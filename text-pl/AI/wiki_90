<doc id="1494358" url="https://pl.wikipedia.org/wiki?curid=1494358" title="Park Narodowy Amboró">
Park Narodowy Amboró

Park Narodowy Amboró, a właściwie Park Narodowy i Obszar Przyrodniczy Zintegrowanego Zarządzania Amboró (hiszp. "Parque nacional y área natural de manejo integrado Amboró") – park narodowy położony w zachodniej części departamentu Santa Cruz w Boliwii, w prowincjach Andrés Ibáñez, FlorIda, Manuel María Caballero i Ichilo. Został utworzony 16 sierpnia 1984 roku na bazie istniejącego od 1973 roku rezerwatu przyrody. W 1991 roku został powiększony, a od 1995 roku tworzy jedną całość z obszarem przyrodniczym zintegrowanego zarządzania. Zajmuje obszar 6376 km², w tym 4425 km² to park narodowy, a 1951 km² to obszar przyrodniczy zintegrowanego zarządzania. Od zachodu graniczy z Parkiem Narodowym Carrasco. W 2008 roku został zakwalifikowany przez BirdLife International jako ostoja ptaków IBA.
Opis.
Park znajduje się na wschodnich zboczach Andów, na wysokościach od 300 do 3300 m n.p.m. W miejscu tym Kordyliera Wschodnia skręca na południe. Obszar parku charakteryzuje się stromymi zboczami i wyraźnymi różnicami poziomów. Rzeki tu płynące to m.in.: Ichilo, Yapacaní, Surutú i San Mateo, które są dopływami rzeki Mamoré.
W zależności od wysokości średnia roczna temperatura oscyluje między +12 °C a +24 °C, a opady od 1400 do 4000 mm rocznie. 
Ze względu na różnice wysokości występuje tu kilka ekoregionów. Od Chaco Serrano po tropikalne wilgotne lasy górskie Yungas, lasy mgliste i wilgotny las równikowy.
Flora.
W parku zarejestrowanych jest 2659 gatunków roślin wyższych, jednak szacuje się, że jest ich ponad 3500. Występują tu takie gatunki jak m.in.: narażony na wyginięcie (VU) "Juglans boliviana", a także "Myrsine coriacea", "Bocconia frutescens", "Myrica pubescens", "Tetragastris altissima", "Anadenanthera colubrina", "Inga velutina", "Didymopanax morototoni", "Palicourea bryophila", mahoniowiec wielkolistny, "Aniba coto", "Clethra revoluta", woniawiec balsamowy, "Protium bangii", "Meliosma boliviensis", "Psychotria trichotoma". Rośnie tu kilka gatunków endemicznych kaktusów takich jak "Cereus colosseus" oraz kilka gatunków palm takich jak "Socratea exorrhiza", "Euterpe precatoria", "Dictyocaryun lamarckianun." W lasach mglistych występują rozległe połacie paproci z rodzajów Olbrzymka i Pierzastka.
Fauna.
W parku występuje 1236 gatunków fauny. Z ssaków (127 gatunków) żyją tu zagrożone wyginięciem (EN) arirania amazońska, czepiak czarnolicy i "Oxymycterus hucucha", narażone na wyginięcie (VU) andoniedźwiedź okularowy, tapir amerykański, zębolita olbrzymia i mrówkojad wielki, a także m.in.: jaguar amerykański, puma płowa, pakożer leśny, ocelot pampasowy, pakarana Branickiego, japok wodny.
Żyje tu 818 gatunków ptaków. Są to krytycznie zagrożone wyginięciem (CR) czubacz rogaty i ara różowooka, zagrożony wyginięciem (EN) andowik, narażone na wyginięcie (VU) ara zielona, kondor wielki i harpia wielka, a także m.in.: liściowiec boliwijski, mrówiaczek boliwijski, skalikurek andyjski, mnicha, dżunglarka tygrysia, elfik brązowy, andotukan czarnogłowy, chronka rdzawogłowa, zaroślak żółtowąsy, iskrzyk czarnogłowy, koszykarz czarnogardły, kusaczka rudolica, smukłodziobek boliwijski, rudoliczka rdzawobrzucha.
W parku występuje 105 gatunków gadów, w tym m.in.: "Cercosaura eigenmanni", "Bothrops jonathani", "Bothrops sanctaecrucis", "Micrurus frontifasciatus", kajman żakare, boa dusiciel i teju brazylijski. 
76 gatunków płazów występuje nad brzegami rzek. Są to krytycznie zagrożona wyginięciem (CR) "Telmatobius simonsi", zagrożona wyginięciem (EN) "Microkayla kempffi", narażona na wyginięcie (VU) "Yunganastes pluvicanorus," a także m.in.: "oreobates sanctaecrucis", "rhinella amboroensis".

</doc>
<doc id="1494360" url="https://pl.wikipedia.org/wiki?curid=1494360" title="Man'yōshū">
Man'yōshū



</doc>
<doc id="1494362" url="https://pl.wikipedia.org/wiki?curid=1494362" title="Niedergörsdorf">
Niedergörsdorf

Niedergörsdorf - gmina w Niemczech w kraju związkowym Brandenburgia, w powiecie Teltow-Fläming.
Dzielnice.
W skład gminy wchodzą następujące dzielnice:

</doc>
<doc id="1494363" url="https://pl.wikipedia.org/wiki?curid=1494363" title="Ludwika Ciechanowiecka">
Ludwika Ciechanowiecka

Ludwika Ciechanowiecka – polska dziennikarka, reporterka i tłumaczka.
Nie są znane bliższe dane biograficzne Ludwiki Ciechanowieckiej. Urodziła się u schyłku XIX wieku, prawdopodobnie na Białorusi. Przez jakiś czas pracowała w redakcji polskiej gazety wydawanej w Nowym Jorku „Nowy Świat”. Korespondowała z pisarzem Ksawerym Pruszyńskim. Pozostawione przez nią materiały — rękopisy, korespondencja, publikacje — trafiły do archiwum Polish Institute of Arts and Sciences of America w Nowym Jorku.
W latach 1930–1931 odbyła podróż po Afryce Północnej (Algieria, Tunezja). W Mzabie odwiedziła ibadytów. Interesowała się działalnością Legii Cudzoziemskiej, a także katolickich misjonarzy ojców i sióstr białych, założonych przez kardynała Karola Lavigerie. Swoje obserwacje zawarła w książce "W sercu Sahary. Algier-Mzab-Tidikelt-Hoggar" (1933), cenionej przez polskich badaczy ibadytyzmu, oraz w licznych artykułach w czasopismach.
W latach 1932–1939 była dziennikarką w warszawskiej gazecie „ABC”, później w „Wieczorze Warszawskim”. Między innymi pisała recenje teatralne. We wrześniu 1939 przedostała się do Rumunii a stamtąd do Francji. Po upadku Francji udało jej się dostać do Brazylii. Przez jakiś czas po końcu WW II była w Nowej Zelandii, stamtąd przyjechała do Nowego Jorku gdzie pracowała w redakcji polskiej gazety „Nowy Świat”.
Brak danych biograficznych oraz inne okoliczności (np. zainteresowanie Legią Cudzoziemską) sprawiły, że etnolog Antoni Kuczyński podał w wątpliwość istnienie Ciechanowieckiej: „fakt to zdumiewający, że nasza reporterka biegała po uliczkach fanatycznego i surowego obyczajowo kraju zadając prawowiernym muzułmanom obcesowe pytania”.

</doc>
<doc id="1494366" url="https://pl.wikipedia.org/wiki?curid=1494366" title="Angelica Adelstein-Rozeanu">
Angelica Adelstein-Rozeanu

Angelica Adelstein-Rozeanu (ur. 15 października 1921 w Bukareszcie; zm. 22 lutego 2006 w Hajfie) – rumuńska tenisistka stołowa pochodzenia żydowskiego, wielokrotna medalistka mistrzostw świata i Europy.
W tenisa stołowego zaczęła grać w wieku dziewięciu lat. W 1936 roku, w wieku 15 lat została po raz pierwszy mistrzynią Rumunii. Tytuły mistrzyni kraju w grze pojedynczej zdobywała w kolejnych latach aż do 1957 roku, z przerwą w latach 1940-1941. Była również mistrzynią Węgier w 1954 roku w grze pojedynczej i podwójnej (z Gizellą Farkas).
Była 29-krotną medalistką mistrzostw świata, w tym siedemnaście razy zdobywała złoto - sześciokrotnie w grze pojedynczej, pięciokrotnie drużynowo, trzykrotnie w grze podwójnej i trzykrotnie w grze mieszanej. Była również 5-krotną medalistką mistrzostw Europy, a w 1960 roku została mistrzynią Olimpiady Machabejskiej w grze pojedynczej.
W 1960 roku wyemigrowała do Izraela, gdzie zmarła w 2006 roku w Hajfie.

</doc>
<doc id="1494367" url="https://pl.wikipedia.org/wiki?curid=1494367" title="Angelica Rozeanu">
Angelica Rozeanu



</doc>
<doc id="1494368" url="https://pl.wikipedia.org/wiki?curid=1494368" title="Ausländer">
Ausländer

Ausländer – singiel promujący album rapera Alpa Gun pod tytułem Geladen und Entsichert.
Do utworu został nakręcony klip, w którym gościnnie występuje przyjaciel rapera Sido.

</doc>
<doc id="1494370" url="https://pl.wikipedia.org/wiki?curid=1494370" title="Adibudda">
Adibudda



</doc>
<doc id="1494372" url="https://pl.wikipedia.org/wiki?curid=1494372" title="Verbotene Liebe (singel)">
Verbotene Liebe (singel)

Verbotene Liebe – singiel promujący album rapera Alpa Gun pod tytułem Geladen und Entsichert. Do utworu został nakręcony klip, w którym gościnnie śpiewa Muhabbet.

</doc>
<doc id="1494375" url="https://pl.wikipedia.org/wiki?curid=1494375" title="Nuthe-Urstromtal">
Nuthe-Urstromtal

Nuthe-Urstromtal - gmina w Niemczech w kraju związkowym Brandenburgia, w powiecie Teltow-Fläming.
Dzielnice.
W skład gminy wchodzą następujące dzielnice:

</doc>
<doc id="1494376" url="https://pl.wikipedia.org/wiki?curid=1494376" title="Jerzy Aleksandrowicz Chodkiewicz">
Jerzy Aleksandrowicz Chodkiewicz

Jerzy Aleksandrowicz Chodkiewicz herbu własnego (ur. 1524, zm. 6 czerwca 1569 w Lublinie) – kasztelan trocki (1566), krajczy litewski (1555 r.), stolnik litewski (1549), starosta bielski, oszmiański i puński.
Jego ojcem był Aleksander Chodkiewicz (ur. 1457, zm. 28 maja 1549), koniuszy dworski (1502), marszałek hospodarski (1506), starosta puński, brzeski, knyszyński, wojewoda nowogródzki, dzierżawca wilkiejski, ostryński.
Po śmierci ojca odziedziczył Roś, Brzostowicę Wielką, Wolnę, Kamienicę oraz tzw. Kąt Puszczy Supraskiej (od stawu gródeckiego przez pola miejskie), zamek gródecki, Puszczę Błudowską, Wierzch Sokole, Błoto Sokole przez Bór Łupiczów, Borki.
Jego matką była księżna Wasylisa Hołowczyńska h. Łabędź (zm. 11 maja 1552), c. Jarosława Hołowczyńskiego pochowana w Supraślu. Matka braci – kniaziówna Wasylisa – po śmierci swego męża miała co roku przebywać na dworze kolejnego z synów.
Braćmi jego byli:
Ożenił się po 1555 r. z Eugenią Hornostaj (zm. 1557) i z nią miał syna; Konstantego Chodkiewicza i córkę Zofię Chodkiewicz.
Poślubił po 1558 Zofię Olelkowicz Słucką. Z nią miał córkę; Halszkę Chodkiewicz, którą poślubił Wacław Szemet – kasztelan smoleński, i syna Jerzego Jurjewicza (zm. 1595) – krajczego, starostę żmudzkiego, marszałka Trybunału Litewskiego, oraz Hieronima Chodkiewicza (zm. 1617) – krajczego, starostę brzeskiego, kasztelana wileńskiego.
Jerzy wraz z braćmi Grzegorzem i Hieronimem oraz z bratankiem Janem Hieronimowiczem (ok. 1537-1579) stworzył układ polityczno-ekonomiczny, który często był w opozycji do Radziwiłłów, ale w obliczu zagrożenia Rzeczypospolitej, razem oba rody stawały w obronie litewskich interesów politycznych. 
Na sejmie bielskim 1564 roku był świadkiem wydania przywileju bielskiego przez króla Zygmunta II Augusta. 

</doc>
<doc id="1494377" url="https://pl.wikipedia.org/wiki?curid=1494377" title="Aufstand auf den billigen Plätzen (EP)">
Aufstand auf den billigen Plätzen (EP)

Aufstand auf den billigen Plätzen – EP niemieckiego rapera Alpa Gun.

</doc>
<doc id="1494379" url="https://pl.wikipedia.org/wiki?curid=1494379" title="Tykoniusz">
Tykoniusz

Tykoniusz – pisarz chrześcijański działający w latach 370-390. Był donatystą. Około roku 380 został potępiony przez donatystyczny synod za ujawnienie słabych punktów w donatystycznej eklezjologii. Mimo to nie powrócił na łono Kościoła. Stworzył siedem zasad hermeneutycznych.
Pisma.
Według Gennadiusza z Marsylii Tykoniusz napisał rozprawy "O wojnie wewnętrznej" i "Wyjaśnienia różnych spraw". W całości zachowało się dzieło pod tytułem "Księga reguł" – pierwsze łacińskie kompendium hermeneutyki biblijnej, a we fragmentach – "Komentarz do Apokalipsy". Zachowane fragmenty "Komentarza do Apokalipsy" Tykoniusza zostały przetłumaczone na polski i wydane w tomie "Pierwsze łacińskie komentarze do Apokalipsy".
Poglądy.
W "Komentarzu do Apokalipsy" zaproponował nieeschatologiczny klucz interpretacyjny, według którego Apokalipsa wypełnia się w teraźniejszym życiu Kościoła, a nie jest proroctwem na temat końca czasów, odrzucał również milenarystyczne rozumienie historii. W myśl tego klucza "pierwsze zmartwychwstanie" z Apokalipsy należy tłumaczyć jako chrzest, natomiast "drugie zmartwychwstanie" jako powszechne zmartwychwstanie ciał.
Tykoniusz zaprzeczał twierdzeniom donatystów, którzy nauczali, że skuteczność chrztu zależy od moralnej godności kapłana, który go udziela. Twierdził też, wbrew donatystom, że cechą prawdziwego Kościoła jest powszechność.

</doc>
<doc id="1494381" url="https://pl.wikipedia.org/wiki?curid=1494381" title="Dahmetal">
Dahmetal

Dahmetal – gmina w Niemczech w kraju związkowym Brandenburgia, w powiecie Teltow-Fläming, wchodzi w skład urzędu Dahme/Mark.
Dzielnice.
W skład gminy wchodzą trzy dzielnice:

</doc>
<doc id="1494383" url="https://pl.wikipedia.org/wiki?curid=1494383" title="Deltadromeus">
Deltadromeus



</doc>
<doc id="1494384" url="https://pl.wikipedia.org/wiki?curid=1494384" title="Acrocanthosaurus">
Acrocanthosaurus



</doc>
<doc id="1494385" url="https://pl.wikipedia.org/wiki?curid=1494385" title="Martin Wagner">
Martin Wagner

Martin Wagner (ur. 24 lutego 1968 w Offenburgu) – piłkarz niemiecki grający na pozycji pomocnika.
Kariera klubowa.
Wagner urodził się w Offenburgu. Tam też rozpoczął karierę piłkarską w Offenburger FV. W 1988 roku zmienił barwy klubowe i został piłkarzem grającego w pierwszej lidze 1. FC Nürnberg. W jego barwach zadebiutował 23 lipca w wygranym 1:0 wyjazdowym meczu z FC St. Pauli. Początkowo był rezerwowym, ale już od 7. kolejki ligowej wywalczył miejsce w podstawowym składzie klubu z Norymbergi. W październikowym meczu z Bayerem 04 Leverkusen (1:1) strzelił swoją pierwszą bramkę w Bundeslidze. Natomiast od 15. do 21. kolejki pięciokrotnie wpisywał się na listę strzelców. Niemal cały sezon 1989/1990 opuścił z powodu kontuzji, ale już w kolejnych dwóch nadal był podstawowym zawodnikiem Nürnberg, także po zjednoczeniu Niemiec. Łącznie dla tego klubu rozegrał 100 meczów i zdobył 14 goli.
W 1992 roku Wagner przeszedł do 1. FC Kaiserslautern. W Bundeslidze w nowej drużynie po raz pierwszy wystąpił 14 sierpnia przeciwko 1. FC Köln (1:0). W Kaiserslautern od początku zaczął grać w podstawowym składzie, a w 1994 roku wywalczył z tym klubem wicemistrzostwo Niemiec. Jesienią wystąpił z „Czerwonymi Diabłami” w Pucharze UEFA. W 1996 roku wystąpił w wygranym 1:0 finale Pucharu Niemiec z Karlsruher SC, ale w tym samym sezonie Kaiserslautern spadło do drugiej ligi. Pobyt Wagnera na zapleczu ekstraklasy Niemiec trwał rok i już w sezonie 1997/1998 występował on ponownie w pierwszej lidze. Zespół z Kaiserslautern stał się pierwszym beniaminkiem w historii niemieckiej ligi, który wywalczył mistrzostwo Niemiec. W sezonie 1998/1999 Martin wystąpił w rozgrywkach Ligi Mistrzów, a w 2000 roku odszedł z klubu, dla którego zagrał 169 razy i strzelił 30 goli.
Przed rozpoczęciem sezonu 2000/2001 Wagner podpisał kontrakt z VfL Wolfsburg. 12 sierpnia rozegrał swój pierwszy mecz dla tego klubu, przegrany 0:2 z Bayerem Leverkusen. W 2. kolejce ligowej doznał ciężkiej kontuzji w meczu z Kaiserslautern i został zmuszony zakończyć piłkarską karierę.
Kariera reprezentacyjna.
W reprezentacji Niemiec Wagner zadebiutował 16 grudnia 1992 roku w przegranym 1:3 wyjazdowym spotkaniu z Brazylią. W 1994 roku został powołany przez selekcjonera Bertiego Vogtsa do kadry na Mistrzostwa Świata w Stanach Zjednoczonych. Tam zagrał we dwóch spotkaniach: w 1/8 finału z Belgią (3:2) oraz w ćwierćfinale z Bułgarią (1:2). W październiku tamtego roku rozegrał swoje ostatnie spotkanie w kadrze narodowej, które Niemcy zremisowali 0:0 z Węgrami. Łącznie wystąpił w niej 6 razy.

</doc>
<doc id="1494386" url="https://pl.wikipedia.org/wiki?curid=1494386" title="Ihlow (Brandenburgia)">
Ihlow (Brandenburgia)

Ihlow - gmina w Niemczech w kraju związkowym Brandenburgia, w powiecie Teltow-Fläming, wchodzi w skład urzędu Dahme/Mark.
Dzielnice.
W skład gminy wchodzi sześć dzielnic: 
Historia.
Najstarsza wzmianka o osadzie Ihlow pochodzi z 1205 roku. W latach 1697-1706 i 1709-1763 leżała w granicach unijnego państwa polsko-saskiego. Pamiątką po tym okresie jest pocztowy słup dystansowy z 1756 z inicjałami króla Polski Augusta III ("AR - Augustus Rex - Król August") w dzielnicy Illmersdorf. Od 1871 w granicach Niemiec. W latach 1949-1990 część NRD.

</doc>
<doc id="1494387" url="https://pl.wikipedia.org/wiki?curid=1494387" title="Muhabbet">
Muhabbet

Muhabbet, właściwie Murat Ersen jest niemieckim piosenkarzem wykonującym muzykę w stylu pop, R'n'B i hip hop. Współpracuje z raperami z Aggro Berlin nagrał kawałki z Fler i Alpa Gun.
W 2008 roku ma wyjść nowa płyta utrzyma w stylu klubowym.

</doc>
<doc id="1494388" url="https://pl.wikipedia.org/wiki?curid=1494388" title="Gorgosaurus">
Gorgosaurus



</doc>
<doc id="1494390" url="https://pl.wikipedia.org/wiki?curid=1494390" title="Beipiaosaurus">
Beipiaosaurus



</doc>
<doc id="1494391" url="https://pl.wikipedia.org/wiki?curid=1494391" title="Bellusaurus">
Bellusaurus



</doc>
<doc id="1494394" url="https://pl.wikipedia.org/wiki?curid=1494394" title="Bugenasaura">
Bugenasaura



</doc>
<doc id="1494395" url="https://pl.wikipedia.org/wiki?curid=1494395" title="Coeluroides">
Coeluroides



</doc>
<doc id="1494396" url="https://pl.wikipedia.org/wiki?curid=1494396" title="Chungkingosaurus">
Chungkingosaurus



</doc>
<doc id="1494397" url="https://pl.wikipedia.org/wiki?curid=1494397" title="Chubutisaurus">
Chubutisaurus



</doc>
<doc id="1494398" url="https://pl.wikipedia.org/wiki?curid=1494398" title="Dolichosuchus">
Dolichosuchus



</doc>
<doc id="1494399" url="https://pl.wikipedia.org/wiki?curid=1494399" title="Dubreuillosaurus">
Dubreuillosaurus



</doc>
<doc id="1494401" url="https://pl.wikipedia.org/wiki?curid=1494401" title="Dinheirosaurus">
Dinheirosaurus



</doc>
<doc id="1494403" url="https://pl.wikipedia.org/wiki?curid=1494403" title="Elopteryx">
Elopteryx



</doc>
<doc id="1494404" url="https://pl.wikipedia.org/wiki?curid=1494404" title="Eomamenchisaurus">
Eomamenchisaurus



</doc>
<doc id="1494405" url="https://pl.wikipedia.org/wiki?curid=1494405" title="Eocursor">
Eocursor



</doc>
<doc id="1494406" url="https://pl.wikipedia.org/wiki?curid=1494406" title="Rimantas Lazdynas">
Rimantas Lazdynas

Rimantas Lazdynas (ur. 28 lutego 1951 w Birżach, zm. 2 czerwca 2013 w Szawlach) – litewski dziennikarz, polityk i samorządowiec związany z Szawlami.
Uczył się w szkołach średnich w Kretyndze, Połądze i Szawlach. W latach 1969-70 studiował filologię romańską na Uniwersytecie Wileńskim, jednak w 1970 roku relegowano go z uczelni za założenie tajnego stowarzyszenia socjaldemokratycznego. Odtąd pracował w Szawlach jako brygadzista na budowie oraz operator żurawia wieżowego, studiował też historię w trybie zaocznym (1971-77). 
W 1988 roku wstąpił do Sajudisu, był członkiem jego Rady w Szawlach oraz przewodniczącym Komitetu Politycznego (1989-91). Stanął na czele szawelskiego oddziału Związku Robotników, pełnił funkcję jego wiceprzewodniczącego w skali kraju. Od czerwca 1989 roku aktywny w Litewskiej Partii Socjaldemokratycznej, w latach 1989-94 był jej przewodniczącym w Szawlach.
Należał do Rady Krajowej LPS (1989-94), zasiadał w jej Prezydium (1992-94). 
W wyborach 1997 roku uzyskał mandat radnego Szawli z list socjaldemokracji. Był wybierany kolejno w 2000, 2002 i 2007 roku. W latach 2003-07 stał na czele miejskiej Komisji Kontroli. 
W latach dziewięćdziesiątych XX wieku pracował jako dziennikarz, był m.in. korespondentem "Šiaulių naujienos" (1993-99) i "Savivaldybių žinios" - biuletynu Litewskiego Stowarzyszenia Samorządowego. Pisywał również do "Krivūlė", "Lietuvos socialdemokratas", "Darbininkų balsas", "Lietuvos darbininkas" i "Lietuvos žinios". Ma na swym koncie publikacje w prasie łotewskiej i rosyjskiej. 
Był jednym z najaktywniejszych litewskich wikipedystów. Pisał głównie artykuły z historii litewskiej polityki oraz Prus Wschodnich. 

</doc>
<doc id="1494407" url="https://pl.wikipedia.org/wiki?curid=1494407" title="Gigantspinosaurus">
Gigantspinosaurus



</doc>
<doc id="1494408" url="https://pl.wikipedia.org/wiki?curid=1494408" title="Groß-Moor">
Groß-Moor

Groß-Moor – miejscowość w gminie Seevetal w powiecie Harburg, w niemieckim kraju związkowym Dolna Saksonia. Należy do gminy Seevetal od 1 lipca 1972 roku. Groß-Moor zamieszkuje 38 mieszkańców (30 czerwca 2008). Jest najmniejszą miejscowością w gminie.
Położenie.
Miejscowość leży pomiędzy Bullenhausen a Meckelfeld, niedaleko Klein-Moor i dzielnicą Hamburga - Gut Moor. Położona jest na bagnistym terenie w dolinie Łaby. Można tu spotkać stare gospodarskie domy kryte strzechą.
Groß-Moor razem z Bullenhausen i Over wspólnie tworzą (niem. "Ortsrat"), czyli radę miejscowości.
Gospodarka.
Mieszkańcy zajmują się hodowlą lub dojeżdżają do pracy do Hamburga.
Najbliższe szkoły i centra handlowe znajdują się również w Hamburgu.

</doc>
<doc id="1494409" url="https://pl.wikipedia.org/wiki?curid=1494409" title="Nieszpory ludźmierskie">
Nieszpory ludźmierskie

Nieszpory ludźmierskie − oratorium Jana Kantego Pawluśkiewicza do słów Leszka Aleksandra Moczulskiego, napisane w 1992 roku.
"Nieszpory ludźmierskie" składają się z kilkunastu pieśni − psalmów, śpiewanych w partiach solowych i z chórem. Muzyka napisana przez kompozytora jest różnorodna i zawiera na tle klasycznym elementy folkloru góralskiego, muzyki orientalnej, tradycyjnej kościelnej, a także partie chorałowe. Prawykonanie utworu odbyło się 28 września 1992 w sanktuarium w Ludźmierzu. Dwa dni później odbył się koncert w Nowym Targu, a kolejny koncert w kościele augustianów w Krakowie 2 października 1992 został zarejestrowany na płycie.
Na całość dzieła składają się następujące części:

</doc>
<doc id="1494410" url="https://pl.wikipedia.org/wiki?curid=1494410" title="Faust des Nordwestens">
Faust des Nordwestens

Faust des Nordwestens – drugi solowy album rapera Azad. Na płycie pojawili się goście w większości dobrzy znajomi rapera między innymi Kool Savas.

</doc>
<doc id="1494412" url="https://pl.wikipedia.org/wiki?curid=1494412" title="Dekoracja">
Dekoracja



</doc>
<doc id="1494413" url="https://pl.wikipedia.org/wiki?curid=1494413" title="Mária Mednyánszky">
Mária Mednyánszky

Mária Mednyánszky (ur. 7 kwietnia 1901 w Budapeszcie; zm. 22 grudnia 1978 tamże) – węgierska tenisistka stołowa, wielokrotna medalistka mistrzostw świata.
Kariera sportowa.
Była 28-krotną medalistką mistrzostw świata, w tym osiemnaście razy zdobywała złoto - pięciokrotnie w grze pojedynczej, siedmiokrotnie w grze podwójnej i sześciokrotnie w grze mieszanej. W latach 1928-1939 była sześciokrotną mistrzynią Węgier w grze pojedynczej, siedmiokrotną w grze podwójnej oraz czterokrotną w grze mieszanej. W roku 1928, 1930 i 1932 zdobywała tytuły międzynarodowej mistrzyni Niemiec w grze pojedynczej, w 1932 była również mistrzynią Anglii w grze pojedynczej i podwójnej.

</doc>
<doc id="1494414" url="https://pl.wikipedia.org/wiki?curid=1494414" title="Maria Mednyanszky">
Maria Mednyanszky



</doc>
<doc id="1494415" url="https://pl.wikipedia.org/wiki?curid=1494415" title="Coloradisaurus">
Coloradisaurus



</doc>
<doc id="1494417" url="https://pl.wikipedia.org/wiki?curid=1494417" title="Compsosuchus">
Compsosuchus



</doc>
<doc id="1494418" url="https://pl.wikipedia.org/wiki?curid=1494418" title="Corythosaurus">
Corythosaurus



</doc>
<doc id="1494420" url="https://pl.wikipedia.org/wiki?curid=1494420" title="Conchoraptor">
Conchoraptor



</doc>
<doc id="1494421" url="https://pl.wikipedia.org/wiki?curid=1494421" title="Craterosaurus">
Craterosaurus



</doc>
<doc id="1494422" url="https://pl.wikipedia.org/wiki?curid=1494422" title="Dekanat Białe Błota">
Dekanat Białe Błota

Dekanat Białe Błota – jeden z dwudziestu jeden dekanatów w łacińskiej diecezji bydgoskiej.
Utworzony został 1 września 2008 przez biskupa Jana Tyrawę, natomiast 2 lutego 2023 biskup Krzysztof Włodarczyk zmienił jego granice, część parafii wcielając do nowego dekanatu Osowa Góra.
Parafie.
W skład dekanatu wchodzi 5 parafii (kolejność według dat erygowania parafii):

</doc>
<doc id="1494423" url="https://pl.wikipedia.org/wiki?curid=1494423" title="Cryptovolans">
Cryptovolans



</doc>
<doc id="1494424" url="https://pl.wikipedia.org/wiki?curid=1494424" title="Xiaosaurus">
Xiaosaurus



</doc>
<doc id="1494425" url="https://pl.wikipedia.org/wiki?curid=1494425" title="Quaesitosaurus">
Quaesitosaurus



</doc>
<doc id="1494426" url="https://pl.wikipedia.org/wiki?curid=1494426" title="Der Bozz">
Der Bozz

Der Bozz – trzeci solowy album niemieckiego rapera Azad. Płytę promował utwór Phoenix. 
Dissy.
Utwór Mein Block jest dissem skierowanym w rapera Sido, który zdobył popularność piosenką o tym samym tytule.
Drugim dissem jest utwór A.Z. Pitbull wydany w wersji remixowej, utwór ten jest skierowany w stronę Shok Muzik

</doc>
<doc id="1494427" url="https://pl.wikipedia.org/wiki?curid=1494427" title="Qantassaurus">
Qantassaurus



</doc>
<doc id="1494429" url="https://pl.wikipedia.org/wiki?curid=1494429" title="Quilmesaurus">
Quilmesaurus



</doc>
<doc id="1494432" url="https://pl.wikipedia.org/wiki?curid=1494432" title="Laplatasaurus">
Laplatasaurus



</doc>
<doc id="1494434" url="https://pl.wikipedia.org/wiki?curid=1494434" title="Laevisuchus">
Laevisuchus



</doc>
<doc id="1494435" url="https://pl.wikipedia.org/wiki?curid=1494435" title="Limaysaurus">
Limaysaurus



</doc>
<doc id="1494436" url="https://pl.wikipedia.org/wiki?curid=1494436" title="Lufengosaurus">
Lufengosaurus



</doc>
<doc id="1494437" url="https://pl.wikipedia.org/wiki?curid=1494437" title="Marshosaurus">
Marshosaurus



</doc>
<doc id="1494439" url="https://pl.wikipedia.org/wiki?curid=1494439" title="Syntarsus">
Syntarsus



</doc>
<doc id="1494440" url="https://pl.wikipedia.org/wiki?curid=1494440" title="Puhdys">
Puhdys

Puhdys – niemiecka grupa rockowa, działająca w latach 1969-2016. Jeden z najbardziej znanych NRD-owskich zespołów rockowych.
Historia.
Zespół założony w 1969 roku w Oranienburgu (ówczesna NRD), chociaż muzycy grali razem w różnych składach jako Puhdys od 1965. Najbardziej popularni byli w NRD jednak dużą popularnością cieszyli się również w innych krajach bloku wschodniego m.in. w Polsce. Jako jeden z pierwszych zespołów z byłej NRD mogli koncertować w RFN.
Skład zespołu.
Podczas koncertów (akustycznych) okazjonalnie grają również synowie dwóch członków zespołu Puhdys:

</doc>
<doc id="1494442" url="https://pl.wikipedia.org/wiki?curid=1494442" title="Metriacanthosaurus">
Metriacanthosaurus



</doc>
<doc id="1494443" url="https://pl.wikipedia.org/wiki?curid=1494443" title="Microhadrosaurus">
Microhadrosaurus



</doc>
<doc id="1494444" url="https://pl.wikipedia.org/wiki?curid=1494444" title="Microvenator">
Microvenator



</doc>
<doc id="1494445" url="https://pl.wikipedia.org/wiki?curid=1494445" title="Klein-Moor">
Klein-Moor

Klein-Moor – miejscowość w gminie Seevetal w powiecie Harburg w niemieckim kraju związkowym Dolna Saksonia. Należy do gminy Seevetal od 1 lipca 1972 roku. Klein-Moor zamieszkuje 54 mieszkańców (30 czerwca 2008).
Położenie.
Miejscowość leży pośrodku pomiędzy Groß-Moor a Gut Moor - dzielnicą Hamburga, na bagnistym terenie w dolinie Łaby.
Mniejszą miejscowością w gminie Seevetal jest tylko Groß-Moor. Klein-Moor razem z Meckelfeld (największą miejscowością gminy) wspólnie tworzą (niem. "Ortsrat"), czyli radę miejscowości. Klein-Moor i Groß-Moor tworzą oazę spokoju w bezpośredniej bliskości metropolii Hamburga z pasącymi się krowami lub końmi na pastwiskach w krajobrazie.
Gospodarka.
Można tu spotkać stare gospodarskie domy kryte strzechą. Mieszkańcy zajmują się albo hodowlą, albo dojeżdżają do pracy w Hamburgu. Najbliższe szkoły i centra handlowe znajdują się również w Hamburgu. Do Hamburga można się dostać samochodem w kilka minut.

</doc>
<doc id="1494446" url="https://pl.wikipedia.org/wiki?curid=1494446" title="Comarca Lagunera">
Comarca Lagunera

Comarca Lagunera (LA LAGUNA) jest 9-tym co do wielkości obszarem metropolitarnym w Meksyku, położonym pomiędzy dwoma stanami Coahuila i Durango. Utworzona przez Izbę Deputowanych i zatwierdzona przez senat Meksykańskich Stanów Zjednoczonych w dniu 4 października 2010.
Geografia.
Comarca Lagunera tworzy 15 gmin; 5 w stanie Coahuila (Torreón, Matamoros, San Pedro, Francisco I. Madero, Viesca) i 10 w stanie Durango (Gómez Palacio, Ciudad Lerdo, Tlahualilo, Mapimí, Rodeo, Nazas, San Juan de Guadalupe, San Luis del Cordero, Simón Bolívar, San Pedro del Gallo).
Zajmowana powierzchnia wynosi 44 887 km² z czego 22 031 km² leży w obrębie Coahuila i 25 856 km² w obrębie Durango i stanowi około 2,5% powierzchni kraju.
Na północy graniczy ze stanem Chihuahua, na zachodzie z innymi gminami Coahuila i Durango, na południu ze stanem Zacatecas i na wschodzie ponownie z Coahuila.
Comarca Lagunera jest regionem często nawiedzanym przez powodzie powodowane przez wylewanie Rio Nazas Rio Aguanaval spływających z otaczających region gór Sierra de Jimulco (wysokość 3120 m n.p.m.), Sierra del Rosario (wysokość 2820 m n.p.m.), i Sierra de Tlahualilo (wysokość 2200 m n.p.m.).
Jak na warunki meksykańskie jest to region o umiarkowanych temperaturach ze średnią roczną 22 °C (72 °F) oraz niskich opadach wynoszących 300 mm rocznie. Temperatury skrajne, poniżej 0 °C oraz powyżej 40 °C zdarzają około 20 dni w roku.
Gospodarka.
Comarca Lagunera jest największym producentem mleka w Meksyku z 14-procentowym udziałem w produkcji krajowej, wynoszącym 3,6 mln litrów dziennie. W obrębie miasta Torreón znajdują się zakłady metalurgiczne i chemiczne największego producenta srebra na świecie Met-Mex Peñoles produkującego także cynk, złoto, ołów, bizmut i kadm.
Comarca jest ważnym producentem surowego płótna, a także takich wyrobów przemysłowych jak cement, nawozy mineralne, półprzewodniki, części samochodowe, urządzenia elektryczne, marmur i inne.
Edukacja.
Na terenie regionu znajdują się 32 ważne ośrodki edukacyjne. Najważniejsze z nich to Universidad Autónoma de Coahuila, Tecnológico de Monterrey Campus Laguna, Universidad Iberoamericana, Universidad Autónoma de la Laguna, Universidad La Salle oraz Tecnológico de la Laguna.

</doc>
<doc id="1494447" url="https://pl.wikipedia.org/wiki?curid=1494447" title="Microdontosaurus">
Microdontosaurus



</doc>
<doc id="1494448" url="https://pl.wikipedia.org/wiki?curid=1494448" title="Jerzy Juriewicz Chodkiewicz">
Jerzy Juriewicz Chodkiewicz

Jerzy Juriewicz Chodkiewicz herbu własnego (zm. 22 lipca 1595 roku) – krajczy litewski (1588), starosta generalny żmudzki (1590-1595), marszałek Trybunału Głównego Wielkiego Księstwa Litewskiego (1594).
Był synem Jerzego Chodkiewicza kasztelana trockiego (1566), krajczego litewskiego (1555 r.), stolnika litewskiego (1549), starosty bielskiego i jego żony Zofii z książąt Olelkowicz Słuckich. Jego dziadkiem był Aleksander Chodkiewicz (ur. 1457, zm. 28 maja 1549), koniuszy dworski (1502), marszałek hospodarski (1506), starosta puński, brzeski, knyszyński, wojewoda nowogródzki, dzierżawca wilkiejski, ostryński a babką księżna Wasylisa Hołowczyńska h. Łabędź (zm. 11 maja 1552 r.), c. Jarosława Hołowczyńskiego pochowana w Supraślu.
Jerzy miał siostrę Halszkę Chodkiewiczównę, którą poślubił Wacław Szemet – kasztelan smoleński oraz brata Hieronima Chodkiewicza (1560-1617) – krajczego, starostę brzeskiego, kasztelana wileńskiego. Rodzina była wyznania prawosławnego.
Wychowany w prawosławiu, zapewne podczas nauki w kolegium jezuickim przeszedł na katolicyzm (podobnie uczynił jego brat), którego stał się gorliwym wyznawcą.
W 1589 roku był sygnatariuszem ratyfikacji traktatu bytomsko-będzińskiego na sejmie pacyfikacyjnym.
W 1594 roku żoną Jerzego została księżna Zofia z Radziwiłłów, córka księcia
Mikołaja Radziwiłła (wojewody nowogródzkiego) (1546-1589) i Zofii Heleny Hlebowicz Połońskiej, kalwinistka. Jezuita Jan Bobola (1557-1604) napisał na uroczystość weselną wiersz; "Z powodu ślubu starosty żmudzkiego, Jerzego Chodkiewicza". W małżeństwie tym urodził się jeden syn Mikołaj zmarły w niemowlęctwie.
Pochowany został w cerkwi Monasteru Zwiastowania Najświętszej Marii Panny w Supraślu.

</doc>
<doc id="1494449" url="https://pl.wikipedia.org/wiki?curid=1494449" title="Parafia Narodzenia św. Jana Chrzciciela w Pasynkach">
Parafia Narodzenia św. Jana Chrzciciela w Pasynkach

Parafia Narodzenia św. Jana Chrzciciela – parafia prawosławna w Pasynkach, w dekanacie Bielsk Podlaski diecezji warszawsko-bielskiej.
Na terenie parafii funkcjonuje 1 cerkiew i 1 kaplica:
We wsi Miękisze znajduje się kapliczka przy otoczonym kultem źródełku.
Historia.
Początki parafii nie są dokładnie znane. Erygowana prawdopodobnie na przełomie XV i XVI w. przez namiestników bielskich. Pierwszy dokument pisany odnoszący się do wizytacji parafii pochodzi z 1727. W tym czasie w jej skład wchodziły wsie: Pasynki, Ogrodniki, Saki, Zubowo, Knorozy, Pilipki, Łoknica, Miękisze i Szewele. Zamieszkiwało w nich 2231 parafian (w tym 1611 dorosłych i 620 dzieci, dane z 1828), a 3480 w 1900.
W środę Wielkiego Tygodnia (Страстной Седмицы) 1889 r. w cerkwi parafialnej niespodziewanie wybuchł pożar. Przed żywiołem zdołano uratować jedynie część ikon i utensylii. Wiosną 1890 r. rozpoczęto budowę nowej cerkwi.
Według Pierwszego Powszechnego Spisu Ludności z 1921 roku osiem wsi, które do wybuchu I wojny światowej stanowiły parafię, zamieszkiwało 1320 osób, w tym 1294 wyznania prawosławnego (co stanowiło ponad 98% wszystkich mieszkańców tych miejscowości). Mimo to w 1923 r. z inicjatywy niepodległych władz polskich parafię skasowano, a wsie dołączono do parafii Czyże i Klejniki. Ponowne wznowienie działalności nastąpiło dopiero w 1944. 
W 2000 parafia liczyła 784 wiernych, w tym: Pasynki (132), Ogrodniki (101), Łoknica (91), Zubowo (146), Pilipki (94), Treszczotki (57), Miękisze (71) i Saki (92).
W 2017 r. w Miękiszach, przy otoczonym kultem źródełku zbudowano kapliczkę z dzwonnicą.
Obecnie w skład parafii wchodzą następujące miejscowości: Pasynki, Miękisze, Treszczotki, Łoknica, Pilipki, Saki, Ogrodniki, Sobótka, Zubowo i przysiółek Nurzec, Użyki, Stupniki.

</doc>
<doc id="1494450" url="https://pl.wikipedia.org/wiki?curid=1494450" title="Bufo viridis">
Bufo viridis



</doc>
<doc id="1494452" url="https://pl.wikipedia.org/wiki?curid=1494452" title="Adrianus Eversen">
Adrianus Eversen

Adrianus Eversen (ur. 13 stycznia 1818, 1 grudnia 1897) – holenderski malarz miejskiej architektury.
Studiował malarstwo pod kierunkiem Cornelisa de Kruyffa. Mieszkał i pracował w Amsterdamie. Wystawiał również w Hadze i Leeuwarden, a także poza granicami Holandii m.in. w Bremie, Dreźnie, Berlinie i Wiedniu. Był członkiem stowarzyszenia Arti et Amicitiae, należał do holenderskiej elity artystycznej. Jego głównym konkurentem był Cornelis Springer.
Prace Eversena odznaczają się topograficzną dokładnością, jednocześnie świadczą o wrażliwości autora, stanowią jego poetycką odpowiedź na atmosferę codziennego życia w holenderskich miastach. Szczególną rolę w jego obrazach odgrywało światło, które było środkiem wyrazu i służyło budowaniu nastroju.

</doc>
<doc id="1494453" url="https://pl.wikipedia.org/wiki?curid=1494453" title="Game Over (album Azada)">
Game Over (album Azada)

Game Over – album niemieckiego rapera Azada wydany w 2006 roku nakładem wytwórni Bozz-Music.

</doc>
<doc id="1494454" url="https://pl.wikipedia.org/wiki?curid=1494454" title="Kościół Pierwszych Męczenników Polski w Gorzowie Wielkopolskim">
Kościół Pierwszych Męczenników Polski w Gorzowie Wielkopolskim

Kościół pw. Pierwszych Męczenników Polski w Gorzowie Wielkopolskim – rzymskokatolicki kościół należący do parafii pw. Pierwszych Męczenników Polski w Gorzowie Wielkopolskim, dekanatu Gorzów Wielkopolski – Katedra, diecezji zielonogórsko-gorzowskiej, metropolii szczecińsko-kamieńskiej, zlokalizowany w Gorzowie Wielkopolskim, w województwie lubuskim,
Historia.
W dniu 4 grudnia 1982 ks. bp Wilhelm Pluta mianował ks. Jana Pikułę proboszczem parafii pw. św. Maksymiliana Kolbego, który otrzymał również zadanie utworzenia nowego ośrodka duszpasterskiego na tworzącym się osiedlu mieszkaniowym Ustronie Parkowe. Natomiast akt notarialny na wieczyste użytkowanie placu na osiedlu Górczyn został spisany 4 kwietnia 1989 r. Zezwolenie na budowę według projektu mgr inż. arch. Jolanty Mijas-Król zostało wydane dnia 11 kwietnia 1989 r.
Ks. ordynariusz Józef Michalik w dniu 3 września 1989 r. odprawił uroczystą mszę św. na placu budowy zespołu sakralnego z okazji erygowania nowego kościoła i ustanowienia nowej parafii pw. Pierwszych Męczenników Polski. Prace ziemne – wykopy pod fundamenty świątyni rozpoczęto w sierpniu 1993 r. W dniu 13 listopada 1995 r. ks. bp Adam Dyczkowski dokonał wmurowania kamienia węgielnego pod budowę kościoła.
Na placu przy budującym się kościele w dniu 2 czerwca 1997 – papieża Jana Pawła II przywitało ok. 500 tys. wiernych, a miało to miejsce podczas VI podróży apostolskiej do Polski. 13 listopada 2000 r. bp Adam Dyczkowski poświęcił nowo wybudowany kościół
W dniu 17 lutego 2002 r. miało miejsce uroczyste nawiedzenie (kościoła i parafii) relikwii Męczenników Międzyrzeckich skąd następnie rozpoczęła się ich peregrynacja w całej diecezji zielonogórsko-gorzowskiej.
Rys architektoniczny.
Kościół to pięcionawowa świątynia o nowoczesnej stylistyce, której architektami są Jolanta Mijas-Król i Jerzy Król, a konstruktorem inż. Stefan Janik. Natomiast wystrój wnętrza jest wykonany według projektu Jacka Nowaka – kompozycja bieli ścian, marmurowych okładzin filarów i drewnianych płaskorzeźb. 
Wyposażenie.
Postacie w ołtarzu głównym wyobrażają świętych Pięciu Braci Męczenników wpatrzonych w Chrystusa Zmartwychwstałego. W krzyżu papieskim umieszczone są relikwie świętych, sprowadzone do parafii w 2003 r. z Pragi z okazji obchodów 1000-lecia Męczeństwa Patronów.
W prawej nawie znajduje się ołtarz św. Joanny Beretta-Molla – patronki rodzin, narzeczonych, służby zdrowia i akcji katolickiej. W prawej kaplicy bocznej znajduje się tryptyk Jezusa Miłosiernego, a w lewej – Najświętszej Maryi Panny, z płaskorzeźbą Matki Bożej Nieustającej Pomocy. Na filarach po jednej stronie zamontowane są stacje Drogi Krzyżowej, a umieszczono obrazy przedstawiające 12 Apostołów.

</doc>
<doc id="1494456" url="https://pl.wikipedia.org/wiki?curid=1494456" title="Prawo Kirchhoffa">
Prawo Kirchhoffa

Gustav Kirchhoff sformułował szereg praw z różnych dziedzin nauki znanych współcześnie jako "prawa Kirchhoffa":

</doc>
<doc id="1494464" url="https://pl.wikipedia.org/wiki?curid=1494464" title="Vagiz Galiulin">
Vagiz Galiulin

Vagiz Galiulin (ros. Вагиз Галиулин, "Wagiz Galiulin"; ur. 10 października 1987) – uzbecki piłkarz grający na pozycji pomocnika.
Kariera zawodnicza.
Galiulin jest wychowankiem FK Buchara, w barwach którego debiutował w Olij Lidze w wieku 18 lat. Wkrótce przeniósł się do stołecznego Traktora, lecz tam nie zagrzał długo miejsca. Gdy tylko pojawiła się oferta z Rosji, skorzystał z niej i przeniósł się do Rubinu Kazań. W pierwszym sezonie występów w Kazaniu zaliczył 22 spotkania i strzelił 2 bramki w drużynie rezerw. W 2007 roku został włączony do pierwszej drużyny Rubinu i wkrótce zadebiutował w Premier Lidze. Z Rubinu był wypożyczany do Sibiru Nowosybirsk i Nieftiechimika Niżniekamsk. W 2014 przeszedł do FK Ufa.
W roku 2008 zadebiutował w reprezentacji Uzbekistanu.

</doc>
<doc id="1494465" url="https://pl.wikipedia.org/wiki?curid=1494465" title="Wagiz Galiulin">
Wagiz Galiulin



</doc>
<doc id="1494467" url="https://pl.wikipedia.org/wiki?curid=1494467" title="Mgławica Meduza">
Mgławica Meduza

Mgławica Meduza (również "Abell 21" lub "Sh 2-274") – bardzo stara i rozległa mgławica planetarna znajdująca się w konstelacji Bliźniąt przy granicy z gwiazdozbiorem Małego Psa. Jej nazwa pochodzi od mitologicznego potwora.
Została odkryta w 1955 roku i skatalogowana przez George’a Abella w jego katalogu mgławic pod numerem Abell 21. Do lat 1970. była uważana za pozostałość po supernowej.
Mgławica ta znajduje się w odległości około 1500 lat świetlnych od Ziemi, a jej rozmiary są szacowane na 4 lata świetlne. Pomimo dużego rozmiaru jej jasność powierzchniowa jest bardzo niska, co utrudnia jej obserwacje.
Mgławica Meduza, podobnie jak inne mgławice planetarne, powstała w wyniku ewolucji małomasywnej gwiazdy podobnej do Słońca. Takie gwiazdy w końcowej fazie swojego życia przeobrażają się z czerwonego olbrzyma w białego karła, odrzucając równocześnie swoje warstwy zewnętrzne. Promieniowanie ultrafioletowe pochodzące od gorącej, starzejącej się gwiazdy powoduje świecenie mgławicy.

</doc>
<doc id="1494468" url="https://pl.wikipedia.org/wiki?curid=1494468" title="Irena Litwinowicz">
Irena Litwinowicz

Irena Litwinowicz-Bojarowicz (ur. 23 sierpnia 1958 w Wilnie) – wileńska samorządowiec, pedagog, reżyser, działaczka kulturalna mniejszości polskiej na Litwie.
Życiorys.
W 1991 roku ukończyła reżyserię w Leningradzkim Instytucie Kultury. Prowadzi studium teatralne w Gimnazjum im. Adama Mickiewicza w Wilnie, jest reżyserem i kierownikiem artystycznym Polskiego Teatru w Wilnie. 
Udziela się w życiu politycznym mniejszości polskiej na Wileńszczyźnie, jest m.in. członkiem oddziału wileńskiego AWPL. W 2002 roku została wybrana radną Wilna, pięć lat później odnowiła swój mandat.

</doc>
<doc id="1494470" url="https://pl.wikipedia.org/wiki?curid=1494470" title="Pustynia (przystanek kolejowy)">
Pustynia (przystanek kolejowy)

Pustynia – przystanek kolejowy w Pustyni, w województwie podkarpackim, w Polsce.

</doc>
<doc id="1494471" url="https://pl.wikipedia.org/wiki?curid=1494471" title="Prawa spektroskopii Kirchhoffa">
Prawa spektroskopii Kirchhoffa

Prawa spektroskopii Kirchhoffa - trzy doświadczalne prawa spektroskopii sformułowane przez Gustava Kirchhoffa.
Prawa we współczesnej formie:

</doc>
<doc id="1494475" url="https://pl.wikipedia.org/wiki?curid=1494475" title="Razwiedupr">
Razwiedupr



</doc>
<doc id="1494476" url="https://pl.wikipedia.org/wiki?curid=1494476" title="Jarosław Kamiński (polityk)">
Jarosław Kamiński (polityk)

Jarosław Kamiński (lit. "Jaroslav Kaminski"; ur. 8 maja 1965 w Wilnie) – litewski dziennikarz i nauczyciel polskiego pochodzenia, działacz mniejszości polskiej, w latach 2010–2011 i 2011-2015 wiceburmistrz Wilna.
Życiorys.
W 1983 ukończył Gimnazjum im. Adama Mickiewicza w Wilnie, po czym podjął studia na Wydziale Matematyki Uniwersytetu Wileńskiego. W 2003 uzyskał dyplom socjologa w Wileńskim Uniwersytecie Pedagogicznym.
W latach 1984–1986 odbył służbę w szeregach Armii Radzieckiej w Estonii. Od 1987 do 1991 pracował jako operator dźwięku i kierownik dyskoteki w wileńskim Pałacu Kultury Budowlanych. Pracował w Radiu „Znad Wilii” jako dyrektor działu muzycznego (1992–1999). W latach 1997–2002 był szefem rozrywki w przedsiębiorstwie „Geležinis Vilkas”, a od 2001 do 2003 specjalistą ds. reklamy w spółce „Rejspa”. Od 2003 doradzał burmistrzowi Wilna, pracował też jako nauczyciel w szkole średniej w Awiżeniach.
Jest członkiem wileńskiego oddziału Akcji Wyborczej Polaków na Litwie. Od 2007 sprawował mandat radnego Wilna. W wyborach w 2008 bez powodzenia ubiegał się o mandat posła na Sejm z ramienia AWPL w okręgu Wilno-Leszczyniaki. Kandydował również w wyborach w 2012 (w okręgu trocko-elektreńskim), 2016 (w okręgu Wilno-Leszczyniaki) i 2020 (również w okręgu Wilno-Leszczyniaki), we wszystkich przypadkach bez powodzenia.
15 grudnia 2010 został wybrany wiceburmistrzem Wilna. Na posiedzeniu rady miejskiej w dniu 19 kwietnia 2011 bez powodzenia ubiegał się o stanowisko burmistrza Wilna z ramienia AWPL. Po wejściu AWPL do koalicji rządzącej w Wilnie Kamiński został 28 czerwca 2011 ponownie wybrany na wiceburmistrza stolicy. Funkcję tę przestał pełnić po zaprzysiężeniu rady nowej kadencji 20 kwietnia 2015. Utrzymał jednak mandat radnego Wilna. W wyborach w 2019 bez powodzenia ubiegał się o reelekcję do rady miejskiej. W wyborach w 2023 ponownie został radnym z ramienia AWPL-ZChR.
2 maja 2013 odznaczony Krzyżem Kawalerskim Orderu Zasługi Rzeczypospolitej Polskiej.
Żonaty, ma syna i dwie córki: Łukasza, Kingę i Elizę.

</doc>
<doc id="1494477" url="https://pl.wikipedia.org/wiki?curid=1494477" title="Regisdupr">
Regisdupr



</doc>
<doc id="1494480" url="https://pl.wikipedia.org/wiki?curid=1494480" title="Jednostka 44388">
Jednostka 44388



</doc>
<doc id="1494482" url="https://pl.wikipedia.org/wiki?curid=1494482" title="Kochanówka Pustków">
Kochanówka Pustków

Kochanówka Pustków – stacja kolejowa na pograniczu miejscowości Pustków i Brzeźnica, w województwie podkarpackim, w Polsce. Jej nazwa pochodzi m.in. od znajdującej się nieopodal miejscowości Kochanówka. W 2009 zawieszono ruch pasażerski, który przywrócono po 12 latach - 1 września 2021.
W czasie trwania II wojny światowej na stacji zbudowano suchy port dla potrzeb powstającego w Pustkowie-Osiedlu i Bliźnie nazistowskiego poligonu SS-Truppenübungsplatz Heidelager.

</doc>
<doc id="1494484" url="https://pl.wikipedia.org/wiki?curid=1494484" title="Główny Zarząd Wywiadu">
Główny Zarząd Wywiadu



</doc>
<doc id="1494488" url="https://pl.wikipedia.org/wiki?curid=1494488" title="Stroma chloroplastów">
Stroma chloroplastów



</doc>
<doc id="1494490" url="https://pl.wikipedia.org/wiki?curid=1494490" title="Heroes (singel Eleny Paparizou)">
Heroes (singel Eleny Paparizou)

"Heroes" to singel greckiej piosenkarki Eleny Paparizou. Piosenka została napisana specjalnie jako oficjalny utwór na XIX Mistrzostwa Europy w Lekkoatletyce odbywające się w jej rodzinnym Göteborgu. Możemy go znaleźć na albumie studyjnym "The Game of Love", który został wydany 15 listopada 2006 roku w Skandynawii.
Piosenka jest głównie po angielsku, ale znajduje się też trochę hiszpańskich słów, takich jak -"viva los heros" (niech żyją bohaterowie) i po grecku, takich jak - "Nikes gia panta" (zwycięstwa na zawsze).
"Heroes" zostało wydane w sierpniu 2006 roku i stało się piątym singlem wydanym przez Paparizou w Szwecji. To był jej pierwszy singel, który zadebiutował na Szwedzkiej Liście Singli na pierwszym miejscu, a drugi który osiągnął na niej pierwszą pozycję. Kiedy "Heroes" debiutowało na liście, poprzedni singel "Mambo!" wciąż się na niej znajdował. 10 września 2006 roku utwór znalazł się na szwedzkiej liście hitów "Svensktoppen".

</doc>
<doc id="1494491" url="https://pl.wikipedia.org/wiki?curid=1494491" title="Pustków (przystanek kolejowy)">
Pustków (przystanek kolejowy)

Pustków – przystanek kolejowy w Pustkowie, w województwie podkarpackim, w Polsce. W 2009 zawieszono ruch pasażerski, który przywrócono po 12 latach - 1 września 2021.

</doc>
<doc id="1494492" url="https://pl.wikipedia.org/wiki?curid=1494492" title="Komitet Bezpieczeństwa Publicznego przy Radzie Ministrów ZSRR">
Komitet Bezpieczeństwa Publicznego przy Radzie Ministrów ZSRR



</doc>
<doc id="1494493" url="https://pl.wikipedia.org/wiki?curid=1494493" title="Saša Matić">
Saša Matić

Saša Matić, cyr. Саша Матић (ur. 26 kwietnia 1978 w Drvarze) – piosenkarz serbsko-bośniacki. Brat bliźniak Dejana Maticia. Obaj są od urodzenia niewidomi.
Życiorys.
Podczas wojny w Bośni razem z rodziną przeniósł się do Belgradu, tam młody Saša uczęszczał do szkoły muzycznej. W Zemunie ukończył szkołę średnią i wyższą dla osób niewidomych. Od małego chodził na koncerty serbskiej grupy rockowej Riblja Čorba oraz serbskiego wokalisty folkowego Halida Bešlicia. Przez 3 lata pracował w klubie "Španac" w Belgradzie.
Kariera.
Jego kariera wokalna rozpoczęła się w dniu 8 marca 1994, kiedy to został wybrany, aby zaśpiewać w klubie studenckim piosenkę "Zajdi, zajdi" Ratko Jovanovicia. Jego pierwszy album ukazał się 15 marca 2001.

</doc>
<doc id="1494496" url="https://pl.wikipedia.org/wiki?curid=1494496" title="Wszechrosyjska Komisja Nadzwyczajna do Walki z Kontrrewolucją i Sabotażem">
Wszechrosyjska Komisja Nadzwyczajna do Walki z Kontrrewolucją i Sabotażem



</doc>
<doc id="1494497" url="https://pl.wikipedia.org/wiki?curid=1494497" title="Forgive Me">
Forgive Me

Forgive Me – utwór zawarty na amerykańskiej wersji debiutanckiego albumu brytyjskiej piosenkarki Leony Lewis zatytułowanym "Spirit" oraz na wersji " Spirit: Deluxe Edition", która została wydana 17 listopada 2008., jako reedycja albumu.
Jest to 4 singel artystki wydany w jej karierze.
Piosenkę skomponowali Aliaune "Akon" Thiam, Claude Kelly i Giorgio Tuinfort. Producentem utworu był Akon.
Promowanie singla.
Leona wykonała ten utwór 29 października 2008 roku podczas programu "National Lottery" oraz 31 października 2008 w "Good Morning Television".
Poza Wielką Brytanią wykonała ten utwór tylko we Włoszech podczas programu "TV show Carramba Che Fortuna" oraz w szwedzkiej edycji programu Idol.

</doc>
<doc id="1494501" url="https://pl.wikipedia.org/wiki?curid=1494501" title="Wszechrosyjska Komisja Nadzwyczajna do Walki z Kontrrewolucją, Spekulacją i Nadużyciami Władzy">
Wszechrosyjska Komisja Nadzwyczajna do Walki z Kontrrewolucją, Spekulacją i Nadużyciami Władzy



</doc>
<doc id="1494502" url="https://pl.wikipedia.org/wiki?curid=1494502" title="Dąbie koło Dębicy">
Dąbie koło Dębicy

Dąbie koło Dębicy – przystanek osobowy w Dąbiu, w gminie Przecław, w pow. mieleckim, w województwie podkarpackim, w Polsce.

</doc>
<doc id="1494504" url="https://pl.wikipedia.org/wiki?curid=1494504" title="Oddział ochrony porządku i bezpieczeństwa państwowego">
Oddział ochrony porządku i bezpieczeństwa państwowego



</doc>
<doc id="1494505" url="https://pl.wikipedia.org/wiki?curid=1494505" title="Czarny kot (nowela)">
Czarny kot (nowela)

Czarny kot (ang. "The Black Cat") – nowela Edgara Allana Poego. Po raz pierwszy została opublikowana 19 sierpnia 1843 roku na łamach "The Saturday Evening Post". Jest to psychologiczne studium winy, często łączone analitycznie z innym utworem Poego pt. "Serce oskarżycielem". W obu przypadkach, morderca skrupulatnie ukrywa swoją zbrodnię i myśli, że pozostanie bezkarny, lecz koniec końców załamuje się i ujawnia swoje przestępstwo, prześladowany przez dokuczliwe wspomnienia własnej winy.
Opis fabuły.
Historia prezentowana jest z perspektywy narracji pierwszoosobowej, z anonimowym narratorem. Opowiada on, że od najmłodszych
lat kochał zwierzęta. On i jego żona posiadają ich wiele, włączając w to dużego czarnego kota Plutona. Narrator i zwierzę są
sobie wyjątkowo bliscy. Ich wspólna przyjaźń trwa kilka lat, do momentu gdy popada on w alkoholizm. Pewnej nocy, gdy
przychodzi do domu pijany, zauważa, że kot stara się go unikać. Gdy próbuje go złapać, przestraszone zwierzę gryzie go. Ten
w napadzie szału chwyta go, wyciąga nóż z kieszeni i umyślnie wydłubuje kotu oko.
Od tego momentu kot ucieka z przerażeniem na widok swojego pana. Początkowo narrator ma wyrzuty sumienia i żałuje swojego
okrucieństwa. Ale to uczucie szybko ustępuje miejsca irytacji. Pewnego razu zabiera on zwierzę na zewnątrz i wiesza je na drzewie,
gdzie umiera. W nocy jego dom ogarnia tajemniczy pożar, który zmusza narratora, jego żonę i służbę do ucieczki.
Gdy następnego dnia wraca do ruin swojej posiadłości, spostrzega na jedynej ścianie, która ocalała, figurę gigantycznego
kota, powieszonego na linie.
Początkowo jest przerażony, ale stopniowo, wymyśla logiczne wyjaśnienie do tej sytuacji i zaczyna tęsknić za Plutonem. Po
pewnym czasie znajduje on w tawernie podobnego kota. Ma taką samą wielkość i kolor jak Pluton, także brakuje mu jednego oka. Jedyną
różnicą jest duża biała łata na brzuchu zwierzęcia. Narrator zabiera je do domu, lecz szybko zaczyna czuć odrazę, a nawet strach
do kota. Plama na brzuchu zwierzęcia zaczyna nabierać kształtów i widzi on w tym obraz szubienicy.
Następnie, gdy narrator i jego żona odwiedzają piwnicę w ich nowym domu, kot wchodzi pod nogi swojego pana, tak, że ten niemal
spada ze schodów. W napadzie szału, bierze do ręki siekierę i próbuje zabić zwierzę, lecz jego żona go powstrzymuje. Rozwścieczony
rozbija głowę swojej żony. Aby ukryć jej ciało, usuwa cegły ze ściany, chowa tam zwłoki i zamurowuje całość ponownie. Gdy zaalarmowana
policja przychodzi do domu, nic nie znajduje i narrator jest wolny. Kot, którego chciał uśmiercić, przepadł.
Ostatniego dnia śledztwa, towarzyszy on policji w piwnicy. Ten, pewny swojego bezpieczeństwa, komentuje solidność budynku i
puka w miejsce gdzie schował ciało swojej żony. Nieludzki odgłos wypełnia wtedy pomieszczenie. Zaalarmowana policja burzy mur i
znajduje ciało żony. Na jej głowie, ku przerażeniu narratora, znajduje się piszczący czarny kot. Zamurowałem potwora w
mogilnej wnęce – dodaje.
Analiza.
Tak samo jak w noweli "Serce oskarżycielem", narrator w "Czarnym kocie" jest w wątpliwym stanie psychicznym. Na początku historii mówi, że faktycznie musiałby on osiągnąć stan szaleństwa, jeśliby miał oczekiwać od czytelnika, że ten uwierzy w historię, dając do zrozumienia, że został już oskarżony o szaleństwo. "Czarny kot" zawiera twarde potępienie alkoholizmu. Czyny narratora są spowodowane działaniem alkoholu, wrogiem, który niszczy jego osobowość. W noweli da się także dostrzec skłonność do opisu zła samego w sobie. Narrator wie, że zwierzęta są niewinne, właśnie dlatego je kocha, jednak daje się porwać i gnębić duchowi przekory, aż zabija w afekcie swoją żonę.
Aluzje.
Użycie przez pisarza motywu czarnego kota prowokuje skojarzenia z różnymi przesądami, np. przesąd przytoczony przez żonę narratora, że wszystkie koty są wiedźmami w przebraniu. Tytułowy kot ma imię Pluton po rzymskim bogu podziemi.
Publikacja.
"Czarny kot" został opublikowany 19 sierpnia 1843 roku na łamach "The Saturday Evening Post". W tym czasie publikacja nosiła
tymczasowy tytuł "United States Saturday Post". Czytelnicy zareagowali pozytywnie na nowelę, co dało początek różnym parodiom,
wliczając w to "The Ghost of the Grey Tadpole" autorstwa Thomasa Dunna Englisha.

</doc>
<doc id="1494507" url="https://pl.wikipedia.org/wiki?curid=1494507" title="Tuszyma (przystanek kolejowy)">
Tuszyma (przystanek kolejowy)

Tuszyma, do 2019 Przecław Tuszyma – przystanek kolejowy w Tuszymie, w województwie podkarpackim, w Polsce.
Historia.
Przystanek kolejowy nazywany także Przecław-Pikułówka został zbudowany jako stacja kolejowa w 1906 roku. W czasie II wojny światowej w dniu 2 września 1939 roku niemieckie lotnictwo dokonało nalotu na stację, a w lutym 1941 roku grupa sabotażowa Stanisława Doliny z Mielca dokonała wykolejenia jadącego przez tę stację pociągu. W 1972 roku nazwa przystanku została zmieniona na "Tuszyma", ale z powodu protestu mieszkańców Przecławia została przywrócona przystankowi poprzednia nazwa. Do 1990 roku funkcjonowała tutaj bocznica kolejowa. W latach 2009-2021 przez przystanek przejeżdżały tylko pociągi towarowe, gdyż ruch pasażerski został zawieszony w 2009 roku. 20 września 2017 roku spółka PKP Polskie Linie Kolejowe S.A. ogłosiła przetarg na zaprojektowanie i wykonanie robót budowlanych na linii kolejowej na odcinku Mielec – Dębica w ramach projektu pod nazwą „Rewitalizacja linii kolejowej nr 25 na odcinku Padew – Mielec – Dębica”, przy której znajduje się przystanek. 12 września 2018 roku spółka PKP Polskie Linie Kolejowe S.A. ogłosiła, że przetarg na zaprojektowanie prac budowanych na odcinku Mielec – Padew Narodowa oraz zaprojektowanie i wykonanie robót budowlanych na linii kolejowej na odcinku Mielec – Dębica w ramach projektu pod nazwą „Rewitalizacja linii kolejowej nr 25 na odcinku Padew – Mielec – Dębica” wygrało Przedsiębiorstwo Napraw i Utrzymania Infrastruktury Kolejowej w Krakowie Sp. z o.o., z którym 17 października 2018 roku spółka PKP Polskie Linie Kolejowe S.A. podpisała umowę na realizację inwestycji. 1 marca 2019 roku nastąpiło rozpoczęcie prac remontowych na linii kolejowej nr 25 na odcinku Mielec - Dębica, przy którym znajduje się przystanek. W grudniu 2019 roku rada miejska w Przecławiu, na wniosek mieszkańców wsi Tuszyma, podjęła decyzję o ustaleniu nowej nazwy dla przystanku kolejowego, która została zmieniona po zakończeniu prac remontowych z "Przecław-Tuszyma" na "Tuszyma""." Wiosną 2020 roku rozpoczęły się prace przy budowie przystanku. 26 sierpnia 2020 roku Naczelnik Działu Eksploatacji i Infrastruktury Pasażerskiej – Zakładu Linii Kolejowych w Rzeszowie Krzysztof Leszkowicz poinformował o wznowieniu ruchu kolejowego towarowego na odcinku Mielec – Kochanówka Pustków, przy którym znajduje się przystanek z dniem 1 września 2020 roku. 3 września 2020 roku przejechały pierwsze pociągi towarowe nowym torem na tym odcinku. 1 września 2021 roku, po 12-letniej przerwie został wznowiony ruch pociągów pasażerskich na linii kolejowej z Dębicy do Mielca, przy której znajduje się przystanek.

</doc>
<doc id="1494512" url="https://pl.wikipedia.org/wiki?curid=1494512" title="Rzemień (przystanek kolejowy)">
Rzemień (przystanek kolejowy)

Rzemień – przystanek kolejowy w Rzemieniu, w województwie podkarpackim, w Polsce.
Przystanek został wybudowany przy skrzyżowaniu z drogą prowadzącą w kierunku wsi, pałacu Boguszów i Szaszkiewiczów oraz do zamku w Rzemieniu. W 2009 zawieszono ruch pasażerski, który przywrócono po 12 latach - 1 września 2021.

</doc>
<doc id="1494513" url="https://pl.wikipedia.org/wiki?curid=1494513" title="PGU">
PGU



</doc>
<doc id="1494514" url="https://pl.wikipedia.org/wiki?curid=1494514" title="Arabesque (zespół muzyczny)">
Arabesque (zespół muzyczny)

Arabesque – niemiecka, żeńska dyskotekowa grupa muzyczna założona w roku 1977. Stylem zbliżona do innych czołowych europejskich żeńskich grup dyskotekowych końca lat siedemdziesiątych ubiegłego stulecia, takich jak Maywood, Luv', Snoopy, Babe (wszystkie z Holandii), À La Carte (z Niemiec), Baccara (z Hiszpanii).
Największe sukcesy odnosiła w Japonii (ponad 6 mln sprzedanych płyt) i ZSRR.
Od roku 1979 do 1984 występowała w niej Sandra Lauer, znana później jako Sandra i żona Michaela Cretu oraz ze współpracy z zespołem Enigma.

</doc>
<doc id="1494515" url="https://pl.wikipedia.org/wiki?curid=1494515" title="Rzochów (stacja kolejowa)">
Rzochów (stacja kolejowa)

Rzochów – stacja kolejowa w Mielcu, w województwie podkarpackim, w Polsce.
Historia.
Na stacji kolejowej, oprócz murowanego budynku, w którym znajdowały się kasa biletowa i poczekalnia, przed 1893 rokiem znajdowało się pięć innych obiektów kolejowych. W latach 2009–2021 stacja obsługiwała tylko pociągi towarowe, gdyż ruch pasażerski został zawieszony w 2009 roku. 20 września 2017 roku spółka PKP Polskie Linie Kolejowe S.A. ogłosiła przetarg na zaprojektowanie i wykonanie robót budowlanych na linii kolejowej na odcinku Mielec – Dębica w ramach projektu pod nazwą „Rewitalizacja linii kolejowej nr 25 na odcinku Padew – Mielec – Dębica”, przy której znajduje się stacja. 12 września 2018 roku spółka PKP Polskie Linie Kolejowe S.A. ogłosiła, że przetarg na zaprojektowanie prac budowanych na odcinku Mielec – Padew Narodowa oraz zaprojektowanie i wykonanie robót budowlanych na linii kolejowej na odcinku Mielec – Dębica w ramach projektu pod nazwą „Rewitalizacja linii kolejowej nr 25 na odcinku Padew – Mielec – Dębica” wygrało Przedsiębiorstwo Napraw i Utrzymania Infrastruktury Kolejowej w Krakowie Sp. z o.o., z którym 17 października 2018 roku spółka PKP Polskie Linie Kolejowe S.A. podpisała umowę na realizację inwestycji. 1 marca 2019 roku nastąpiło rozpoczęcie prac remontowych na linii kolejowej nr 25 na odcinku Mielec - Dębica, przy którym znajduje się stacja. W kwietniu 2019 roku zarząd województwa podkarpackiego podjął decyzję o przeznaczeniu dodatkowych 5 mln zł na przeniesie na obszar stacji kolejowej w Rzochowie obsługi przeładunkowej ze stacji kolejowej w Mielcu. W ramach prac remontowych zdecydowano o wybudowaniu przystanku kolejowego dla ruchu pasażerskiego w Rzochowie w nowej lokalizacji po przeciwnej stronie drogi do Poręb Rzochowskich (bliżej samej jezdni, w sąsiedztwie przejazdu kolejowo-drogowego koło stacji kolejowej). Przed modernizacją linii kolejowej stacja dla pociągów osobowych umiejscowiona była po prawej stronie drogi prowadzącej z osiedla Rzochów w kierunku Poręb Rzochowskich. Zakończenie prac zaplanowane było na grudzień 2020. 26 sierpnia 2020 Naczelnik Działu Eksploatacji i Infrastruktury Pasażerskiej Zakładu Linii Kolejowych w Rzeszowie Krzysztof Leszkowicz poinformował o wznowieniu z dniem 1 września 2020 roku ruchu kolejowego towarowego na odcinku Mielec – Kochanówka Pustków, przy którym znajduje się stacja, a 3 września 2020 roku przejechały pierwsze pociągi towarowe nowym torem na tym odcinku. 1 września 2021 roku, po 12-letniej przerwie został wznowiony ruch pociągów pasażerskich na linii kolejowej z Dębicy do Mielca, przy której znajduje się stacja.

</doc>
<doc id="1494519" url="https://pl.wikipedia.org/wiki?curid=1494519" title="Wojsław (przystanek kolejowy)">
Wojsław (przystanek kolejowy)

Wojsław – przystanek kolejowy w Mielcu, w województwie podkarpackim, w Polsce.
Historia.
W czasie II wojny światowej Niemcy zbudowali tutaj stację przeładunkową na potrzeby wojskowe. Do pracy przy budowie stacji na Wojsławiu wykorzystywali niewolniczą pracę jeńców wojennych m.in. francuskich i radzieckich oraz junaków z obozu pracy przymusowej Baudienst w Mielcu. W listopadzie 1942 roku grupa sabotażowa Narodowej Organizacji Wojskowej z udziałem Wiktora Saramy pseudonim „Sekwana” wzniecili pożar wojskowych składów siana i słomy na bocznicy kolejowej znajdującej się we Wojsławiu. Przystanek kolejowy na Wojsławiu został oddany do użytku w 1957 roku. W 1998 roku przystanek kolejowy został zamknięty. Przystanek kolejowy przez cały czas swojego funkcjonowania był zlokalizowany przy mieleckiej ulicy Witosa. 20 września 2017 roku PKP Polskie Linie Kolejowe S.A. ogłosiła przetarg na prace remontowe na linii kolejowej nr 25 na odcinku Mielec – Dębica, przy której znajduje się przystanek i w zakresie inwestycji obejmuje zmianę lokalizacji przystanku PKP Wojsław. Spółka PKP PLK zrezygnowała w 2017 roku z funkcjonowania tego przystanku w dotychczasowej lokalizacji i zdecydowała się na przesunięcie budowy nowego peronu bliżej centrum miasta pomiędzy ulicami Wojsławską i Korczaka, w rejonie ulic Krańcowej i Wiosennej.
1 marca 2019 roku nastąpiło rozpoczęcie prac remontowych na linii kolejowej nr 25 na odcinku Mielec – Dębica, przy którym znajduje się przystanek. W 2019 roku spółka PKP PLK na wniosek Urzędu Miasta Mielca zrezygnowała z planów funkcjonowania tego przystanku bliżej centrum miasta pomiędzy ulicami Wojsławską i Korczaka, w rejonie ulic Krańcowej i Wiosennej i podjęła decyzję o odbudowie tego przystanku kolejowego w dotychczasowej lokalizacji przy ulicy Witosa. Prace przy budowie przystanku rozpoczęły się wiosną 2020 roku. 26 sierpnia 2020 Naczelnik Działu Eksploatacji i Infrastruktury Pasażerskiej – Zakładu Linii Kolejowych w Rzeszowie Krzysztof Leszkowicz poinformował o wznowieniu ruchu kolejowego towarowego na odcinku Mielec – Kochanówka Pustków, przy którym znajduje się przystanek z dniem 1 września 2020 roku. 3 września 2020 roku przejechały pierwsze pociągi towarowe nowym torem na tym odcinku. 1 września 2021 roku, po 12-letniej przerwie został wznowiony ruch pociągów pasażerskich na linii kolejowej z Dębicy do Mielca, przy którym znajduje się przystanek.

</doc>
<doc id="1494523" url="https://pl.wikipedia.org/wiki?curid=1494523" title="Tuszów Narodowy (przystanek kolejowy)">
Tuszów Narodowy (przystanek kolejowy)

Tuszów Narodowy – przystanek kolejowy w Tuszowie Narodowym, w województwie podkarpackim, w Polsce.
Historia.
Przystanek kolejowy w Tuszowie Narodowym powstał po 1910 roku. Wtedy to został wybudowany murowany budynek stacyjny z poczekalnią i pomieszczeniami służbowo-mieszkalnymi dróżnika. W roku 1997 przeprowadzono remont linii kolejowej na odcinku Tuszów Narodowy - Jaślany, przy którym znajduje się przystanek. W latach 2009–2022 przez przystanek przejeżdżały pociągi towarowe, gdyż ruch pasażerski został zawieszony w 2009 roku. W marcu 2022 roku rozpoczęto prace remontowe na odcinku Mielec-Padew Narodowa, przy którym znajduje się przystanek. W ramach prac remontowych we wrześniu 2022 roku został przebudowany peron przystanku. Zakończenie prac budowlanych i uruchomienie ruchu pociągów po remoncie na odcinku Mielec - Padew, przy którym znajduje się przystanek zaplanowano na koniec 2022 roku, co doprowadziło do uruchomienia na tym odcinku ruchu pociągów towarowych w dniu 28 września 2022 roku i ruchu pociągów pasażerskich w dniu 6 listopada 2022 roku.

</doc>
<doc id="1494524" url="https://pl.wikipedia.org/wiki?curid=1494524" title="Kościół Pierwszych Męczenników Polski">
Kościół Pierwszych Męczenników Polski

Świątynie pod wezwaniem Pierwszych Męczenników Polski zwanych również Pięcioma Świętymi Braćmi Międzyrzeckimi:

</doc>
<doc id="1494530" url="https://pl.wikipedia.org/wiki?curid=1494530" title="Zsolt Gyulay">
Zsolt Gyulay

Zsolt Gyulay (ur. 12 września 1964 w Vácu) – węgierski kajakarz. Wielokrotny medalista olimpijski. Przewodniczący Węgierskiego Komitetu Olimpijskiego.
W Seulu zdobył dwa złote medale, triumfując w K-4 na dystansie 1000 metrów oraz w prestiżowym wyścigu na 500 metrów jedynek. Cztery lata później w tych samych konkurencjach zajął drugie miejsce. Brał udział na IO 96. Między 1986 a 1995 rokiem wywalczył szereg medali na mistrzostwach świata, w tym złoto w jedynce w 1989 (500 m).
29 stycznia 2022 r. został wybrany przewodniczącym Węgierskiego Komitetu Olimpijskiego.

</doc>
<doc id="1494531" url="https://pl.wikipedia.org/wiki?curid=1494531" title="Broń ochronna">
Broń ochronna



</doc>
<doc id="1494534" url="https://pl.wikipedia.org/wiki?curid=1494534" title="Kościół św. Leonarda">
Kościół św. Leonarda

Świątynie pod wezwaniem św. Leonarda;

</doc>
<doc id="1494535" url="https://pl.wikipedia.org/wiki?curid=1494535" title="Niemiecki hełm wz. 16">
Niemiecki hełm wz. 16



</doc>
<doc id="1494537" url="https://pl.wikipedia.org/wiki?curid=1494537" title="Armia Boga II">
Armia Boga II

Armia Boga II ("The Prophecy II") – amerykański film fabularny (horror) z 1998 roku. Sequel horroru "Armia Boga" (1995).

</doc>
<doc id="1494538" url="https://pl.wikipedia.org/wiki?curid=1494538" title="Kościół św. Agnieszki">
Kościół św. Agnieszki



</doc>
<doc id="1494539" url="https://pl.wikipedia.org/wiki?curid=1494539" title="Dziewczyny z wyższych sfer">
Dziewczyny z wyższych sfer

Dziewczyny z wyższych sfer (oryg. "Uptown Girls") – film fabularny (komedia) produkcji amerykańskiej z 2003 roku.

</doc>
<doc id="1494543" url="https://pl.wikipedia.org/wiki?curid=1494543" title="Iloczyn kompleksowy">
Iloczyn kompleksowy

Iloczyn kompleksowy – dwuargumentowe działanie wewnętrzne określone na niepustych podzbiorach danej grupy.
Pojęcie "kompleksu" ma na celu wykluczenie z rozważań mało interesującego z algebraicznego punktu widzenia podzbioru pustego (najmniejszą podgrupą w grupie jest jednoelementowa podgrupa trywialna). Unifikująca notacja iloczynu kompleksów, którymi są tak podgrupy, jak i warstwy danej grupy, skraca język opisu struktury grupy: ułatwia definicję podgrupy permutowalnej, opis konstrukcji grupy ilorazowej, czy iloczynów wewnętrznych (zob. osobną sekcję).
Nie wykluczając przypadku zbioru pustego otrzymuje się "iloczyn podzbiorów", przy czym iloczyn jakiegokolwiek podzbioru ze podzbiorem pustym daje podzbiór pusty.
Definicje i oznaczenia.
Kompleksem grupy nazywa się dowolny jej niepusty podzbiór; jeżeli formula_1 są kompleksami w grupie formula_2 to ich iloczynem nazywa się kompleks
Kompleks formula_4 gdzie formula_5 jest elementem neutralnym jest elementem neutralnym iloczynu kompleksowego; przyjmuje się również następujące oznaczenie „kompleksu odwrotnego”
Dla kompleksu jednoelementowego formula_7 iloczyny formula_8 oraz formula_9 zapisuje się zwyczajowo formula_10 oraz formula_11 w przypadku, gdy formula_12 jest podgrupą w formula_2 kompleksy formula_14 oraz formula_15 są w istocie "warstwami" (odpowiednio "lewo-" i "prawostronną") grupy formula_16 względem formula_12 wyznaczonymi przez formula_18
W notacji addytywnej iloczyn kompleksowy przyjmuje postać „sumy kompleksowej” formula_19 która w geometrii analitycznej znana jest szerzej jako "suma Minkowskiego"; spójna z przytoczonym oznaczeniem symbolika „kompleksu przeciwnego” formula_20 i „różnicy kompleksów” formula_21 jest powodem, dla którego różnicę zbiorów zapisuje się zwykle osobnym symbolem, tj. formula_22
Własności i zastosowania.
Charakteryzacja podgrupy za pomocą iloczynu kompleksowego jest bardzo zwarta: kompleks formula_23 jest podgrupą w formula_16 wtedy i tylko wtedy, gdy formula_25 oraz formula_26 (bądź krócej: formula_27); równoważnie formula_28 oraz formula_29 formula_30
Iloczyn kompleksowy formula_31 podgrup formula_23 oraz formula_33 sam jest podgrupą w formula_16 wtedy i tylko wtedy, gdy podgrupy te "permutują", tj. formula_35 (zob. podgrupa permutowalna). Jeśli choć jedna z podgrup formula_23 oraz formula_33 jest normalna, to formula_38 skąd iloczyn kompleksowy dowolnej podgrupy i podgrupy normalnej również jest podgrupą.
Na zbiorze wszystkich kompleksów grupy formula_16 iloczyn kompleksowy jest działaniem łącznym i ma element neutralny (jedynkę) formula_40 niepuste podzbiory tej grupy tworzą więc z działaniem iloczynu kompleksowego monoid; z kolei w przypadku "iloczynu podzbiorów" podzbiór pusty jest elementem pochłaniającym (zerem).
Ograniczywszy się do konkretnego rodzaju kompleksów dla ww. monoidu można zagwarantować strukturę grupy: jeśli formula_12 jest normalna, to formula_42 dla dowolnego formula_43 skąd iloczyn kompleksowy warstw formula_44 równy formula_45 również jest warstwą; dla tak ograniczonego do warstw iloczynu kompleksowego można zapewnić istnienie jednoznacznie wyznaczonej odwrotności dla dowolnej tego rodzaju warstwy: formula_46 Obserwacje te są kluczowymi elementami konstrukcji grupy ilorazowej z wykorzystaniem iloczynu kompleksowego.
Grupę formula_16 nazywa się iloczynem ogólnym bądź iloczynem Zappy-Szépa jej podgrup formula_12 oraz formula_49 jeżeli formula_50 oraz formula_51 tzn. formula_52 jeżeli choć jedna z tych podgrup jest normalna, to formula_16 nazywa się iloczynem półprostym podgrup formula_12 oraz formula_49 gdy zaś obie są normalne, to formula_16 jest ich iloczynem prostym (ze względu na sposób konstrukcji z podgrup danej grupy wspomniane iloczyny nazywa się „wewnętrznymi”).
W przypadku grup abelowych, gdzie wszystkie podgrupy są normalne, powyższe trzy rodzaje iloczynów są tożsame i są zwykle nazywane (wewnętrzną) sumą prostą.

</doc>
<doc id="1494545" url="https://pl.wikipedia.org/wiki?curid=1494545" title="Ekologia tropikalna">
Ekologia tropikalna

Ekologia tropikalna – dział ekologii zajmujący się powiązaniami pomiędzy światem roślin, zwierząt i podłożem w środowiskach strefy tropikalnej, tj. obszaru położonego pomiędzy zwrotnikiem Raka i zwrotnikiem Koziorożca.
Dzień i noc w tej strefie trwa w przybliżeniu 12 godzin. Typowe są liczne dni słoneczne oraz na ogół wysokie temperatury. Przynajmniej raz w roku słońce świeci tam pod kątem prostym. Badania z zakresu ekologii tropikalnej zajmują ważne miejsce w ekologii w ogóle, a to ze względu na największą bioróżnorodność w tropikach, dużą liczbę interakcji międzygatunkowych oraz wysoki sposób wyspecjalizowania i przystosowania gatunków. 
W Europie Wschodniej teoretyczne i praktyczne zajęcia (we współpracy z Instituto Venezolano de Investigaciones Cientificas w Caracs) z ekologii tropikalnej odbywają się od 2007 roku na Uniwersytecie Jagiellońskim. Badania krakowskiego zespołu koncentrują się na poznawaniu fauny andyjskich motyli. Pracownicy i studenci UJ odbyli dotąd ponad 20 wypraw, głównie do Wenezueli (w tym 2 wyjazdy studentów w 2007 i 2008 r.), Kolumbii (w tym 1 wyjazd studencki w Kordylierę Wschodnią w 2008 r.), Ekwadoru, Peru i Boliwii. Ponadto polskie badania tropikalne prowadzone są przez Katedrę Taksonomii Roślin i Ochrony Przyrody Uniwersytetu Gdańskiego. 
Najbardziej znanymi czasopismami w ekologii tropikalnej są Biotropica, Journal of Tropical Ecology oraz Ecotropica.

</doc>
<doc id="1494547" url="https://pl.wikipedia.org/wiki?curid=1494547" title="Alma Mater (czasopismo)">
Alma Mater (czasopismo)

Alma Mater – miesięcznik Uniwersytetu Jagiellońskiego wydawany bezpłatnie. Oprócz informacji dotyczących uczelni, not biograficznych ludzi z UJ i Krakowem związanych oraz tekstów dotyczących samego Krakowa zawiera artykuły naukowe z niemal wszystkich dziedzin nauki (z przewagą humanistycznych), które piszą z reguły pracownicy uniwersyteccy i doktoranci. Ukazuje się w Krakowie.
Historia.
Pismo powstało w roku 1996 z inicjatywy ówczesnego rektora UJ prof. Franciszka Ziejki, który tak o nim mówi:
„Od wielu przedstawicieli innych uniwersytetów słyszę, że „Alma Mater” jest jednym z najlepszych pism akademickich w Polsce, że ma bardzo ładny dorobek. Uważam, że najlepszym rozwiązaniem jest w nim mariaż artykułów popularnonaukowych, dotyczących badań, z tekstami poświęconymi wyjątkowym postaciom z Uniwersytetu, zarówno tym współczesnym jak i tym historycznym.”
„Alma Mater” początkowo było kwartalnikiem, potem dwumiesięcznikiem, a od 2000 roku jest miesięcznikiem. Na przełomie 2010–2011 wyszedł specjalny 130 łączony (grudzień 2010 i styczeń 2011) jego numer.

</doc>
<doc id="1494553" url="https://pl.wikipedia.org/wiki?curid=1494553" title="CTA 1">
CTA 1

CTA 1 – pozostałość po supernowej położona w gwiazdozbiorze Cefeusza około 4600 lat świetlnych od Ziemi.
Wewnątrz CTA 1 w 2008 amerykański satelita Fermi Gamma-ray Space Telescope odkrył pierwszy znany (i jak do tej pory jedyny) pulsar wysyłający jedynie promieniowanie gamma. Okres obrotu pulsara wynosi 316,86 milisekund. Pulsar ten powstał około 10 tysięcy lat temu, a emitowana przez niego energia tysiąckrotnie przekracza tę, którą emituje Słońce.

</doc>
<doc id="1494555" url="https://pl.wikipedia.org/wiki?curid=1494555" title="Barnabas Sibusiso Dlamini">
Barnabas Sibusiso Dlamini

Barnabas Sibusiso Dlamini (ur. 15 maja 1942 w Eswatini, zm. 28 września 2018 w Manzini) – suazyjski polityk, premier Suazi (Eswatini) od 26 lipca 1996 do 29 września 2003 oraz ponownie od 23 października 2008 do 5 września 2018.
Życiorys.
Edukacja.
W 1969 ukończył studia licencjackie z dziedziny chemii na Uniwersytecie Wisconsin w USA. W 1976 został absolwentem handlu na University of South Africa w Południowej Afryce. W 1982 zdobył dyplom MBA na New York University. Rok później uzyskał certyfikat księgowego stanu Nowy Jork w USA. W 1985 został licencjonowanym księgowym w Suazi.
W latach 1969–1977 pracował jako chemik w "Swaziland Iron Ore Development Company". Od 1978 do 1984 był księgowym w firmie konsultingowej.
Kariera polityczna.
Od 1978 do 1983 zasiadał w Senacie Suazi. W latach 1983–1992 zajmował stanowisko ministra finansów. W tym czasie był również członkiem parlamentu oraz wchodził w skład Rady Obrony. Od 1992 do 1996 pełnił funkcję dyrektora wykonawczego Międzynarodowego Funduszu Walutowego w Waszyngtonie. Wchodził w skład 24-osobowej rady dyrektorów organizacji, reprezentując w niej 20 państw afrykańskich.
Od 26 lipca 1996 do 29 września 2003 pełnił funkcję premiera Suazi. W tym czasie kierował również Komitetem Bezpieczeństwa Państwa, Narodową Radą ds. AIDS oraz siłami policji królewskiej. Od 2003 do 2008 Sibusiso Dlamini był członkiem Rady Doradczej Króla, ciała odpowiedzialnego za doradzanie władcy w sprawach konstytucyjnych (mianowanie urzędników), finansowych i plemiennych.
Na początku 2008 Barnabas Sibusiso Dlamini był kandydatem suazyjskiego rządu do urzędu przewodniczącego Afrykańskiej Komisji Praw Człowieka i Praw Narodów ("African Commission on Human and Peoples’ Rights"). Jednak ostatecznie jego kandydatura została wycofana w celu przedstawienia jednego wspólnego kandydata przez wszystkie państwa SADC.
16 października 2008 Barnabas Sibusiso Dlamini został ponownie mianowany przez króla Mswatiego III szefem rządu Suazi. Tradycyjna i uroczysta ceremonia miała miejsce w wiosce królewskiej, "Ludzidzini Royal Village". 23 października 2008 został zaprzysiężony na stanowisku, składając przysięgę w języku angielskim oraz języku suazi.

</doc>
<doc id="1494556" url="https://pl.wikipedia.org/wiki?curid=1494556" title="Barnabas Dlamini">
Barnabas Dlamini



</doc>
<doc id="1494558" url="https://pl.wikipedia.org/wiki?curid=1494558" title="Edwin Turney">
Edwin Turney

Edwin Turney (ur. 26 marca 1929 w Nowym Jorku, zm. 15 października 2008) – amerykański przedsiębiorąca, jeden z założycieli firmy AMD.
W czasie wojny koreańskiej służył w US Navy, po powrocie do życia cywilnego od 1963 pracował w firmie Fairchild Semiconductor. W maju 1969 wraz z siedmioma innymi byłymi pracownikami Fairchild założył firmę AMD.
Opuścił AMD w 1974.

</doc>
<doc id="1494559" url="https://pl.wikipedia.org/wiki?curid=1494559" title="Ed Turney">
Ed Turney



</doc>
<doc id="1494561" url="https://pl.wikipedia.org/wiki?curid=1494561" title="Frantz Erik Toft">
Frantz Erik Toft

Frantz Erik Toft (ur. 18 maja 1926 w Hals, zm. 8 października 1946 w Viborgu) – duński nazistowski działacz młodzieżowy, funkcjonariusz Gestapo pod koniec II wojny światowej
Od czternastego roku życia był członkiem młodzieżowej organizacji Nationalsocialistisk Ungdom (NSU) podporządkowanej Narodowosocjalistycznej Duńskiej Partii Robotniczej (DNSAP) Fritsa Clausena. 2 lata później został wysłany z jej ramienia do Niemiec, gdzie przeszedł szkolenie w szkole przywódców młodzieżowych w Berlinie. 12 kwietnia 1943 r. wstąpił do DNSAP. Pracował w wojskowych bazach lotniczych w Aalborgu i Karup. Jednocześnie przeszedł 6-tygodniowe szkolenie w szkole Korpusu Schalburga w Birkerød. Następnie służył w jednostce ochraniającej różne obiekty przemysłowe przed sabotażem. W maju 1944 r. został wysłany do Włoch, a stamtąd do Francji, gdzie w ramach Organizacji Todt pracował m.in. przy budowie Wału Atlantyckiego. W listopadzie z powodu choroby powrócił do Danii. W styczniu 1945 r. został współpracownikiem Gestapo w Aalborgu. Uczestniczył w przesłuchaniach więźniów jako tłumacz, wykazując szczególne zaangażowanie. Uczestniczył też w kilku akcjach przeciwko ruchowi oporu. Zamordował duńskiego policjanta. 7 maja 1945 r. został aresztowany i uwięziony, po czym brutalnie pobity przez b. członków ruchu oporu. 16 stycznia 1946 r. po procesie skazano go na karę śmierci. 6 września tego roku wyrok zatwierdził sąd najwyższy. 8 października został rozstrzelany w więzieniu w Viborgu.
Linki zewnętrzne.
Biografia Frantza Erika Tofta (jęz. duński)

</doc>
<doc id="1494562" url="https://pl.wikipedia.org/wiki?curid=1494562" title="Frantz Toft">
Frantz Toft



</doc>
<doc id="1494563" url="https://pl.wikipedia.org/wiki?curid=1494563" title="Rajd Wilsona">
Rajd Wilsona

Rajd Wilsona – operacja bojowa formacji kawalerii Unii na terenie stanów Alabama i Georgia w okresie od marca do kwietnia 1865 roku, pod koniec wojny secesyjnej w Ameryce. Generał brygadier James Wilson (generał) poprowadził swój korpus kawalerii w celu zniszczenia ośrodków przemysłowych Konfederatów na południu, w czym próbował przeszkadzać mu bezskutecznie generał porucznik Nathan Bedford Forrest.
Podłoże.
Po zwycięstwie w bitwie pod Nashville, unijny generał major George Henry Thomas, stojący na czele Armii (doliny rzeki) Cumberland, otrzymał informacje wywiadowcze świadczące o tym, że w sercu Południa nie istnieją żadne siły zbrojne zdolne mu się przeciwstawić. W tej sytuacji natychmiast nakazał gen. Jamesowi Wilsonowi (który dowodził korpusem kawalerii z Missisipi przydzielonym do armii Thomasa), by przeprowadził rajd w celu zniszczenia arsenału konfederackiego w Selmie, współpracując z gen. Edwardem Canbym działającym na kierunku Mobile. Selma miała znaczenie strategiczne, jako jedna z niewielu baz wojskowych pozostających jeszcze w rękach konfederatów. W mieście znajdował się arsenał, zakład metalurgiczny marynarki, fabryka armat, młyn prochowy, magazyny wojskowe i zakłady naprawcze taboru kolejowego.
Wilson stał na czele około 13 500 ludzi w trzech dywizjach dowodzonych przez generałów brygadierów McCooka, Eli Longa i Emory Uptona. Każdy kawalerzysta uzbrojony był w nowoczesny siedmiostrzałowy karabinek powtarzalny Spencera. Jego przeciwnikiem był generał porucznik Nathan Bedford Forrest, którego siły – korpus kawalerii stanów Alabama, Missisipi i wschodniej Luizjany – nie przekraczały łącznie 2500 żołnierzy w dwóch niewielkich dywizjach dowodzonych przez generałów-brygadierów Chalmersa i Jacksona, dwóch szkieletowych brygadach (dowódcy gen.-bryg. Philip D. Roddey i płk Edward Crossland) oraz kilku oddziałach miejscowej milicji.
Rajd.
Wilsona powstrzymywała na samym początku wyprawy rozlana po wiosennych deszczach rzeka Tennessee, ale już 22 marca 1865 roku, znalazł się w Gravelly Springs. Od tego miejsca jego wojska maszerowały w trzech odrębnych kolumnach, by ukryć przed nieprzyjacielem prawdziwy cel uderzenia, co zostało osiągnięte – Forrest bardzo późno zorientował się, że Selma jest celem ataku. W tej sytuacji doszło tylko do dwóch nieznacznych potyczek pod Houston (25 marca) i nad Black Warrior River (26 marca), przed połączeniem – następnego dnia – kolumn Wilsona w pobliżu Jasper.
28 marca pod Elyton, w pobliżu dzisiejszego Birmingham, doszło do kolejnej potyczki, w czasie której unioniści zniszczyli huty żelaza w Oxmoor i Irondale. Wilson wydzielił ze swego korpusu brygadę gen. Croxtona, śląc ją na południe i zachód celem spalenia stalowni w Roupes Valley, a następnie zabudowań Uniwersytetu Alabamy w Tuscaloosa, miejsca szkoleń milicji i wojsk konfederackich. Ten manewr odseparował dywizję Chalmera od głównych sił Forresta.
31 marca Forrest został zmuszony do odwrotu przez liczniejsze i lepiej uzbrojone siły unionistów pod Montevallo. Kawalerzyści Chalmersa nie zjawili się, by wesprzeć Forrest, a on sam nie miał chwili do stracenia. Na skutek uderzenia sił Unii główna kwatera Forresta została zajęta, a wraz z nią w ręce przeciwników wpadło wiele dokumentów ujawniających wywiadowi Unii jego plany działania. Wilson wysłał natychmiast McCooka, by połączył się z brygadą Croxtona w Trion, a pozostałe siły korpusu skierował szybkim marszem ku Selmie. Forrest próbował 1 kwietnia powstrzymać nieprzyjaciół pod Plantersville, ale ponownie przegrał. Konfederaci wycofali się w stronę Selmy, gdzie stanęli na pięciokilometrowej, półkolistej pozycji obronnej w zakolu rzeki Alabama.
Do bitwy pod Selmą doszło 2 kwietnia. Dywizje Longa i Uptona zaatakowały pospiesznie przygotowane umocnienia Forresta. Spieszeni kawalerzyści Unii pokonali je wczesnym popołudniem, po kilku starciach na szable i bagnety; niedoświadczeni w boju milicjanci zaczęli uciekać z pola, skutkiem czego konfederacka linia obrony pękła. Generał Wilson osobiście poprowadził do szarży 4. Pułk Kawalerii na odcinku, gdzie umocnienia nie zostały jeszcze zbudowane. Generał Long został w czasie tego natarcia poważnie ranny w głowę. Forrest, który również odniósł ranę i którego niewielkie siły poniosły ogromne straty, przegrupował resztki wojska pod Marion, gdzie w końcu dołączył doń Chalmers. Tymczasem ludzie Wilsona przez ponad tydzień niszczyli obiekty militarne, zanim ostatecznie udali się do Montgomery, którą to miejscowość zajęli 12 kwietnia.
Wieść o kapitulacji generała Lee dotarła do korpusu 9 kwietnia, a 14 dnia tego miesiąca żołnierze dowiedzieli się o zamachu na prezydenta Lincolna, niemniej rajd trwał nadal, a korpus skierował się na wschód, w stronę Georgii. Bitwa pod West Point miała miejsce w niedzielę wielkanocną 16 kwietnia, kiedy to brygada płk. Oskara La Grange zaatakowała umocnienia ziemne konfederatów zwane Fort Tyler. Mimo że żołnierze Unii musieli forsować fosy i okopy pod ogniem trzudziestodwufuntowego działa obrony wybrzeża i dwóch dwunastofuntowych armat polowych, słabo obsadzony fort został zdobyty. Konfederacki generał Robert C. Tyler, który leczył się z dawniejszych ran w West Point i który dowodził garnizonem składającym się z żołnierzy rozbitych oddziałów i miejscowych ochotników, został śmiertelnie raniony przez strzelca wyborowego; był to ostatni generał zabity w tej wojnie. Tyler został pochowany na konfederackim cmentarzu w West Point.
Tego samego 16 kwietnia siły dywizji Uptona starły się z konfederatami pod Columbus zajmując miasto i stocznie, gdzie spalono taranowiec CSS "Jackson". 20 kwietnia ludzie Wilsona zajęli Macon i na tym rajd Wilsona został zakończony, zaledwie sześć dni przed poddaniem wszystkich wojsk konfederackich w obu Karolinach, Georgii i na Florydzie przez generała Johnstona przed gen. Shermanem.
Rezultaty.
Rajd Wilsona był nadzwyczajnym sukcesem unionistów. Jego żołnierze wzięli pięć ufortyfikowanych miast, 288 dział i 6820 jeńców, przy stratach własnych 725 ludzi. Straty znacznie mniejszych sił Forresta wyniosły około 1200 zabitych i rannych. Rajd odbył się bez szkód, jakie spowodował słynny marsz Shermana ku morzu rok wcześniej. Wilson i jego dowódca, George H. Thomas, nie tolerowali zbrodni wojennych, jak np. rabunków popełnianych przez swych żołnierzy. Po bitwie mieszkańcy Selmy oskarżali ludzi Wilsona o złupienie Selmy po bitwie, dowiedziono jednak, że w trakcie walk jedynie maruderzy z obu stron oraz byli niewolnicy dopuszczali się aktów gwałtu, ale Wilson szybko przywrócił dyscyplinę w szeregach.

</doc>
<doc id="1494564" url="https://pl.wikipedia.org/wiki?curid=1494564" title="Jaskółcze gniazdo">
Jaskółcze gniazdo



</doc>
<doc id="1494568" url="https://pl.wikipedia.org/wiki?curid=1494568" title="Wakacje Mikołajka">
Wakacje Mikołajka

Wakacje Mikołajka (fr. "Les vacances du Petit Nicolas") – czwarta część serii książek o Mikołajku, napisana przez René Goscinnego i zilustrowana przez Jean-Jacques'a Sempégo. 
Po raz pierwszy została wydana w Paryżu w 1962 roku. Polskie wydanie w 1980, w tłumaczeniu Barbary Grzegorzewskiej.
Fabuła.
Książka przedstawia opisy dwóch wakacji Mikołajka. Pierwsze odbywają się w domu wypoczynkowym Rybitwa, w Bretanii, a drugie na koloniach, które dla Mikołaja są pierwsze.

</doc>
<doc id="1494570" url="https://pl.wikipedia.org/wiki?curid=1494570" title="Henry Jenner">
Henry Jenner

Henry Jenner (; ur. 8 sierpnia 1848, zm. 1934) – kornwalijski działacz społeczny i kulturalny, pomysłodawca odrodzenia języka kornijskiego i twórca współczesnej gramatyki kornijskiej.. 
Na pomysł odbudowania wymarłego już wówczas języka kornijskiego wpadł w roku 1877, kiedy podczas pracy w British Museum znalazł na manuskrypcie zapis 41 linijek wiersza w języku kornijskim z roku 1340. W roku 1904 opublikował podręcznik gramatyki kornijskiej, który był próbą wprowadzenia współczesnej gramatyki w oparciu o język używany w czasach po "rebelii modlitewników". W pracach Jennera nad językiem uczestniczył również pastor polskiego pochodzenia Władysław-Somerville Lach Szyrma

</doc>
<doc id="1494577" url="https://pl.wikipedia.org/wiki?curid=1494577" title="Diorama">
Diorama

Diorama (z gr. "dioráō" „widzę na przestrzał”) w malarstwie – rodzaj obrazu w głębokim obramowaniu, gdzie pewne jego części są nieprzezroczyste, malowane na płótnie, a inne przezroczyste są malowane na cienkim materiale techniką laserunkową. Oświetlany z dowolnej strony w ciemnym pomieszczeniu, pozwala na uzyskanie efektów plastycznych w przestrzeni
(przy użyciu ruchomych źródeł światła może dawać wrażenie ruchu), czasem uzupełniony sztafażem.
Twórcą dioramy był Louis Jacques Daguerre. W 1822 otworzył w Paryżu salę widowiskową w której ukazywał widok wybuchu Wezuwiusza, sceny biblijnego potopu i inne.
Dioramą nazywany jest także rodzaj panoramy, obrazu malowanego na przezroczystej tkaninie, z obu stron jednocześnie, co przy odpowiednim oświetleniu daje wrażenie pełnoplastyczności przedmiotów.
Modelarstwo.
Nieco inną techniką jest rozpowszechniony w XX wieku rodzaj makiety modelarskiej wykonywanej różnymi technikami plastycznymi i modelarskimi, przedstawiającej najczęściej wydarzenia historyczne, sceny przyrodnicze lub modele urbanistyczne. Ze względu na trójwymiarowość jest atrakcyjnym nośnikiem treści edukacyjnych, przez co chętnie wykorzystywana w ekspozycjach muzealnych.
Niektóre firmy modelarskie oferują zestawy złożone z kilku modeli, akcesoriów i plastikowej makiety z odwzorowanymi drogami, ukształtowaniem terenu. Takie dioramy najczęściej zawierają kilka figurek, jeden lub dwa pojazdy, a jako akcesoria służą beczki, barykady, słupy telegraficzne, drogowskazy, worki z piaskiem itp.

</doc>
<doc id="1494583" url="https://pl.wikipedia.org/wiki?curid=1494583" title="Poul Michael Hansen">
Poul Michael Hansen

Poul Michael Hansen (ur. 1 października 1898 r. we Flensburgu w Niemczech, zm. 12 listopada 1948 r. w Viborgu) – duński nazistowski działacz polityczny, funkcjonariusz Gestapo podczas II wojny światowej
Jego ojciec był Niemcem, a matka Angielką. Poul M. Hansen brał udział w I wojnie światowej w szeregach armii niemieckiej. Walczył na froncie zachodnim. Po zakończeniu wojny zamieszkał w Holsztynie. W 1923 r. przeniósł się do Odense. Jego poglądy były zdecydowanie antykomunistyczne i nazistowskie. Dlatego 21 lipca 1935 r. wstąpił do Narodowosocjalistycznej Duńskiej Partii Robotniczej (DNSAP) Fritsa Clausena. W 1939 r. zaciągnął się ochotniczo do armii fińskiej, walczącej z Armią Czerwoną podczas tzw. wojny zimowej 1939-1940. Następnie powrócił do Danii, która 9 kwietnia 1940 r. została zajęta przez wojska niemieckie. Wyjechał do Berlina w poszukiwaniu pracy. W 1941 r. wstąpił jednak do armii niemieckiej. Walczył na froncie wschodnim. W lipcu 1942 r. został zwolniony z wojska z powodu niezdolności do służby wojskowej, po czym w lipcu tego roku powrócił do okupowanego Odense. Dostał pracę w warsztacie samochodowym. W lutym 1943 r. przyjechał do Kopenhagi, rozpoczynając służbę w straży nadmorskiej. Po pewnym czasie uznał ją za zbyt nudną i został współpracownikiem Gestapo jako tłumacz. W sierpniu 1944 r. został pomocnikiem niemieckiej policji bezpieczeństwa w Odense. Otrzymał przydomek "Poul Tysker" ("Poul Niemiecki"). Kilkakrotnie ruch oporu próbował go zabić. W pierwszych dniach po zakończeniu wojny udało mu się uciec do Niemiec. Został tam jednak aresztowany i przywieziony z powrotem do Danii, gdzie uwięziono go. 8 marca 1947 r. został skazany na karę śmierci. 7 września 1948 r. wyrok zatwierdził sąd najwyższy. Poul M. Hansen 12 listopada tego roku został rozstrzelany w więzieniu w Viborgu.
Linki zewnętrzne.
Biografia Poula Michaela Hansena (jęz. duński)

</doc>
<doc id="1494585" url="https://pl.wikipedia.org/wiki?curid=1494585" title="St Ives (Cambridgeshire)">
St Ives (Cambridgeshire)

St Ives - miasto we wschodniej Anglii (Wielka Brytania), w hrabstwie Cambridgeshire, w dystrykcie Huntingdonshire, położone nad rzeką Great Ouse, 24 km na północny zachód od Cambridge. Często zalewane przez powodzie.
Historia.
Miasto znane w średniowieczu z targu, jednego z największych w Anglii. W XVIII i XIX wieku port przeładunkowy dla barek.

</doc>
<doc id="1494586" url="https://pl.wikipedia.org/wiki?curid=1494586" title="Jupiter (bóg)">
Jupiter (bóg)



</doc>
<doc id="1494591" url="https://pl.wikipedia.org/wiki?curid=1494591" title="Symplicjan z Mediolanu">
Symplicjan z Mediolanu

Symplicjan z Mediolanu (ur. ok. 320, zm. ok. 401 w Mediolanie) – arcybiskup Mediolanu, uznawany przez Kościół katolicki za świętego, nazywany "kapitanem świętych".
Symplicjan objął urząd arcybiskupa w 397 roku po św. Ambrożym. Był przyjacielem Mariusza Wiktoryna, którego skłonił do prawowierności. Prowadził korespondencję z późniejszymi świętymi: Augustynem, Paulinem z Noli, Atanazym i Wergiliuszem, biskupem Trydentu. Wszystkie jego pisma zaginęły.
Augustyn z Hippony napisał dla Symplicjana rozprawkę "O różnych zagadnieniach do Symplicjana".
Kult.
Wspomnienie liturgiczne Symplicjana w Kościele katolickim obchodzone jest 15 sierpnia. W Mediolanie święto przypada 14 sierpnia.
Jest patronem Mediolanu, w którym znajduje się bazylika jego imienia Bazylika San Simpliciano (wł. "Basilica di San Simpliciano").

</doc>
<doc id="1494592" url="https://pl.wikipedia.org/wiki?curid=1494592" title="Rūta Paškauskienė">
Rūta Paškauskienė

Rūta Paškauskienė (ur. 29 marca 1977 w Kownie) – litewska tenisistka stołowa, pięciokrotna mistrzyni Europy. 
Największy dotychczasowy sukces odniosła podczas mistrzostw Europy w Petersburgu w 2008 roku zostając mistrzynią Europy w grze pojedynczej. Złoty medal mistrzostw Europy zdobyła również w grze mieszanej na ME 2007 w Belgradzie i w 2009 roku w Suboticy występując z Serbem Aleksandarem Karakaševicem. W 2010, w Ostrawie, zdobyła złoty medal w grze podwójnej (z Oksaną Fadiejewą) i brązowy w grze pojedynczej. Na kolejnych ME wraz z Rosjanką Oksaną Fadiejewą obroniła tytuł mistrzowski w grze podwójnej. Startowała na igrzyskach olimpijskich w Pekinie, gdzie przegrała w drugiej rundzie z Węgierką Krisztiną Tóth.

</doc>
<doc id="1494593" url="https://pl.wikipedia.org/wiki?curid=1494593" title="Ruta Paskauskiene">
Ruta Paskauskiene



</doc>
<doc id="1494595" url="https://pl.wikipedia.org/wiki?curid=1494595" title="NGC 6888">
NGC 6888

NGC 6888 (również Mgławica Półksiężyc lub Mgławica Rożek) – mgławica emisyjna znajdująca się w konstelacji Łabędzia. Została odkryta 15 września 1792 roku przez Williama Herschela. Mgławica ta znajduje się w odległości około 4700 lat świetlnych od Słońca w ramieniu Oriona Drogi Mlecznej.
Mgławica NGC 6888 została uformowana przez znajdującą się w jej wnętrzu gwiazdę Wolfa-Rayeta WR 136. Gwiazda ta powstała jako nadzwyczaj jasny i gorący nadolbrzym typu O około 4,5 miliona lat temu. Mgławica zaczęła powstawać około 250 tysięcy lat temu, kiedy masywna gwiazda centralna wyewoluowała z fazy czerwonego karła w gwiazdę Wolfa-Rayeta. Proces ten doprowadził do zrzucania zewnętrznej powłoki przez silny wiatr gwiazdowy w tempie wyrzucania ilości materii równej masie Słońca w ciągu każdych 10 tysięcy lat. W ten sposób wiatr gwiazdowy uderzał w otaczający gaz pozostający po poprzedniej fazie, kompresując go w serie złożonych powłok oraz dodatkowo je jonizując poprzez ultrafioletowy strumień gwiazdy centralnej. Przypuszcza się, że gwiazda WR 136, będąca u kresu swojego istnienia, wybuchnie jako supernowa w ciągu najbliższego miliona lat.

</doc>
<doc id="1494597" url="https://pl.wikipedia.org/wiki?curid=1494597" title="Broń małokalibrowa">
Broń małokalibrowa

Broń małokalibrowa – rodzaj broni strzeleckiej, przystosowanej do amunicji małokalibrowej, a także której kaliber jest nie większy niż 11,43 mm (0,45 cala).
Broń małokalibrową ze względu na rodzaj wykorzystywanej amunicji możemy podzielić na:
Ponadto broń małokalibrową możemy podzielić jeszcze na broń:

</doc>
<doc id="1494599" url="https://pl.wikipedia.org/wiki?curid=1494599" title="Sha">
Sha



</doc>
<doc id="1494600" url="https://pl.wikipedia.org/wiki?curid=1494600" title="Fiat 24-32 HP">
Fiat 24-32 HP

Fiat 24-32 HP – samochód luksusowy wprowadzony na rynek przez włoski koncern motoryzacyjny Fiat w roku 1903. Samochód został zaprojektowany w sposób pozwalający producentom nadwozi wytwarzać do niego swobodnie karoserię. Model dostępny był w trzech wariantach rozstawu osi: krótki, średni i długi. 
Samochód wyposażony był w czterocylindrowy silnik rzędowy:
Łącznie w turyńskiej fabryce Corso Dante powstało nieco ponad 400 egzemplarzy tego modelu.
Fiat 24-32 HP posiadał kilka technicznych nowości: był to pierwszy sedan używający nadwozia typu "Landaulet", był to również pierwszy samochód wyposażony w pedał przyspieszenia oraz skrzynię biegów z czterema biegami. Drogowa wersja pojazdu mogła osiągnąć prędkość maksymalną równą 75 km/h.
W roku 1902 Fiat wprowadził rajdowy model 24 HP 1902 Corsa. 
Był to pierwszy w historii samochód wyścigowy skonstruowany wyłącznie w tym celu, niepochodzący od zwykłego pojazdu drogowego. Wersja Corsa opierała się na stalowej ramie, napędzana była dwoma silnikami o łącznej pojemności 7238 cc rozwijającymi moc 40 koni parowych. Przy masie 450 kilogramów samochód mógł osiągnąć prędkość około 100 kilometrów na godzinę, co było w tamtych czasach bardzo dużą wartością. Model miał przewagę nad konkurencyjnymi konstrukcjami z okresu produkcji. Vincenzo Lancia wygrał nim 29 czerwca 1902 roku wyścig Côte-Superga Sassi ce w pobliżu Turynu, samochód dotarł także pierwszy do mety w rajdzie Susa - Col du Mont-Cenis ze średnią prędkością przejazdu 44,16 km/h.

</doc>
<doc id="1494601" url="https://pl.wikipedia.org/wiki?curid=1494601" title="Józef Aumiller">
Józef Aumiller

Józef Aumiller (ur. 15 marca 1892 w Warszawie, zm. 20 czerwca 1963 tamże lub w Wieleniu) – polski medalier i rzeźbiarz, projektant znaczków pocztowych i monet. 
Życiorys.
Kształcił się w Szkole Sztuk Stosowanych do 1910 roku i Szkole Sztuk Pięknych w Warszawie w latach 1910–1913. Do roku 1925 pracował we własnej pracowni, tworząc płaskorzeźby, nagrobki, statuetki, portrety oraz projekty dla przemysłu metalowego w zakresie sztuki stosownej. W latach 1925–1939 był kierownikiem artystycznym Mennicy Państwowej w Warszawie. Od 1951 profesor Akademii Sztuk Pięknych w Warszawie. W twórczości artysty można zaobserwować różne fazy od klasycyzmu przez formizm do impresjonizmu i ekspresjonizmu. Wykonał liczne projekty monet i medali, m.in. Wstąpienie Polski do Ligi Narodów (1926), Władysław Reymont (1926), projekt monety pięciozłotowej (1936), Autoportret artysty (1958), Vincent van Gogh (1962).

</doc>
<doc id="1494604" url="https://pl.wikipedia.org/wiki?curid=1494604" title="Jadwiga Jasielska">
Jadwiga Jasielska

Jadwiga Magdalena Jasielska-Drabik (ur. 22 lipca 1919 w Lublinie, zm. 1 stycznia 1998 w Poznaniu) – polska lekarka, doktor medycyny, więźniarka niemieckich obozów koncentracyjnych, działaczka Związku Walki Zbrojnej.
Była najstarszą córką Roberta Tadeusza Jasielskiego – dyrektora Oddziału Banku Handlowego w Poznaniu, oficera austriackiego i polskiego, uczestnika I wojny światowej oraz wojny 1920 roku (zweryfikowany jako kapitan piechoty) oraz Marii Teresy z domu Wilczyńskiej – nauczycielki. Była siostrą Marii Anny Jasielskiej-Rudnickiej – doktor medycyny. Miała dwie córki, bliźniaczki, Barbarę i Zofię.
Mąż Jan Drabik, syn Władysława – nauczyciela w Stanisławowie zamordowanego przez hitlerowców w Czarnym Lesie pod Pawełczem, był absolwentem Politechniki Lwowskiej. W czerwcu 1956 roku został Dyrektorem Technicznym w Zakładach Cegielskiego w Poznaniu.
Jadwiga Magdalena Jasielska ukończyła Państwową Średnią Szkołę Żeńską im. Dąbrówki w Poznaniu i rozpoczęła studia na Wydziale Lekarskim Uniwersytetu Poznańskiego. Po śmierci ojca w 1934 matka z córkami przeniosła się na Kresy Wschodnie, do Stanisławowa, skąd pochodziła. Jadwiga przeniosła się na Uniwersytet Lwowski. Wybuch II wojny światowej przerwał studia. Jadwiga działała w Związku Walki Zbrojnej. Aresztowana przez gestapo w Stanisławowie przebywała w więzieniach na Bnińskiego i we Lwowie na Łąckich, a następnie trafiła do niemieckiego obozu koncentracyjnego Auschwitz i zarejestrowana pod nr 64159, a potem do Bergen-Belsen.
Po wyzwoleniu powróciła do Polski i podjęła studia medyczne, które ukończyła w 1947 roku (dyplom L. 307). Obroniła doktorat. W 1951 roku wyszła za mąż.
Wybór wierszy obozowych Jadwigi umieścił Konrad Strzelewicz w zbiorze: „Polskie wiersze obozowe i więzienne 1939–1945 w Archiwum Aleksandra Kulisiewicza”, wydanym przez Krajową Agencję Wydawniczą w Krakowie. Zachowały się listy pisane z Auschwitz.

</doc>
<doc id="1494605" url="https://pl.wikipedia.org/wiki?curid=1494605" title="St Germain">
St Germain

St Germain, właśc. Ludovic Navarre (ur. 10 kwietnia 1969 w Saint-Germain-en-Laye) – francuski muzyk.
Jego styl jest opisywany jako kombinacja muzyki house i nu jazz.
Kariera.
Album Navarre'a "Boulevard" został opublikowany w lipcu 1995 i sprzedany na całym świecie w ponad 350,000 kopiach. Jego amerykański debiut, "Tourist", miał miejsce w roku 2000 i osiągnął nakład 300,000 kopii w USA i 4 miliony na świecie. Jego wczesną muzykę cechowały wpływy Boba Marleya, Toots and the Maytals, Milesa Davisa i Kool and the Gang. Początkowo tworzył pod nazwą Sub System w duecie ze swoim przyjacielem Guyem Rabillerem. Używał też wielu innych pseudonimów, takich jak Deepside, LN'S, Modus Vivendi, Nuages i Soofle.

</doc>
<doc id="1494607" url="https://pl.wikipedia.org/wiki?curid=1494607" title="Minack Theatre">
Minack Theatre

 
Minack Theatre (korn. "Gwaryjy Minack") – amfiteatr w Anglii, w Kornwalii, w dystrykcie Penwith w pobliżu miejscowości Porthcurno. Wykuto go w skale, pod opadającym klifem. Znajduje się 4 mile od Land’s End. W języku kornijskim nazwa teatru oznacza skałę.
Teatr wymyśliła, sfinansowała, a także w dużej mierze własnoręcznie zbudowała w latach 30. XX w. Rowena Cade, aktorka teatralna. Inspiracją do powstania teatru była sztuka Williama Szekspira "Sen nocy letniej" wystawiana przez miejscowych aktorów na pobliskiej łące w 1929 roku. Kolejnym pomysłem na przedstawienie miała być sztuka "Burza". Cade zaproponowała, by sceną dla niej była część jej posesji nad morzem. Sztuka została wystawiona po raz pierwszy w 1932 roku na tle morza.
W 1944 roku teatr miał być wykorzystany przez studio filmowe Gainsborough Pictures jako miejsce akcji dla filmu "Love Story" z Stewartem Grangerem i Margaret Lockwood w rolach głównych. Niekorzystne warunki atmosferyczne spowodowały przeniesienie zdjęć do studia.
W 1955 roku teatr został rozbudowany o nowe garderoby, a w 1976 roku został zarejestrowany jako Charitable Trust. Rowena Cade administrowała miejscem aż do swej śmierci w roku 1983. Obecnie scena wykorzystywana jest od czerwca do września i w pełnym sezonie wystawiane jest 17 sztuk autorstwa aktorów z Wielkiej Brytanii i USA. W 75. rocznicę powstania Teatru Minack, w sierpniu 2007 roku, wystawiono ponownie pierwszą sztukę "Burza" w reżyserii Simon Taylor, wykonaną przez aktorów z Winchester College Players.

</doc>
<doc id="1494608" url="https://pl.wikipedia.org/wiki?curid=1494608" title="Jacek Namieśnik">
Jacek Namieśnik

Jacek Namieśnik (ur. 10 grudnia 1949 w Mogilnie, zm. 14 kwietnia 2019 w Gdańsku) – polski chemik, profesor nauk chemicznych, specjalizujący się w chemii analitycznej i środowiskowej. Rektor Politechniki Gdańskiej w latach 2016–2019.
Życiorys.
Syn Tadeusza i Jadwigi. W 1967 roku ukończył I Liceum Ogólnokształcące im. Jana Kasprowicza w Inowrocławiu i rozpoczął studia na Wydziale Chemicznym Politechniki Gdańskiej. Po ich ukończeniu w 1972 rozpoczął pracę naukową na tej uczelni, uzyskując w 1978 stopień doktora nauk chemicznych. Tematem jego rozprawy doktorskiej, wykonywanej pod kierunkiem prof. Edmunda Kozłowskiego było "Oznaczanie całkowitej zawartości węgla oraz zawartości węgla organicznego z lotnych zanieczyszczeń powietrza". W 1985, na podstawie dorobku naukowego oraz rozprawy "Zagęszczenie lotnych organicznych zanieczyszczeń powietrza", uzyskał stopień doktora habilitowanego, a tytuł profesora nauk chemicznych otrzymał 15 stycznia 1996. Na stanowisko profesora nadzwyczajnego został powołany w 1991 r., zaś na stanowisko profesora zwyczajnego w roku 1998. Tytuł naukowy profesora otrzymał w 1995 r.
W latach 1990–1996 pełnił funkcję prodziekana ds. kształcenia Wydziału Chemicznego Politechniki Gdańskiej, a w latach 1996–2002 i ponownie 2005–2012 dziekana tego wydziału. W latach 1995-2019 był też kierownikiem Katedry Chemii Analitycznej, która uzyskała status Centrum Doskonałości. Członek Senatu PG (od 1990 roku) oraz w 2002-2005 i 2012-2016 kierownik Studium Doktoranckiego przy Wydziale Chemicznym Politechniki Gdańskiej.
31 marca 2016 został wybrany na rektora Politechniki Gdańskiej w kadencji 2016–2020.
Równocześnie z pełnieniem obowiązków rektora Politechniki Gdańskiej objął w kadencji 2016–2020 funkcję wiceprzewodniczącego
Konferencji Rektorów Polskich Uczelni Technicznych (KRPUT).
Członek korporacji naukowych:
Członek rad redakcyjnych czasopism naukowych:
Był promotorem 65 i współpromotorem 2 prac doktorskich, a w kierowanej przez niego katedrze pracowało (2014) 11 samodzielnych pracowników naukowych, w tym 9 profesorów tytularnych
W 2017 został zaproszony jako członek do prestiżowej organizacji Europejskiej Akademii Nauk i Sztuk Pięknych (European Academy of Sciences and Arts, EASA), której celem jest analiza i rozwiązywanie problemów stojących przed społecznością europejską.
Był autorem lub współautorem ponad 1000 publikacji naukowych z listy JCR, które były cytowane przez innych autorów 17882 razy, indeks Hirscha jego dorobku ma wartość h=62 (stan na 30.11.2020), sumaryczna wartość liczbowa współczynnika oddziaływania czasopism, w których ukazały się te publikacje wyniosła ΣIF = 2339,537 (dane z dn. 28.05.2018). Uzyskał 13 patentów.
W 2020, już po swej śmierci pozostawał jednym z najczęściej cytowanych naukowców na świecie.
Zmarł 14 kwietnia 2019 w swoim domu z powodu problemów kardiologicznych. Po uroczystości żałobnej odbytej w środę 17 kwietnia w katedrze oliwskiej pod przewodnictwem abp. Sławoja Leszka Głódzia urna z jego prochami została złożona na Cmentarzu Srebrzysko w Gdańsku (rejon IX, taras II wojskowy, rząd 2).

</doc>
<doc id="1494610" url="https://pl.wikipedia.org/wiki?curid=1494610" title="Jaślany (przystanek kolejowy)">
Jaślany (przystanek kolejowy)

Jaślany – przystanek kolejowy w Jaślanach, w województwie podkarpackim, w Polsce.
Historia.
Stacja kolejowa w Jaślanach znajduje się na zachód od wsi na terenie przysiółka Bugaj, a murowany budynek stacji stoi po lewej stronie torów. 2 września 1939 roku niemieckie lotnictwo dokonało nalotu na stację, a 10 stycznia 1940 roku grupa sabotażowa Związku Walki Zbrojnej dokonała wykolejenia pociągu pozorując rozsunięcie się naprawionych torów. Winę za to w celu aby nie dopuścić do niemieckich represji wzięła na siebie niemiecka firma Johanna Henninga, której kierownik sympatyzował z Polakami. W październiku 1942 roku grupa sabotażowa Armii Krajowej dokonała kolejnej akcji sabotażowej na terenie stacji powodując zatarcie się kół i odłączenie się 8 wagonów ze sprzętem wojskowym na front wschodni. Na terenie stacji kolejowej zakonspirował się Adam Hilenbrand - były urzędnik w Biurze Kierownictwa Budowy PZL Wytwórni Płatowców Nr 2 w Mielcu-Cyrance, który za działalność sabotażowo-wywiadowczą został aresztowany w Chorzelowie i zamordowany w dniu 19 października 1943 roku w Charzewicach pod Rozwadowem. 10 stycznia 1944 roku grupa dywersyjna Armii Krajowej zdobyła 120 mundurów, 60 par butów i inne materiały potrzebne dla wojska, które znajdowały się w wagonach stojących na trasie Tuszów Narodowy - Jaślany. 27 lipca 1944 roku patrol dywersyjny Armii Krajowej pod dowództwem Jana Mazura pseudonim Stalowy na stacji zdobył transport mundurów i zlikwidował konwojentów. W roku 1997 przeprowadzono remont linii kolejowej na odcinku Jaślany - Padew i Jaślany - Tuszów Narodowy z pominięciem samego przystanku kolejowego. W latach 2009–2022 przez przystanek przejeżdżały pociągi towarowe, gdyż ruch pasażerski został zawieszony w 2009 roku. W marcu 2022 roku rozpoczęto prace remontowe na odcinku Mielec-Padew Narodowa, przy którym znajduje się przystanek. W ramach prac remontowych został przebudowany peron przystanku. Zakończenie prac budowlanych i uruchomienie ruchu pociągów po remoncie na odcinku Mielec - Padew, przy którym znajduje się przystanek zaplanowano na koniec 2022 roku, co doprowadziło do uruchomienia na tym odcinku ruchu pociągów towarowych w dniu 28 września 2022 roku i ruchu pociągów pasażerskich w dniu 6 listopada 2022 roku.

</doc>
<doc id="1494615" url="https://pl.wikipedia.org/wiki?curid=1494615" title="St Ives (ujednoznacznienie)">
St Ives (ujednoznacznienie)



</doc>
<doc id="1494617" url="https://pl.wikipedia.org/wiki?curid=1494617" title="Padew">
Padew

Padew – stacja kolejowa w Padwi Narodowej, w województwie podkarpackim, w Polsce.
1 września 2009 zawieszono kursy pociągów pasażerskich przejeżdżających przez stację kolejową na odcinku Tarnobrzeg–Mielec–Dębica. 6 listopada 2022 przywrócono kursy pociągów pasażerskich do Mielca i Dębicy.

</doc>
<doc id="1494618" url="https://pl.wikipedia.org/wiki?curid=1494618" title="Borys Latoszynski">
Borys Latoszynski

Borys Latoszynski, (ur. w Żytomierzu, zm. 15 kwietnia 1968 w Kijowie) – ukraiński kompozytor, dyrygent, pedagog, Ludowy Artysta ZSRR.
Życiorys.
W latach 1913-1919 uczęszczał do Konserwatorium Kijowskiego, studiując kompozycję u Reinholda Glière’a. W latach 1920-1968 Latoszynski wykładał w Konserwatorium Kijowskim oraz w latach 1935-1938 w Konserwatorium Moskiewskim. Studenci Latoszynskiego to: Igor Szamo, Iwan Karabyć, Wałentyn Sylwestrow, Jewhen Stankowycz, Łesia Dyczko, Łeonid Hrabowski. W 1946 i 1952 otrzymał Nagrodę Stalinowską, a w 1971 pośmiertnie Nagrodę Państwową im. Szewczenki.
Dorobek twórczy Latoszynskiego:

</doc>
<doc id="1494619" url="https://pl.wikipedia.org/wiki?curid=1494619" title="Schnoodle">
Schnoodle

Schnoodle (pol. sznauceropudel, pudlosznaucer) - hybryda, powstała ze skrzyżowania sznaucera z pudlem. 
Wygląd rasy.
Waga waha się od 5 do 8 kg. Najczęściej występujące rodzaje umaszczenia to czarne, białe, czarno-srebrne, podpalane, łaciate, szare lub beżowe.

</doc>
<doc id="1494621" url="https://pl.wikipedia.org/wiki?curid=1494621" title="Eufemia (Ofka)">
Eufemia (Ofka)



</doc>
<doc id="1494622" url="https://pl.wikipedia.org/wiki?curid=1494622" title="Baranów Sandomierski (przystanek kolejowy)">
Baranów Sandomierski (przystanek kolejowy)

Baranów Sandomierski – przystanek kolejowy w Skopaniu, w gminie Baranów Sandomierski, w powiecie tarnobrzeskim, w województwie podkarpackim, w Polsce. 1 września 2009 zawieszono kursy pociągów pasażerskich przejeżdżających przez przystanek na odcinku Tarnobrzeg–Mielec–Dębica.

</doc>
<doc id="1494625" url="https://pl.wikipedia.org/wiki?curid=1494625" title="Rozstanki">
Rozstanki

Rozstanki – przysiółek miasta Latowicz w Polsce, położony w województwie mazowieckim, w powiecie mińskim, w gminie Latowicz.
W latach 1975–1998 przysiółek administracyjnie należał do województwa siedleckiego

</doc>
<doc id="1494626" url="https://pl.wikipedia.org/wiki?curid=1494626" title="Skopanie (przystanek kolejowy)">
Skopanie (przystanek kolejowy)

Skopanie – przystanek osobowy oraz ładownia publiczna w Skopaniu, w województwie podkarpackim, w Polsce. 1 września 2009 zawieszono kursy pociągów pasażerskich przejeżdżających przez przystanek na odcinku Tarnobrzeg–Mielec–Dębica.

</doc>
<doc id="1494631" url="https://pl.wikipedia.org/wiki?curid=1494631" title="Wystawianie">
Wystawianie

Wystawianie - zatrzymanie się psa (często bezpośrednio z galopu) podczas polowania w pozycji stojącej, leżącej lub półprzysiadzie, umożliwiające myśliwemu podejście do zwierzyny na odległość dogodną do oddania skutecznego strzału. Wystawianie, inaczej zwane stójką, jest cechą wrodzoną wszystkich ras wyżłów, a także Spaniela Bretońskiego. Wystawianie jest pomocne w polowaniach na otwartej przestrzeni, gdzie cały czas myśliwy ma wzrokowy kontakt z psem. W terenie leśnym i krzaczastym psów wystawiających się nie używa.
Ciekawym zjawiskiem podczas wystawiania jest sekundowanie - wyżeł, na widok polującego z nim drugiego wyżła zamarłego w stójce, sam również robi stójkę bez względu na odległość od partnera.

</doc>
<doc id="1494634" url="https://pl.wikipedia.org/wiki?curid=1494634" title="Zakład Systemów Sterowania">
Zakład Systemów Sterowania

Zakład Systemów Sterowania (BS-3) – został utworzony w sierpniu 1978 roku, w ramach Ośrodka Badawczo-Rozwojowego Systemów Mechanizacji, Elektrotechniki i Automatyki Górniczej SMEAG. Pracownicy Zakładu wywodzili się w większości z Zakładu Automatyzacji Powierzchniowej (CPA), który wchodził w skład Zakładów Konstrukcyjno-Mechanizacyjnych Przemysłu Węglowego. Zakład ten, po przekształceniu ZKMPW w styczniu 1976 roku w Centrum Naukowo-Produkcyjne Elektrotechniki i Automatyki Górniczej EMAG, został nazywany początkowo Zakładem Automatyzacji (BA-8), a w styczniu 1977 roku Zakładem Systemów Dyspozytorskich (BS-1). Po wchłonięciu (styczeń 1982) Ośrodka Badawczo-Rozwojowego Systemów Mechanizacji, Elektrotechniki i Automatyki Górniczej SMEAG przez Centrum Naukowo-Produkcyjne Elektrotechniki i Automatyki Górniczej EMAG, Zakład Systemów Sterowania (BS-3) kontynuował działalność w nowych strukturach jako Zakład Systemów Dyspozytorskich (ZB-7).
Działalność.
Podstawowym zadaniem Zakładu Systemów Sterowania (BS-3) było opracowanie systemów monitorowania procesu technologicznego i stanu bezpieczeństwa kopalni węgla kamiennego. Wynikiem prac było przygotowanie koncepcji modułowewgo systemu dyspozytorskiego MSD-80, opracowanie i wdrożenie do produkcji w Zakładzie Elektroniki Górniczej w Tychach bazy sprzętowej systemu w postaci minikomputera PRS-4, oraz opracowanie i wdrożenie w kopalniach modułów systemu.
Unikalną cechą minikomputera PRS-4 była zgodność logiczna z minikomputerami HP2114B, HP2115A i HP2116C firmy Hewlett Packard, co pozwalało wykorzystywać ich bogate oprogramowanie narzędziowe i systemowe.
Opracowano trzy następujące moduły:
Do końca 1981 roku w polskich kopalniach zainstalowano 9 modułów SAK, 6 modułów HADES oraz 1 moduł CMC1/2.

</doc>
<doc id="1494636" url="https://pl.wikipedia.org/wiki?curid=1494636" title="Iwan Karabyć">
Iwan Karabyć

Iwan Fedorowycz Karabyć (Іван Федорович Карабиць, ur. 17 stycznia 1945, zm. 21 stycznia 2002) – ukraiński kompozytor, dyrygent, pedagog, Ludowy Artysta Ukrainy.
W latach 1966–1971 uczęszczał do Konserwatorium Kijowskiego, studiując kompozycję u Borysa Latoszyńskiego.
W latach dziewięćdziesiątych XX wieku był pedagogiem Konserwatorium Kijowskiego i dyrektorem muzycznym festiwalu KievMusicFest w Kijowie.
Twórczość.
Dorobek twórczy Karabycia:

</doc>
<doc id="1494637" url="https://pl.wikipedia.org/wiki?curid=1494637" title="Dąbrowica Małopolska">
Dąbrowica Małopolska

Dąbrowica Małopolska – przystanek kolejowy w Dąbrowicy, w województwie podkarpackim, w Polsce. 1 września 2009 zawieszono kursy pociągów pasażerskich przejeżdżających przez przystanek na odcinku Tarnobrzeg–Mielec–Dębica.

</doc>
<doc id="1494638" url="https://pl.wikipedia.org/wiki?curid=1494638" title="Sekundowanie">
Sekundowanie



</doc>
<doc id="1494640" url="https://pl.wikipedia.org/wiki?curid=1494640" title="Blockschrift">
Blockschrift

Blockschrift – czwarty solowy album niemieckiego rapera Azada. Płytę zdobyła dużą popularność dzięki utworom, które ją promowały: Prison Break Anthem oraz Zeit Zu Verstehen.

</doc>
<doc id="1494641" url="https://pl.wikipedia.org/wiki?curid=1494641" title="Marek Włodarczyk (ur. 1974)">
Marek Włodarczyk (ur. 1974)

Marek Włodarczyk (ur. 30 kwietnia 1974 w Blachowni) – polski aktor teatralny, dubbingowy, telewizyjny i filmowy, lektor, rzadko występujący przed kamerą. W 1997 roku ukończył studia w Akademii Teatralnej w Warszawie.
Występował gościnnie na deskach m.in.: Teatru Scena Prezentacje w Warszawie. Od 1998 roku pracuje jako lektor.

</doc>
<doc id="1494645" url="https://pl.wikipedia.org/wiki?curid=1494645" title="Marek Włodarczyk">
Marek Włodarczyk



</doc>
<doc id="1494646" url="https://pl.wikipedia.org/wiki?curid=1494646" title="Maria Byrdy">
Maria Byrdy

Maria Byrdy (ur. 5 stycznia 1910 w Białej Krakowskiej, zm. 4 listopada 1997) – polska lekarka, założycielka Zakładu Medycyny Sądowej Akademii Medycznej w Białymstoku, wieloletni nauczyciel akademicki, doktor honoris causa Akademii Medycznej w Białymstoku.
Jej ojciec zginął na froncie I wojny światowej w szeregach armii austriackiej. Od roku 1929 studiowała na Wydziale Lekarskim Uniwersytetu Jagiellońskiego w Krakowie (w czasie wakacji pracowała jako pielęgniarka w Zakładzie Przeciwjagliczym w Witkowicach i w Zakładzie Leczniczym dla dzieci z gruźlicą kości w Zakopanem), uzyskując tam 17 września 1936 dyplom lekarza. W Szpitalu Bonifratrów w Krakowie oraz w Szpitalu Śląskim w Cieszynie odbyła praktykę lekarską, a następnie w 1937 podjęła pracę w Zakładzie Medycyny Sądowej Uniwersytetu Jagiellońskiego na stanowisku młodszego asystenta. Rozprawą pt. „Zmiany anatomiczne tarczycy w przypadku śmierci z oparzenia” uzyskała w styczniu 1939 doktorat. Później podjęła pracę w Klinice Chorób Wewnętrznych UJ, a po wybuchu wojny w Zakładzie Medycyny Sądowej w Krakowie. Po wojnie w tym samym zakładzie pracowała na stanowisku starszego asystenta, a następnie adiunkta. W 1954 uzyskała stopień docenta, a w listopadzie tego roku przyjechała do Białegostoku, gdzie objęła stanowisko Kierownika Katedry i Zakładu Medycyny Sądowej miejscowej Akademii Medycznej.
Była członkiem Polskiego Towarzystwa Lekarskiego oraz Zarządu Głównego Polskiego Towarzystwa Medycyny Sądowej i Kryminologii, a od 1976 roku – członkiem "Académie Internationale de Médecine Légale et de Médecine Sociale".
Prof. Maria Byrdy wydała opinię sądowo-lekarską w sprawie okoliczności śmierci księdza Jerzego Popiełuszki w roku 1984, zaś jej treść została poddana krytyce.
1 czerwca 1990 otrzymała tytuł doktora honoris causa Akademii Medycznej w Białymstoku, a w 1992 senat Uniwersytetu Jagiellońskiego w Krakowie odnowił jej dyplom lekarza. W 1995 za pionierskie prace w dziedzinie medycyny sądowej otrzymała medal profesora Kitasato z Japonii.

</doc>
<doc id="1494647" url="https://pl.wikipedia.org/wiki?curid=1494647" title="Hełm M1916">
Hełm M1916



</doc>
<doc id="1494648" url="https://pl.wikipedia.org/wiki?curid=1494648" title="Stahlhelm">
Stahlhelm

Stahlhelm (pol. "hełm stalowy") – funkcjonująca potocznie nazwa niemieckiego hełmu wojskowego, z łatwo rozpoznawalnym, charakterystycznym wydatnym nakarczkiem (Stahlhelm M1916 i M1935 oraz ich pochodne). W szerszym znaczeniu: ogół zróżnicowanych modeli niemieckich hełmów stalowych opracowanych w latach 1916–1971 oraz konstrukcji silnie do nich nawiązujących.
Pierwszy Stahlhelm (M1916) wszedł na wyposażenie Armii Cesarstwa Niemieckiego w 1916 r., zastępując używaną wcześniej skórzaną pikielhaubę. W 1935 r. na potrzeby Wehrmachtu stahlhelm został znacznie zmodyfikowany, dzięki czemu stał się poręczniejszy i wygodniejszy w użytkowaniu (M1935). Ostatni model niemieckiego hełmu stalowego wprowadzony został w 1956 r. w Narodowej Armii Ludowej, jednak miał on już zupełnie inną formę niż „klasyczne” modele. Stahlhelmy używane były przede wszystkim w armii niemieckiej, ale przyjęto je również w szeregu innych państw, opracowując również wersje regionalne.
Stahlhelm w Niemczech.
I wojna światowa.
Na początku I wojny światowej, żołnierze wszystkich stron konfliktu, nosili na głowach płócienne czapki lub skórzane pikielhauby, nie zapewniające żadnej ochrony przed odłamkami i szrapnelami. W toku wojny, w wyniku działań artylerii gwałtownie rosła liczba ofiar z ranami głowy, ciężkimi w leczeniu i często śmiertelnymi. W związku z tym zwrócono uwagę na konieczność zapewnienia żołnierzom należytej ochrony. Pierwsi na ten problem zareagowali Francuzi, wprowadzając już w 1914 r. „stalowe ochraniacze” zakładane pod czapki, a następnie wprowadzając w 1915 r. stalowy hełm Adriana, który stał się pierwszym nowoczesnym hełmem wojskowym. Niemal od razu w ich ślady poszli Brytyjczycy, wprowadzając hełm Brodiego. Niedługo potem Inni członkowie Ententy, rozpoczęli przyjmowanie hełmów francuskich lub brytyjskich, bądź tworzyli ich lokalne modyfikacje (np. włoski hełm Mod. 16).
Zapotrzebowanie na stalowe hełmy nie pozostało również niezauważone w armiach państw centralnych. Zanim jednak opracowano tam własny wariant tego uzbrojenia ochronnego, żołnierze musieli tworzyć hełmy improwizowane. Żołnierze niemieckiego oddziału pod dowództwem generała Hansa Gaede, w porównaniu z innymi odcinkami frontu, doznawali wyjątkowo licznych obrażeń głowy podczas walk w górzystym rejonie wogezów, głównie z powodu małych odłamków skał, potęgujących działanie artylerii. Z powodu braku regulaminowych hełmów, postanowiono opracować tam własne doraźne środki ochrony głowy. Za sprawą szefa sztabu – pułkownika Hesse, wyprodukowano w Mühlhausen 1500 prowizorycznych hełmów. Hełm Gaede miał postać skórzanego kasku, z nałożoną na niego ciężką 6 mm stalową płytą, chroniącą przednią część czaszki i nos.
M1916.
Inicjatorem wprowadzenia nowoczesnego hełmu w armii niemieckiej był prof. August Bier. Chirurg służący w XVIII Korpusie na froncie zachodnim, który postanowił zapobiec częstym urazom głowy spowodowanymi odłamkami. Po konsultacji z dr Friedrichem Schwerdem z Hanowerskiego Instytutu Technicznego (służył jako kapitan w 2 Armii), który zapewnił go, że istnieją techniczne możliwości na masową produkcję hełmów stalowych, 15 sierpnia 1915 Bier wystosował list do naczelnego lekarza 2 Armii, zwracając uwagę na konieczność wprowadzenia hełmów chroniących przed urazami czaszki i karku. Propozycja została zaaprobowana przez szefa sztabu generalnego i naczelnego dowódcę wojsk niemieckich Ericha von Falkenhayna, który przedstawił ją w Ministerstwie Wojny.
4 września 1915 r. Schwerd został wezwany do Berlina, gdzie wziął udział w naradzie, w wyniku której zlecono mu opracowanie projektu hełmu stalowego i przygotowanie wdrożenia go do produkcji. Opracowany przez Schwerda Stahlhelm, nawiązywał swoim kształtem do średniowiecznej salady i w przeciwieństwie do hełmów ententy posiadał wydatny, dobrze chroniący kark i skronie nakarczek, który zachodził aż przed ucho (element ten stał się jego znakiem rozpoznawczym). Hełm produkowany był w 14 etapach procesu produkcyjnego z jednego kawałka tłoczonej blachy o grubości 1,1 mm. Stal użyta do produkcji Stahlhelmów charakteryzowała się lepszą jakością w stosunku do hełmów ententy. W przeciwieństwie np. do hełmów brytyjskich wykonanych z manganowej stali Hadfielda, niemieckie stahlhelmy wykonane były z lepszej jakości, twardszej martenzytycznej stali chromowo-niklowej. Charakterystyczną cechą Stahlhelmu były dwa wystające kominki wentylacyjne umieszczone po bokach w górnej części dzwonu, służące również do montażu tzw. "Stirnpanzer" (dodatkowej ok. 6–7 mm płyty pancernej umieszczanej w przedniej części hełmu, mającej zwiększyć walory ochronne).
Zarówno kształt stahlhelmów, jak i użyte do ich produkcji materiały, zapewniały lepszą ochronę niż hełmy przeciwnika, jednak były droższe w produkcji i charakteryzowały się większą masą na czym cierpiała wygoda użytkowania (Stahlhelm ważył średnio 1,19 kg, podczas gdy Adrian 0,76 kg, a Brodie 0,59 kg). Hełmy produkowano w rozmiarach od 60 (obwód głowy do 53 cm) do 70 (obwód głowy do 62 cm), a w zależności od rozmiaru dzwon hełmu miał inną masę i wielkość. Brzegi dzwonu zawijano do wewnątrz, dzięki czemu krawędzie były pogrubione i jednocześnie gładkie z zewnątrz. Fasunek składał się z 3 skórzanych segmentów wypełnionych wyściółką i skórzanego paska podbródkowego z możliwością regulacji. Pasek przymocowany był do dzwonu hełmu, za pomocą takich samych uchwytów jak w starszych pikielhaubach.
Pierwsze Stahlhelmy zostały pomyślnie przetestowane w listopadzie 1915 r. na poligonie w Kummersdorfie, po czym rozpoczęto ich masową produkcję. Do stycznia 1916 r. huty w Thale i Harz dostarczyły 30 tys. szt. stahlhelmów, które przyjęto oficjalnie na wyposażenie jako Stahlschutzhelm Modell 1916 (skr. M1916, M16). Nowe hełmy dostarczane były jednostkom na froncie od lutego 1916 r., a pierwsze egzemplarze trafiły do żołnierzy walczących pod Verdun ("5 batalion szturmowy Rohr" pod dowództwem kapitana Willyego Rohra).
M1916 dobrze sprawdziły się w swojej roli, zapewniając żołnierzom odpowiednią ochronę (zgodnie z przewidywaniami wprowadzenie hełmów stalowych znacząco ograniczyło przypadki poważnych urazów głowy). Porucznik Walter Schulze z 8 kompanii 79 rezerwowego pułku piechoty, tak opisywał swoje doświadczenie z nowym hełmem podczas bitwy nad Sommą 29 lipca 1916 r:
"[...] nagle z ogłuszającym łomotem, zostałem trafiony w czoło i powalony na dno okopu... pocisk szrapnela uderzył w mój hełm z ogromną siłą, nie przebijając go, ale wystarczająco mocno aby go wgnieść. Gdybym, tak jak kilka dni wcześniej był w czapce, to pułk straciłby jeszcze jednego człowieka".
M1916 nie pozbawione były jednak mankamentów: były ciężkie, a rozbudowany nakarczek zagłuszał dźwięki. Przydatność montowanej na czole, pancernej płyty "Stirnpanzer" okazała się mocno ograniczona, ponieważ przeciążała hełm do przodu, przez co podczas ruchu, hełm wraz z płytą przekrzywiał się na twarz. Mimo to, "Stirnpanzer", wraz z pancerzem okopowym, wykorzystywana była niekiedy przez żołnierzy pełniących służbę na posterunkach obserwacyjnych, bardziej narażonych na działanie odłamków.
M1918.
W 1918 r. hełm nieznacznie przeprojektowano, wprowadzając nowy dwuczęściowy pasek podbródkowy, który mocowany był do obręczy fasunku, a nie jak wcześniej bezpośrednio do dzwonu. W wyglądzie zewnętrznym M1918 można rozpoznać po braku najniższego nitu na dzwonie (mocującego wcześniej uchwyt paska). W tym samym roku pojawił się również zmodernizowany wariant hełmu M1918 posiadający wycięcia w nakarczku na wysokości uszu, mające redukować zagłuszanie dźwięków (wersja ta często określana jest również jako "kawaleryjska"). Jako że produkcję hełmów M1918 rozpoczęto już pod koniec wojny, trafiły na front w nieznacznej ilości.
Istniała również wersja M1918 z obciętym daszkiem, jednak jej przeznaczenie nie jest jasne. Spekuluje się, iż mogła to być wersja przeznaczona dla „wojsk pancernych”, co jest jednak bardzo mało prawdopodobne, ze względu na znikomą liczbę czołgów w armii cesarstwa niemieckiego. Innym, bardziej prawdopodobnym przeznaczeniem tej wersji hełmu był eksport do Imperium Osmańskiego, gdzie już wcześniej wysyłano poddane podobnej modyfikacji hełmy M1916. Niezależnie jednak od pierwotnego przeznaczenia, M1918 z obciętymi daszkami znalazły się po wojnie na wyposażeniu paramilitarnych oddziałów Freikorps (obok M1916 i standardowych M1918).
Do końca I wojny światowej wyprodukowano ok. 8,5 mln Stahlhelmów (wszystkich wersji).
Malowanie i maskowanie (1916–1918).
Mimo że oryginalnie hełmy malowane były farbą w maskującym kolorze "feldgrau", żołnierze często indywidualnie dostosowywali maskowanie do bieżących warunków wykorzystując: błoto, liście, tkaniny i farby. Pierwsze regulaminowe środki maskujące pojawiły się na przełomie 1916/1917 r. w postaci jutowych pokrowców (likwidowały połysk gładkiego lakierowanego hełmu). Natomiast oficjalne wytyczne odnośnie do malowania maskującego hełmów pojawiły się dopiero w 7 lipca 1918 r., wraz z rozkazem nr 91 366 Ericha Ludendorffa. Dzwon hełmu miał być pomalowany w kilku kolorach, oddzielonych od siebie grubymi na palec liniami, a użyte barwy miały być dostosowane do pory roku (np. zieleń, brąz i ochra w lecie). Ten rodzaj maskowania nazywany jest potocznie kamuflażem witrażowym.
Okres międzywojenny i II wojna światowa.
Po przegranej I wojnie światowej, okrojona armia Republiki Weimarskiej – Reichswehra, używała hełmów ze starych zapasów (M1916 i M1918). Sytuacja zmieniła się wraz z dojściem do władzy Adolfa Hitlera i powstaniem III Rzeszy.
M1935.
Łamiąc postanowienia traktatu wersalskiego, Hitler rozpoczął intensywną rozbudowę armii. Równocześnie w 1934 r. rozpoczęto prace nad nowym podstawowym wzorem Stehlhelmu.
W porównaniu z poprzednikami (M1916 i M1918), hełm w nowym projekcie został pomniejszony i odciążony (średnia waga ok. 1 kg), skrócono w nim daszek, oraz zmniejszono nakarczek. Zrezygnowano z wystających kominków wentylacyjnych (służących do mocowania nieudanej płyty pancernej), i zastąpiono je płytkimi nitami wentylacyjnymi. Zastosowano również całkowicie nowy skórzany fasunek (9 skórzanych segmentów) i pasek podbródkowy, projektując je tak, aby w każdym miejscu dzwon hełmu był oddalony od głowy o 2 cm, co znacznie poprawiło bezpieczeństwo i komfort użytkowania. Tak jak w poprzednich wersjach nowy Stahlhelm produkowano z jednego kawałka tłoczonej blachy stalowej o grubości 1,1 mm w rozmiarach od 60 (obwód głowy do 53 cm) do 70 (obwód głowy do 62 cm), a w zależności od rozmiaru dzwon hełmu miał inną masę i wielkość. Brzegi dzwonu tak jak wcześniej zawijano do wewnątrz, pogrubiając krawędzie. Hełm w nowej wersji produkowano jednak z nowej lepszej jakości stali molibdenowej, zwiększającej wytrzymałość dzwonu o ok. 15%.
Dzięki tym ulepszeniom nowy Stahlhelm stał się lżejszy, bardziej kompaktowy, wygodniejszy w noszeniu oraz wytrzymalszy i bezpieczniejszy od swoich poprzedników. 25 czerwca 1935 r. naczelne dowództwo nowo utworzonego Wehrmachtu przyjęło na wyposażenie nowy hełm jako Stahlhelm Modell 1935 (skr. M1935, M35), i nakazało zastąpić nim wszystkie poprzednie modele. W ciągu 2 następnych lat wyprodukowano ok. 1 mln egzemplarzy.
M1940, M1942 (wersje uproszczone).
Po wybuchu II wojny światowej, konstrukcję hełmu nieznacznie uproszczono w celu lepszego dostosowania jej do masowej produkcji. W 1940 r. w II wersji hełmu, zrezygnowano z nitu wentylacyjnego jako osobnego elementu, a zamiast niego wybijano wypukły otwór bezpośrednio w dzwonie hełmu. Zabieg taki nie zmieniał walorów ochronnych hełmu, a pozwalał zaoszczędzić czas i środki (produkcja M1935 wymagała 14 etapów produkcyjnych, natomiast M1940 – 11). Do produkcji hełmów M1940 zaczęto również stosować stal manganowo-krzemową.
Kolejnym uproszczeniem zastosowanym w III wersji hełmu w 1942 r., było zaprzestanie zawijania brzegów dzwonu pod spód. Krawędzie hełmu M1942 stały się przez to cieńsze, bardziej odstające i podatne na uszkodzenia, ale zastosowane uproszczenie zredukowało liczbę etapów produkcyjnych do zaledwie 4.
M1938.
Od 1936 r. wraz z tworzeniem nowego rodzaju wojsk: Fallschirmjäger (wojska powietrznodesantowe), okazało się, że standardowe Stahlhelmy M1935 nie nadają się do skoków spadochronowych. Ich kształt tworzył znaczny opór powietrza, Zbyt luźno zapięty hełm mógł zostać zerwany z głowy skoczka, a zbyt ciasno mógł spowodować jego podduszenie. W związku z tym postanowiono zmodyfikować oryginalną konstrukcję, pozbawiając ją daszka i nakarczka (redukując tym samym opór powietrza). Zmodyfikowano również fasunek, wyposażając go w dodatkową amortyzację w postaci 7 ramion z mikrogumy o grubości 10 do 13 mm. Zastąpiono również dwupunktowy pasek podbródkowy, paskiem czteropunktowym w kształcie litery „Y” co zapewniało lepsze trzymanie się hełmu na głowie. Tak zmodyfikowany hełm przyjęto na wyposażenie pod nazwą Fallschirmjägerhelm M1938 (skr. M1938, M38).
Inne wersje.
Stahlhelmy produkowano jednak nie tylko na użytek wojska. Konstrukcje bardzo zbliżone kształtem do M35, produkowano już od 1934 r. z przeznaczeniem dla między innymi policji (Ordnungspolizei) i straży pożarnej. Produkowane w licznych wersjach hełmy różniły się od wersji wojskowych przykładowo:
Osobną wersją z wyraźnie zmienionym kształtem były hełmy przeznaczone dla cywilnej obrony przeciwlotniczej (Luftschutz). Posiadały one bardziej rozkloszowany i rozbudowany nakarczek, który przybrał postać ronda otaczającego cały dzwon z wycięciem na wysokości uszu. Dzwony wykonywane były zazwyczaj z 2–3 połączonych ze sobą elementów blachy i malowane były na czarno lub granatowo. Emblemat Luftschutzu umieszczano na czole dzwonu. Współcześnie hełmy Luftschutzu, często bywają potocznie nazywane "Gladiatorami", ze względu na pewne wizualne podobieństwo do starożytnych hełmów używanych przez rzymskich gladiatorów.
Malowanie i maskowanie (1935–1945).
Stahlhelmy użytkowane przez armię niemiecką w okresie międzywojennym oraz na początku II wojny światowej, malowane były w dwóch podstawowych kolorach:
Oprócz malowania, na hełmy nanoszono emblematy-kalkomanie w postaci 2 tarcz herbowych. Były one umieszczane po przeciwległych bokach hełmu, 4 mm poniżej otworu wentylacyjnego: po prawej tarcza w barwach narodowych, a po lewej z symbolem sił zbrojnych. W czasie wojny, praktyka ta zaczęła jednak stopniowo zanikać (początkowo ograniczono się do jednej kalkomanii z symbolem sił zbrojnych, a następnie całkowicie zrezygnowano z tego elementu).
W toku wojny, w wyniku prowadzenia działań wojennych na coraz bardziej zróżnicowanych terenach, kolory i odcienie farb używanych do malowania hełmów ulegały coraz większemu zróżnicowaniu, łącznie z pojawieniem się improwizowanych wielobarwnych malowań maskujących, które nie podlegały ścisłej standaryzacji i zależały w dużej mierze od użytkownika.
Analogicznie jak w czasie I wojny światowej w celu zwiększenia walorów maskujących, w Stahlhelmach stosowano niekiedy materiałowe pokrowce, jednak w przeciwieństwie do poprzedników były one pokryte wzorem kamuflażowym (np. "splittertarn" lub "platanenmuster"). Wykonywane były z tego samego materiału co maskujące pałatki – zeltbahn. Poza pokrowcami stosowano również nakładki w formie siatki z drutu lub sznurka, ułatwiające mocowanie elementów maskujących takich jak trawa, liście czy gałęzie.
Przykłady emblematów nanoszonych na hełmy w formie kalkomanii:
Po II wojnie światowej.
Po zakończeniu II wojny światowej, w podzielonych Niemczech zrezygnowano z użytkowania w siłach zbrojnych II wojennych Stahlhelmów. W Niemczech Zachodnich przyjęto na wyposażenie amerykańskie hełmy M1, natomiast w Niemczech Wschodnich opracowano nowy wzór hełmu – M1956.
Mimo to Stahlhelmy pozostały przez długi czas na wyposażeniu niemieckiej straży granicznej ("Bundesgrenzschutz") oraz w straży pożarnej (często wykonywano je również z tworzywa sztucznego).
M1956.
W 1956 r. armia NRD (Nationale Volksarmee), przyjęła na wyposażenie nowy rodzaj hełmu – M1956, konstrukcyjnie całkowicie odmienny niż Stahlhelm w swojej klasycznej postaci, jednak jego rodowód sięgał jeszcze II wojny światowej.
W czasie II wojny światowej okazało się, że hełm M1935 jest kosztowny i trudny w produkcji, w związku z czym podjęto próby jego uproszczenia (M1940, M1942, M1945). Równocześnie trwały jednak prace nad nową konstrukcją, mającą zapewniać porównywalną ochronę jak dotychczas użytkowane Stahlhelmy przy jak najniższych kosztach produkcji. Analiza zagrożeń wykazała, że hełm musi chronić przede wszystkim przed odłamkami pocisków padającymi pod różnymi kątami z góry; w takiej sytuacji wystarczający byłby hełm o stosunkowo płaskim i szerokim czerepie. W wyniku tych badań opracowano nowy kształt (zbliżony kształt miał także brytyjski hełm Mk. 3 „Żółw”, który pod koniec wojny wyparł hełm Brodiego). Nowy model hełmu został przedstawiony do prób w 1942. Pomimo bardzo dobrych wyników prób poligonowych z hełmami należącymi do liczącej kilkaset sztuk serii próbnej, ostatecznie nowe hełmy nie zostały przyjęte na wyposażenie Wehrmachtu (zamiast nich przyjęto Stahlhelm M1942). Przyczyną tego było to, że racji pewnego podobieństwa do kształtu hełmów brytyjskich istniało ryzyko, że w początkowej fazie masowego wprowadzania nowych hełmów noszący je żołnierze mogli łatwo stawać się ofiarami „ognia bratobójczego”, więc uznano, że taką zmianę można wprowadzać albo w nielicznej armii czasu pokoju albo w początkowej fazie wojennej rozbudowy armii. Często podawana informacja, że nowy hełm został odrzucony po osobistej decyzji Hitlera, któremu nie spodobał się kształt hełmu, jest nieudokumentowana w materiale źródłowym i wydaje się nieprawdziwa. Pod koniec wojny z powodu braków wyposażeniowych rozważano użycie bojowe hełmów z serii próbnej (miały wejść na wyposażenie Volkssturmu), więc otrzymały one oznaczenie M1944. Niejasne jest jednak, czy jakiekolwiek egzemplarze hełmów M1944 zostały istotnie użyte bojowo – źródła są tutaj sprzeczne. Po utworzeniu NRD pojawił się problem wyposażenia Nationale Volksarmee (NVA) w hełmy. Założeniem było podkreślenie, że NVA jest armią w pełni suwerennego państwa, więc jest umundurowana odmiennie od Armii Radzieckiej; z drugiej strony armia NRD miała być umundurowana tak, aby nie były obecne charakterystyczne elementy umundurowania Wehrmachtu. Od razu zatem zrezygnowano z wprowadzenia klasycznego Stahlhelmu, który w sposób jednoznaczny kojarzył się z Wehrmachtem. Rozwiązaniem okazał się hełm M1944, który wyglądał całkowicie odmiennie zarówno od klasycznego Stahhelmu, jak i radzieckiego hełmu SSz-40, a ponadto został zaprojektowany w Niemczech i nie było problemów z opłatami licencyjnymi. Na podstawie zachowanych egzemplarzy M1944 i ocalałej dokumentacji technologicznej opracowano hełm M1954 (różnił się tylko drobnymi szczegółami od M1944), który poddano próbom w NVA. Po ich pozytywnych wynikach w 1956 minimalnie zmienione hełmy M1954 przyjęto w armii NRD jako hełmy przepisowe pod nazwą M1956 (później wprowadzono odmiany – M1957 i M1971) i stosowano je tam aż do zjednoczenia Niemiec. Ponadto hełmy te były chętnie eksportowane przez rząd NRD i używane w krajach „Trzeciego Świata”.
Stahlhelm w innych krajach.
Stahlhelmy lub wzorowane na nich odmiany regionalne użytkowane były przez wiele państw świata, wśród których można wymienić między innymi: Afganistan, Argentynę, Austrię, Boliwię, Bułgarię, Chile, Chiny, Danię, Finlandię, Gwatemalę, Hiszpanię, Irlandię, Kolumbię, Norwegię, Rumunię, Szwajcarię, Turcję, Wenezuelę, Węgry.
Po zakończeniu I wojny światowej wiele niemieckich i austro-węgierskich Stahlhelmów znalazło się na wyposażeniu państw odzyskujących niepodległość (np. Czechosłowacja, Litwa, Łotwa, Polska i wiele innych). Po zakończeniu II wojny światowej ogromna liczba porzuconych przez wycofujący się Wehrmacht Stahlhelmów wykorzystane zostały przez państwa wyzwalane spod niemieckiej okupacji, jak np. w Norwegii.
W latach 60. i 70. Stahlhelmy stały się popularne w kręgach amerykańskich subkultur motocyklowych, niekiedy stając się nawet symbolem niektórych gangów (np. "Hells Angels"). Popularnością nadal cieszą się wzorowane na nich repliki wykonane z tworzyw sztucznych, użytkowane jako kaski motocyklowe.
Stahlhelmy nadal wykorzystywane są przez żołnierzy armii chilijskiej podczas oficjalnych ceremonii.
Austro-Węgry.
Do I wojny światowej żołnierze armii austro-węgierskiej przystąpili (podobnie jak inne walczące strony) wyposażeni w płócienne czapki. Po opracowaniu niemieckiego stahlhelmu M1916, w ramach sojuszniczej pomocy wysyłano je również do Austro-Węgier, gdzie do końca wojny sprzedano 486 000 szt. M1916.
M1917.
W 1917 r. Austriacy opracowali własny nieznacznie zmodyfikowany wariant tego hełmu, przyjęty na wyposażenie jako Stahlhelm Modell 1917 (skr. M1917, M17). Od niemieckiego pierwowzoru różnił się zastosowaniem parcianego paska podbródkowego (zamiast skórzanego), który posiadał inny system zapinania, a jego mocowanie umiejscowione było znacznie wyżej niż w hełmie M1916 (charakterystyczna różnica w wyglądzie zewnętrznym – nit mocujący pasek znajduje się na wysokości rozszerzania się dzwonu w nakarczek). Hełmy użytkowane przez Austro-Węgry malowane były również w innym kolorze – "isonzobraun" (szaro-brązowy). Hełmy M1917 produkowano w rozmiarach od 62 (obwód głowy do 54 cm) do 68 (obwód głowy do 60 cm). Analogicznie jak w hełmach niemieckich, tak również w M1917 przewidziano montaż dodatkowej płyty pancernej "Stirnpanzer", jednak w wersji austro-węgierskiej była ona nieco cieńsza (5 mm zamiast 6–7 mm).
M1917 produkowany był w następujących fabrykach: Bruder Gottlieb (w Brunn), A. Westen (w Cilli), Berndorfer Mettallwarenfabrik Arthur Krupp A. G. (w Berndorf), Februder Bohler (w Kapfenberg). Po rozpadzie Austro-Węgier (1918 r.) hełmy M1917 znalazły się na wyposażeniu armii państw tworzących się na gruzach dawnego cesarstwa (między innymi Polski, Węgier czy Czechosłowacji). Po dokonaniu anschlussu Austrii przez III Rzeszę w 1938 r. hełmy M1917 znalazły się również na wyposażeniu niemieckim. Kierowane głównie do formacji policyjnych lub tyłowych, gdzie przemalowywano je na kolor feldgrau oraz nanoszono niemieckie insygnia.
Berndorfer M1917.
Na początku 1917 r. w zakładach Berndorfer Mettallwarenfabrik Arthur Krupp A. G. opracowano jeszcze inny wariant hełmu, o odmiennej oryginalnej konstrukcji – Berndorfer M1917. W Berndorferze charakterystyczny nakarczek spłycono i zmniejszono wcięcie na wysokości jego łączenia z daszkiem, przez co przybrał on postać ronda okalającego hełm na całej długości. Zrezygnowano z kominków wentylacyjnych, a mocowanie płyty pancernej przeniesiono na szczyt hełmu w postaci wystającego „guzika” (pełniącego jednocześnie funkcję wentylacyjną). Zmianie uległa również konstrukcja doczepianej płyty pancernej, ze względu na odmienny sposób mocowania. Do końca wojny wyprodukowano 140 000 hełmów Berndorfer.
M1918.
Pod koniec wojny w Austro-Węgrzech opracowano kolejną wersję Stahlhelmu - M1918, jednak nie zdążono wyprodukować go w większej ilości. Względem M1917 zmodyfikowano w nim sposób mocowania fasunku i paska podbródkowego, co w wyglądzie zewnętrznym objawiało redukcją ilości nitów mocujących i umieszczeniem ich znacznie wyżej (obok kominka wentylacyjnego).
Imperium Osmańskie.
W czasie I wojny światowej, Niemcy dostarczyły swojemu sojusznikowi Imperium Osmańskiemu 5400 szt. hełmów M1916 w zmodyfikowanej wersji. Modyfikacje egzemplarzy przeznaczonych dla żołnierzy tureckich, polegały na obcięciu daszka i nakarczka.
Irlandia.
W okresie dwudziestolecia międzywojennego armia irlandzka przyjęła na wyposażenie kopię niemieckiego Stahlhelmu M1918, który produkowany był na jej potrzeby przez brytyjskie zakłady Vickersa. W czasie II wojny światowej Irlandia zachowała neutralność, jednak w 1940 przyjęła brytyjską ofertę zastąpienia umundurowania wzorowanego na niemieckim przez brytyjskie Battle Dressy i hełmy Brodiego.
Polska.
Po I wojnie światowej w odzyskującej niepodległość Polsce, znalazła się duża liczba Stahlhelmów przejętych po wojskach niemieckich i austro-węgierskich. Stąd zostały włączone na wyposażenie tworzących się polskich sił zbrojnych jak np. Armii Wielkopolskiej podczas powstania wielkopolskiego, czy następnie Wojska Polskiego podczas wojny polsko-bolszewickiej. Stahlhelmy użytkowane były w armii polskiej wespół z innymi dostępnymi rodzajami hełmów (np. francuskimi Adrianami), do czasu wprowadzenia własnego wzoru hełmu stalowego – wz. 31, po czym były sukcesywnie usuwane z uzbrojenia. W kwietniu 1934 r. posiadano jeszcze 19 115 sztuk stahlhelmów, w tym 5000 miał na stanie Korpus Ochrony Pogranicza. Pod koniec lat 30. jedyną jednostką polskiej armii wyposażoną etatowo w stahlhelmy (M1916) była 10 Brygada Kawalerii, w których to przystąpiła do kampanii wrześniowej.
Stahlhelmy użytkowane były, również przez polską policję państwową (z naniesionym na czoło dzwonu dużym metalowym polskim orłem). Większość użytkowanych egzemplarzy pochodziła z przejętych zapasów pozaborczych, ale w 1924 r. policja dokupiła jeszcze 6820 sztuk stahlhelmów.
W terminologii stosowanej w Wojsku Polskim nie rozróżniano Stahlhelmów w wersjach M1916, M1917 czy M1918, traktując je zbiorczo jako jeden – "wz. 16".
W czasie powstania warszawskiego, jako sprzęt zdobyczny były noszone przez powstańców po usunięciu insygniów niemieckich i ewentualnym dodaniu polskich znaków – opaski, malowanego orła, proporczyków i wielu innych. Także po II wojnie światowej stosowano niemieckie hełmy różnych wzorów m.in. w Milicji Obywatelskiej czy w straży pożarnej.

</doc>
<doc id="1494649" url="https://pl.wikipedia.org/wiki?curid=1494649" title="Der Neger In Mir">
Der Neger In Mir

Der Neger In Mir jest EP niemieckiego rapera B-Tight. Album promował niskobudżetowy klip Der Neger. 

</doc>
<doc id="1494650" url="https://pl.wikipedia.org/wiki?curid=1494650" title="Chmielów (stacja kolejowa)">
Chmielów (stacja kolejowa)

Chmielów – węzłowa stacja kolejowa w Chmielowie, w województwie podkarpackim, w Polsce.
W roku 2017 stacja obsługiwała 0–9 pasażerów na dobę.

</doc>
<doc id="1494652" url="https://pl.wikipedia.org/wiki?curid=1494652" title="Henryk XV Natterberger">
Henryk XV Natterberger



</doc>
<doc id="1494654" url="https://pl.wikipedia.org/wiki?curid=1494654" title="X-Tasy">
X-Tasy

X-Tasy – druga EP niemieckiego rapera B-Tight, płyta miała być najpierw oficjalnym albumem, lecz raper uznał, że będzie ona zapowiedzią Neger Neger. Album promował utwór X-Tasy z gościnnym udziałem Frauenarzt, klip jednak nie był wyświetlany w żadnej stacji telewizyjnej z powodu demoralizującego tekstu, oraz teledysku. 

</doc>
<doc id="1494656" url="https://pl.wikipedia.org/wiki?curid=1494656" title="Mniejszość węgierska na Słowacji">
Mniejszość węgierska na Słowacji

Mniejszość węgierska na Słowacji – najliczniejsza spośród mniejszości narodowych zamieszkujących Słowację.
Według spisu z 2011 mieszka tam 458 467 Węgrów, co stanowi 8,5% ogółu ludności (jest to znaczny spadek w porównaniu do roku 2001, kiedy liczba Węgrów wynosiła 520 528 osób). Język węgierski, jako ojczysty, zadeklarowało 508 714 obywateli kraju (jest to także spadek – z 572 929 w 2001 roku).
Znalezienie się Węgrów w granicach państwa słowackiego wiąże się z ustalonym po I wojnie światowej nowym ładem terytorialnym określonym w traktacie z Trianon z 1920 roku. Mniejszość ta skupia się zatem głównie w południowej części Słowacji.
Spory polityczne i następstwa.
Mniejszość węgierska bywa zarzewiem sporów dyplomatycznych pomiędzy władzami Węgier i Słowacji. Napięcie we wzajemnych stosunkach nasiliło się po uformowaniu słowackiej koalicji rządowej Kierunek – Socjalna Demokracja-ĽS-HZDS-SNS, powstałej po wyborach z 2006 roku. Od tego czasu doszło do licznych utarczek słownych między czołowymi politykami obu państw oraz do wzajemnego odwoływania oficjalnych wizyt. Jednocześnie nasiliły się próby izolacji reprezentującej interesy Węgrów w słowackiej Radzie Narodowej Partii Węgierskiej Koalicji. W związku z obawami przed węgierskim separatyzmem rząd premiera Fico postanowił nie uznawać Kosowa. Kwestią sporu stała się także kwestia nowych podręczników do geografii, które nie uwzględniały tradycyjnego nazewnictwa w języku węgierskim. Na jesieni 2008 do starć na tle etnicznym doszło w Dunajskiej Stredzie podczas meczu piłkarskiego. W odpowiedzi na stłumienie zajść przez policję, doszło do kilkugodzinnej blokady słowackich dróg prowadzących na Węgry. Z kolei 21 sierpnia 2009 na Słowację nie został wpuszczony węgierski prezydent László Sólyom. W związku z tym wydarzeniem Węgry wystąpiły do Komisji Europejskiej o wszczęcie procedury przeciwko Słowacji w ramach instytucji Unii Europejskiej. W marcu 2012 rzecznik generalny Trybunału Sprawiedliwości Unii Europejskiej oświadczył, że Słowacja nie złamała prawa unijnego, nie wpuszczając prezydenta Węgier.
Do obecnych postulatów węgierskiej mniejszości należą:
Miasta z liczną społecznością węgierską.
Źródło: Metská a obecná statistika

</doc>
<doc id="1494657" url="https://pl.wikipedia.org/wiki?curid=1494657" title="Węgrzy na Słowacji">
Węgrzy na Słowacji



</doc>
<doc id="1494658" url="https://pl.wikipedia.org/wiki?curid=1494658" title="Nagroda Naukowa Miasta Gdańska im. Jana Heweliusza">
Nagroda Naukowa Miasta Gdańska im. Jana Heweliusza

Nagroda Naukowa Miasta Gdańska im. Jana Heweliusza – nagroda przyznawana przez Prezydenta Miasta Gdańska za wybitne osiągnięcia naukowe. Nagrodę, ustanowioną w 1987 roku, początkowo przyznawano jednej osobie rocznie. Od 2001 wprowadzono podział na nagrodę w kategorii nauk ścisłych i przyrodniczych oraz nagrodę w kategorii nauk humanistycznych. Pomysłodawcami nagrody byli prezydent miasta Kazimierz Rynkowski oraz prof. Robert Szewalski. Uroczystość wręczenia Nagrody odbywa się rokrocznie 28 stycznia, w rocznicę urodzin Jana Heweliusza.

</doc>
<doc id="1494659" url="https://pl.wikipedia.org/wiki?curid=1494659" title="Ghetto Romantik">
Ghetto Romantik

Ghetto Romantik – jest drugim mixtape niemieckiego rapera B-Tight. Album promował niskobudżetowy klip "Keiner kann was machen".

</doc>
<doc id="1494660" url="https://pl.wikipedia.org/wiki?curid=1494660" title="Zyvoxid">
Zyvoxid



</doc>
<doc id="1494662" url="https://pl.wikipedia.org/wiki?curid=1494662" title="San Marino na Letnich Igrzyskach Olimpijskich 1960">
San Marino na Letnich Igrzyskach Olimpijskich 1960

Reprezentacja San Marino na Letnich Igrzyskach Olimpijskich 1960 w Rzymie składała się z dziesięciu sportowców.
Był to debiut San Marino jako niepodległego państwa na letnich igrzyskach olimpijskich.
Reprezentanci.
Gimnastyka.
Fernanda Faetanini

</doc>
<doc id="1494665" url="https://pl.wikipedia.org/wiki?curid=1494665" title="Ich Bins">
Ich Bins

Ich Bins - pierwszy singel promujący album niemieckiego rapera B-Tight pod tytułem Neger Neger. Do utworu został nakręcony klip w którym można zobaczyć Sido, innego rapera z wytwórni Aggro Berlin.

</doc>
<doc id="1494667" url="https://pl.wikipedia.org/wiki?curid=1494667" title="1 Brygada Artylerii Polowej (austro-węgierska)">
1 Brygada Artylerii Polowej (austro-węgierska)

1 Brygada Artylerii Polowej (1. Art.-Brig., 1. FABrig.) – brygada artylerii polowej cesarskiej i królewskiej Armii.
Historia brygady.
1 maja 1885 roku w Krakowie została utworzona 1 Brygada Artylerii (). Brygada była podporządkowana komendantowi 1 Korpusu, a w jej skład wchodził:
W 1889 roku przeprowadzono reorganizację brygady. W jej skład włączono 10. Morawsko-śląski Pułk Artylerii Korpuśnej i 20. Ciężki Dywizjon. Oba oddziały stacjonowały w Ołomuńcu i należały do tego czasu do 10 Brygady Artylerii w Brnie. Ze składu brygady ubył 1. Galicyjski Pułk Artylerii Korpuśnej w Krakowie i 2. Ciężki Dywizjon w Przemyślu. Obie jednostki zostały podporządkowane komendantowi 10 Brygady Artylerii w Przemyślu.
Skład 1 Brygady Artylerii po reorganizacji przedstawiał się następująco:
W 1890 roku samodzielne ciężkie dywizjony zostały przemianowane odpowiednio na 1. Dywizjon i 20. Dywizjon.
Na początku 1892 roku ze składu 10. Morawsko-śląsko-galicyjskiego Pułku Artylerii Korpuśnej wyłączono 41. Dywizjon w Ołomuńcu i podporządkowano bezpośrednio komendantowi 1 Brygady Artylerii.
Z dniem 1 stycznia 1894 roku została wprowadzona w życie kolejna reorganizacja, w ramach której:
Skład 1 Morawsko-śląsko-galicyjskiej Brygady Artylerii po reorganizacji przedstawiał się następująco:
Z dniem 6 kwietnia 1908 roku weszła w życie nowa organizacja artylerii, w ramach której:
Wymienione wyżej oddziały podlegały komendantowi 1 Brygady Artylerii Polowej pod względem wyszkolenia, natomiast pod względem taktycznym zostały podporządkowane komendantom wielkich jednostek piechoty i kawalerii:
W 1913 roku komendantowi brygady ponownie podporządkowano Dywizjon Taborów Nr 1 w Krakowie.
Organizacja pokojowa w 1914 roku:
W sierpniu 1914 roku, w czasie mobilizacji, brygada została przemianowana na 12 Brygadę Artylerii Polowej i włączona w skład 12 Dywizji Piechoty.

</doc>
<doc id="1494668" url="https://pl.wikipedia.org/wiki?curid=1494668" title="Der Coolste">
Der Coolste

Der Coolste – drugi singel niemieckiego rapera B-Tight promujący jego album pod tytułem Neger Neger.
Zawartość singla Der Coolste:

</doc>
<doc id="1494674" url="https://pl.wikipedia.org/wiki?curid=1494674" title="Embraer Legacy 450">
Embraer Legacy 450

Embraer Legacy 450 – brazylijski samolot biznesowy brazylijskiej firmy Embraer.

</doc>
<doc id="1494676" url="https://pl.wikipedia.org/wiki?curid=1494676" title="10 Brygada Artylerii Polowej (austro-węgierska)">
10 Brygada Artylerii Polowej (austro-węgierska)

10 Brygada Artylerii Polowej (10. FABrig.) – brygada artylerii polowej cesarskiej i królewskiej Armii.
Historia brygady.
1 maja 1885 roku w Brnie została utworzona 10 Brygada Artylerii (). Brygada była podporządkowana komendantowi 10 Korpusu w Brnie, a w jej skład wchodził:
Komendant brygady był równocześnie brygadierem artylerii – organem pomocniczym komendanta 10 Korpusu.
W 1889 roku, w ramach przeprowadzonej zmiany podziału wojskowo-terytorialnego Monarchii, dokonano reorganizacji brygady. Reorganizacja polegała na tym, że:
Komendant brygady był nadal organem pomocniczym komendanta 10 Korpusu.
Po przeprowadzonej reorganizacji w skład brygady wchodził:
W 1890 roku samodzielne ciężkie dywizjony zostały przemianowane odpowiednio na 2. i 3. Dywizjon.
1 stycznia 1891 roku oba bataliony artylerii fortecznej zostały złączone w 3. Czesko-galicyjski Pułk Artylerii Fortecznej, który podporządkowano komendantowi brygady. W tym samym roku 1. Galicyjski Pułk Artylerii Korpuśnej został przeniesiony z Krakowa do Przemyśla z wyjątkiem 1. Dywizjonu Artylerii Konnej, który nadal stacjonował w Jarosławiu.
1 stycznia 1892 roku ze składu 1. Galicyjskiego Pułku Artylerii Korpuśnej został wyłączony 38. Dywizjon w Przemyślu, usamodzielniony i podporządkowany komendantowi brygady.
W 1893 roku 3. Czesko-galicyjski Pułk Artylerii Fortecznej został wyłączony ze składu brygady i podporządkowany dyrektorowi artylerii fortecznej w Przemyślu.
Z dniem 1 stycznia 1894 roku została wprowadzona w życie kolejna reorganizacja artylerii, w ramach której:
Skład 10 Galicyjskiej Brygady Artylerii po reorganizacji przedstawiał się następująco:
Z dniem 6 kwietnia 1908 roku weszła w życie nowa organizacja artylerii, w ramach której:
Wymienione wyżej oddziały podlegały komendantowi 10 Brygady Artylerii Polowej pod względem wyszkolenia, natomiast pod względem taktycznym zostały podporządkowane komendantom wielkich jednostek piechoty i kawalerii:
W 1910 roku został rozwiązany 3 Pułk Taborów, a wchodzący w jego skład Dywizjon Taborów Nr 10 w Przemyślu usamodzielniony i podporządkowany bezpośrednio komendantowi 10 Korpusu.
1 marca 1912 roku 3. Dywizjon Ciężkich Haubic w Przemyślu został przemianowany na 10. Dywizjon Ciężkich Haubic, a Kadra 8. Dywizjonu Ciężkich Haubic została zlikwidowana.
W latach 1912–1914 w skład brygady wchodził:
W sierpniu 1914 roku, w czasie mobilizacji sił zbrojnych Monarchii Austro-Węgierskiej, 10 Brygada Artylerii Polowej została zlikwidowana. Jednocześnie w 9 Korpusie została sformowana 10 Brygada Artylerii Polowej należąca do 10 Dywizji Piechoty. Z oddziałów dotychczasowej 10 Brygady Artylerii Polowej zostały sformowane dwie nowe: 2 Brygada Artylerii Polowej dla 2 Dywizji Piechoty i 24 Brygada Artylerii Polowej dla 24 Dywizji Piechoty.

</doc>
<doc id="1494680" url="https://pl.wikipedia.org/wiki?curid=1494680" title="Ulica św. Barbary w Częstochowie">
Ulica św. Barbary w Częstochowie

Ulica św. Barbary – ulica w Częstochowie zaczynająca się pod Jasną Górą na skrzyżowaniu z ul. 7 Kamienic, a kończąca się skrzyżowaniem z ul. św. Jadwigi. Na przeważającym odcinku posiada status drogi krajowej nr 43. Przedłużeniem ulicy w kierunku zachodnim jest ul. Główna.

</doc>
<doc id="1494681" url="https://pl.wikipedia.org/wiki?curid=1494681" title="11 Brygada Artylerii Polowej (austro-węgierska)">
11 Brygada Artylerii Polowej (austro-węgierska)

11 Brygada Artylerii Polowej (11. Art.-Brig., 11. FABrig.) – brygada artylerii polowej cesarskiej i królewskiej Armii.
Historia brygady.
1 maja 1885 roku we Lwowie została utworzona 11 Brygada Artylerii (). Brygada była podporządkowana komendantowi 11 Korpusu, a w jej skład wchodził:
Komendant brygady był równocześnie brygadierem artylerii w Komendzie 11 Korpusu – organem pomocniczym komendanta korpusu.
W 1886 roku 22. Ciężki Dywizjon został przeniesiony z Tłumacza do Stanisławowa.
W 1890 roku 11. Galicyjski Pułk Artylerii Korpuśnej został przemianowany na 11. Galicyjsko-bukowiński Pułk Artylerii Korpuśnej. W tym samym roku 21. Ciężki Dywizjon został przeniesiony ze Lwowa do Stanisławowa, a 22. Ciężki Dywizjon ze Stanisławowa do Lwowa. Równocześnie oba dywizjony zostały przemianowane na 21. i 22. Dywizjon ().
Na początku 1892 roku ze składu 11. Galicyjsko-bukowińskiego Pułku Artylerii Korpuśnej wyłączono 42. Dywizjon w Stanisławowie i podporządkowano bezpośrednio komendantowi 11 Brygady Artylerii.
Z dniem 1 stycznia 1894 roku została wprowadzona w życie kolejna reorganizacja, w ramach której:
Organizacja pokojowa w 1914 roku:

</doc>
<doc id="1494682" url="https://pl.wikipedia.org/wiki?curid=1494682" title="Rokosz lwowski">
Rokosz lwowski



</doc>
<doc id="1494685" url="https://pl.wikipedia.org/wiki?curid=1494685" title="Ruganzu I">
Ruganzu I

Ruganzu I Mwimba – mwami Rwandy panujący w latach 1312–1345 (według A. Kagame) lub 1438–1482.
Jego istnienie potwierdzają wszystkie tradycje ustne. Według zawartych w nich informacji Ruganzu poległ, walcząc ze swoim szwagrem, Kimenji I, władcą Igisaki. Pośmiertnie został uhonorowany tytułem "Umutabazi".

</doc>
<doc id="1494688" url="https://pl.wikipedia.org/wiki?curid=1494688" title="Karabin Spencer">
Karabin Spencer

Karabin powtarzalny Spencera (ang. "Spencer repeating rifle") – amerykański karabin powtarzalny przyjęty na wyposażenie przez Armię Unii w okresie wojny secesyjnej. 
Historia.
Karabin został zaprojektowany przez Christophera Spencera, który ukończył nad nim prace w marcu 1860 roku. Posiadał magazynek rurowy o pojemności 7 naboi umieszczony w kolbie. Przeładowanie odbywało się przy użyciu dźwigni (system lever-action) pełniącej równocześnie funkcję kabłąka.
Początkowo konserwatywnie nastawiony Department of War zwlekał z wprowadzeniem do służby nowego karabinu, ale konstruktorowi udało się uzyskać audiencję u prezydenta Abrahama Lincolna, któremu nowa broń tak się spodobała, że wymógł jej wprowadzenie do produkcji.
Karabiny Spencera najpierw wprowadzono na wyposażenie oddziałów Marynarki Wojennej, a następnie wojsk lądowych, szczególną popularnością zdobywając w oddziałach kawalerii. Po raz pierwszy zostały użyte bojowo w bitwie pod Hoover's Gap. Broń wykazywała wysoką niezawodność i miała znacznie większą szybkostrzelność względem popularnych wtedy karabinów jednostrzałowych ładowanych odprzodowo (20 strz./min. w porównaniu do 2/3 strz./min.). Pomimo oczywistych zalet karabiny Spencera nie wyparły jednak z uzbrojenia karabinów jednostrzałowych.
Spencer produkowany był również w wersji skróconej jako karabinek ("Spencer carbine"). 

</doc>
<doc id="1494692" url="https://pl.wikipedia.org/wiki?curid=1494692" title="1 Oddział Rozpoznawczy im. Księcia Józefa Poniatowskiego">
1 Oddział Rozpoznawczy im. Księcia Józefa Poniatowskiego

1 Oddział Rozpoznawczy im. księcia Józefa Poniatowskiego (OR-1) – jednostka rozpoznawcza Wojska Polskiego we Francji.
Wchodził w skład 1 Dywizji Grenadierów.
Formowanie.
Sformowany na podstawie rozkazu Naczelnego Wodza z 1 czerwca 1940. Prace organizacyjne rozpoczęto jednak już w grudniu 1939. Rtm. Eryk Matuszek sformował 1 szwadron kawalerii w Paimpont w Bretanii.
Gen. bryg. Stefan Dembiński i mjr Kornel Krzeczunowicz kierowali żołnierzy byłego 8 Pułku Ułanów Księcia Józefa Poniatowskiego i pozostałych oddziałów Krakowskiej BK do tego właśnie szwadronu, włączonego następnie do OR-1.
Organizacja i obsada personalna.
Dywizjon posiadał 31 oficerów i 713 szeregowych. Wyposażony był w 94 samochody (osobowe, półciężarowe i ciężarowe, przeważnie francuskie, „Citroen” i „Renault”) oraz 128 motocykli.
Uzbrojenie pułku stanowiły: 4 armaty ppanc. 25 mm „Hotchkiss” wz. 1934 holowane przez ciągniki opancerzone „Renault UE”, 2 moździerze 81 mm, 13 ckm „Hotchkiss” wz. 1914, 27 rkm „Chatellerault” wz. 1924/29 i 28 granatników.
Działania zbrojne.
W pierwszych dniach czerwca 1940 OR-1 wraz z macierzystą został przydzielony do francuskiego XX Korpusu. W nocy z 4 na 5 czerwca dywizjon przeszedł do rejonu Kirviller – Hinsingen w Alzacji, gdzie otrzymał zadanie obsadzenia odcinka drugiej linii obrony na rzece Albe. 6 czerwca ułani zostali przydzieleni do grupy fortecznej Sarre. 14 czerwca nawiązano kontakt ogniowy z nieprzyjacielem. Około południa 1 szwadron wykonał kontratak w pieszym szyku na las zajęty przez niemiecką piechotę. Po walce na białą broń Niemcy zostali wyparci. Wzięto jeńców i zdobyto dwanaście cekaemów, dwa działa ppanc., kilka pistoletów maszynowych i dużą liczbę polskich karabinków ("niemiecka zdobycz z Kampanii Wrześniowej"). Poległo sześciu żołnierzy a kilkunastu zostało rannych.
Tego dnia w walce brał też udział szwadron motocyklistów.
Po dwu dniach walk oddziały 1 DGren, ubezpieczane przez OR-1, przeszły na nową linię obrony. 17 czerwca o zmroku ułani księcia Józefa, wzmocnieni francuską kompanią czołgów, powstrzymywali atak niemieckich oddziałów w rejonie Vaucourt – Lagarde. Następnego dnia Niemcy przełamali jednak obronę dywizji. Do wieczora 20 czerwca dywizjon prowadził działania opóźniające. Straty w ludziach i sprzęcie przekroczyły 50%.
W godzinach rannych 21 czerwca radiowy rozkaz dowódcy dywizji nakazał zniszczyć ciężki sprzęt motorowy i broń, spalić akta, a następnie małymi grupkami przedzierać się na południe. OR-1 przestał istnieć.
Sztandar.
Sztandar dla dywizjonu ufundowało społeczeństwo miasta Levin, w departamencie Pas-de-Calais z inicjatywy polskich górników. Wykonany został przez siostry nazaretanki z Paryża. Nie wykończony całkowicie sztandar przewieziony został do Londynu.

</doc>
<doc id="1494693" url="https://pl.wikipedia.org/wiki?curid=1494693" title="Richard Temple-Grenville (2. książę Buckingham i Chandos)">
Richard Temple-Grenville (2. książę Buckingham i Chandos)

Richard Plantagenet Temple-Nugent-Brydges-Chandos-Grenville, 2. książę Buckingham i Chandos KG, GCH (ur. 11 lutego 1797 w Stowe w hrabstwie Buckinghamshire, zm. 29 lipca 1861 w Londynie), brytyjski arystokrata i polityk, członek stronnictwa torysów i Partii Konserwatywnej, minister w drugim rządzie Roberta Peela.
Życiorys.
Był najstarszym synem Richarda Temple-Grenville'a, 1. księcia Buckingham i Chandos, oraz lady Anne Brydges, córki 3. księcia Chandos. Wykształcenie odebrał w Eton College oraz w Oriel College na Uniwersytecie Oksfordzkim. Od 1813 r. nosił tytuł grzecznościowy "hrabiego Temple", a od 1822 r. "markiza Chandos".
W latach 1818–1839 reprezentował w Izbie Gmin okręg wyborczy Buckinghamshire. Po śmierci ojca w 1839 r. odziedziczył tytuł 2. księcia Buckingham i Chandos, i zasiadł w Izbie Lordów. W latach 1841–1842 był Lordem Tajnej Pieczęci. W 1835 r. został kawalerem Krzyża Wielkiego Orderu Gwelfów. W 1842 r. otrzymał Order Podwiązki.
Książę Buckingham był niezwykle rozrzutną osobą. Jeszcze w 1845 r. wystawnie podejmował królową Wiktorię i księcia-małżonka Alberta w Stowe House. W 1848 r. miał już jednak 1,5 miliona funtów długu i musiał wystawić na licytację swój majątek. W chwili otwarcia testamentu w 1861 r. jego majątek wynosił 200 funtów.
Rodzina.
13 maja 1819 r. w kościele św. Jerzego przy Hanover Square w Londynie poślubił lady Mary Campbell (10 lipca 1795 – 28 czerwca 1862), córkę Johna Campbella, 1. markiza Breadalbane, i Mary Gavin, córki Davida Gavina. Małżonkowie znaleźli się w separacji w 1850 r. Richard i Mary mieli razem syna i córkę:
Książę Buckingham miał także nieślubną córkę, która urodziła się podczas jego pobytu we Włoszech w 1818 r.

</doc>
<doc id="1494694" url="https://pl.wikipedia.org/wiki?curid=1494694" title="Rodzina Cwi">
Rodzina Cwi

Rodzina Cwi (jid. "Di Miszpoche Cwi") – polski film fabularny z 1916 roku w języku jidysz.

</doc>
<doc id="1494706" url="https://pl.wikipedia.org/wiki?curid=1494706" title="2 Wileński Dywizjon Rozpoznawczy">
2 Wileński Dywizjon Rozpoznawczy

 
 2 Wileński Dywizjon Rozpoznawczy (OR-2) – jednostka rozpoznawcza Polskich Sił Zbrojnych.
Dywizjon wchodził w skład 2 Dywizji Strzelców Pieszych Wojska Polskiego we Francji.
Formowanie.
Formowany jako Oddział Rozpoznawczy 2 Dywizji Strzelców Pieszych od lutego 1940 w Thnezay.
Pod koniec kwietnia 1940 oddział zmienił nazwę na 2 Wileński dywizjon rozpoznawczy, a jego szwadrony kontynuowały tradycje pułków Wileńskiej Brygady Kawalerii.
Żołnierze nosili proporczyki ogólnokawaleryjskie amarantowo-granatowe, ale z zieloną żyłką (barwa oddziałów rozpoznawczych). Nakryciem głowy były czarne berety.
Wyposażenie indywidualne.
Szeregowi szwadronu konnego byli uzbrojeni we francuskie karabinki oraz w szable lekkiej kawalerii wz. 1822. Szable miały rękojeści z koszem złożonym z trzech kabłąków. Oficerowie, prócz szabel, otrzymali stare rewolwery. Konie - ponad dwieście sztuk - dostał szwadron dopiero 10 maja, siodła zaś dopiero w ostatnich dniach miesiąca.
Działania zbrojne.
10 czerwca dywizjon został przewieziony na front pod Belfort na południe od Wogezów, niedaleko granicy szwajcarskiej. 14 czerwca OR-2 został dołączony do szwadronów konnych Oddziału Rozpoznawczego francuskiego XIII Korpusu i skierowany nad rzekę Saone. Nazajutrz wraz z 5 Małopolskim pułkiem strzelców pieszych osłaniał odwrót francuskiej 3 Armii.
16 czerwca rano szwadron konny dostał zadanie obsadzenia linii opóźniania i zabezpieczenia odejścia szwadronów motorowych. 17 czerwca szwadron wraz z dołączonym działonem ppanc. nawiązał kontakt ogniowy z nieprzyjacielem, likwidując gniazdo cekaemów i biorąc do niewoli trzech niemieckich oficerów z samochodem.
19 czerwca, po odcięciu drogi do Szwajcarii, dokąd wycofywała się 2 DSP, Wileński Dywizjon został rozwiązany. Części oficerów i szeregowych udało się dotrzeć do Szwajcarii. Szwadron konny po siedmiu dniach marszu na niemieckich tyłach, przekroczył granicę szwajcarską niemal w całości. Większość kadry OR-2 przedostała się różnymi drogami do Wielkiej Brytanii, gdzie wcielona została do 1 dywizjonu rozpoznawczego I Korpusu Polskiego.

</doc>
<doc id="1494708" url="https://pl.wikipedia.org/wiki?curid=1494708" title="Mikołajów (stacja kolejowa)">
Mikołajów (stacja kolejowa)

Mikołajów – stacja kolejowa w Regnach, w województwie łódzkim, w Polsce. Obecnie na stacji pociągi osobowe się nie zatrzymują. Jej nazwa została nadana w XIX wieku na cześć Cara Mikołaja I (?).

</doc>
<doc id="1494709" url="https://pl.wikipedia.org/wiki?curid=1494709" title="Blefarospazm">
Blefarospazm

Blefarospazm (z łac. "blepharospasmus") – kurcz powiek. Polega na czynnym skurczu mięśnia okrężnego oczu.
Skurcz może mieć różne nasilenie: od zwiększonej częstości mrugania do pełnej czynnościowej ślepoty z powodu niemożności otwarcia powiek. Zazwyczaj objawy nasilane są przez jasne oświetlenie (chorzy często noszą ciemne okulary) lub oglądanie telewizji.

</doc>
<doc id="1494710" url="https://pl.wikipedia.org/wiki?curid=1494710" title="11 Brygada Kawalerii (austro-węgierska)">
11 Brygada Kawalerii (austro-węgierska)

11 Brygada Kawalerii ("11. Kavalleriebrigade") – brygada kawalerii cesarskiej i królewskiej Armii.
Historia brygady.
11 Brygada Kawalerii wchodziła w skład Dywizji Kawalerii Kraków, która w 1912 roku została przemianowana na 7 Dywizję Kawalerii.
W 1909 roku w skład brygady wchodził:
W 1912 roku komenda brygady została przeniesiona z Tarnowa do garnizonu Kraków.
W latach 1910–1914 w skład brygady wchodził:

</doc>
<doc id="1494712" url="https://pl.wikipedia.org/wiki?curid=1494712" title="Gihanga">
Gihanga

Gihanga ("Twórca", "Wynalazca") – pierwszy, historyczny władca ("mwami") Rwandy. Według Alexisa Kagame panował w latach 1091-1124. W tradycji ustnej otwiera listę jedenastu monarchów nazywanych "Abami b'umuszumi" ("Królowie pasa").
Zjednoczył pod swoim panowaniem liczne drobne państewka. Nie jest jednak pewne, czy udało mu się scalić wszystkie ziemie rwandyjskie.
Po śmierci Gihangi państwo podzielili między siebie jego synowie.

</doc>
<doc id="1494713" url="https://pl.wikipedia.org/wiki?curid=1494713" title="Żakowice Południowe">
Żakowice Południowe

Żakowice Południowe – przystanek kolejowy w Żakowicach, w województwie łódzkim, w Polsce. Na stacji zatrzymują się pociągi jeżdżące na trasie do Opoczna, Tomaszowa Mazowieckiego oraz Koluszek.
W roku 2017 przystanek obsługiwał 0–9 pasażerów na dobę.

</doc>
<doc id="1494714" url="https://pl.wikipedia.org/wiki?curid=1494714" title="13 Brygada Kawalerii (austro-węgierska)">
13 Brygada Kawalerii (austro-węgierska)

13 Brygada Kawalerii (13. Cav.-Brig., 13. KBrig.) – brygada kawalerii cesarskiej i królewskiej Armii. 
Historia brygady.
W 1894 roku dotychczasowa 13 Brygada Kawalerii w Zagrzebiu została zlikwidowana. Równocześnie na terytorium 11 Korpusu, w strukturze Dywizji Kawalerii we Lwowie, została utworzona nowa 13 Brygada Kawalerii. Komenda brygady została umieszczona w Stanisławowie, a jej komendantowi podporządkowano:
Brygada wchodziła w skład 8 Dywizji Kawalerii ("8. KD"). Komenda brygady znajdowała się w garnizonie Stanisławów.
W 1906 roku w skład brygady wchodził:
W latach 1909–1912 w skład brygady wchodził:
W maju 1914 roku w skład brygady wchodził:

</doc>
<doc id="1494715" url="https://pl.wikipedia.org/wiki?curid=1494715" title="Nagara">
Nagara

 – rzeka w Japonii, mająca swoje źródła w mieście Gujō, w prefekturze Gifu, a ujście w mieście Kuwana. Razem z rzekami Kiso i Ibi, Nagara jest jedną z "trzech rzek Kiso" na równinie Nōbi. Pierwotnie nazwa rzeki brzmiała .
Nagara jest jedną z trzech najczystszych rzek w Japonii obok: Kakity w prefekturze Shizuoka i Shimanto w prefekturze Kōchi. W 1985 środkowa część rzeki została nazwana jedną ze "100 znanych wód japońskich". Rzeka jest również popularnym miejscem odwiedzin ze względu na liczne gorące źródła bogate w żelazo.
Historia.
Z powodu niedoboru zapór, poziom rzeki może zmienić się bardzo szybko. W celu ochrony terenów położonych wzdłuż jej brzegów, znaczna ich część jest umocniona. Pomimo tego jednak co jakiś czas dochodzi do podtopień i szkód.
6 VII 1995 otwarto zaporę w estuarium rzeki, aby zapobiegać cofaniom się wód z zatoki Ise.
Kormoranowe połowy.
Kormoranowe połowy to starożytna tradycja, która polega na używaniu specjalnie szkolonych kormoranów do połowu ryb w rzekach i jeziorach. Obecne atrakcje turystyczne głównie w miastach: Gifu i Seki.
Miejscowości.
Miejscowości przez które przepływa Nagara:

</doc>
<doc id="1494716" url="https://pl.wikipedia.org/wiki?curid=1494716" title="Podróżniczka">
Podróżniczka



</doc>
<doc id="1494717" url="https://pl.wikipedia.org/wiki?curid=1494717" title="14 Brygada Kawalerii (austro-węgierska)">
14 Brygada Kawalerii (austro-węgierska)

14 Brygada Kawalerii (14. Cav.-Brig., 14. KBrig.) – brygada kawalerii cesarskiej i królewskiej Armii. 
Historia brygady.
W 1882 roku komenda brygady znajdowała się w Przemyślu.
W 1891 roku brygada była podporządkowana komendantowi Dywizji Kawalerii Jarosław, a w jej skład brygady wchodził:
W latach 1907–1912 brygada wchodziła w skład 6 Dywizji Kawalerii. Komenda brygady mieściła się w Rzeszowie, a w jej skład wchodził:
W 1912 roku Pułk Huzarów Nr 13 został przeniesiony na terytorium 4 Korpusu i podporządkowany komendantowi 4 Brygady Kawalerii, a w skład brygady włączony został Pułk Huzarów Nr 11, który dotychczas należał do 16 Brygady Kawalerii.
W 1914 roku skład brygady wchodził:

</doc>
<doc id="1494719" url="https://pl.wikipedia.org/wiki?curid=1494719" title="Jointy, konserwy, muzyka bez przerwy">
Jointy, konserwy, muzyka bez przerwy

Jointy, konserwy, muzyka bez przerwy – pierwszy mixtape DonGURALesko, stworzony wspólnie z DJ Kostkiem. Został wydany w 2006 przez wytwórnię 5 Element Studio.

</doc>
<doc id="1494720" url="https://pl.wikipedia.org/wiki?curid=1494720" title="15 Brygada Kawalerii (austro-węgierska)">
15 Brygada Kawalerii (austro-węgierska)

15 Brygada Kawalerii (15. KBrig.) – brygada kawalerii cesarskiej i królewskiej Armii. 
Historia brygady.
Komenda brygady stacjonowała w Debreczynie i wchodziła w skład XVII Dywizji Piechoty w Nagy-Várad (niem. "Gross-Wardein").
W 1876 roku brygada została wyłączona ze składu XVII Dywizji Piechoty, usamodzielniona, przemianowana na 15 Brygadę Kawalerii i podporządkowana bezpośrednio komendantowi wojskowemu w Timişoarze, a od 1 stycznia 1883 roku komendantowi 7 Korpusu.
W 1888 roku komenda brygady została przeniesiona do Tarnopola.
15 BK wchodziła w skład 8 Dywizji Kawalerii. Komenda brygady stacjonowała w Tarnopolu. W skład brygady wchodził:

</doc>
<doc id="1494721" url="https://pl.wikipedia.org/wiki?curid=1494721" title="Wykno (stacja kolejowa)">
Wykno (stacja kolejowa)

Wykno – stacja kolejowa w województwie łódzkim, w Polsce, w Wyknie (gmina Ujazd). Na stacji zatrzymują się pociągi jeżdżące na trasie do Opoczna, Tomaszowa Mazowieckiego oraz Koluszek.
W roku 2017 stacja obsługiwała 0–9 pasażerów na dobę.

</doc>
<doc id="1494722" url="https://pl.wikipedia.org/wiki?curid=1494722" title="Mistrzostwa Wielkopolski w Programowaniu Zespołowym">
Mistrzostwa Wielkopolski w Programowaniu Zespołowym

Mistrzostwa Wielkopolski w Programowaniu Zespołowym (MWPZ) – największe w Polsce zawody stacjonarne w programowaniu zespołowym, odbywające się w Poznaniu. Ponadto, ze względu na dużą liczbę uczestników, są jednymi z największych stacjonarnych zawodów w programowaniu zespołowym na świecie. Zawody odbywają się równolegle na dwóch uczelniach organizujących: Politechnice Poznańskiej i Uniwersytet im. Adama Mickiewicza w Poznaniu.
Charakter Mistrzostw jest otwarty, tzn. mogą w nich uczestniczyć wszyscy chętni, bez względu na wiek i narodowość. Drużyny składające się z zawodników poniżej 19 roku życia posiadają status juniorów.
Od 2005 roku do startu są dopuszczeni zawodnicy "zdalni", tzn. tacy którzy startują w zawodach on-line. Posiadają oni osobny ranking.
Historia.
Idea Mistrzostw Wielkopolski wywodzi się wprost z lokalnych konkursów w programowaniu zespołowym organizowanych przez Instytut Informatyki Politechniki Poznańskiej (m.in. Wiosenny Turniej w Programowaniu Zespołowym) oraz Wydział Matematyki i Informatyki Uniwersytetu im. Adama Mickiewicza.
Początki.
W 2002 roku Koło Naukowe „BooBoo” przy Instytucie Informatyki Politechniki Poznańskiej oraz Koło Naukowe Informatyków przy Wydziale Matematyki i Informatyki Uniwersytetu im. Adama Mickiewicza rozpoczęły współpracę, której wynikiem stały się wspólne sparingi w programowaniu zespołowym. Dzięki wzajemnej pomocy, imprezy organizowane przez wyżej wymienione instytucje i koła, stawały się coraz bardziej popularne w obrębie całego Poznania. Zorganizowanych zostało bardzo wiele sparingów, nie tylko na tych uczelniach, ale także udało się rozpropagować idee programowania zespołowego na inne ośrodki naukowe w kraju (AE Poznań, III LO Gorzów Wielkopolski, VIII LO Poznań) i zagranicą (Universidade de Aveiro).
I Mistrzostwa.
W 2003 roku nadszedł czas by połączyć siły naszych ośrodków akademickich i zorganizować wspólnie naprawdę dużą imprezę. W ten sposób powstały I Mistrzostwa Wielkopolski w Programowaniu Zespołowym. Spotkaliśmy się wówczas z nadspodziewanie dużym zainteresowaniem wśród młodych informatyków. W zawodach wystartowało prawie 250 zawodników. Poza reprezentantami liceów i uczelni wyższych z Wielkopolski, mieliśmy zaszczyt gościć drużyny z najważniejszych ośrodków informatycznych w Polsce. Wśród nich światowa czołówka programistów, łącznia z ówczesnymi mistrzami świata w programowaniu zespołowym. I miejsce i tytuł Mistrzów Wielkopolski wywalczyli reprezentanci Uniwersytetu Warszawskiego w składzie: Tomasz Malesiński, Krzysztof Onak oraz Paweł Parys. II miejsce wywalczyli reprezentanci Uniwersytetu Jagiellońskiego w składzie: Grzegorz Gutowski, Arek Pawlik oraz Paweł Walter. III miejsce wywalczyli reprezentanci Uniwersytetu Wrocławskiego w składzie: Michał Bartoszkiewicz, Paweł Olchawa oraz Maciej Popowicz. Ze względu na dużą liczbę uczniów szkół średnich postanowiliśmy przyznać nagrodę dla najlepszego zespołu wśród nich. Nagrodę tę otrzymała drużyna z VIII Liceum Ogólnokształcącego w Poznaniu w składzie: Jakub Bartkowiak, Łukasz Goral, Bartosz Kukawka.
II Mistrzostwa.
W 2004 roku po sukcesie I MWPZ, odbyła się druga edycja Mistrzostw. W zawodach wystartowało ponad 400 zawodników. Pomagało nam blisko 60 organizatorów. Zawody odbywały się równolegle w laboratoriach Politechniki Poznańskiej i Uniwersytetu im. A. Mickiewicza, które są oddalone od siebie o prawie 10 kilometrów. System automatycznego sprawdzania zadań składał się z klastra 10 serwerów. W ten sposób II Mistrzostwa Wielkopolski w Programowaniu Zespołowym przeszły do historii jako największe stacjonarne zawody programistyczne w Polsce. I miejsce i tytuł Mistrzów Wielkopolski wywalczyli reprezentanci Uniwersytetu Jagiellońskiego w składzie: Paweł Walter, Bartosz Walczak oraz Jan Prazuch. II miejsce wywalczyli reprezentanci Uniwersytetu Warszawskiego w składzie: Marek Cygan, Piotr Stańczyk oraz Marcin Pilipczuk. III miejsce wywalczyli reprezentanci Uniwersytetu Warszawskiego w składzie: Paweł Parys, Bartłomiej Romański oraz Marcin Michalski. Podobnie jak w pierwszej edycji Mistrzostw postanowiliśmy przyznać nagrodę dla najlepszego zespołu w kategorii szkół średnich. Nagrodę tę otrzymała drużyna z III Liceum im. Marynarki Wojennej w Gdyni w składzie: Kuba Kallas, Kuba Łącki oraz Filip Wolski.
III Mistrzostwa.
W 2005 roku po sukcesie poprzednich MWPZ, przyszła kolej na trzecią edycję Mistrzostw. W zawodach wystartowało prawie 500 zawodników. W organizacji brało udział blisko 100 osób. Mistrzostwa zagościły znaczącymi relacjami w mediach. Zawody ponownie odbywały się równolegle w laboratoriach Politechniki Poznańskiej i Uniwersytetu im. A. Mickiewicza, a system automatycznego sprawdzania zadań składał się z klastra 12 serwerów. Po raz pierwszy na zawodach brały udział drużyny z zagranicy (Węgier oraz Portugalii). Dzięki temu III Mistrzostwa Wielkopolski w Programowaniu Zespołowym przeszły do historii jako największe stacjonarne zawody programistyczne nie tylko w Polsce, ale także naszej części Europy. I miejsce i tytuł Mistrzów Wielkopolski wywalczyli reprezentanci Uniwersytetu Jagiellońskiego w składzie: Arkadiusz Pawlik, Bartosz Walczak oraz Paweł Walter. II miejsce wywalczyli reprezentanci Uniwersytetu Wrocławskiego w składzie: Paweł Gawrychowski, Jakub Łopuszański oraz Tomasz Wawrzyniak. III miejsce wywalczyli reprezentanci Uniwersytetu Warszawskiego w składzie: Krzysztof Dulęba, Marek Żylak oraz Jakub Łącki. Podobnie jak w poprzednich edycjach Mistrzostw przyznano także nagrodę dla najlepszego zespołu w kategorii szkół średnich. Otrzymała ją drużyna z III Liceum im. Marynarki Wojennej w Gdyni w składzie: Dawid Wieloszyński oraz Filip Wolski.
IV Mistrzostwa.
W 2006 roku po wyjątkowym sukcesie poprzednich MWPZ zostały zorganizowane IV Mistrzostwa. W tym roku spotkaliśmy się z tak dużym zainteresowaniem, że niektórzy zawodnicy znaleźli formularz rejestracyjny przed jego oficjalnym ogłoszeniem. Ostatecznie limit 400 uczestników został osiągnięty w ciągu 3 dni od ogłoszenia startu rejestracji i ostateczne uczestnictwo musiało być potwierdzone zawodami eliminacyjnymi. Informacje szczegółowe na temat IV Mistrzostw Wielkopolski w Programowaniu Zespołowym można znaleźć na oficjalnej stronie zawodów. I miejsce i tytuł Mistrzów Wielkopolski wywalczyli reprezentanci Uniwersytetu Warszawskiego w składzie: Jakub Łącki, Jakub Radoszewski, Szymon Acedański. II miejsce wywalczyli reprezentanci Uniwersytetu Jagiellońskiego i Akademii Górniczo-Hutniczej w składzie: Marcin Skotniczny (AGH), Bartosz Walczak (UJ), Arkadiusz Pawlik (UJ). III miejsce wywalczyli reprezentanci Uniwersytetu Warszawskiego w składzie: Marcin Pilipczuk, Filip Wolski, Marek Cygan. Nagrodę dla najlepszej drużyny w kategorii szkół średnich otrzymała drużyna reprezentująca V LO im. A. Witkowskiego w Krakowie w składzie: Maciej Kruk, Kamil Kraszewski, Krzysztof Danielowski.
V Mistrzostwa.
W 2007 roku organizatorem jubileuszowej edycji MWPZ był tylko Wydział Matematyki i Informatyki UAM. Było to spowodowane sprowadzeniem na lata 2007-2010 Akademickich Mistrzostw Polski w Programowaniu Zespołowym do Poznania (2 lata na PP i 2 lata na UAM). W zawodach wystartowało ponad 300 zawodników. W organizacji brało udział blisko 50 osób. V edycja MWPZ okazała się dużym sukcesem co zostało uwieńczone spożyciem ponad 10-kilogramowego tortu. Informacje szczegółowe na temat V Mistrzostw Wielkopolski w Programowaniu Zespołowym można znaleźć na oficjalnej stronie zawodów.
I miejsce i tytuł Mistrzów Wielkopolski wywalczyli reprezentanci Uniwersytetu Jagiellońskiego w składzie: Rafał Józefowicz, Alan Meller, Bartosz Walczak. W latach 2007-2010 odbywały się w Poznaniu Akademickie Mistrzostwa Polski w Programowaniu Zespołowym. W latach 2007 i 2008 organizatorem była Politechnika Poznańska, a w 2009 i 2010 Uniwersytet im. A. Mickiewicza. W związku z bardzo zbliżonym terminem do naszych Mistrzostw tylko pierwszego roku Koło Naukowe Informatyków na Uniwersytecie im. A. Mickiewicza zdecydował się indywidualnie zorganizować MWPZ. Niestety ze względu na trudności w ustaleniu terminów na kolejne 3 lata zawody zostały zawieszone.
VI Mistrzostwa.
W 2011 roku po trzyletniej przerwie w organizacji MWPZ, przyszła kolej na szóstką edycję Mistrzostw. W zawodach wystartowało ok. 400 zawodników. W organizacji brało udział ponad 50 osób. Mistrzostwa zagościły znaczącymi relacjami w mediach. Zawody ponownie odbywały się równolegle w laboratoriach Politechniki Poznańskiej i Uniwersytetu im. A. Mickiewicza. System automatycznego sprawdzania zadań składał się z klastra 9 serwerów (tzw. silników sprawdzających) oraz 4 serwerów utrzymujących aplikacje Web. Informacje szczegółowe na temat VI Mistrzostw Wielkopolski w Programowaniu Zespołowym można znaleźć na oficjalnej stronie zawodów. I miejsce i tytuł Mistrzów Wielkopolski wywalczyli reprezentanci Uniwersytetu Warszawskiego w składzie: Tomasz Kulczyński, Jakub Pachocki, Wojciech Śmietanka. II miejsce wywalczyli reprezentanci Uniwersytetu Jagiellońskiego w składzie: Robert Obryk, Adam Polak, Maciej Wawro. III miejsce wywalczyli reprezentanci Uniwersytetu Wrocławskiego w składzie: Jakub Tarnawski, Michał Flendrich, Damian Straszak. Nagrodę dla najlepszej drużyny w kategorii szkół średnich otrzymała drużyna z Wrocławia w składzie Bartłomiej Dudek (XIV LO), Mateusz Gołębiewski (XIV LO), Michał Łowicki (III LO).
VII Mistrzostwa.
7-8 grudnia 2012 roku odbyły się na Uniwersytecie im. A. Mickiewicza, VII Mistrzostwa Wielkopolski w Programowaniu Zespołowym Kuzniewski.pl. Sponsorem tytularnym zawodów została firma Kuzniewski.pl. W zawodach wystartowało prawie 300 zawodników. Mistrzostwa zagościły znaczącymi relacjami w mediach. System automatycznego sprawdzania zadań składał się z klastra 8 serwerów (tzw. silników sprawdzających) oraz 2 serwerów utrzymujących aplikacje Web. Informacje szczegółowe na temat VII Mistrzostw Wielkopolski w Programowaniu Zespołowym można znaleźć na oficjalnej stronie zawodów. I miejsce i tytuł Mistrzów Wielkopolski reprezentanci połączonych sił Google, Uniwersytetu Warszawskiego i CodiLime w składzie: Tomasz Kulczyński, Jakub Pachocki, Piotr Niedźwiedź. II miejsce wywalczyli reprezentanci Uniwersytetu Warszawskiego w składzie: Marcin Andrychowicz, Maciej Klimek, Tomasz Kociumaka. III miejsce wywalczyli reprezentanci Uniwersytetu Wrocławskiego w składzie: Jakub Tarnawski, Damian Straszak, Anna Piekarska. Nagrodę dla najlepszej drużyny w kategorii junior otrzymała drużyna z XIV LO we Wrocławiu w składzie Bartosz Kostka, Daniel Danielski, Tomasz Syposz.
VIII Mistrzostwa.
W dniach 6-7 grudnia 2013 roku odbyły się na Uniwersytecie im. Adama Mickiewicza w Poznaniu VIII Mistrzostwa Wielkopolski w Programowaniu Zespołowym. Z roku na rok w wydarzeniu bierze udział coraz więcej osób,tym razem liczba dobiła do 400 zawodników. Całe wydarzenie było głośno relacjonowane w mediach, a uczestnicy długo rozprawiali na temat rozwiązań. System automatycznego sprawdzania zadań składał się z klastra 8 serwerów (tzw. silników sprawdzających) oraz 2 serwerów utrzymujących aplikacje Web. Informacje szczegółowe na temat VIII Mistrzostw Wielkopolski w Programowaniu Zespołowym można znaleźć na oficjalnej stronie stronie zawodów. I miejsce i tytuł Mistrzów Wielkopolski obrońcy tytułu sprzed roku „Warsaw Forfiters” w składzie: Tomasz Kulczyński, Jakub Pachocki i Wojciech Śmietanka. II miejsce wywalczyli reprezentanci Uniwersytetu Warszawskiego drużyna „UW Ziemniaki” w składzie: Tomasz Kociumaka, Jarosław Błasiok, Jakub Oćwieja. III miejsce wywalczyli reprezentanci Uniwersytetu Warszawskiego drużyna „Looking for a Challenge?” w składzie: Tomasz Idziaszek, Jakub Łącki, Jakub Radoszewski. Nagrodę dla najlepszej drużyny w kategorii „Junior” otrzymała drużyna „Naprawdę robimy pompki z klaśnięciem za plecami” w składzie: Michał Glapa, Szymon Łukasz (uczniowie V Liceum Ogólnokształcącego im. Augusta Witkowskiego w Krakowie) oraz Karol Kaszuba (uczeń XIV Liceum Ogólnokształcącego im. Stanisława Staszica w Warszawie).
IX Mistrzostwa.
W dniach 5-6 grudnia 2014 roku odbyły się na Uniwersytecie im. Adama Mickiewicza w Poznaniu i na Politechnice Poznańskiej IX Mistrzostwa Wielkopolski w Programowaniu Zespołowym. Tegoroczne zawody były największymi w historii MWPZ. Wzięło w nich udział prawie 450 zawodników, na których czekało 12 zadań o różnych poziomach trudności. System automatycznego sprawdzania zadań składał się z klastra 8 serwerów (tzw. silników sprawdzających) oraz 2 serwerów utrzymujących aplikacje Web.
I miejsce i tytuł Mistrzów Wielkopolski wywalczyli obrońcy tytułu sprzed roku, drużyna „Warsaw Forfiters” w składzie: Przemysław Dębiak, Tomasz Kulczyński i Wojciech Śmietanka. 
II miejsce wywalczyli reprezentanci Uniwersytetu Warszawskiego drużyna „Warsaw Wombats” w składzie: Adam Karczmarz, Wojciech Nadara, Marcin Smulewicz. 
III miejsce wywalczyli reprezentanci Uniwersytetu Jagiellońskiego drużyna „Jagiellonian Nic By Nie Dało” w składzie: Piotr Bejda, Grzegorz Guśpiel, Michał Seweryn.
Nagrodę dla najlepszej drużyny w kategorii „Junior” otrzymała drużyna „Aardvarks” w składzie: Alicja Chaszczewicz, Agnieszka Dudek oraz Jarek Kwiecień, reprezentanci XIV LO we Wrocławiu. W pierwszej dziesiątce rankingu znalazły się aż dwie drużyny reprezentujące szkoły średnie.

</doc>
<doc id="1494723" url="https://pl.wikipedia.org/wiki?curid=1494723" title="3 Oddział Rozpoznawczy">
3 Oddział Rozpoznawczy

 
3 Oddział Rozpoznawczy (OR-3) – oddział rozpoznawczy Wojska Polskiego we Francji.
Historia oddziału.
Oddział formował się od 23 marca 1940 roku w miejscowości Loyat, w Bretanii, w składzie 3 Dywizji Piechoty. Jednakże jeszcze w styczniu tego roku rtm. Hugo Kornberger zwrócił się do gen. Sikorskiego z prośbą o pozwolenie na zgromadzenie ułanów małopolskich w tej formacji. Dlatego też OR-3 nieoficjalnie kontynuował tradycje 9 Pułku Ułanów Małopolskich.
Jednostka nie dokończyła formowania. Nie wzięła też udziału w walkach. 17 czerwca dowódca OR-3 otrzymał rozkaz wycofania oddziału. Liczył on wówczas 33 oficerów i 430 szeregowych. Prócz broni osobistej posiadał jedynie 42 erkaemy i dwa cekaemy. 
Z portu La Turballe niedaleko miasta Saint-Nazaire ewakuowano większości oficerów i znaczną części szeregowych do Wielkiej Brytanii.

</doc>
<doc id="1494724" url="https://pl.wikipedia.org/wiki?curid=1494724" title="Lekkoatletyka na Letnich Igrzyskach Olimpijskich 2000 – rzut oszczepem mężczyzn">
Lekkoatletyka na Letnich Igrzyskach Olimpijskich 2000 – rzut oszczepem mężczyzn

Rzut oszczepem mężczyzn – jedna z konkurencji lekkoatletycznych rozegranych podczas Igrzysk XXVII Olimpiady w Sydney.
Runda eliminacyjna została przeprowadzona w piątek 22 września 2000, a finał odbył się dzień później – 23 września. Zawody rozegrano na głównym obiekcie igrzysk – ANZ Stadium.
Złoty medal – trzeci raz z rzędu – wywalczył reprezentant Czech Jan Železný. W trzeciej próbie, podczas finałowego konkursu, ustanowił także nowy rekord olimpijski rzucając na odległość 90,17. Rezultat ten przetrwał do Igrzysk w Pekinie.
Rekordy.
Tabela przedstawia najlepsze wyniki, które uzyskali zawodnicy na świecie, w Europie, w Polsce oraz podczas igrzysk.
Przebieg zawodów.
Runda kwalifikacyjna.
Do olimpijskiego konkursu zgłoszono 36 zawodników z 27 krajów. Jedynym Polakiem w tej stawce był Dariusz Trafas. Aby zakwalifikować się do finału należało rzucić 83 metry. W przypadku gdyby rezultat ten osiągnęła mniejsza liczba oszczepników lub gdyby żaden ze startujących nie uzyskał minimum, kryterium awansu były najlepsze wyniki uzyskane przez startujących. Sportowców podzielono na dwie grupy kwalifikacyjne: A i B. Awans uzyskało po 6 najlepszych z każdej grupy. W eliminacjach każdy zawodnik miał do wykonania maksymalnie 3 próby.
Finał.
Finałowe zawody rzutu oszczepem odbyły się w sobotę 23 września. Do finału awansowało 12 zawodników. Po 3 kolejkach rzutów pozostała czołowa ósemka, która walczyła o tytuł mistrza olimpijskiego. Reprezentant Polski – Dariusz Trafas – zajął 10 miejsce z wynikiem 82,30.

</doc>
<doc id="1494725" url="https://pl.wikipedia.org/wiki?curid=1494725" title="18 Brygada Kawalerii (austro-węgierska)">
18 Brygada Kawalerii (austro-węgierska)

18 Brygada Kawalerii (18. KBrig.) – brygada kawalerii cesarskiej i królewskiej Armii.
Historia brygady.
W 1871 roku 3. Brygada XIII Dywizji w Peczu (niem. "Fünfkirchen") została przeniesiona do nowo utworzonej 31 Dywizji Piechoty.
W 1876 roku Brygada Kawalerii w Peczu została wyłączona ze składu 31 Dywizji Piechoty w Budapeszcie, usamodzielniona, przemianowana na 18 Brygadę Kawalerii i podporządkowana bezpośrednio generałowi komenderującemu, który stał na czele Generalnej Komendy w Budapeszcie.
W 1880 roku komenda brygady została przeniesiona z Peczu do Székesfehérváru (niem. "Stuhlweißenburg").
1 stycznia 1883 roku, w związku z reorganizacją terytorialnych władz wojskowych, brygada została podporządkowana komendantowi 4 Korpusu.
W 1886 roku komenda brygady została przeniesiona z Székesfehérváru do Budapesztu.
W latach 1889–1893 w skład brygady wchodził:
W 1893 roku w skład brygady został włączony Pułk Huzarów Nr 16, który dotychczas stacjonował w Rzeszowie i był podporządkowany komendantowi tamtejszej 14 Brygady Kawalerii, natomiast Pułk Huzarów Nr 13 został włączony do 4 Brygady Kawalerii w Budapeszcie.
W 1894 roku w skład brygady został włączony Pułk Ułanów Nr 12, który dotychczas stacjonował w Osijeku i był podporządkowany komendantowi 13 Brygady Kawalerii w Zagrzebiu, natomiast Pułk Huzarów Nr 10 został włączony do 6 Brygady Kawalerii w Miszkolcu.
W 1895 roku w skład brygady wchodził:
W tym samym roku komenda brygady została przeniesiona do Złoczowa i podporządkowana komendantowi Dywizji Kawalerii Lwów. W skład brygady włączono:
Natomiast Pułk Huzarów Nr 16 i Pułk Ułanów Nr 12 podporządkowano komendantowi 4 Brygady Kawalerii w Budapeszcie.
W 1903 roku zmieniono pisownię formacji z „Cavallerie” na „Kavallerie” co wiązało się ze zmianą nazwy brygady na „18. Kavalleriebrigade”.
W 1904 roku w skład brygady został włączony Galicyjsko-bukowiński Pułk Dragonów Nr 9, który dotychczas był podporządkowany komendantowi 15 Brygady Kawalerii w Tarnopolu i został przeniesiony z Brzeżan i Zborowa do Lwowa, natomiast Pułk Huzarów Nr 12 został przeniesiony ze Lwowa do Aradu i włączony do 7 Brygady Kawalerii w Timișoarze.
W latach 1904–1908 w skład brygady wchodził:
W 1908 roku komenda brygady została przeniesiona do Wiednia i podporządkowana komendantowi Dywizji Kawalerii Wiedeń, która w 1912 roku została przemianowana na 3 Dywizję Kawalerii. W skład brygady włączono:
Natomiast Galicyjsko-bukowiński Pułk Dragonów Nr 9 został włączony do 21 Brygady Kawalerii we Lwowie, a Galicyjski Pułk Ułanów Nr 13 do 15 Brygady Kawalerii w Tarnopolu.
W 1912 roku w skład brygady został włączony Galicyjski Pułk Ułanów Nr 4, natomiast Pułk Dragonów Nr 15 został podporządkowany komendantowi 21 Brygady Kawalerii.
W latach 1912–1914 w skład brygady wchodził:

</doc>
<doc id="1494726" url="https://pl.wikipedia.org/wiki?curid=1494726" title="20 Brygada Kawalerii (austro-węgierska)">
20 Brygada Kawalerii (austro-węgierska)

20 Brygada Kawalerii ("20. Kavalleriebrigade") – brygada kawalerii cesarskiej i królewskiej Armii. 
Historia brygady.
Brygada Kawalerii we Lwowie wchodziła w skład 24 Dywizji Piechoty. W 1876 roku brygada została przemianowana na 20 Brygadę Kawalerii (niem. 20. Cavallerie-Brigade).
W 1889 roku brygada została przeniesiona do Krakowa i włączona w skład Dywizji Kawalerii w Krakowie. Komendantowi brygady były podporządkowane:
W 1892 roku w skład brygady został włączony Pułk Dragonów Nr 2, który dotąd podlegał komendantowi 17 Brygady Kawalerii w Wiedniu, natomiast Pułk Dragonów Nr 12 został przesunięty do 11 Brygady Kawalerii w Tarnowie.
W 1895 roku w skład brygady został włączony Pułk Dragonów Nr 3, który dotąd podlegał komendantowi 10 Brygady Kawalerii w Wiedniu, natomiast Pułk Ułanów Nr 1 został przeniesiony do 17 Brygady Kawalerii w Wiedniu.
W 1897 roku w skład brygady wchodził:
W 1898 roku ze składu brygady ubył Pułk Dragonów Nr 2, a jego miejsce zajął Pułk Dragonów Nr 10, który dotąd wchodził w skład 15 Brygady Kawalerii w Tarnopolu. Pułk Dragonów Nr 2 został włączony do 15 Brygady Kawalerii.
W latach 1898–1910 w skład brygady wchodził:
W 1910 roku zmieniono skład brygady:
W 1912 roku Dywizja Kawalerii Kraków została przemianowana na 7 Dywizję Kawalerii.
W latach 1910–1914 w skład brygady wchodził:

</doc>
<doc id="1494727" url="https://pl.wikipedia.org/wiki?curid=1494727" title="Zaosie (przystanek kolejowy)">
Zaosie (przystanek kolejowy)

Zaosie – przystanek kolejowy w Zaosiu, w województwie łódzkim, w Polsce. Na stacji zatrzymują się pociągi jeżdżące na trasie do Opoczna, Tomaszowa Mazowieckiego, Radomia oraz Koluszek.
W roku 2017 przystanek obsługiwał 10–19 pasażerów na dobę.

</doc>
<doc id="1494728" url="https://pl.wikipedia.org/wiki?curid=1494728" title="21 Brygada Kawalerii (austro-węgierska)">
21 Brygada Kawalerii (austro-węgierska)

21 Brygada Kawalerii ("21. Kavalleriebrigade") – brygada kawalerii cesarskiej i królewskiej Armii. 
Brygada Kawalerii w Brzeżanach wchodziła w skład XI Dywizji. W 1876 roku została przemianowana na 21 Brygadę Kawalerii (), a jej komenda przeniesiona do Rzeszowa.
Brygada wchodziła w skład 4 Dywizji Kawalerii. Komenda brygady mieściła się we Lwowie.
W 1914 roku w skład brygady wchodził:

</doc>
<doc id="1494732" url="https://pl.wikipedia.org/wiki?curid=1494732" title="Skrzynki (stacja kolejowa)">
Skrzynki (stacja kolejowa)

Skrzynki – stacja kolejowa w Skrzynkach, w województwie łódzkim, w Polsce. Na stacji zatrzymują się pociągi jeżdżące na trasie do Opoczna, Tomaszowa Mazowieckiego oraz Koluszek.
W roku 2017 stacja obsługiwała 0–9 pasażerów na dobę.

</doc>
<doc id="1494734" url="https://pl.wikipedia.org/wiki?curid=1494734" title="4 Oddział Rozpoznawczy">
4 Oddział Rozpoznawczy

 
 4 Oddział Rozpoznawczy (OR-4) – jednostka rozpoznawcza Polskich Sił Zbrojnych na Zachodzie. 
Oddział wchodził w skład 4 Dywizji Piechoty Wojska Polskiego we Francji. Dowodził nim mjr kaw. Jan Skawiński. 
Jednostka nie wzięła udziału w walkach. W połowie czerwca 1940 była w początkowym stadium organizacyjnym. 
Etat dywizjonu ustalono wtedy na 17 oficerów i 352 szeregowych. Części oficerów i szeregowych udało się ewakuować do Wielkiej Brytanii, gdzie jesienią 1940 włączono ich do oddziału rozpoznawczego 10 Brygady Kawalerii Pancernej, późniejszego 10 Pułku Dragonów. 

</doc>
<doc id="1494737" url="https://pl.wikipedia.org/wiki?curid=1494737" title="MWPZ">
MWPZ



</doc>
<doc id="1494738" url="https://pl.wikipedia.org/wiki?curid=1494738" title="Piotr I (władca Konga)">
Piotr I (władca Konga)

"Dom" Piotr I ("Nkanga Mbemba") – "manikongo" w latach 1543-1544.
Był synem lub krewnym Alfonsa I. Tron objął przy wsparciu Portugalczyków. Został obalony przez rywali z rodziny królewskiej, z których jeden wstąpił na tron jako Franciszek I.

</doc>
<doc id="1494740" url="https://pl.wikipedia.org/wiki?curid=1494740" title="Całościowe zaburzenie rozwoju">
Całościowe zaburzenie rozwoju

Całościowe zaburzenie rozwoju, CZR, PDD (od ) – kategoria diagnostyczna obejmująca zaburzenia rozpoczynające się w dzieciństwie, charakteryzujące się trudnościami w komunikacji i kontaktach społecznych, często także nietypowym zachowaniem i słabością fizyczną.
Zaburzenia zaliczane do CZR.
Gdy osoba z zaburzeniem nie spełnia wszystkich kryteriów dla któregoś z pozostałych CZR, ale wykazuje poważne trudności w kontaktach społecznych i komunikacji i inne charakterystyczne zachowania, rozpoznaje się całościowe zaburzenie rozwoju niezdiagnozowane inaczej (PDD-NOS, od ang. "pervasive developmental disorder not otherwise specified"; kod ICD-10: F84.8-9).
Inne całościowe zaburzenia rozwoju lub zespoły chorobowe o niejasnej przynależności:

</doc>
<doc id="1494744" url="https://pl.wikipedia.org/wiki?curid=1494744" title="LCN">
LCN

LCN (ang. "Local Control Network") – system automatyki budynków (tzw. inteligentny budynek). Powstał w Niemczech w latach 90. Działa na standardowej instalacji elektrycznej. Potrzebna jest tylko dodatkowa żyła w przewodzie, która łączy urządzenia pracujące w sieci LCN. Przesyłanie sygnału odbywa się na wyższych częstotliwościach (120 kHz). Tak zwane moduły logiczne odbierają komunikaty i przekazują do układu wykonawczego (np. zasunięcie żaluzji, zapalenie lampy, włączenie zraszacza). Dzięki temu, że działa na zwykłej linii elektrycznej, koszty inwestycji są do 50% mniejsze w porównaniu do innych systemów automatyki budynku.

</doc>
<doc id="1494748" url="https://pl.wikipedia.org/wiki?curid=1494748" title="Bratków (stacja kolejowa)">
Bratków (stacja kolejowa)

Bratków – stacja kolejowa w Olszewicach, w województwie łódzkim, w Polsce. Na stacji zatrzymywały się pociągi jeżdżące do Opoczna, Tomaszowa Mazowieckiego oraz Koluszek. Od 1 sierpnia 2009 roku do 9 grudnia 2012 ruch pasażerski był zawieszony.
W roku 2017 stacja obsługiwała 10–19 pasażerów na dobę.

</doc>
<doc id="1494749" url="https://pl.wikipedia.org/wiki?curid=1494749" title="Henry Goulburn">
Henry Goulburn

Henry Goulburn (ur. 19 marca 1784 w Londynie, zm. 12 stycznia 1856 w Dorking) – brytyjski polityk, członek stronnictwa torysów i Partii Konserwatywnej, minister w rządach lorda Liverpoola, księcia Wellington i Roberta Peela.
Był synem Munbee Goulburn i Susannah Chetwynd, córki 4. wicehrabiego Chetwynd. Był bratem Fredericka Goulburna. Wykształcenie odebrał w Trinity College na Uniwersytecie Cambridge. W 1805 r. uzyskał tytuł bakałarza, a w 1808 r. magistra sztuk.
W 1808 r. został wybrany do Izby Gmin jako reprezentant okręgu Horsham. W 1810 r. został podsekretarzem stanu w Ministerstwie Spraw Wewnętrznych. W 1812 r. objął analogiczne stanowisko w Ministerstwie Wojny i Kolonii. W 1821 r. został członkiem Tajnej Rady i Głównym Sekretarzem Irlandii.
Na stanowisku sekretarza Goulburn pozostał do kwietnia 1827 r. Za jego urzędowania uchwalono "Irish Tithe Compistion Act" (1823). Związany z irlandzkimi oranżystami był przeciwnikiem emancypacji katolików i głosował przeciwko ustawie wprowadzającej równouprawnienie w 1828 r. W latach 1828–1830 był kanclerzem skarbu w rządzie Wellintona. Na tym stanowisku starał się doprowadzić do zmniejszenia długu publicznego.
W latach 1834–1835 Goulburn był ministrem spraw wewnętrznych w pierwszym rządzie Peela. Kiedy konserwatyści powrócili do władzy w 1841 r. ponownie został kanclerzem skarbu. Nadal działał na rzecz zmniejszenia długu publicznego. Poparł Peela w działaniach zmierzających do zniesienia ustaw zbożowych, a po rozłamie wewnątrz partii na tym tle przyłączył się do stronnictwa Peelites, którzy opuścili Partię Konserwatywną w 1846 r.
Goulburn reprezentował okręg Horsham do 1812 r., kiedy to został deputowanym z okręgu St Germans. Następnie reprezentował okręgu West Looe (1818–1826), Armagh City (1826–1831) i Cambridge University (1831–1856). Zmarł w 1856 r.

</doc>
<doc id="1494752" url="https://pl.wikipedia.org/wiki?curid=1494752" title="Odeon Agryppy">
Odeon Agryppy

Odeon Agryppy, Agryppejon – odeon wybudowany w 15 p.n.e. na Agorze ateńskiej przez Marka Agryppę jako dar dla ludu ateńskiego.
Służył jako sala wykładowa, koncertowa i teatralna. Powstał na niezabudowanym wcześniej placu w centrum agory. Był dwupoziomowym budynkiem przykrytym dachem o długości każdego boku wynoszącej 25 m, przy czym cały kompleks miał wymiary 51,4 m x 43,2 m. W środku znajdowała się, wykładana marmurem, orchestra wraz z podnoszoną sceną i widownia z 19 rzędami ławek na 1000 osób umieszczona na planie półokręgu. Główne wejście znajdowało się od strony północnej i było ozdobione portykiem z antami oraz czterema kolumnami od frontu. Przeznaczone było dla wykonawców i notabli. Dodatkowe wejście znajdowało się od strony południowej i tym wejściem wchodzili zwykli widzowie. Wokół pomieszczeń teatralnych biegł kryptoportyk z kolumnami korynckimi. Prawie zupełnie brakowało dekoracji rzeźbiarskiej.
Po zawaleniu się dachu w połowie II wieku n.e. odeon przebudowano. Widownię została zmniejszona do 500 miejsc, w portyku wejściowym wspomniane cztery kolumny stojące od frontu zamieniono na sześć nadnaturalnej wielkości posągów 3 gigantów (z ogonami węży) i 3 trytonów (z ogonami ryb). Wokół Odeonu z biegiem czasu ustawiono także wiele innych posągów i pomników.
Odeon został ostatecznie zniszczony podczas najazdu Herulów w 267.
W V wieku na miejscu odeonu powstał duży kompleks z licznymi pokojami o ścianach ceglano-kamiennych. Przeznaczenie jego nie jest do końca jasne. Kompleks ten określa się mianem gimnazjonu, ale mógł to być także luksusowy pałacyk gubernatora Aten. W jego konstrukcji wykorzystano cztery z wielkich posągów gigantów i trytonów, stojących niegdyś przy wejściu do odeonu. Pozostały one w tym samym miejscu do czasów współczesnych.

</doc>
<doc id="1494754" url="https://pl.wikipedia.org/wiki?curid=1494754" title="Zainteresowanie elementami przedmiotów">
Zainteresowanie elementami przedmiotów

Zainteresowanie elementami przedmiotów – jedna z cech diagnostycznych według ICD-10 i DSM-IV, która może wystąpić u osoby z zespołem Aspergera lub innymi zaburzeniami związanymi ze spektrum autyzmu. Polega na silnym pochłonięciu przez cechy (najczęściej wzrokowe lub dotykowe) przedmiotów (np. wpatrywanie się w jedną rzecz tj. talerz zupy przez kilka godzin czy zabawa polegająca na długim przetrzymywaniu czy rozgniataniu przedmiotu w rękach).

</doc>
<doc id="1494755" url="https://pl.wikipedia.org/wiki?curid=1494755" title="Katalog Sharplessa">
Katalog Sharplessa

Katalog Sharplessa – katalog astronomiczny obszarów H II (również mgławic emisyjnych) zestawiony przez amerykańskiego astronoma Stewarta Sharplessa. W katalogu znalazły się obszary H II Drogi Mlecznej zebrane przy użyciu obrazów z "Palomar Sky Survey" znajdujące się na północ od deklinacji -27°, jak również niewielka liczba obiektów znajdujących się na południe od tej deklinacji.
Pierwsze wydanie Katalogu Sharplessa z 1953 roku zawiera 142 obiekty astronomiczne. Wydanie drugie rozszerzone zostało opublikowane w 1959 roku i zawiera 313 obiektów mgławicowych. Obiekty z wydania drugiego często są oznaczane jako Sh2.

</doc>
<doc id="1494761" url="https://pl.wikipedia.org/wiki?curid=1494761" title="Szadkowice (przystanek kolejowy)">
Szadkowice (przystanek kolejowy)

Szadkowice – przystanek kolejowy w Szadkowicach, w województwie łódzkim, w Polsce. Na stacji zatrzymymują się pociągi jeżdżące na trasie z Opoczna do Tomaszowa Mazowieckiego.
W roku 2017 przystanek obsługiwał 20–49 pasażerów na dobę.

</doc>
<doc id="1494764" url="https://pl.wikipedia.org/wiki?curid=1494764" title="Janowiec ciernisty">
Janowiec ciernisty

Janowiec ciernisty ("Genista germanica" L.) – gatunek rośliny z rodziny bobowatych ("Fabaceae"). Występuje w Europie Środkowej do wysokości 800 m n.p.m. W Polsce rozpowszechniony na Ziemi lubuskiej, Dolnym i Górnym Śląsku, w Małopolsce, Lubelszczyźnie i Mazowszu. Brak go lub jest bardzo rzadki w Polsce północnej, w Wielkopolsce, w niższych położeniach Sudetów i Karpat. Przez Polskę przechodzi północna granica zasięgu.

</doc>
<doc id="1494765" url="https://pl.wikipedia.org/wiki?curid=1494765" title="Okręg wyborczy Armagh City">
Okręg wyborczy Armagh City

Okręg wyborczy Armagh City – dawny brytyjski okręg wyborczy. Powstał w 1801 r. i wysyłał do Izby Gmin jednego deputowanego. Obejmował miasto Armagh w Irlandii. Został zlikwidowany w 1885 r.

</doc>
<doc id="1494768" url="https://pl.wikipedia.org/wiki?curid=1494768" title="Fernando Grana">
Fernando Grana

Darley Fernando Grana (ur. 26 sierpnia 1979 w Indaiatuba) – włoski futsalista pochodzenia brazylijskiego. Zazwyczaj ustawiany w defensywie. Mierzy 176 cm., waży 74 kg. 
W reprezentacji zadebiutował w 1999 roku w meczu z Hiszpanią (2:2) w Singapurze. Jest rekordzistą rozegranych spotkań dla włoskiej kadry. Zagrał 103 spotkań (jubileuszowy 100 mecz rozegrał na Mistrzostwach Świata 2008 w II rundzie przeciwko Brazylii (0:3)). Największe osiągnięcia z drużyną narodową to Mistrzostwo Europy 2003, finał Mistrzostw Świata 2004 i brązowy medal Mistrzostw Świata 2008. 
W swojej karierze Grana dwukrotnie zdobywał młodzieżowe mistrzostwo stanu Paulista i Złoty But dla najlepszego gracza tych mistrzostw. Były to lata 1995 i 1996. Grana reprezentował wówczas barwy A.C. Tejusa. Po dwóch tytułach w Liga Futsal (1997 i 1999) z Atletico/Pax Minas, Grana został zatrudniony przez A.S. Roma Futsal. Po trzech sezonach przeniósł się do Hiszpanii. Tam występował w PSG Móstoles Fútbol Sala i Playas de Castellón Fútbol Sala. W sezonie 2005/2006 powrócił do Włoch. Z Alter Ego Luparense zdobył Puchar Włoch, 2 razy Scudetto i Superpuchar Włoch. 
Od sezonu 2008 występuje w barwach Lazio Colleferro.
Linki zewnętrzne.
Profil na futsalplanet.com

</doc>
<doc id="1494769" url="https://pl.wikipedia.org/wiki?curid=1494769" title="Słomianka (przystanek kolejowy)">
Słomianka (przystanek kolejowy)

Słomianka – przystanek kolejowy w Gawronach, (powiat opoczyński) w województwie łódzkim, w Polsce. Na stacji zatrzymują się pociągi jeżdżące na trasie Łódź Kaliska – Opoczno.
W roku 2017 przystanek obsługiwał 0–9 pasażerów na dobę.

</doc>
<doc id="1494777" url="https://pl.wikipedia.org/wiki?curid=1494777" title="Mihnea III">
Mihnea III

Mihnea III (rum. "Mihnea al III-lea", także "Mihail Radu"; zm. 1660) – hospodar Wołoszczyzny, w latach 1658–1659, z dynastii Basarabów.
Biografia.
Był synem hospodara wołoskiego Radu IX Mihnei i ostatnim przedstawicielem dynastii Basarabów na tronie wołoskim. Wprowadzony na tron wołoski przez Imperium Osmańskie, po usunięciu przez Turków Konstantyna I Șerbana. Mimo tureckiego poparcia snuł plany wyzwolenia Wołoszczyzny spod ich dominacji, pragnął pójść w ślady Michała Walecznego - miał nawet zmienić swoje imię na 'Michał'. Wobec opozycji w stosunku do swoich planów ze strony bojarów (niewidzących szans w zmaganiach z potężnym sąsiadem) wymordował podstępnie ich przywódców w Târgoviște i zaczął szukać oparcia w innych warstwach społecznych (ofiarując m.in. chłopom prawo wykupu z poddaństwa). Zawarłszy sojusz z księciem siedmiogrodzkim Jerzym II Rakoczym, w 1659 wystąpił zbrojnie przeciwko Turcji - początkowo z powodzeniem (wygrał kilka bitew, zdobył Braiłę i Giurgiu, wysłał swoje oddziały nawet na południowy brzeg Dunaju). Jednak wkrótce musiał zacząć się cofać pod naporem tureckim, w Bukareszcie bojarzy zorganizowali spisek przeciwko niemu - w efekcie musiał uciekać do Siedmiogrodu (grudzień 1659), gdzie zmarł w następnym roku.

</doc>
<doc id="1494781" url="https://pl.wikipedia.org/wiki?curid=1494781" title="Mitú">
Mitú

Mitú – miasto w departamencie Vaupés w Kolumbii; położone nad brzegiem rzeki Río Vaupés. W Mitú, podobnie jak w całym departamencie Vaupés, brakuje asflatowych dróg. Łączność z pozostałą częścią kraju możliwa jest wyłącznie drogą lotniczą lub rzeczną.
Historia.
3 listopada 1998 roku miasto zaatakował oddział rebeliantów z FARC. Rebelianci zostali odparci przez siły rządowe po trzech dniach walk. W starciach zginęło 840-860 osób.

</doc>
<doc id="1494786" url="https://pl.wikipedia.org/wiki?curid=1494786" title="Mitu">
Mitu



</doc>
<doc id="1494787" url="https://pl.wikipedia.org/wiki?curid=1494787" title="Petrykozy (przystanek kolejowy)">
Petrykozy (przystanek kolejowy)

Petrykozy – przystanek kolejowy w Petrykozach, w województwie łódzkim, w Polsce. Na przystanku zatrzymują się pociągi jeżdżące na trasie ze Skarżyska-Kamiennej do Opoczna i Tomaszowa Mazowieckiego. Od 1 sierpnia 2009 do 12 grudnia 2021 roku ruch na tej trasie był zawieszony.

</doc>
<doc id="1494788" url="https://pl.wikipedia.org/wiki?curid=1494788" title="Okręg wyborczy West Looe">
Okręg wyborczy West Looe

Okręg wyborczy West Looe powstał w 1553 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował zachodnią część miasta Looe w Kornwalii. Został zlikwidowany w 1832 r.

</doc>
<doc id="1494789" url="https://pl.wikipedia.org/wiki?curid=1494789" title="Jerzy Ghica">
Jerzy Ghica

Jerzy Ghica (rum. "Gheorghe Ghica"; ur. 1600, zm. 1664) – hospodar Mołdawii w latach 1658–1659, jako Jerzy I, i hospodar Wołoszczyzny w latach 1659–1660, jako Jerzy II; pierwszy hospodar z rodu Ghica, wywodzącego się z Albanii.
Biografia.
W 1658 został osadzony na mołdawskim tronie hospodarskim przez Turków, którzy usunęli z niego nazbyt samodzielnego Jerzego Stefana. Jednocześnie usunęli także hospodara wołoskiego Konstantyna Șerbana - obaj byli władcy próbowali stawiać opór i odzyskać swoje trony znajdując oparcie w Siedmiogrodzie. W 1659, gdy przeciwko Turkom wystąpił nowy hospodar wołoski Mihnea III, zaangażowanie tureckie w konflikt z nim wykorzystał Konstantyn Serban, który w 1659 uderzył na Mołdawię, został jednak pobity przez wspomagających protureckiego Ghikę Tatarów. Gdy kilka tygodni później pokonany został Mihnea III, Turcy przenieśli lojalnego Jerzego Ghikę z mołdawskiego tronu hospodarskiego na wołoski. I tutaj już wkrótce musiał się zmagać z Konstantynem Serbanem, który w 1660 uderzył na Wołoszczyznę, ponownie jednak został pokonany z pomocą tatarską. Mimo to Ghica wkrótce został usunięty z tronu i zastąpiony synem, Grzegorzem I Jerzym.

</doc>
<doc id="1494793" url="https://pl.wikipedia.org/wiki?curid=1494793" title="Zetor 10540">
Zetor 10540

Zetor 10540 – ciągnik rolniczy produkowany przez czeskiego producenta Zetor.
Jest najsilniejszym przedstawicielem serii ciągników UR III wprowadzonym do produkcji w 1995. W stosunku do pozostałych modeli serii URIII zastosowano w nim silnik Z1301 turbodoładowany wyposażony w chłodnicę powietrza doładowanego typu woda-powietrze. W 1996 roku zaczęto montować przednią oś napędową Carraro. Produkcję tego modelu zakończono, podobnie jak całej serii UR III, w 1998 roku.
Dane techniczne.
Ważniejsze dane techniczne ciągnika Zetor 10540 Turbo Intercooler: 
Silnik:
Przekładnia:
Przedni most napędowy:
Układ hamulcowy
Układ hydrauliczny:
Wałek odbioru mocy:
Wymiary i masy(opony przednie 380/70R24, tylne opony 480/70R38):
Inne:

</doc>
<doc id="1494794" url="https://pl.wikipedia.org/wiki?curid=1494794" title="Pokój w Krzyszkowie">
Pokój w Krzyszkowie



</doc>
<doc id="1494795" url="https://pl.wikipedia.org/wiki?curid=1494795" title="Mieczysław Kowalewski">
Mieczysław Kowalewski

Mieczysław Kowalewski (ur. 21 czerwca 1857 w Żukowie na Wołyniu, zm. 26 czerwca 1919 w Zakopanem) – polski zoolog i parazytolog. Zwolennik ewolucjonizmu, miłośnik i znawca Tatr.
Biografia.
W latach 1903–1919 był profesorem Akademii Rolniczej w Dublanach; od 1907 do 1919 – Szkoły Politechnicznej we Lwowie. Od 1904 członek Komisji Fizjograficznej, a od 1917 członek korespondent Akademii Umiejętności. W czasie I wojny światowej mieszkał w Zakopanem, a bywał tam już od 1888. Badał tatrzańskie nazwy geograficzne i uczestniczył w dyskusjach związanych z tym tematem. Był jednym z pierwszych członków Sekcji Turystycznej Towarzystwa Tatrzańskiego. Opisał kilka nowych gatunków, m.in. przywrę "Bilhartiella polonica" i tasiemca "Tatria biremis" (nazwę nadał z myślą o Tatrach). Badania prowadził w kraju oraz za granicą.
Często pisał pod pseudonimami (A. Groń), dlatego długo pozostał nieznany wśród historyków Tatr. Jego życiorys został opublikowany w „Roczniku Podhalańskim” dopiero w 1992.

</doc>
<doc id="1494798" url="https://pl.wikipedia.org/wiki?curid=1494798" title="Genista germanica">
Genista germanica



</doc>
<doc id="1494799" url="https://pl.wikipedia.org/wiki?curid=1494799" title="Jerzy Kremky">
Jerzy Kremky

Jerzy Wiesław Kremky (ur. 6 maja 1897 w Warszawie, zm. 15 listopada 1941 w Otwocku) – polski zoolog i entomolog.
Absolwent Wydziału Chemicznego Politechniki Warszawskiej, ochotniczo walczył w wojnie polsko-bolszewickiej.
Od 1922 roku pracował w Państwowym Muzeum Zoologicznym, w 1926 obronił doktorat na Uniwersytecie Poznańskim. Od 1929 roku kustosz Państwowego Muzeum Zoologicznego. Opublikował 15 prac naukowych na temat lepidopterofauny Polski. Autor książki "Hodowla motyli" (Warszawa, 1935).
Zmarł na gruźlicę w 1941 roku, spoczywa na cmentarzu Powązkowskim (kwatera 32-5/6-11).
Pracował nad systematyką i zoogeografią motyli większych (Macrolepidoptera). Jego dorobek obejmuje 18 publikacji, w tym 1 książkę i 15 prac naukowych.

</doc>
<doc id="1494801" url="https://pl.wikipedia.org/wiki?curid=1494801" title="Okręg wyborczy St Germans">
Okręg wyborczy St Germans

Okręg wyborczy St Germans powstał w 1562 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował wieś St Germans w Kornwalii. Został zlikwidowany w 1832 r.

</doc>
<doc id="1494802" url="https://pl.wikipedia.org/wiki?curid=1494802" title="Gerontopsychiatria">
Gerontopsychiatria



</doc>
<doc id="1494804" url="https://pl.wikipedia.org/wiki?curid=1494804" title="Georg Gottlieb Pusch">
Georg Gottlieb Pusch

Georg Gottlieb Pusch (Jerzy Bogumił Koreński) (ur. 15 grudnia 1790 w Sahlis, zm. 2 października 1846 w Warszawie) – niemiecko-polski geolog, paleontolog.
Życiorys.
Studiował na Akademii Górniczej We Fryburgu, studia ukończył w 1810 roku. Ponadto w 1815 roku ukończył studia teologiczne na Uniwersytecie w Lipsku. Od 1816 roku wykładowca w Szkole Akademiczno-Górniczej w Kielcach, pracował też w Dyrekcji Górniczej. Od 1827 roku w Warszawie, gdzie nadal pracował jako urzędnik Dyrekcji Górniczej. W 1832 roku mianowany radcą górniczym. W 1842 roku otrzymał szlachectwo dziedziczne.

</doc>
<doc id="1494813" url="https://pl.wikipedia.org/wiki?curid=1494813" title="Raciążnica">
Raciążnica

Raciążnica – rzeka w północno-zachodniej części województwa mazowieckiego, przepływa przez Powiat sierpecki i Powiat płoński. Długość rzeki wynosi 56,9 km. Płynie w kierunku wschodnim, stanowi prawy dopływ rzeki Wkry, do której uchodzi w okolicach miasta Sochocin. Jej największymi dopływami są Zadębie, Karsówka, Rokitnica i Dobrzyca. Raciążnica wypływa koło miejscowości Skoczkowo na wysokości 122 m n.p.m. Latem notuje się niskie stany wody, co przyczynia się do zarastania rzeki. Wiosną prowadzi to do lokalnych wystąpień wody z koryta. Odcinek koryta położony w Gminie Raciąż (41,4 km) jest w całości uregulowany. Rzeka nie należy do najczystszych. Ścieki z miasta Raciąż również przyczyniają się do jej zanieczyszczenia.

</doc>
<doc id="1494814" url="https://pl.wikipedia.org/wiki?curid=1494814" title="Gökhan Saki">
Gökhan Saki

Gökhan Saki (ur. 18 października 1983 w Schiedam) – turecki kick-bokser oraz zawodnik mieszanych sztuk walki kategorii ciężkiej oraz półciężkiej, pochodzenia holenderskiego. Były mistrz organizacji Glory w wadze półciężkiej.
Kariera sportowa.
Gökhan Saki urodził się i wychował w Holandii w rodzinie tureckich imigrantów. W wieku 10 lat rozpoczął treningi boksu tajskiego pod okiem Jana Patsjerika. Od 2001 roku jest związany z klubem Golden Glory z Bredy. W swojej karierze zdobył kolejno mistrzostwo Holandii, Europy i Świata w muay thai.
Od 2006 roku walczy w organizacji K-1. Zadebiutował w turnieju K-1 World GP w Amsterdamie, w którym doszedł do finału (przegrał z Bjornem Bregym). Od tej walki był niepokonany. W lipcu 2008 roku zwyciężył w turniej K-1 World GP na Hawajach, wygrywając wszystkie trzy walki przed czasem. We wrześniu pokonał w Seulu Raya Sefo i zakwalifikował się do Finału K-1 World GP, którego stawką był tytuł mistrza K-1 WGP. W ćwierćfinale wygrał z Rusłanem Karajewem, ale w walce o finał został znokautowany przez późniejszego mistrza Remy'ego Bonjasky'ego. Porażka ta zakończyła jego passę 16 zwycięstw z rzędu.
W marcu 2009 roku wziął udział w turnieju o wakujące mistrzostwo K-1 w wadze ciężkiej. W półfinale znokautował Tyone'a Sponga, ale w walce o tytuł niespodziewanie przegrał z Keijiro Maedą. Tego roku kontuzja wyeliminowała go z wzięcia udziału w eliminacjach do Finału K-1. Do finałowego turnieju awansował natomiast w 2010 roku, nokautując podczas Final 16 Francuza Freddy'ego Kemayo. Saki, najlżejszy i najniższy zawodnik w 8-osobowej stawce, w ćwierćfinale pokonał po zaciętej walce Daniela Ghiţę. W pojedynku tym doznał złamania prawej ręki, mimo to zdecydował się wyjść do półfinału. Przegrał w nim z Alistairem Overeemem przez nokaut w 1. rundzie po otrzymaniu kopnięcia w złamaną rękę.
Od 2012 związany z Glory World Series, gdzie 12 kwietnia 2014 został jej mistrzem w wadze półciężkiej, pokonując wskutek kontuzji nogi Tyrona Sponga.

</doc>
<doc id="1494815" url="https://pl.wikipedia.org/wiki?curid=1494815" title="Kołowy Przechód">
Kołowy Przechód

Kołowy Przechód (słow. "Kolový priechod", niem. "Pflockseekerbe", węg. "Karó-tavi-átjáró") – niewybitna przełęcz w słowackiej części Tatr Wysokich, położona na wysokości 2118 m w grani głównej Tatr. Znajduje się 150 m na północny wschód od Kołowej Przełęczy, będącej największym obniżeniem grani pomiędzy Kołowym Szczytem na południowym zachodzie a Jagnięcym Szczytem na północnym wschodzie.
Grań pnąca się z Kołowej Przełęczy w kierunku wierzchołka Jagnięcego Szczytu to Grań Townsona. Znajdują się w niej kolejno:
Po zachodniej stronie przełęczy położone jest Bździochowe Korycisko ("Kotlinka pod Kolovým sedlom") będące odgałęzieniem Doliny Kołowej ("Kolová dolina"), a po wschodniej – Dolina Jagnięca ("Červená dolina"), odnoga Doliny Zielonej Kieżmarskiej. Do Doliny Kołowej spod Kołowego Przechodu opadają dwa żleby o charakterze kominów, poniżej których rozciąga się Bździochowa Płaśń. Po stronie Doliny Jagnięcej stoki są łagodniejsze.
Przez Kołowy Przechód wiedzie żółto znakowany szlak turystyczny ze schroniska nad Zielonym Stawem Kieżmarskim przez Dolinę Jagnięcą na Jagnięcy Szczyt. Przejście przez Kołową Przełęcz i Kołowy Przechód jest najłatwiejszym połączeniem Doliny Kołowej z Jagnięcą i było od dawna (zapewne już w połowie XVIII wieku) znane strzelcom z okolicznych miejscowości. Ponieważ z Doliny Kołowej bardziej dostępna jest Kołowa Przełęcz, a z Doliny Jagnięcej Kołowy Przechód, przejście wiedzie granią między nimi. Droga wprost od północnego zachodu na Kołowy Przechód jest częściowo bardzo trudna (IV w skali UIAA) i prowadzi w kruchym terenie, prawym z dwóch żlebów pod przełęczą.
Pierwsze znane wejścia:
Szlaki turystyczne.
Przy zejściu z grani Jagnięcego Szczytu należy uważać, aby nie przeoczyć wąskiej i niepozornej szczerbiny, w której ścieżka przechodzi na drugą stronę grani. Często zdarzają się tutaj pomyłki. Turyści, zamiast przejść tą szczerbiną na wschodnią stronę grani, idą dalej granią w kierunku Kołowego Szczytu. Łatwo się pomylić, gdyż wiedzie tam dobrze przez turystów wydeptana ścieżka, jednak prowadzi ona do miejsca, skąd zejść do Doliny Jagnięcej się nie da, gdyż grań jest tam stromo podcięta, i należy wrócić. Tuż pod Kołowym Przechodem po stronie Doliny Jagnięcej szlak prowadzi przez 7-metrową ściankę i 10-metrowe zacięcie.

</doc>
<doc id="1494816" url="https://pl.wikipedia.org/wiki?curid=1494816" title="Gokhan Saki">
Gokhan Saki



</doc>
<doc id="1494820" url="https://pl.wikipedia.org/wiki?curid=1494820" title="Peter Ekroth">
Peter Ekroth

Peter Ekroth (ur. 2 kwietnia 1960 w Sztokholmie) – szwedzki trener i zawodnik hokeja na lodzie.
Kariera.
W swojej karierze zawodniczej występował w kanadyjskiej lidze juniorskiej QMJHL. W 1986 w dwunastej rundzie draftu z 232 numerem został wybrany przez Detroit Red Wings, ale w NHL nigdy nie zagrał. Występował za to przez kilka miesięcy w zespole farmerskim, Adirondack Red Wings. W Szwecji reprezentował barwy: Djurgårdens IF, Södertälje SK, Västra Frölunda, IK Oskarshamn (jego numer 5 został zastrzeżony przez klub), Kalmar HC, Västervik IA, Häradsbygdens SS. Oprócz tego krótko występował w niemieckiej lidze DEL (Ratingen Lions), a także rozegrał dwa sezony w walijskim Cardiff Devils. Tam też rozpoczął swoją pracę szkoleniową jako asystent trenera, którą kontynuował w Västervik IA.
Po zakończeniu kariery zawodniczej Ekroth objął posadę asystenta w Leksands IF. Później przeniósł się do klubu Vallentuna BK, a następnie do London Races, gdzie był już głównym trenerem. Pracę w Wielkiej Brytanii stracił w grudniu 2003. Pięć miesięcy później został zatrudniony przez szwedzki Olofströms IK. W styczniu 2006 został zatrudniony w klubie IK Oskarshamn, ale już w kwietniu, pomimo dobrych rezultatów rozwiązano z nim umowę. W październiku 2006 przejął zespół HC Vita Hästen, w którym pracę zakończył w kwietniu 2008.
Od 4 września 2008 do 31 maja 2009 prowadził seniorską reprezentację Polski. Od 2011 był trenerem szwedzkiego klubu Häradsbygdens SS. W kwietniu 2014 został trenerem zespołu MH Automatyka Gdańsk, podpisując trzyletnią umowę. 30 listopada 2016 został zwolniony z tego stanowiska. W kwietniu 2018 został szkoleniowcem drużyny Melbourne Ice w Australii, zastępując na stanowisku swojego rodaka Charlesa Franzéna. Przed sezonem 2020/2021 został asystentem trenera w austriackim klubie EC Kitzbühel z rozgrywek Alps Hockey League, podejmując pracę u boku ww. Franzéna.

</doc>
<doc id="1494823" url="https://pl.wikipedia.org/wiki?curid=1494823" title="Mieszaki (przystanek kolejowy)">
Mieszaki (przystanek kolejowy)

Mieszaki – przystanek kolejowy w Mieszakach, w województwie mazowieckim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1494824" url="https://pl.wikipedia.org/wiki?curid=1494824" title="Kołowa Przełęcz">
Kołowa Przełęcz

Kołowa Przełęcz (słow. "Kolové sedlo", niem. "Pflockseejoch", węg. "Karó-tavi-hágó") – szeroka przełęcz w słowackiej części Tatr Wysokich, położona na wysokości 2092 m (według jednego z dawniejszych pomiarów 2090 m). Jest najniższym zagłębieniem grani głównej na jej odcinku pomiędzy Czerwoną Turnią w masywie Kołowego Szczytu na południowym zachodzie a Jagnięcym Szczytem na północnym wschodzie.
Powyżej Kołowej Przełęczy w południowo-zachodniej grani Jagnięcego Szczytu, nazywanej także Granią Townsona, znajdują się kolejno:
Z kolei w grani opadającej od uskoku w północno-wschodniej grani Czerwonej Turni wyróżnia się jeszcze jedną przełączkę: Czerwoną Szczerbinę.
Po zachodniej stronie przełęczy położone jest Bździochowe Korycisko ("Kotlinka pod Kolovým sedlom") będące odgałęzieniem Doliny Kołowej ("Kolová dolina"), a po wschodniej – Dolina Jagnięca ("Červená dolina"), odnoga Doliny Zielonej Kieżmarskiej. Od strony Doliny Kołowej pod najniższy punkt Kołowej Przełęczy prowadzi trawiasta półka. Do Doliny Jagnięcej stoki opadają z siodła natomiast kruche urwiska.
Na przełęcz nie wyprowadza żaden szlak turystyczny, natomiast przez położony ok. 30 m wyżej Kołowy Przechód wiedzie żółto znakowany szlak turystyczny ze schroniska nad Zielonym Stawem Kieżmarskim przez Dolinę Jagnięcą na Jagnięcy Szczyt. Przejście przez Kołową Przełęcz i Kołowy Przechód jest najłatwiejszym połączeniem Doliny Kołowej z Jagnięcą i było od dawna (zapewne już w połowie XVIII wieku) znane strzelcom z okolicznych miejscowości. Ponieważ z Doliny Kołowej bardziej dostępna jest Kołowa Przełęcz, a z Doliny Jagnięcej Kołowy Przechód, przejście wiedzie granią między nimi. Droga wprost od wschodu na Kołową Przełęcz jest częściowo dość trudna (II w skali UIAA) i prowadzi w niebezpiecznym terenie.
Pierwsze znane wejścia na Kołową Przełęcz:

</doc>
<doc id="1494826" url="https://pl.wikipedia.org/wiki?curid=1494826" title="Masa Ziemi (jednostka)">
Masa Ziemi (jednostka)



</doc>
<doc id="1494827" url="https://pl.wikipedia.org/wiki?curid=1494827" title="Anna Olsson (kajakarka)">
Anna Olsson (kajakarka)

Anna Olsson (ur. 14 marca 1964 w Timrå) – szwedzka kajakarka. Wielokrotna medalistka olimpijska.
Na igrzyskach w Los Angeles w 1984 zdobyła dwa krążki: jeden złoty i jeden srebrny. Pod nieobecność państw bloku wschodniego zwyciężyła w dwójce wspólnie z Agnetą Andersson. W latach 90. dwukrotnie wchodziła w skład czwórki, która na igrzyskach olimpijskich zajmowała trzecie miejsce. Brała także udział w IO 88 i IO 2000. Stawała na podium mistrzostw świata (złoto w 1993).

</doc>
<doc id="1494829" url="https://pl.wikipedia.org/wiki?curid=1494829" title="Superziemia">
Superziemia

Superziemia – planeta pozasłoneczna o masie większej od masy Ziemi i należąca do typu planet skalistych. W zależności od definicji masa tego typu planety może wahać się od 1 do 10, lub 5 do 10 mas Ziemi. Oznaczenie „superziemia” nie oznacza, że z pewnością na powierzchni planety panują warunki zbliżone do ziemskich. Definicja dotyczy tylko typu planety (skalista) i masy (większej od masy Ziemi). Ocenia się, że promień superziemi może być do 3 razy większy niż promień Ziemi, jednak największe z nich są najprawdopodobniej planetami oceanicznymi o niskiej gęstości.
Charakterystyka.
Planety tego typu prawdopodobnie w większości są zbudowane z materii podobnej do tej, która buduje planety skaliste w Układzie Słonecznym, czyli głównie z krzemianów okrywających żelazne jądro planety. Planety powstałe w większej odległości od gwiazdy mogą mieć też znaczną zawartość lodu wodnego, podobnie jak księżyce lodowe krążące wokół gazowych olbrzymów w Układzie Słonecznym. Jeżeli na skutek migracji planetarnej znajdą się one bliżej gwiazdy, gdzie na powierzchni może istnieć ciekła woda, mogą stać się ciałami podobnymi do Ziemi lub planetami oceanicznymi, całkowicie pokrytymi oceanem.
Nie jest to jednak jedyna możliwość; jeżeli dysk protoplanetarny wokół gwiazdy jest ubogi w tlen, za to bogaty w węgiel, formujące się planety będą miały odmienny skład od ciał Układu Słonecznego – utworzą się planety węglowe. Prawdopodobnie będą one posiadały żelazne jądro, otoczone warstwą węgliku krzemu. Skorupa takiej planety może składać się z grafitu, który na pewnej głębokości przechodzi w diament, a na powierzchni może występować tlenek węgla, metan i inne węglowodory, zależnie od warunków w postaci lodu lub cieczy.
Warunki panujące na powierzchni bardzo silnie zależą od nasłonecznienia, jednak w ogólności oczekuje się, że superziemie będą wykazywały bardziej gwałtowną tektonikę płyt i silniejszy wulkanizm niż Ziemia. Inne badania wskazują jednak, że skorupa takiej masywnej planety może być dostatecznie sztywna, aby tektonika płyt nie mogła się rozwinąć.
Problemy obserwacyjne.
Jeśli masa odkrytej planety zawiera się między jedną a ok. pięcioma masami Ziemi, to niemal na pewno jest to superziemia. W przypadku ciał masywniejszych nie jest to już takie oczywiste. Ciało może być w rzeczywistości mało masywną planetą-olbrzymem, typu Neptuna lub tzw. gorącym neptunem, jeżeli krąży blisko gwiazdy. Superziemie są bardziej zwarte, podczas gdy planety-olbrzymy mają rozległe atmosfery. Dopiero znajomość rozmiarów (promienia) planety może potwierdzić, że zaobserwowana została superziemia. Tę informację daje obserwacja tranzytu, który jednak może zajść tylko wtedy, gdy płaszczyzna orbity planety nie jest znacznie odchylona od osi obserwacji.
Bardziej szczegółowych informacji o atmosferze, klimacie, a być może nawet cechach powierzchni najbliższych planet tego rodzaju mogą dostarczyć planowane naziemne teleskopy o dużej aperturze, jak Ekstremalnie Wielki Teleskop Europejski, projekty wykorzystujące interferometrię wielkobazową oraz teleskopy kosmiczne, takie jak planowane obserwatorium ATLAST.
Odkryte superziemie.
Pierwsze dwie superziemie: Poltergeist i Phobetor, zostały odkryte przez polskiego astronoma Aleksandra Wolszczana jako pierwsze poznane planety pozasłoneczne. Planety te są jednak nietypowe, jako że okrążają pulsar a nie zwykłą gwiazdę ciągu głównego. Ukształtowały się one z materii pozostałej po wybuchu supernowej i mogą mieć skład znacznie odbiegający od składu planet Układu Słonecznego.
Ciała o masie kwalifikującej je do kategorii superziemi są bardzo różnorodne i mogą występować zarówno na bardzo odległych orbitach, jak też blisko gwiazdy. Planeta OGLE-2005-BLG-390L b krąży wokół czerwonego karła w odległości 2,6 raza większej niż Ziemia od Słońca i przypuszczalnie przypomina Plutona budową i warunkami panującymi na powierzchni.
Z kolei COROT-7 b, pierwsza planeta, co do której mamy pewność, że jest skalistą superziemią, krąży na tyle blisko gwiazdy, że na powierzchni panuje temperatura ok. 2000 K i jest prawdopodobnie pokryta lawą. Planeta ma masę pięciokrotnie większą niż Ziemia i o 70% większą średnicę, a zatem także nieznacznie większą gęstość niż Ziemia.
Z poznanych dotąd planet tego typu Gliese 667 Cc wydaje się być najbardziej przyjazna życiu, znajduje się ona w ekosferze i na jej powierzchni panują warunki umożliwiające powstanie życia biologicznego w podobnej formie jak na Ziemi. Natomiast spośród najbliższych planet tego rodzaju wyróżniają się GJ 357 b, GJ 357 c i GJ 357 d (odległe od Ziemi o ok. 31 lat świetlnych), o których odkryciu ogłosili w lipcu 2019 r. badacze Instytutu Carla Sagana analizujący obserwacje dokonane przy użyciu teleskopu TESS. Czerwony karzeł GJ 357 (Gliese 357; w gwiazdozbiorze Hydry) jest gwiazdą trzy razy mniejszą od Słońca, a spośród okrążających ją planet dwie najbliższe mają najpewniej temperatur znacznie wyższe od tych, w których możliwe byłoby życie znane na Ziemi (ponad 250 i ponad 120 stopni Celsjusza), ale na trzeciej planecie, GJ 357 d, temperatura może być na poziomie -53 stopnie, ale być może wyższa, jeśli dzięki swej masie (6 razy większej od masy Ziemi) planeta posiada gęstą atmosferę, dzięki której może tam być cieplej, a woda może znajdować się w stanie ciekłym.

</doc>
<doc id="1494832" url="https://pl.wikipedia.org/wiki?curid=1494832" title="Ulica Powstańców Śląskich">
Ulica Powstańców Śląskich



</doc>
<doc id="1494833" url="https://pl.wikipedia.org/wiki?curid=1494833" title="Night Reconnaissance">
Night Reconnaissance

Night Reconnaissance jest singlem duetu The Dresden Dolls. Jest to trzeci utwór z ich płyty noszącej tytuł "No, Virginia..." Piosenka skupia się na dziewczynie żyjącej w bogatych okolicach przedmieścia, ale jednocześnie będącej ofiarą maltretowania. Piosenka sugeruje, że bohaterka została ambitną pisarką, opierając się na postaciach z jej filmów jako osobach współcześnie żyjących i osądzeniach na podstawie danych wydarzeń przypuszczała, że jej scenarusze zostaną sfilmowane przez Stevena Spielberga. Usiłowała całkowicie odzyskać tych ludzi, którzy zrobili jej krzywdę, przez kradzież krasnoludków ogrodowych oraz innych różnorodnych ozdób trawnikowych z domów w jej starym mieście. Jednak prędko, rozwija się u niej silna emocjolana więź z ukradzionymi ozdobami. Motyw w piosence prezentuje społeczny ostracyzm oraz samotność.
Teledysk.
Teledysk głównie streszcza historię opisaną powyżej. Został wyreżyserowany przez Michael`a Pope`a. Sceny zostały nakręcone w znacznej ilości na trawniku przed domem rodziców Amandy Palmer.
Wykonawcy.
Amanda Palmer - pianino, wokal, autorka tekstów, kompozytorka
Brian Viglione - perkusja, gitara

</doc>
<doc id="1494834" url="https://pl.wikipedia.org/wiki?curid=1494834" title="Modra Ławka">
Modra Ławka

Modra Ławka (słow. "Zmrzlé sedlo", niem. "Papirustalscharte", "Pflockseeschartl", węg. "Papirusz-csorba", "Karó-tavi-rés") – przełęcz w głównej grani Tatr położona na wysokości ok. 2266 m n.p.m., pomiędzy Modrą Turnią ("Zmrzlá veža", 2312 m) a Czerwoną Turnią ("Belasá veža", 2284 m). Siodło jest głębokie i ostro wcięte w grań.
Po północno-zachodniej stronie przełęczy znajduje się Bździochowe Korycisko ("Kotlinka pod Kolovým sedlom"), będące wschodnią odnogą Doliny Kołowej ("Kolová dolina"), a po południowo-wschodniej – Dolina Jastrzębia ("Malá Zmrzlá dolina") – odgałęzienie Doliny Zielonej Kieżmarskiej. Do Bździochowego Koryciska spada z Modrej Ławki bardzo szeroki żleb zasypany głazami i piargami. Po stronie Doliny Jastrzębiej powyżej Skrajnej Kołowej Drabiny biegnie często zaśnieżony żleb, którego lewe ramię wprowadza na Kołową Szczerbinę, zaś prawe właśnie na Modrą Ławkę.
Na przełęcz nie wyprowadza żaden szlak turystyczny. Przejście przez Modrą Ławkę jest natomiast dla taterników jedynym bezpośrednim połączeniem Doliny Kołowej z Doliną Jastrzębią. Najdogodniejsze wejście prowadzi na przełęcz od północy z Doliny Kołowej. Droga z Doliny Jastrzębiej jest natomiast nieco trudna (I w skali UIAA). Zimą najłatwiej na Modrą Ławkę wejść z Bździochowego Koryciska.
Pierwsze znane wejścia:

</doc>
<doc id="1494836" url="https://pl.wikipedia.org/wiki?curid=1494836" title="Daedalus">
Daedalus

Daedalus – mięśniolot wprawiany w ruch za pomocą pedałów i śmigła, skonstruowany w Massachusetts Institute of Technology.
Zbudowany z włókien węglowych (konstrukcja nośna), żywicy epoksydowej, folii poliestrowej (powierzchnie aerodynamiczne). Konstrukcja ma zapewnić zarówno minimalizację masy własnej jak i oporów aerodynamicznych- w tym szczególnie oporu indukowanego. Z tego względu mięśniolot ma rekordowo duże wydłużenie płata. Nazwany od mitycznego Dedala.
23 kwietnia 1988 r. grecki mistrz kolarski Kanellos Kanellopoulos ustanowił na Daedalusie rekord dystansu pokonanego mięśniolotem - 115,11 km z Iraklionu na Krecie do wybrzeży Santorynu. Lot zakończył się nieudanym lądowaniem - wskutek nagłego powiewu wiatru złamało się prawe skrzydło i mięśniolot spadł z niewielkiej wysokości na wodę 7 m od brzegu.
Link do filmu https://www.youtube.com/watch?v=ag_jJvsQhI0
Rekord jest aktualny po dziś dzień.

</doc>
<doc id="1494837" url="https://pl.wikipedia.org/wiki?curid=1494837" title="Purpurówka Kaehlera">
Purpurówka Kaehlera

Purpurówka Kaehlera, purpurówka brzoskwiniowa ("Purpuricenus kaehleri") – gatunek chrząszcza z rodziny kózkowatych i podrodziny kózkowych. Występuje w południowej, środkowej i wschodniej Europie oraz zachodniej części Azji po zachodnią Syberię i północny Iran. Zasiedla stanowiska kserotermiczne, ciepłe lasostepy, sady i winnice. Larwy żerują w drewnie roślin liściastych. Owady dorosłe są czarno-czerwone i spotykane od maja do sierpnia. W Polsce gatunek nieobserwowany od 1949 roku.
Taksonomia.
Gatunek ten opisany został w 1758 roku przez Karola Linneusza w 10. edycji "Systema Naturae" pod nazwą "Cerambyx kaehleri". W 1775 Johan Christian Fabricius przeniósł go do rodzaju "Lamia", a w 1821 roku Pierre F.M.A. Dejan umieścił go w rodzaju "Purpuricenus". Współcześnie w jego obrębie wyróżnia się dwa podgatunki:
Opis.
Stosunkowo duży chrząszcz o ciele długości od 9 do 21 mm. Podstawowe ubarwienie jest czarne. Przedplecze u podgatunku nominatywnego jest zwykle całe czarne lub ma parę czerwonych kropek w przednio-bocznej części; rzadziej występuje czerwona przepaska przy przednim brzegu, a bardzo rzadko barwa czerwona prawie dominuje. U podgatunku "P. k. menetriesi" przedplecze jest zawsze dwubarwne, a niekiedy (zwłaszcza u samic z północno-zachodniego Kaukazu) jest prawie całe czerwone z tylko parą małych czarnych kropek u nasady. Pokrywy są cynobrowoczerwone do krwistoczerwonych, pośrodku ze wspólną plamą barwy czarnej, niedochodzącą najczęściej do ich tylnych krawędzi. Plama ta może mieć wiele różnych kształtów (gruszkowata, owalna lub o równoległych bokach) i być od niewielkiej do tak dużej, że zakrywa prawie cały czerwony kolor. W rozmiarach czułków zaznaczony jest dymorfizm płciowy. U samca są od półtora do dwukrotnie dłuższych od ciała, zaś u samicy tak długie jak ciało lub nieco od niego dłuższe.
Biologia i ekologia.
Gatunek ten naturalnie występuje na zboczach kserotermicznych i ciepłych lasostepach. Ponadto zasiedla sady, ogrody owocowe, winnice i lasy liściaste.
Larwy żerują w drewnie roślin liściastych: brzoskwiń, buków, czeremch, dębów, głogów, kasztanów, kasztanowców, klonów, morel, pigw, robinii akacjowej, topól, śliw, wiązów, wierzb, wiśni i winorośli. Samica składa jaja w martwych, obumierających lub osłabionych gałęziach o średnicy 2–6 cm. W przypadku drzew preferuje środkową i wierzchołkową strefę korony. Larwa najpierw żeruje pod korą, potem wgryza się stosunkowo głęboko w drewno. Utworzony chodnik biegnie zwykle wzdłuż pnia lub konaru i zapełniony jest drobnymi trocinkami. Kolebka poczwarkowa zamknięta jest zatyczką z trocin. Do przepoczwarczenia dochodzi wiosną, a otwory wylotowe dorosłych owadów mają wymiary około 5×10 mm i owalną formę. Cykl rozwojowy jest dwu- lub trzyletni.
Owady dorosłe spotyka się na roślinach żywicielskich larw, kwiatach (np. wierzb, marchwi, brzoskwiń, pokrzyw) oraz na gnijących owocach, z których spijają sok. Rójka trwa od maja do połowy sierpnia, przy czym w Polsce notowano ją od początku czerwca.
Rozprzestrzenienie.
W Europie występuje tylko podgatunek nominatywny "P. k. kaehleri", szeroko rozprzestrzeniony w jej części południowej, środkowej i wschodniej. Na zachód sięga Portugalii, na północ do Francji, Niemiec, Polski i Białorusi. W Rosji podgatunek ten sięga na wschodzie Niziny Zachodniosyberyjskiej (dolina Tomu), a na północy obwodu moskiewskiego i południowych krańców obwodu kirowskiego, niżnonowogrodzkiego, Czuwaszji i Mari El. Ponadto podgatunek ten występuje w północnym Kazachstanie i Turcji.
Podgatunek "P. k. menetriesi" występuje wyłącznie w Azji. Rozsiedlony jest od północno-wschodniej Turcji (prowincje Rize i Artvin), Dagestanu, Kraju Krasnodarskiego i Gruzji przez Azerbejdżan po północny Iran (ostany: Golestan, Mazandaran, Zandżan i Gilan). Niepewne doniesienie pochodzi z Armenii.
W Europie Środkowej purpurówkę tę notuje się na nielicznych, rozproszonych stanowiskach do wysokości około 400 m n.p.m. W Polsce w ciągu XIX i XX wieku odnotowano ją na 26 stanowiskach, przy czym ostatni raz odłowiono ją w 1949 roku w Ciechocinku. Przypuszcza się, że w Polsce znikła lub wymarła, a jej występowanie w tym kraju wymaga potwierdzenia nowymi okazami. Jako prawdopodobne przyczyny zaniku w Polsce wymienia się przede wszystkim intensywne stosowanie insektycydów (zwłaszcza DDT) w sadach i zmiany kultury sadowniczej po II wojnie światowej. Ocieplenie klimatu może przyczynić się do powstania dogodniejszych warunków do występowania tego gatunku w tym kraju. W latach 2001–2004 chrząszcz ten był w Polsce objęty ochroną gatunkową, a w 2002 znalazł się na Czerwonej liście zwierząt ginących i zagrożonych w Polsce jako gatunek zagrożony o statusie słabo rozpoznanym (DD – "Data Deficient").
W 2005 umieszczony został na „Czerwonej liście gatunków zagrożonych Republiki Czeskiej. Bezkręgowce” jako gatunek krytycznie zagrożony i regionalnie wymarły. Na Europejskiej czerwonej liście chrząszczy saproksylicznych z 2010 figuruje jako gatunek najmniejszej troski (LC – "Least Concern").

</doc>
<doc id="1494839" url="https://pl.wikipedia.org/wiki?curid=1494839" title="Port lotniczy Medyna">
Port lotniczy Medyna

Port lotniczy Medyna (IATA: MED, ICAO: OEMA) – międzynarodowy port lotniczy położony w Medynie, w Arabii Saudyjskiej. Port lotniczy został nazwany imieniem Muhammada ibn Abd al-Aziza Al Su’uda, który był następnym w kolejce tronu i zrzekł się praw do korony na rzecz Fajsala i który był gubernatorem Medyny od 1924 roku do 1965 roku.

</doc>
<doc id="1494840" url="https://pl.wikipedia.org/wiki?curid=1494840" title="Prowincja Đăk Lăk">
Prowincja Đăk Lăk

Đăk Lăk – prowincja Wietnamu, znajdująca się w południowej części kraju, w Regionie Płaskowyżu Centralnego. Na zachodzie prowincja graniczy z Kambodżą.
Podział administracyjny.
W skład prowincji Đăk Lăk wchodzi trzynaście dystryktów oraz jedno miasto.

</doc>
<doc id="1494841" url="https://pl.wikipedia.org/wiki?curid=1494841" title="Dak Lak">
Dak Lak



</doc>
<doc id="1494842" url="https://pl.wikipedia.org/wiki?curid=1494842" title="Prawo ojca">
Prawo ojca

Prawo ojca – polski film akcji z 1999 roku w reżyserii Marka Kondrata, który także wystąpił w roli głównej. Film był kręcony od 5 maja do 13 czerwca 1999 w Radachówce.
Opis fabuły.
Film opowiada historię ojca, który mści się na sprawcach brutalnego zgwałcenia swojej nastoletniej córki.
Akcja filmu umieszczona jest na tle nowego, kapitalistycznego pejzażu współczesnej Polski. Szesnastoletnia Marta Kord zostaje brutalnie pobita i zgwałcona. Sprawcy przestępstwa, mimo ewidentnych dowodów winy, pozostają na wolności. Czują się bezkarni. Ojciec dziewczyny, były rajdowiec, a obecnie kierowca ciężarówki z naczepą, jest wstrząśnięty nieskutecznością działań policji. Wobec ignorancji stróżów prawa, postanawia sam wymierzyć sprawiedliwość.

</doc>
<doc id="1494844" url="https://pl.wikipedia.org/wiki?curid=1494844" title="Lista meczów reprezentacji Liechtensteinu w piłce nożnej mężczyzn">
Lista meczów reprezentacji Liechtensteinu w piłce nożnej mężczyzn

Reprezentacja Liechtensteinu w piłce nożnej mężczyzn jest członkiem FIFA i UEFA od 1974 roku i rozegrała dotychczas 208 oficjalnych meczów, z czego 16 wygrała, 165 przegrała a 27 zakończyło się remisem. Pierwszy oficjalny mecz uznawany przez FIFA odbył się 14 czerwca 1981 roku przeciwko reprezentacji Malty, w towarzyskim turnieju w Korei Południowej. Pierwszy mecz w oficjalnych rozgrywkach UEFA miał miejsce 20 kwietnia 1994 i był to mecz Eliminacji Mistrzostw Europy 1996 przeciwko Irlandii Północnej. Pierwsze zwycięstwo (3-2) kadra Liechtensteinu odniosła 22 czerwca 1981 roku przeciwko reprezentacji Indonezji. Najwięcej meczów w historii Liechtenstein rozgrywał z reprezentacją Macedonii Północnej (10).

</doc>
<doc id="1494846" url="https://pl.wikipedia.org/wiki?curid=1494846" title="Direct Air">
Direct Air

Direct Air - amerykańska czarterowa linia lotnicza z siedzibą w Myrtle Beach, w stanie Karolina Południowa.

</doc>
<doc id="1494848" url="https://pl.wikipedia.org/wiki?curid=1494848" title="Rehabilitacja psychiatryczna">
Rehabilitacja psychiatryczna

Rehabilitacja psychiatryczna – system skoordynowanych oddziaływań społecznych, psychologicznych, wychowawczych i medycznych umożliwiających chorym psychicznie samodzielną egzystencję i integrację społeczną.
Zasady rehabilitacji psychiatrycznej.
Podstawą pracy w rehabilitacji psychiatrycznej jest stosowanie wzmocnień pozytywnych - chwalenie i nagradzanie najdrobniejszych postępów oraz unikanie krytycyzmu i uwag negatywnych.

</doc>
<doc id="1494852" url="https://pl.wikipedia.org/wiki?curid=1494852" title="Manuela Mucke">
Manuela Mucke

Manuela Mucke (ur. 30 stycznia 1975 w Wittenberdze) – niemiecka kajakarka, dwukrotna złota medalistka olimpijska.
Oba medale wywalczyła w kajakowych czwórkach. W 1996 w Atlancie zwyciężyła osada w składzie Birgit Fischer, Anett Schuck, Ramona Portwich i Mucke, cztery lata później Portwich została zastąpiona przez Katrin Wagner-Augustin. Jako członkini tej osady, ale także w K-2, w latach 1995-2003 wywalczyła szereg medali na mistrzostwach świata.

</doc>
<doc id="1494853" url="https://pl.wikipedia.org/wiki?curid=1494853" title="Anett Schuck">
Anett Schuck

Anett Schuck (ur. 11 kwietnia 1970 w Lipsku) – niemiecka kajakarka, dwukrotna złota medalistka olimpijska.
Kariera sportowa.
Oba medale wywalczyła w kajakowych czwórkach. W 1996 w Atlancie zwyciężyła osada w składzie Birgit Fischer, Manuela Mucke, Ramona Portwich i Schuck, cztery lata później Portwich została zastąpiona przez Katrin Wagner-Augustin. Jako członkini tej osady, ale także w K-2, w latach 1993–2002 wywalczyła szereg medali na mistrzostwach świata.

</doc>
<doc id="1494854" url="https://pl.wikipedia.org/wiki?curid=1494854" title="Can Vidalet">
Can Vidalet

Can Vidalet - stacja metra w Barcelonie, na linii 5. Stacja została otwarta w 1976.

</doc>
<doc id="1494856" url="https://pl.wikipedia.org/wiki?curid=1494856" title="Pubilla Cases">
Pubilla Cases

Pubilla Cases - stacja metra w Barcelonie, na linii 5. Stacja została otwarta w 1973.

</doc>
<doc id="1494858" url="https://pl.wikipedia.org/wiki?curid=1494858" title="U-4 (1935)">
U-4 (1935)

U-4 – niemiecki okręt podwodny typu "IIA", służący w Kriegsmarine w dwudziestoleciu międzywojennym i podczas II wojny światowej. Była to niewielka jednostka przybrzeżna o wyporności podwodnej 303 ton i zasięgu na powierzchni 1600 Mm, wyposażona w trzy wyrzutnie torped kalibru 533 mm, zaś jej załogę tworzyło 25 osób.
Zwodowany 31 lipca 1935 roku okręt, po wejściu do służby pełnił funkcje szkolno-treningowe. Po wybuchu wojny przeprowadził cztery patrole, podczas których zatopił cztery jednostki, w tym brytyjski okręt podwodny HMS „Thistle”, uczestnicząc między innymi w kampanii norweskiej. W kwietniu 1940 roku zakończył służbę operacyjną i w lipcu tego roku powrócił do działalności szkolnej na Bałtyku, którą prowadził w ramach 21. Flotylli U-Bootów w Piławie. 1 sierpnia 1944 roku został wycofany ze służby.
Budowa i konstrukcja.
U-4 był jednostką typu "IIA" wybudowaną dla Niemiec w stoczni Deutsche Werke w Kilonii. Jednostka zaprojektowana została pod oznaczeniem typu MVBIIA w tajnym niemieckim biurze projektowym Ingenieurskantoor voor Scheepsbouw (IvS) w Hadze. Stępkę pod okręt położono 11 lutego 1935 roku w Kilonii, gdzie zwodowano go 31 lipca 1935 roku.
U-4 był jednokadłubowym okrętem podwodnym o konstrukcji spawanej i wyporności traktatowej 250 ton, jednak jego rzeczywista wyporność bojowa na powierzchni wynosiła 254 tony. Pod wodą okręt wypierał 303 tony, przy długości całkowitej 40,9 metra oraz szerokości 4,08 metra. W pozycji nawodnej kadłub miał zanurzenie 3,83 metra. Napęd okrętu tworzyły dwa 6-cylindrowe czterosuwowe silniki Diesla Motorenwerke Mannheim MWM RS127S o łącznej mocy 700 KM (2 × 350 KM) przy 1000 obrotach na minutę oraz dwa silniki elektryczne SSW PG W322/26 o mocy 300 kW (2 × 180 KM). Zastosowana forma kadłuba oraz układ napędowy umożliwiały jednostce osiąganie prędkości maksymalnej na powierzchni wynoszącej 13 węzłów, elektryczny zespół energetyczny zaś umożliwiał rejs podwodny z prędkością nieprzekraczającą 6,9 węzła. Zbiorniki paliwa mieściły łącznie 11,61 ton oleju napędowego, co umożliwiało jednostce rejs o długości 1600 mil morskich z prędkością 8 węzłów. Zasięg podwodny okrętu wynosił 35 mile morskie przy prędkości 4 węzłów. Podobnie jak w przypadku innych jednostek typów "II", zanurzenie testowe okrętu wynosiło 100 metrów, zanurzenie maksymalne 150 metrów, zaś czas całkowitego zanurzenia 25 sekund.
Podstawowe uzbrojenie okrętu stanowiły torpedy typu G7a, umieszczone w trzech wyrzutniach torpedowych kalibru 533 mm na dziobie oraz dwie torpedy w zapasie. Opcjonalnie możliwe było zabranie przez okręt sześciu torped, przez umieszczenie dodatkowego pocisku w korytarzu między przedziałem torpedowym a centrum bojowym okrętu. Możliwość ta nie była jednak często wykorzystywana, gdyż dodatkowy ciężar w tym miejscu zaburzał trym okrętu i powodował jeszcze trudniejsze warunki życia dla 25 członków załogi. Zamiennie z torpedami, U-4 mógł przenosić do 18 min. Uzbrojenie to uzupełnione było pojedynczym działkiem przeciwlotniczym kalibru 20 mm.
Służba jednostki.
Po wodowaniu okrętu w lipcu 1935 roku, 17 sierpnia U-4 został przyjęty w skład Kriegsmarine, pod dowództwem Hannesa Weingärtnera. Rozpoczął wtedy działalność szkoleniową w ramach "Unterseebootsschulflottille" (US-FL) w Neustadt. 30 września 1937 roku dowództwo U-4 zostało powierzone "kapitanleutnant" (kptlt) Hansowi-Wilhelmowi von Dresky’emu, który sprawował je do 28 października 1938 roku. Wtedy też dowództwo U-4 objął kptlt Harro von Klot-Heydenfeldt.
W chwili wybuchu II wojny światowej U-4 był okrętem szkolnym, jednak z początkiem konfliktu natychmiast uzyskał status operacyjny i 4 września 1939 roku wyszedł z Wilhelmshaven w rejon w Skagerraku na swój pierwszy patrol bojowy, celem zwalczania brytyjskich okrętów podwodnych. Po bezowocnym patrolu 14 września powrócił do Dolnej Saksonii. Już cztery dni później ponownie wyszedł na patrol w Skagerraku, gdzie 22 września na południe od Arendal zatrzymał i zatopił za pomocą założonych ładunków wybuchowych fiński frachtowiec s/s „Martii Ragnar” o pojemności 2262 BRT, zaś następnego dnia w rejonie Smögen inny fiński statek – s/s „Walma”, o pojemności 1361 BRT.
Na początku wojny Adolf Hitler żywił nadzieję na wycofanie się Wielkiej Brytanii i Francji z wojny, toteż niemieckie okręty podwodne miały nakaz ścisłego przestrzegania "prawa pryzowego". Rosnący jednak przepływ kontrabandy w statkach neutralnych na obszarze Morza Północnego spowodował, że 23 września adm. Erich Raeder spotkał się z Hitlerem w Gdańsku, celem przekonania go do poluźnienia obowiązujących U-Booty zasad. Po podbiciu Polski Hitler snuł już wówczas plany uderzenia na zachód, spodziewając się, że szybkie pokonanie Francji zmusi Wielką Brytanię do wyjścia z wojny i poproszenia o pokój. Poluźnienie zasad prowadzenia wojny podwodnej przez niemieckie okręty podwodne było więc zgodne z planami kanclerza III Rzeszy, który postrzegał to jako element zwiększający presję na Wielką Brytanię. Hitler zaaprobował więc wniosek adm. Raedera, i już 24 września Oberkommando der Marine (OKM) przekazało "kommodore" Karlowi Dönitzowi informację o poluźnieniu zasad na obszarze Morza Północnego, z jednoczesnym nakazem podejmowania prób ratowania załóg zatopionych jednostek. Jeszcze tego samego dnia – na południe od Risør – U-4 przeprowadził skuteczny atak torpedowy na szwedzki transportowiec s/s „Gertrud Bratt” (1510 BRT). Następnie – 29 września 1939 roku – okręt zawinął do bazy w Kilonii.
Operacja Hartmut.
Gdy po objęciu władzy we Francji przez Paula Reynauda, Francja wraz z Wielką Brytanią zaczęły planować inwazję na Norwegię celem zatrzymania zimowych transportów szwedzkiej rudy żelaza z niezamarzającego portu w Narwiku, oraz z zamiarem uzyskania baz lotniczych i morskich w Norwegii, Niemcy zdawały sobie sprawę z przygotowywanej operacji alianckiej. Chcąc uprzedzić aliantów, Niemcy zaczęły przygotowywać własną operacje zajęcia Norwegii, zaś będący już w tym czasie w randze kontradmirała Karl Dönitz wysłał na wody norweskie 32 ze swoich 48 okrętów podwodnych, w tym 18 jednostek wszystkich typów "II". Jednym z niech był U-4, który 16 marca 1940 roku wyszedł na swój trzeci patrol, który miał początkowo odbywać się w Skagerraku i mieć na celu zwalczanie brytyjskich jednostek podwodnych. Jednak już po kilku dniach, podobnie jak inne U-Booty, U-4 otrzymał rozkaz udania się w rejon Lindesnes, gdzie według raportów zauważono duże zgrupowanie okrętów brytyjskich. W nowym rejonie patrolu zauważono brytyjski krążownik bez eskorty, jednak z uwagi na chęć utrzymania w tajemnicy własnych zamiarów zbliżającego się desantu, niemiecki okręt nie podjął ataku. U-4 otrzymał następnie rozkaz powrotu do bazy, gdzie zawinął 29 marca 1940 roku.
4 kwietnia 1940 roku U-4 ponownie wyszedł z Wilhelmshaven, z umieszczonym w zalakowanej kopercie rozkazem wzięcia udziału w operacji Hartmut. Po otwarciu rozkazów 6 kwietnia, dowódcy wszystkich uczestniczących w niej U-Bootów zostali poinstruowani o przydzielonych im rejonach patroli wzdłuż wybrzeża Norwegii, gdzie od 9 kwietnia miały wspierać niemieckie lądowo-morskie siły inwazyjne, celem zapobieżenia jakiemukolwiek przeciwdziałaniu ze strony okrętów brytyjskich. U-4 został przydzielony do 4. Grupy U-Bootów, mającej operować w pobliżu Stavanger. Dowodzony w tym czasie przez "oberleutnanta zur see" (Oblt.) Hansa-Petera Hinscha U-4 zajął wyznaczoną pozycję 9 kwietnia. Zgodnie z doniesieniami wywiadu, Brytyjczycy zaplanowali operację zaminowania wód w pobliżu Skudenes, toteż U-Booty z Wilhelmshaven – w tym U-4 – rozpoczęły patrole w tym rejonie.
9 kwietnia 1940 roku brytyjski okręt podwodny HMS „Thistle” typu "T" zaatakował znajdujący się na powierzchni U-4 za pomocą sześciu torped, żadna z nich jednak nie trafiła. Niemiecki okręt wykonał awaryjne zanurzenie. Po północy Oblt Hinsch dostrzegł brytyjski okręt, stojący w bezruchu na powierzchni we fiordzie w pobliżu Stavanger, którego dowódca był prawdopodobnie nieświadomy obecności jednostki niemieckiej. Pierwsza wystrzelona przez U-4 torpeda chybiła celu, „Thistle” został jednak zatopiony drugą torpedą, która eksplodowała w jego śródokręciu. HMS „Thistle” stał się pierwszym alianckim okrętem podwodnym, którego zatopienie przez U-Boota zostało potwierdzone i jedynym okrętem wojennym zatopionym przez U-Booty podczas kampanii norweskiej.
W połowie kwietnia wszystkie okręty szkolne zostały odwołane z patroli na wodach norweskich i wraz z U-4 skierowane do wznowienia działalności szkolno-treningowej. Okręt dowodzony przez Oblt. Hinscha zawinął do bazy 14 kwietnia 1940 roku.
Późniejsze losy okrętu.
Do końca wojny U-4 nie prowadził już działalności operacyjnej i nie wyszedł na żaden patrol bojowy. Od lipca 1940 roku jednostka pełniła rolę treningową w ramach 21. Flotylli Szkolnej w Piławie. 1 sierpnia 1944 roku U-4 został wycofany z czynnej służby w Piławie, bądź – według innych źródeł – w Gdyni.
Na przełomie 1944 i 1945 roku okręt został złomowany, zaś części jego wyposażenia wykorzystano jako pomoce naukowe lub części zamienne dla innych jednostek. Według niektórych źródeł 29 marca 1945 roku okręt został zajęty przez wkraczające do Piławy wojska radzieckie, po czym został pocięty na złom. Inne zaś podają, że wrak U-4 został zajęty przez wojska radzieckie po opanowaniu Gdyni, po czym został odholowany do Ustki, gdzie został zatopiony przez Rosjan, a w roku 1950 został wydobyty przez polski zarząd portu i złomowany w 1951 roku.

</doc>
<doc id="1494860" url="https://pl.wikipedia.org/wiki?curid=1494860" title="Klub Sportowy Orzeł Ząbkowice Śląskie">
Klub Sportowy Orzeł Ząbkowice Śląskie



</doc>
<doc id="1494863" url="https://pl.wikipedia.org/wiki?curid=1494863" title="Ramona Portwich">
Ramona Portwich

Ramona Portwich (ur. 5 stycznia 1967 w Rostocku) – niemiecka kajakarka, wielokrotna medalistka olimpijska.
Urodziła się w NRD. Do zjednoczenia Niemiec startowała w barwach tego kraju i pierwsze złoto zdobyła w Seulu. W Barcelonie triumfowała w dwójce, wspólnie z Anke von Seck. W 1996 w Atlancie w czwórce zwyciężyła osada w składzie Birgit Fischer, Manuela Mucke, Portwich i Anett Schuck. Jako członkini tej osady, ale także w K-2, w latach 1987-1995 wywalczyła szereg medali na mistrzostwach świata.

</doc>
<doc id="1494864" url="https://pl.wikipedia.org/wiki?curid=1494864" title="Ouvéa (wyspa)">
Ouvéa (wyspa)

Ouvéa – jedna z wysp w archipelagu Wysp Lojalności w Nowej Kaledonii na Oceanie Spokojnym.
Przynależność administracyjna.
Według podziału administracyjnego Nowej Kaledonii wyspa należy do gminy Ouvéa, która jest częścią jednej z trzech nowokaledońskich prowincji – Wysp Lojalności (fr. "Province des îles Loyauté").
Geografia.
Powierzchnia wyspy wynosi 132,1 km² (50 km długości wraz z atolem i 7 km szerokości). Składa się ona z dwóch dużych bloków zbudowanych ze skał wapiennych. Oba bloki połączone są wąskim przesmykiem o szerokości 400 m.
Wyspa kształtem przypomina półksiężyc, pomiędzy skrajnymi punktami którego rozpościera się atol o szerokości 35 km. Na cały atol składa się wyspa Ouvéa, wyspa Mouli oraz 21 małych wysepek (tzw. "Pléiades" – fr. "Plejady"). Łańcuch ten dzieli się na dwie grupy – "Pléiades du Nord" oraz "Pléiades du Sud" (fr. "Plejady Północne" i "Południowe").
Atol słynie z białej, piaszczystej plaży, która ciągnie się wzdłuż 25-kilometrowego, zachodniego wybrzeża wyspy Ouvéa oraz Mouli. Wschodnie wybrzeże wyspy jest klifowe. Maksymalna wysokość na głównej wyspie atolu wynosi 42 m n.p.m. (klif Pointe Gervaise).
Fauna.
Wyspa bogata jest w wiele gatunków fauny morskiej – żółwi morskich i ryb. Na wyspie występuje gatunek endemiczny należący do rodziny papugowatych – modrolotka zielonoczuba ("Eunymphicus (cornutus) uvaeensis").
Na wyspie występuje również jeden z tropikalnych gatunków skorupiaków, krab palmowy (kokosowy) ("Birgus latro"). Żyją one na plantacjach palmowych, odżywiając się kokosami, które rozłupują swymi silnymi szczypcami.
W bogatych w składniki odżywcze wodach atolu, żyją także cenione w wędkarstwie ryby z rodziny albulowatych.
Kultura.
Rdzenna ludność wyspy włada językiem iaai.

</doc>
<doc id="1494868" url="https://pl.wikipedia.org/wiki?curid=1494868" title="Rostislav Chudik">
Rostislav Chudik



</doc>
<doc id="1494869" url="https://pl.wikipedia.org/wiki?curid=1494869" title="Grand Prix de Tennis de Lyon 2008">
Grand Prix de Tennis de Lyon 2008

Grand Prix de Tennis de Lyon 2008 – tenisowy turniej ATP z cyklu Grand Prix de Tennis de Lyon rozgrywany w dniach 20–26 października 2008 roku w Lyonie na kortach dywanowych w hali o puli nagród 713 000 euro.

</doc>
<doc id="1494870" url="https://pl.wikipedia.org/wiki?curid=1494870" title="Kazimierz Król">
Kazimierz Król

Kazimierz Król (ur. 25 lutego 1897 w Mniszkowie, zm. 4 maja 1965) – polski polityk, poseł na Sejmu PRL II i III kadencji.
Życiorys.
Uzyskał wykształcenie podstawowe w szkole w Mniszkowie, uzyskał tytuł zawodowy mistrza cukiernika i mistrza pszczelarza z certyfikatem prowadzania stacji hodowli matek pszczelich. W latach 1919–1920 odbywał służbę wojskową w Legionach Polskich i brał udział w wojnie polsko-radzieckiej, w tym w bitwie warszawskiej. Został ciężko ranny pod Radzyminem, z przestrzelonymi gardłem, szczękami i nogami kończy udział w wojnie. W wyniku obrażeń traci zdolność do wykonywania pracy w 70%. W drugiej połowie lat dwudziestych utrzymywał kontakty z Ignacym Solarzem, ówczesnym dyrektorem Wiejskiego Uniwersytetu Ludowego w Szycach w zakresie praktycznej nauki pszczelarstwa. Czynił starania utworzenia podobnej placówki krzewienia oświaty rolniczej w Mniszkowie. Pomocnym sponsorem był właściciel majątku ziemskiego w Mniszkowie Witold Koziełł-Poklewski. Nagła śmierć Poklewskiego kończy plany powstania placówki oświaty rolniczej. Prowadzona stacja hodowli matek pszczelich powoduje powstanie wielu pasiek w rejonie Mniszkowa i Opoczna. W okresie okupacji niemieckiej utrzymywał kontakty przyjacielskie z Dowódcą 25 Pułku Piechoty Armii Krajowej walczącego głównie na ziemi opoczyńskiej majorem Rudolfem Majewskim i właścicielem majątku ziemskiego w Sławnie Tadeuszem Chachulskim, głównie w zakresie niesienia pomocy rannym partyzantom i powstańcom z Warszawy. Po wyzwoleniu zaangażował się w organizowanie spółdzielczości wiejskiej, w wyniku czego poddany został represjom do czasu odwilży październikowej, był pozbawiony renty.
W 1957 i 1961 uzyskiwał mandat posła na Sejm PRL w okręgu Końskie, pozostawał posłem bezpartyjnym. Pracował w Komisji Rolnictwa i Przemysłu Spożywczego, a w trakcie III kadencji także w Komisji Handlu Zagranicznego. Pełnił także mandat radnego przewodniczącego komisji rolnictwa Gromadzkiej Rady Narodowej gromady Mniszków.
Został wybrany wiceprezesem Polskiego Związku Pszczelarskiego.
Spoczywa na cmentarzu w Zajączkowie.

</doc>
<doc id="1494872" url="https://pl.wikipedia.org/wiki?curid=1494872" title="Thomas Hamilton (9. hrabia Haddington)">
Thomas Hamilton (9. hrabia Haddington)

Thomas Hamilton, 9. hrabia Haddington KT (ur. 21 czerwca 1780, zm. 1 grudnia 1858) – brytyjski arystokrata i polityk, członek stronnictwa torysów i Partii Konserwatywnej, minister w drugim rządzie Roberta Peela.
Był jedynym synem Charlesa Hamiltona, 8. hrabiego Haddington, i lady Sophii Hope, córki 2. hrabiego Hopetoun. Od 1794 r. nosił tytuł grzecznościowy „lorda Binning”. Wykształcenie odebrał na Uniwersytecie Edynburskim oraz w Christ Church na Uniwersytecie Oksfordzkim. W 1802 r. poślubił lady Marię Parker, córkę 4. hrabiego Macclesfied. Małżonkowie nie mieli razem dzieci.
W 1802 r. został wybrany do Izby Gmin jako reprezentant okręgu St Germans. Okręg ten reprezentował do 1806 r. Następnie reprezentował okręgi Cockermouth (1807, Callington (1807–1812), Mitchell (1814–1818), Rochester (1818–1826) i Yarmouth (Isle of Wight). W 1827 r. otrzymał tytuł 1. barona Melros i zasiadł w Izbie Lordów. Po śmierci ojca w 1828 r. odziedziczył tytuł 9. hrabiego Haddington.
Od 1814 r. był członkiem Tajnej Rady. W 1831 r. głosował przeciwko reformie wyborczej, ale podczas drugiej próby uchwalenia ustawy w 1832 r. zagłosował za. W latach 1834–1835 był lordem namiestnikiem Irlandii. W 1841 r. odmówił objęcia stanowiska gubernatora generalnego Indii i został pierwszym lordem admiralicji. Od stycznia do lipca 1846 r. był lordem tajnej pieczęci.
Zmarł w 1858 r. Tytuł parowski odziedziczył jego kuzyn, George Baillie-Hamilton.

</doc>
<doc id="1494873" url="https://pl.wikipedia.org/wiki?curid=1494873" title="Gare de Charleville-Mézières">
Gare de Charleville-Mézières

Gare de Charleville-Mézières – stacja kolejowa w Charleville-Mézières, w regionie Grand Est, we Francji. Znajdują się tu 3 perony.
Dworzec.
Stacja jest obsługiwanych przez TGV z Paris-Est do Sedan, pociągi TER Champagne-Ardenne i TER Lorraine (linie Charleville-Mézières do Givet, Lille-Flandres, Longwy, Metz i Reims) i autobusy TER Champagne-Ardenne-Ardenne (linia Charleville-Mézières do Troyes).
Historia.
Stacja została włączona do linii Wasigny-La Neuville.

</doc>
<doc id="1494875" url="https://pl.wikipedia.org/wiki?curid=1494875" title="Hrabia Haddington">
Hrabia Haddington

Hrabiowie Haddington 1. kreacji (parostwo Szkocji)
Najstarszy syn 13. hrabiego Haddington: George Edmund Baldred Baillie-Hamilton, lord Binning

</doc>
<doc id="1494885" url="https://pl.wikipedia.org/wiki?curid=1494885" title="Hana Hegerová">
Hana Hegerová

Hana Hegerová, także Hana Čelková, właśc. Carmen Farkašová (ur. 20 października 1931 w Bratysławie, zm. 23 marca 2021 w Pradze) – czeska aktorka filmowa i piosenkarka słowackiego pochodzenia, śpiewająca głównie piosenki popularne we francuskiej formie zwanej chanson.
Życiorys.
Jest znana ze swego dorobku z lat 60. w Europie jako „słowiańska Édith Piaf” czy „królowa chansonu”.
Na 2. Międzynarodowym Festiwalu Piosenki w Sopocie wykonała utwór „Szeptem”, zdobywając ostatecznie drugie miejsce.
W 2007 została uhonorowana w Pradze za całokształt kariery i zasługi dla czeskiego filmu i muzyki nagrodą Lifetime Achievement przez stowarzyszenie non-profit Music on Film o.s., podczas gali otwarcia festiwalu filmu muzycznego MOFFOM.
W 2002 została odznaczona Medalem Za zasługi III stopnia. W 2016 roku otrzymała Order Ľudovíta Štúra II klasy.
Dyskografia.
W 2006 Hana Hegerová także zaśpiewała piosenkę w albumie Jana Buriana pt. "Dívčí válka".
Filmografia.
W 1968 Ján Roháč z udziałem Ester Krumbachovej wyreżyserował krótkometrażowy film dokumentalny o Hegerowej pt. "Co nikdy nepochopím".

</doc>
<doc id="1494894" url="https://pl.wikipedia.org/wiki?curid=1494894" title="Andrzej Piskozub">
Andrzej Piskozub

Andrzej Józef Roman Piskozub (ur. 5 lutego 1933 w Wolsztynie, zm. 10 lutego 2021) – polski historyk, geograf, specjalista w dziedzinie historii i geografii cywilizacji. Profesor Instytutu Historii Uniwersytetu Gdańskiego, założyciel i kierownik (1992–2002) Katedry Nauki o Cywilizacji na Uniwersytecie Gdańskim.
Życiorys.
W 1953 roku ukończył Wyższą Szkołę Handlu Morskiego w Sopocie. Od 1956 roku pracował w tej uczelni jako asystent. W 1963 roku obronił pracę doktorską, w 1968 roku został doktorem habilitowanym, w 1975 roku profesorem nadzwyczajnym, zaś w 1984 roku – profesorem zwyczajnym. W 1999 roku został doktorem honoris causa Uniwersytetu Szczecińskiego.
W 1975 roku doprowadził do powstania na Uniwersytecie Gdańskim Zakładu Ekonomiki Transportu. W latach 1981–1984 był dziekanem Wydziału Ekonomiki Transportu tej uczelni. W latach 90. przeniósł się na Wydział Nauk Społecznych Uniwersytetu Gdańskiego, gdzie w 1992 roku utworzył Katedrę Nauki o Cywilizacji.
W zakresie historiozofii jego wkład polega m.in. na stworzeniu koncepcji kwadratu kulturowego, alternatywnego dla quincunxa Feliksa Konecznego.
Kierując Katedrą Nauki o Cywilizacji, napisał dwa podstawowe podręczniki z tej dziedziny: "Polska w cywilizacji zachodniej" (1995) oraz "Cywilizacje w czasie i przestrzeni" (1996); doprowadził do prawydania "Tragicznych manowców" Władysława Studnickiego (1995) oraz "Religii Cesarstwa Rzymskiego" i "Chrześcijaństwa antycznego" Tadeusza Zielińskiego (1999); przełożył dwa dzieła Arnolda J. Toynbeego: "Antyczna grecka myśl historyczna" (2000) oraz "Hellenizm. Dzieje cywilizacji" (2002); współtłumaczył "Naród europejski" Richarda Coudenhove-Kalergiego (1997) i "Władzę totalną" Karla A. Wittfogla (2002). Jego książki, wyłonione z rozprawy habilitacyjnej: "Gniazdo Orła Białego" (1968) i "Kształty polskiej przestrzeni" (1970) oraz liczne artykuły z lat 70. i 80. zyskały mu opinię znawcy geografii historycznej Polski. Z tego tytułu powołany został w latach 1990–1991 w skład zespołu do opracowania koncepcji zmian w organizacji terytorialnej państwa w Urzędzie Rady Ministrów. Opracował tam autorski projekt podziału Polski na dziewięć regionów pochodnych od istniejących na tym terytorium regionów historycznych (1991). Tematykę tę rozwijał następnie w odniesieniu do regionów historycznych Rzeczypospolitej Obojga Narodów, uzasadniając swą tezę, że na bazie historycznych regionów Europy formować się będzie struktura terytorialna przyszłej Europy Regionów. Po przejściu na uniwersytecką emeryturę opublikował swe wspomnienia pod tytułem "Już tylko cywilizacja" (2006).
Należał do partii Ruch Obywatelski Akcja Demokratyczna (w 1991 z niej wystąpił, nie chcąc przystąpić z nią do Unii Demokratycznej).
Jego synem jest prof. dr hab. Jacek Piskozub (ur. 1959).

</doc>
<doc id="1494897" url="https://pl.wikipedia.org/wiki?curid=1494897" title="Wydawnictwo Stalker Books">
Wydawnictwo Stalker Books

Wydawnictwo Stalker Books – polskie wydawnictwo książkowe należące do firmy „Agencja Solaris”, wydające literaturę sf i fantasy. Zostało utworzone w 2000 r. jako Wydawnictwo Solaris, na bazie istniejącej od 1990 r. księgarni wysyłkowej „Verbum2”. Szefem handlowym jest Ryszard Piasecki, zaś redaktorem naczelnym – Wojtek Sedeńko. Obecnie siedziba wydawnictwa jest w Stawigudzie. Od 1 stycznia 2019 wydawnictwo nosi nazwę Stalker Books.
W latach 1994-2001 oraz ponownie od 2009 r. nakładem wydawnictwa ukazuje się kwartalnik "SFinks".
Od 1994 roku wydawnictwo patronuje, przyznawanej przez Kapitułę, nagrodzie SFinks. Organizuje także Międzynarodowy Festiwal Fantastyki (od 1998 roku na zamku w Nidzicy).

</doc>
<doc id="1494898" url="https://pl.wikipedia.org/wiki?curid=1494898" title="Purpuricenus kaehleri">
Purpuricenus kaehleri



</doc>
<doc id="1494902" url="https://pl.wikipedia.org/wiki?curid=1494902" title="U-37 (1938)">
U-37 (1938)

U-37 – niemiecki okręt podwodny (U-Boot) z okresu II wojny światowej, pierwsza jednostka typu "IX A".
Historia.
Zamówienie na budowę pierwszego okrętu podwodnego typu "IX A" zostało złożone w stoczni AG Weser w Bremie 29 lipca 1936. Stępkę pod budowę U-37 położono 15 marca 1937. Wodowanie nastąpiło 14 maja 1938, wejście do służby 4 sierpnia 1938. 
Okręt zasłynął tym, że podczas 11 patroli bojowych zatopił 53 statki o łącznej pojemności 202.528 BRT, dwa okręty (slup HMS „Penzance” oraz – pomyłkowo – okręt podwodny „Sfax” należący do marynarki Francji Vichy) oraz uszkodził jeden statek (9.494 BRT). Był to drugi wynik okrętu podwodnego Kriegsmarine po U-48.
W maju 1941 przeniesiony do 26. (później 22. i 4.) flotylli szkolnej. Zatopiony przez własną załogę 8 maja 1945 (operacja „Regenbogen”). 

</doc>
<doc id="1494904" url="https://pl.wikipedia.org/wiki?curid=1494904" title="Ruch „Jam jest”">
Ruch „Jam jest”

Ruch „Jam jest” – jeden z nowych ruchów religijnych, założony na początku lat 30. XX w. w Chicago przez Guya i Ednę Ballardów. Ruch ten, powstały na gruncie teozofii, jest głównym poprzednikiem kilku religii New Age, między innymi Kościoła Uniwersalnego i Triumfującego. W 1938 roku ruch miał milion wyznawców i jest aktywny do dziś (ale na mniejszą skalę). Według oficjalnej strony internetowej organizacji Saint Germain Foundation jego główna siedziba mieści się w Schaumburg w stanie Illinois, a na całym świecie działa około 300 grup skoncentrowanych wokół ruchu „Jam jest” pod nazwami typu Sanktuarium „Jam jest”, Kościół „Jam jest” i podobne. Działalność grupy wzbudzała sporo prawnych kontrowersji w latach 40., za sprawą m.in. oskarżenia o oszustwa pocztowe, które następnie były obalone przed Najwyższy Sąd Federalny. Od 2007 roku organizacja utrzymuje, że jej cel jest "natchniony, edukacyjny i praktyczny" i nie chce, by wspierać ją finansowo. Termin „Jam jest” jest odniesieniem do „imienia Boga, które objawił w Księdze Wyjścia (Wj 3,14)”.
Wiara.
Ruch wierzy w istnienie grupy zwanej wniebowstąpionymi mistrzami, hierarchię nadprzyrodzonych bytów, do których zaliczają się między innymi Hrabia de Saint-Germain, Jezus, El Morja, Budda Siakjamuni, Budda Maitreja i tysiące innych. Wierzą oni w to, że ludzie, żyjący w fizycznych ciałach, staną się nieśmiertelnymi, opuszczając cykl reinkarnacji i karmy, i osiągną wniebowstąpienie. Uważają oni, że wniebowstąpieni mistrzowie mogą komunikować się z ludzkością za pomocą określonych ludzi, jak np. Guya i Ednę Ballardów. Ponieważ Jezus jest przez nich uważany za wniebowstąpionego mistrza, który może dać "światło Chrystusa" tym, którzy chcą wyjść z ciemności, wielu członków ruchu „Jam jest” rozważa przyjęcie chrześcijaństwa. Według Los Angeles Magazine, Ballard powiedział, że w poprzednich wcieleniach był między innymi George'em Washingtonem, egipskim księdzem i francuskim muzykiem.
Ballard umarł w roku 1939. W 1942 roku jego żona i syn zostali oskarżeni po tym, jak audyt rządowy wykazał, że przechowywali oni ponad trzy miliony dolarów pochodzących od datków, co zostało nazwane machinacjami detalicznymi, "poprzez fałszywe oświadczenia dotyczące ich religijnych praktyk, które w rzeczywistości nie miały miejsca", oparte na ich "przekonaniach o cudownych kontaktach z duchami świata i nadprzyrodzonych mocach, zdołających uleczyć chorych". Najwyższy Sąd Federalny obalił te oskarżenia, podkreślając, że przekonania religijne Ballardów nie powinny mieć wpływu na decyzję ławy przysięgłych.
Historia.
Założenie.
Ruch „Jam jest” został założony na początku lat 30. XX w. przez Guya (ps. Godfre Ray King) i Ednę Ballardów. Guy Ballard był dobrze oczytany w temacie teozofii i jej podobnych. Twierdził on, że podczas wspinania się na górę Shasta w poszukiwaniu Ezoterycznego Braterstwa spotkał człowieka, który przedstawił mu się jako Hrabia de Saint-Germain, historyczny osiemnastowieczny alchemik. Saint-Germain powiedział Ballardowi, że należy do nadprzyrodzonej hierarchii określanej jako wniebowstąpieni mistrzowie oraz że przez bardzo długi okres szukał w Europie kogoś wartego posiadania "Wielkich Praw Życia". Nie znalazłszy nikogo w Europie postanowił wybrać się do Stanów Zjednoczonych i tam odnalazł Ballarda.
Ballardowie twierdzili, że rozpoczęli regularne kontakty z wniebowstąpionymi mistrzami. Założyli oni wydawnictwo Saint Germain Press, by publikować ich książki oraz rozpocząć przygotowywanie ludzi do rozprzestrzeniania ich przekazu w całych Stanach Zjednoczonych. Ich sesje oraz „konklawe” odbywały się w całych Stanach Zjednoczonych. Mógł na nie przyjść każdy i były one darmowe. Redaktor „Chicago Herald and Examiner” umieścił na przedniej stronie wydania tej gazety z 8 października 1938 roku informację, że Ballardowie „nie organizują składek ani nie proszą o wsparcie materialne”. W późniejszym czasie liczba miejsc na spotkaniach została ograniczona, po tym jak pewne osoby zaczęły przeszkadzać oraz przerywać podczas otwartych spotkań. Małżeństwo Ballardów twierdziło, że otrzymało i nagrało ponad cztery tysiące wiadomości od wniebowstąpionych mistrzów. Guy Ballard, jego żona Edna oraz ich syn Donald, stali się jedynymi "wniebowstąpionymi posłańcami" wniebowstąpionych mistrzów.
Popularność.
Popularność ruchu „Jam jest” w 1938 roku osiągnęła milion wyznawców. Przyjmowali oni datki (zwane „ofiarami miłości”) od wyznawców z całego kraju, ale nigdy nie wymagali wsparcia finansowego.
Pierwsze z wielu „konklawe” odbyło się w dniach 10 października-19 października 1934 w dwudziestu miastach w stanach Filadelfia i Pensylwania. Według artykułu w Los Angeles Magazine z sierpnia 1935, Ballardowie zorganizowali zebranie w Shrine Auditorium (Los Angeles), na którym było sześć tysięcy osób. Guy Ballard przemawiał pod pseudonimem Godfre Ray King, a jego żona pod pseudonimem Lotus. Spotkania obejmowały nauki, które opisywali jako otrzymane bezpośrednio od wniebowstąpionych mistrzów. Prowadzili oni audiencje, podczas których odbywały się modlitwy i zatwierdzenia, które nazywali wyrokami, wliczając w to oddawanie czci Bogu oraz wezwania o zapewnienie obfitości każdej dobrej rzeczy, między innymi miłości, pieniędzy, pokoju i szczęścia.
Śmierć Guya Ballarda.
U szczytu popularności ruchu Guy Ballard zmarł na arteriosklerozę 29 grudnia 1939 o godzinie 5 rano w domu syna Donalda w Los Angeles. 31 grudnia jego ciało zostało skremowane. W Nowy Rok, podczas corocznego święta "Christmas Class" jego żona powiedziała, że wniebowstąpił on 31 grudnia o północy z "Royal Teton Retreat". Jego śmierć spowodowała spadek popularności ruchu, jako że twierdził on że jest panem śmierci, tak więc wielu wyznawców, włącznie z Davidem Barrettem, poczuło się oszukanych.
Uczniowie ruchu „Jam jest” twierdzili, że jego śmierć to zmiana, a nie koniec. Jednakże grupy ezoteryków uważały, że wniebowstąpienie to „wzięcie ciała do nieba”, tak więc, fizycznie ujmując, jest to wyższa forma egzystencji. Uczniowie używający jego tradycyjnej definicji wyciągnęli wniosek, że okłamał on ich bądź też się mylił, ponieważ jego ciało zostało skremowane. Niektórzy jednak definiowali wniebowstąpienie jako władzę nad systemem śmierć-narodziny, bez konieczności dalszej reinkarnacji. Wnioskując według tej definicji, Guy Ballard nie mylił się.
Oskarżenia o oszustwa i wyroki Najwyższego Sądu Federalnego.
Po śmierci Guya Ballarda jego żona oraz syn zostali oskarżeni o oszustwa i przyjęcie od wyznawców ponad trzech milionów dolarów na cele religijne, podczas gdy przekazy Ballardów na ten temat były nieprawdziwe. Wyznawcy ruchu protestowali przed gmachem sądu. Według Los Angeles Magazine podczas procesu sądowego padały niecodzienne argumenty, takie jak np. zapewnienia, że tajny metafizyczny kontakt Ballarda z wniebowstąpionymi mistrzami pomógł Stanom Zjednoczonym zmobilizować siły na rzecz prowadzenia wojny. Gazeta ta napisała także, że Donald Ballard powiedział jako świadek procesowy: "To, co chce moja matka, to to, co mówi Hrabia de Saint-Germain".
Ława przysięgłych została poinstruowana, żeby uznać Ballardów winnymi, jeśli nie mieli oni wystarczającej wiary religijnej oraz przekonań w to, czego nauczają. Ballardowie zostali uznani za winnych.
Nastąpiło odwołanie od decyzji Sądu Apelacyjnego do Najwyższego Sądu Federalnego, który uniewinnił Ballardów, podkreślając, że wiara Ballardów nie powinna mieć wpływu na decyzję ławy przysięgłych. Interpretując tę decyzję, Sąd Apelacyjny stwierdził później, że „prawdziwość doktryn religijnych nie powinna być dociekana przez Sąd Federalny”.
Ballardowie następnie zostali oskarżeni o oszustwa w nowym procesie, podczas którego ława przysięgłych wstrzymała pytania o to, czy Ballardowie wierzą w to, czego nauczają. Najwyższy Sąd Federalny ponownie uniewinnił Ballardów na podstawie tego, że kobiety zostały mylnie wykluczone z ławy przysięgłych.
Przeniesienie do Santa Fe i śmierć Edny Ballard.
W marcu 1942 Edna Ballard przeniosła zachodnią filię Saint Germain Press oraz jej miejsce zamieszkania do Santa Fe w stanie Nowy Meksyk, gdzie nagrywała tysiące wiadomości od wniebowstąpionych mistrzów.
Z powodu procesów sądowych do 1954 organizacja nie używała korespondencji. W 1941 Internal Revenue Service uchylił zwolnienie organizacji z podatku, uzasadniając to faktem, iż nie uznają ruchu za religię. Orzeczenie sądu z 1957 uchyliło orzeczenie IRS i uznało, że ruch „Jam jest” nie musi płacić podatków.
Z biegiem czasu popularność ruchu malała. Donald Ballard opuścił go, ale potem do niego wrócił. W 1971 Edna Ballard zmarła, a kontrolę nad ruchem przejął zarząd.
Ruch „Jam jest” obecnie.
W 2007 Saint Germain Foundation wyremontowało czytelnię w Mount Shasta w stanie Kalifornia oraz główną siedzibę w Schaumburg w stanie Illinois. W Chicago odbywa się kilka corocznych konklawe. Wśród setek uczęszczających na nie znajduje się również wielu słuchaczy innych narodowości. Zebrania i konklawe są regularnie organizowane w około 300 miejscach znajdujących się w Ameryce Północnej, Południowej, Europie, Australii i Afryce. Podczas letnich zebrań w Shasta Springs gra na nich chór oraz orkiestra, a podczas Chicago Classes organizowanych w Wielkanoc i Boże Narodzenie śpiewa chór. Zależne od Saint Germain Foundation czasopismo Saint Germain Press publikuje książki historyczne oraz projekty graficzne i nagrania audio nauk Ballardów, a także miesięcznik zatytułowany Głos „Jam jest”. Przypuszcza się, że Saint Germain Press wydrukowało i wypuściło w obieg ponad milion książek.
Od 1950 w sierpniu w Mount Shasta Saint Germain Foundation pokazuje przedstawienie pt. "„Jam jest” Przychodzi!". Na ich stronie internetowej przeczytać można, że wstęp na nie jest bezpłatny i otwarty dla każdego, opisując je jako przedstawienie „życia Ukochanego Jezusa, opartego na Jego Cudach Prawdy i Uzdrawiania oraz przykładu Wniebowstąpienia, które zostawił On światu”.
Nauczanie.
Doktryna ruchu „Jam jest” opiera się na teozofii. Jej nauki nie były nowością, ale publiczne działanie Ballardów rozprzestrzeniało się i rozwinęło ruch New Age w Stanach Zjednoczonych. Wiele ruchów New Age opiera się obecnie na "".
Według grupy nauczających wniebowstąpieni mistrzowie są uważani za indywidualności, które opuściły cykl reinkarnacji i obecnie łaskawie prowadzą ludzkość za pomocą ludzkich przedstawicieli, z których Guy, Edna i Donald Ballardowie byli "wniebowstąpionymi posłańcami". Członkowie ruchu „Jam jest” nazywają siebie chrześcijanami, ponieważ Jezus jest przez nich uważany za jednego z najważniejszych wniebowstąpionych mistrzów.
Grupa naucza, że "Moc Obecności „Jam jest”" jest drogą, dzięki której Bóg istnieje w każdej osobie jako Wyższe Ja, i że światło, znane jako "Fioletowy Płomień", może być utworzone przez "Obecność „Jam jest”", by otaczać każdą osobę, która prosi o to lub wyraża podziękowanie czy też zapomnienie. Grupa uważa, że poprzez wsłuchanie się w te internalizowane moce, zgodnie z naukami wniebowstąpionych mistrzów, każdy może użyć "Obecności", by wyeliminować zło ze świata w służbie sprawiedliwości, i także, by zminimalizować problemy w życiu każdego człowieka.
Duchowym celem nauk jest, aby poprzez proces samooczyszczenia, wierzący, opuszczając ciało, stał się wniebowstąpionym mistrzem. Proces osiągania tego celu obejmuje medytację, „zatwierdzenie” i „wyroki”, by stworzyć przymierze z "Obecnością „Jam jest” i przywołać Fioletowe Światło, wyrażając chęć pozytywnych zmian.
Grupa podkreśla także wolność człowieka. Jest również zwolennikiem patriotycznych symboli, stąd też w ich świątyniach czy innych pomieszczeniach często można zobaczyć flagę Stanów Zjednoczonych.
Te zasady „pozytywnego myślenia” pokrywają się z naukami innych ruchów New Age, np. Ruchem Ludzkiego Potencjału.

</doc>
<doc id="1494907" url="https://pl.wikipedia.org/wiki?curid=1494907" title="Stowarzyszenie Muzeów na Wolnym Powietrzu w Polsce">
Stowarzyszenie Muzeów na Wolnym Powietrzu w Polsce

Stowarzyszenie Muzeów na Wolnym Powietrzu w Polsce powstało w dniu 26 maja 1998 w Toruniu. Na siedzibę Stowarzyszenia wybrano Muzeum Etnograficzne w Toruniu. W statucie określono podstawowe zadania organizacji. 
Celem Stowarzyszenia jest integracja osób i placówek zainteresowanych muzealnictwem na wolnym powietrzu dla:
1. Zapewnienia dalszego rozwoju tego rodzaju muzealnictwa
2. Zapewnienia naukowego rozwoju muzeów na wolnym powietrzu
3. Stworzenie wspólnej płaszczyzny porozumiewawczej, wymiany naukowych i praktycznych doświadczeń w zakresie organizacji i budowy muzeów na wolnym powietrzu i odpowiadających im rodzajów ekspozycji
4. Występowania wobec administracji rządowej i samorządowej w istotnych sprawach mających na celu dobro muzeów na wolnym powietrzu.
W 2008 postanowiono o pozostawieniu siedziby w Toruniu ustalając jednocześnie, iż sekretariat będzie się przenosił wraz z prezesem. Aktualnym adresem na który należy kierować korespondencję jest Muzeum Wsi Opolskiej w Opolu, ul. Wrocławska 174, 45-835 Opole.

</doc>
<doc id="1494920" url="https://pl.wikipedia.org/wiki?curid=1494920" title="Lądowanie awaryjne">
Lądowanie awaryjne

Lądowanie awaryjne – określenie stosowane wobec wszelkich odmian lądowań statku powietrznego, w których załoga stosuje procedury awaryjne, w tym lądowania wodnego statków powietrznych konstrukcyjnie doń nieprzystosowanych.
Następuje na ogół w sytuacjach, gdy awaria samolotu lub inne wydarzenia (dekompresja kabiny, nagła choroba na pokładzie, warunki pogodowe lub inne) zmuszają pilota do podjęcia decyzji o lądowaniu w miejscu innym niż planowane (np. po zmianie trasy lotu), czasem poza lotniskiem (na polu lub na szosie), albo o lądowaniu samolotem nie w pełni sprawnym lub uszkodzonym.
W przypadku potrzeby awaryjnego lądowania samolotu pasażerskiego załoga pokładowa wydaje wszystkim pasażerom polecenia zapięcia pasów, zdjęcia ze stóp butów, zdjęcia okularów, wyjęcia z kieszeni wszelkich twardych przedmiotów (klucze, długopisy itp.) mogących spowodować obrażenia w przypadku uderzenia.
Udane lądowanie awaryjne zakończyć się może całkowitym sukcesem, gdy wszyscy ludzie znajdujący się na pokładzie pozostają przy życiu, co najwyżej odnosząc nieznaczne obrażenia (np. lądowanie w 2011 bez wysuniętego podwozia Boeinga 767 PLL LOT po raz pierwszy w historii polskiego lotnictwa cywilnego, lądowanie awaryjnie na rzece Hudson, lądowanie samolotu na wale niedaleko instalacji NASA, lądowanie w 1983 z wyłączonymi silnikami po wyczerpaniu się paliwa Boeinga 767 linii Air Canada, nazwanego po tym "szybowcem z Gimli", albo lądowanie z tego samego powodu Airbusa A330 linii Air Transat na Azorach w 2001).
Czasem tylko część osób udaje się uratować (np. po awaryjnym lądowaniu na łące pod Rzeszowem w 1988 zginęła jedna osoba, ale uratowały się dwadzieścia dwie; podobnie uratowano prawie wszystkich pasażerów Boeinga 737 linii Aloha Airlines lądującego awaryjnie z bardzo poważnie uszkodzonym kadłubem).
W niektórych wypadkach jednak, awaryjne lądowanie kończy się upadkiem na ziemię (lub do wody), często połączonym z pożarem, i śmiercią wszystkich lub dużej części ludzi na pokładzie. Przykładem może być przypadek katastrofy lotu Saudi Arabian Airlines 163, gdy opieszałość załogi w trakcie ewakuacji i panika powstała w wyniku pożaru doprowadziły do śmierci wszystkich 301 osób znajdujących się na pokładzie. Innym takim przypadkiem była katastrofa lotu Nigeria Airways 2120, gdy przy lądowaniu maszyny z powodu pożaru na pokładzie DC8 uderzył w ziemię 1 km przed pasem startowym (wtedy w Dżuddzie zginęło 261 osób), następnym jest katastrofa w Lesie Kabackim z 1987 roku, kiedy z powodu awarii samolot nie doleciał do lotniska i się rozbił w lesie Kabackim (w tym wypadku zginęły 183 osoby) oraz próba awaryjnego lądowania samolotu United Airlines w Sioux City, kiedy to w wyniku awarii silnika samolot uderzył o pas przechylony na prawe skrzydło (zginęło 112 osób z 296 ludzi będących wówczas na pokładzie).
Potrzeba podjęcia decyzji o awaryjnym lądowaniu może zajść również podczas pilotowania samolotu wojskowego, choć niezbyt często informacje o takich wydarzeniach trafiają do wiadomości publicznej. Jednym z przypadków, kiedy opinia publiczna mogła dowiedzieć się o takim wydarzeniu, a nawet zobaczyć je w telewizji, było zakończone sukcesem awaryjne lądowanie polskiego samolotu wielozadaniowego F-16 na Okęciu w Warszawie w lipcu 2008, do którego doszło po stwierdzeniu przez pilota zadymienia we wnętrzu kokpitu.
Zgodnie z prawem lotniczym dowódca każdego statku powietrznego wiedząc, że jakiś inny statek powietrzny jest w niebezpieczeństwie i jest zmuszony do awaryjnego lądowania, powinien mu dać pierwszeństwo drogi.
Lądowanie w terenie przygodnym.
W szybownictwie, podczas wykonywania przelotów szybowcowych regularnie bierze się pod uwagę możliwość lądowania poza lotniskiem na skutek niemożności znalezienia noszeń termicznych przy jednoczesnym braku zasięgu do lotniska. W związku z tym, lądowanie szybowca na zwykłym polu lub łące do kategorii lądowań awaryjnych na ogół nie jest zaliczane.
Jako że obecne przepisy lotnicze generalnie nie pozwalają na start statku powietrznego z terenu niebędącego lotniskiem lub lądowiskiem, szybowiec po takim lądowaniu jest rozmontowywany i przewożony transportem naziemnym. W przeszłości, w przypadku gdy pole, na którym wylądował szybowiec się do tego nadawało, normalną praktyką był przylot samolotu holującego i start zespołu z terenu przygodnego.
Podobnie piloci lekkich samolotów i śmigłowców (np. sanitarnych i ratowniczych) rutynowo lądują w przygodnych, doraźnie wybranych miejscach.
Lądowanie zapobiegawcze.
Czasami wydziela się z lądowania awaryjnego lądowanie zapobiegawcze. W lądowaniu zapobiegawczym załoga nie sygnalizuje jakichkolwiek problemów ze statkiem powietrznym, nie ma też żadnych problemów z załogą, zaś problemy dotyczą np. zbyt małej rezerwy paliwa czy granicznych warunków pogodowych na lotnisku docelowym. W takim przypadku pilot dokonuje lądowania zapobiegawczego przyziemiając w wybranym, dogodnym terenie poza lotniskiem zachowując pełną sterowność statku powietrznego do momentu zatrzymania. Lądowanie zapobiegawcze występuje praktycznie wyłącznie w samolotach lekkich (sportowe, akrobacyjne). Może być zastosowane gdy ryzyko uszkodzenia statku powietrznego na lotnisku docelowym (lub – częściej – na trasie dolotu do niego) jest większe niż lądowanie na terenie dogodnym poza lotniskiem.

</doc>
<doc id="1494923" url="https://pl.wikipedia.org/wiki?curid=1494923" title="Koń ukraiński">
Koń ukraiński

Koń ukraiński – rasa hodowana na potrzeby sportu jeździeckiego, do którego ma szczególne predyspozycje. Powstała w wyniku krzyżowania licznych ras europejskich, głównie niemieckich i węgierskich. To wspaniały skoczek przez przeszkody i niezrównany koń ujeżdżeniowy. Jest podobny do konia pełnej krwi angielskiej, ale mocniejszy i bardziej posłuszny.
Pokrój.
Głowa, o prostym profilu, ładnie osadzona na krótkiej szyi. Klatka piersiowa głęboka, zad lekko ścięty. Kłąb bardzo wydatny, a łopatki długie i ukośne. Kończyny bardzo mocne o prawidłowej postawie z wyjątkowo wytrzymałymi kopytami.

</doc>
<doc id="1494929" url="https://pl.wikipedia.org/wiki?curid=1494929" title="Okręg wyborczy Callington">
Okręg wyborczy Callington

Okręg wyborczy Callington powstał w 1585 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował miasto Callington w Kornwalii. Został zlikwidowany w 1832 r.

</doc>
<doc id="1494930" url="https://pl.wikipedia.org/wiki?curid=1494930" title="Alsodes barrioi">
Alsodes barrioi

Alsodes barrioi – gatunek płaza bezogonowego z rodziny Alsodidae. Występuje jedynie w Cordillera de Nahuelbuta (Chile), w pobliżu górskich strumieni. Gatunek zagrożony z powodu wycinania lasów.

</doc>
<doc id="1494932" url="https://pl.wikipedia.org/wiki?curid=1494932" title="Nokia 6500 Slide">
Nokia 6500 Slide

Nokia 6500 Slide – telefon produkowany przez firmę Nokia. Posiada aparat 3,2 Mpx, odtwarzacz MP3 i gry wideo 3D.
W Polsce dostępny jest w dwóch kolorach: srebrnym oraz czarnym.
Dane techniczne.
Aparat.
Internet

</doc>
<doc id="1494936" url="https://pl.wikipedia.org/wiki?curid=1494936" title="Mitică Pricop">
Mitică Pricop

Mitică Pricop (ur. 25 października 1977 w Konstancy) – rumuński kajakarz, kanadyjkarz. Dwukrotny medalista olimpijski z Sydney.
W Sydney w duecie z Florinem Popescu stanął na podium w obu wyścigach kanadyjkowych dwójek - zwyciężali na 1000 metrów, a na dwukrotnie krótszym dystansie zajęli trzecie miejsce. Stawał na podium mistrzostw świata (m.in. złoto w czwórce w 2003). Zakończył karierę po igrzyskach w Atenach.

</doc>
<doc id="1494937" url="https://pl.wikipedia.org/wiki?curid=1494937" title="Mitica Pricop">
Mitica Pricop



</doc>
<doc id="1494939" url="https://pl.wikipedia.org/wiki?curid=1494939" title="Alsodes pehuenche">
Alsodes pehuenche

Alsodes pehuenche – gatunek żaby z rodziny Alsodidae. Występuje w Argentynie, ewentualnie w Chile. Jego naturalnym środowiskiem są dorzecza rzek.

</doc>
<doc id="1494940" url="https://pl.wikipedia.org/wiki?curid=1494940" title="Florin Popescu">
Florin Popescu

Florin Popescu (ur. 30 sierpnia 1974 w Iancu Jianu) – rumuński kajakarz, kanadyjkarz. Dwukrotny medalista olimpijski z Sydney.
W Sydney w duecie z Miticą Pricopem stanął na podium w obu wyścigach kanadyjkowych dwójek – zwyciężyli na 1000 metrów, a na dwukrotnie krótszym dystansie zajęli trzecie miejsce. Stawał na podium mistrzostw świata, wywalczył siedem złotych krążków (m.in. w dwójce oraz czwórce w 2003). Zakończył karierę w 2005.

</doc>
<doc id="1494942" url="https://pl.wikipedia.org/wiki?curid=1494942" title="Okręg wyborczy Yarmouth (Isle of Wight)">
Okręg wyborczy Yarmouth (Isle of Wight)

Okręg wyborczy Yarmouth (Isle of Wight) powstał w 1584 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował parafię Yarmouth na wyspie Wight. Został zlikwidowany w 1832 r.

</doc>
<doc id="1494945" url="https://pl.wikipedia.org/wiki?curid=1494945" title="Alsodes nodosus">
Alsodes nodosus

Alsodes nodosus - gatunek żaby z rodziny Alsodidae. Występuje w Chile, ewentualnie w Argentynie. Naturalnym środowiskiem tego gatunku są zarośla i dorzecza rzek. Jest zagrożony przez utratę siedlisk.

</doc>
<doc id="1494954" url="https://pl.wikipedia.org/wiki?curid=1494954" title="Denis Arnaud">
Denis Arnaud

Denis Arnaud (ur. 31 stycznia 1973 w Bordeaux) – francuski lewy obrońca, który w barwach Stade de Reims w 2006 roku zakończył karierę.
Profesjonalną przygodę z piłką rozpoczął w Girondins Bordeaux. 
Przez większą część swojej kariery był związany z Le Mans FC, w barwach którego zagrał w 220 meczach zdobywając 4 gole.

</doc>
<doc id="1494959" url="https://pl.wikipedia.org/wiki?curid=1494959" title="Feliks Zedler">
Feliks Zedler

Feliks Zedler (ur. 24 kwietnia 1942 r. w Modliszewku) – profesor zwyczajny na Wydziale Prawa i Administracji UAM w Poznaniu, emerytowany kierownik Katedry Postępowania Cywilnego. Główny autor ustawy z dnia 28 lutego 2003 Prawo upadłościowe i naprawcze.
Praca naukowa.
Studia prawnicze na UAM ukończył w 1965 roku i pozostał na macierzystym wydziale przez całe zawodowe życie. Jako pracownik naukowy zdobywał kolejne szczeble awansu. W latach 1966–1972 – asystent, 1972–1978 – adiunkt, 1978–1986 – docent, w 1986 r. uzyskał tytuł profesora. Natomiast w 1995 r. objął stanowisko profesora zwyczajnego. Po studiach odbył także aplikację sądową i w 1967 r. zdał egzamin sędziowski. 
Odbył dwa kursy naukowe: kurs prawa porównawczego (Strasburg, 1972) oraz amerykańskiego (Leida, 1978). Był profesorem wizytującym w Collegium Polonicum w Słubicach. Pełnił szereg funkcji w różnych gremiach. W latach 1982–1993 członek komisji dyscyplinarnej przy Radzie Głównej Szkolnictwa Wyższego. Na swoim wydziale był kierownikiem studium podyplomowego dla notariuszy w okresie 1984–1987. Członek w komisjach państwowych: Komisji ds. Reformy Prawa Cywilnego przy Ministrze Sprawiedliwości w latach 1989–1997 oraz Komisji Kodyfikacyjnej Prawa Cywilnego od 1996 r. Kierował ponadto zespołem ds. reformy prawa upadłościowego. 
Członek Europejskiego Stowarzyszenia Prawników Prawa Upadłościowego oraz Poznańskiego Towarzystwa Przyjaciół Nauk.
Otrzymał nagrody ministra w latach: 1974, 1977, 1987, 1996. Odznaczony Krzyżem Kawalerskim Orderu Odrodzenia Polski.

</doc>
<doc id="1494960" url="https://pl.wikipedia.org/wiki?curid=1494960" title="Daniele Scarpa">
Daniele Scarpa

Daniele Scarpa (ur. 3 stycznia 1964 w Wenecji) – włoski kajakarz, dwukrotny medalista olimpijski z Atlanty.
Kariera.
W Atlancie w duecie z Antonio Rossim zwyciężył na 1000 metrów, a na dwukrotnie krótszym dystansie zajął wspólnie z Beniamino Bonomim drugie miejsce. Były to jego czwarte igrzyska, debiutował już w 1984 w Los Angeles. Stawał na podium mistrzostw świata (m.in. dwa razy złoto w dwójce w 1995).

</doc>
<doc id="1494961" url="https://pl.wikipedia.org/wiki?curid=1494961" title="Wodzenie kusta">
Wodzenie kusta

Wodzenie kusta – zwyczaj ludowy znany na Polesiu, towarzyszący Zielonym Świątkom.
Społeczność wiejska wybierała spośród dziewcząt najpiękniejszą z nich. Na jej głowę wkładano wianek z kwiatów, zaś na całe ciało nakładano świeże zielone, klonowe gałązki (czasem brzozowe).
Dziewczęta wiązały mocnymi nićmi grubsze końce zerwanych klonowych gałązek, w wyniku czego powstawał "kust" (krzak).
Nakładano na niego drugi, mniejszy, a wybrana przez ogół dziewczyna wchodziła do jego środka tak, by „kust” całkowicie okrywał ją do stóp do głów. Zwisające liście gałązek miały ciągnąć się po ziemi.
Następnie spora grupa dziewcząt, zwana "gromadką" dzieliła się na pary i z „kustem” na czele chodziła po wsi śpiewając pieśni "kustowe". Korowód taki zatrzymywał się przed wszystkimi chatami we wsi. Chór dziewcząt śpiewał pieśni zawierające życzenia dla gospodarza, gospodyni, córki lub syna, a także innych członków danej rodziny. Gospodarze odwzajemniali się dając śpiewaczkom pieniądze i jedzenie. Wieczorem odbywała się we wsi biesiada.

</doc>
<doc id="1494967" url="https://pl.wikipedia.org/wiki?curid=1494967" title="Atelognathus">
Atelognathus

Atelognathus – rodzaj płaza bezogonowego z rodziny Batrachylidae.
Zasięg występowania.
Rodzaj obejmuje gatunki występujące w Patagonii (skrajnie południowa Argentyna i Chile).
Systematyka.
Etymologia.
"Atelognathus": "atelēs" „niekompletny, niedoskonały”, od negatywnego przedrostka α- "a-"; τελειος "teleios" „idealny, doskonały”; γναθος "gnathos" „żuchwa, szczęka”.
Podział systematyczny.
Do rodzaju należą następujące gatunki:

</doc>
<doc id="1494968" url="https://pl.wikipedia.org/wiki?curid=1494968" title="Kuc Pottok">
Kuc Pottok

Kuc Pottok (kuc baskijski lub pottok, ang. Pottok lub Pottoka, bask. pottoka) – kuc żyjący w stanie dzikim w Pirenejach, regionie częściowo należącym do Francji, a częściowo do Hiszpanii. Pottok jest baskijskim słowem, oznaczającym małego konia. Dzieli się na trzy odmiany: standard, podwójny i srokaty. Posłuszny, a równocześnie energiczny, niezawodny i nadzwyczajnie mocny Pottok świetnie nadaje się jako kuc wierzchowy dla dzieci.
Księgę stadną dla tej rasy założono w roku 1970, dzieląc kuce na trzy sekcje. Sekcja A to pottoki czystej krwi, umaszczone ciemno i jednolicie, nieprzekraczające 130 cm wzrostu. W sekcji B znajdują się kuce czystej krwi, bez ograniczeń dotyczących maści. Ich wzrost nie może przekraczać 140 centymetrów. Sekcja C natomiast to krzyżówki z kucami walijskimi i arabami, posiadające co najmniej 50% krwi pottoków i nie wyższe niż 147 cm.
Budowa, pokrój, eksterier.
Głowa średniej wielkości, o przeważnie prostym profilu. Szyja krótka, łopatki strome, a kłąb wydatny. Klatka piersiowa obszerna, a zad zaokrąglony. Kończyny mocne i suche, o prawidłowej postawie z małymi, ale wytrzymałymi kopytami.

</doc>
<doc id="1494969" url="https://pl.wikipedia.org/wiki?curid=1494969" title="Gare de Charleville-Mezieres">
Gare de Charleville-Mezieres



</doc>
<doc id="1494971" url="https://pl.wikipedia.org/wiki?curid=1494971" title="Embraer P-99">
Embraer P-99

Embraer P-99 – wojskowy samolot rozpoznawczy brazylijskiej firmy Embraer. Pierwszy lot odbył się w 1999 roku. Samolot kupiły trzy kraje: Meksyk, Grecja i Brazylia, Embraer oferował trzy wersje tej maszyny P-99, R-99A i R-99B. Samolot ma prawie identyczną konstrukcję co Embraer 145. Ze względu na wysoką cenę samolotu lata tylko 15 egzemplarzy maszyny.
Warianty.
R-99A to maszyna rozpoznawcza z systemem AWACS. Radar do R-99A wyprodukowano w Szwecji przez firmę Ericsson. Samolot zdobył największą popularność z trzech modeli.
R-99B to wersja wyposażona w Radar z syntetyczną aperturą. Samolot posiada odbiornik teledetekcyjny.
P-99 to patrolowa wersja maszyny. Samolot był uzbrojony w torpedy i w rakiety typu powietrze-powietrze.

</doc>
<doc id="1494973" url="https://pl.wikipedia.org/wiki?curid=1494973" title="Reflektometria GNSS">
Reflektometria GNSS

Reflektometria GNSS (ang. "GNSS reflectometry") obejmuje wykonywanie pomiarów za pomocą odbitych od powierzchni Ziemi sygnałów z systemów nawigacyjnych takich jak GPS czy GLONASS.

</doc>
<doc id="1494982" url="https://pl.wikipedia.org/wiki?curid=1494982" title="Madcon">
Madcon

Madcon (skrót od Mad Conspiracy) – norweski zespół muzyczny tworzący muzykę hip-hopową założony w 1992 roku przez Tshawę Baqwę oraz Yosefa Wolde-Mariama.
Członkowie.
Yosef Wolde-Mariam (ur. 4 sierpnia 1978) jest norweskim prezenterem telewizyjnym i raperem znanym także pod pseudonimem Critical. Urodził się w Norwegii jako syn rodziców mających przodków z Etiopii i Erytrei, dorastał w Grefsen. W 2012 roku został jednym z jurorów programu "The Voice – Norges beste stemme" będącego norweską wersją formatu "The Voice".
Tshawe Baqwa (ur. 6 stycznia 1980) jest norweskim prezenterem telewizyjnym i raperem znanym także pod pseudonimam Kapricon. Urodził się w Niemczech, jego rodzice pochodzili z Republiki Południowej Afryki. Jako sześciomiesięczne dziecko przeprowadził się z rodzicami do Oslo, a jako czternastolatek powrócił z nimi do RPA. W celu rozpoczęcia kariery muzycznej powrócił do Norwegii. W 2007 roku wygrał trzecią edycję programu "Skal vi danse" będącego norweską wersją formatu "Dancing with the Stars".
Historia zespołu.
W 2000 roku duet wydał swój pierwszy wspólny singiel – „God Forgive Me”. Dwa lata później zyskali rozpoznawalność w kraju po wydaniu singla „Barcelona” nagranego we współpracy z hip-hopowym duetem Paperboys. W 2004 roku ukazał się debiutancki album studyjny Madcon zatytułowany "It’s All a Madcon", za który otrzymali m.in. nagrodę "Spellemannprisen" w kategorii "Najlepszy album Hip-hop/R&amp;B". 
W grudniu 2007 roku premierę miała ich druga płyta studyjna zatytułowana "So Dark the Con of Man", która zadebiutowała na trzecim miejscu krajowej listy najczęściej kupowanych albumów. Płyta promowana była m.in. przez singiel „Beggin’” będący coverem piosenki grupy The Four Seasons o tym samym tytule z 1967 roku. Utwór zadebiutował na pierwszym miejscu listy przebojów we Francji oraz dotarł na szczyt notowania m.in. w Norwegii, Holandii i Belgii.
W 2008 roku duet został wyróżniony Światową Nagrodą Muzyczną w kategorii „najlepiej sprzedający się norweski wykonawca”. W tym samym roku muzycy poprowadzili program rozrywkowy "Kan du Teksten?" będący norweską wersją formatu "Don’t Forget the Lyrics!" (w Polsce znanym jako "Tak to leciało!"). Na początku grudnia wydali swój trzeci album studyjny zatytułowany "An InCONvenient Truth". W kolejnym roku ukazała się ich pierwsza płyta kompilacyjna pt. "Conquest", na której znalazły się najpopularniejsze utwory w ich dorobku.
W maju 2010 roku duet wystąpił jako gość muzyczny w finale 55. Konkursu Piosenki Eurowizji organizowanego w Oslo. Muzycy zaprezentowali wówczas flash mob do swojego nowego singla „Glow” zapowiadającego ich nową płytę studyjną zatytułowaną "Contraband" z grudnia tego samego roku. Album promowany był również m.in. przez singiel „Freaky Like Me”, który dotarł do pierwszego miejsca norweskiej listy przebojów. W 2011 roku muzycy wystąpili podczas koncertu Eska Music Awards 2011 organizowanego w Katowicach, gdzie otrzymali nagrodę w kategorii „zagraniczny zespół roku”.
W czerwcu 2012 roku premierę miała ich piąta płyta studyjna zatytułowana "Contakt", zaś jesienią 2013 roku ukazał się ich szósty album pt. "Icon".
W 2015 roku opublikowali swój nowy singiel „Don’t Worry”, który nagrali we współpracy z amerykańskim piosenkarzem Rayem Daltonem. W Polsce nagranie uzyskało status platynowej płyty.

</doc>
<doc id="1494987" url="https://pl.wikipedia.org/wiki?curid=1494987" title="Porphyrellus porphyrosporus">
Porphyrellus porphyrosporus



</doc>
<doc id="1494988" url="https://pl.wikipedia.org/wiki?curid=1494988" title="Asinfo">
Asinfo



</doc>
<doc id="1494989" url="https://pl.wikipedia.org/wiki?curid=1494989" title="Daniel Waszkiewicz">
Daniel Waszkiewicz

Daniel Dymitr Waszkiewicz (ur. 7 stycznia 1957 w Chocianowie) – polski piłkarz ręczny, olimpijczyk, trener, od 2017 szkoleniowiec Azotów-Puławy.
Życiorys.
Ukończył I Liceum Ogólnokształcące w Legnicy (1975) oraz Akademię Wychowania Fizycznego w Gdańsku (1991).
Jako piłkarz ręczny grał na pozycji rozgrywającego. W seniorskiej reprezentacji Polski rozegrał 214 oficjalnych spotkań międzypaństwowych, zdobywając w nich 705 bramek. Otrzymał brązowy medal podczas mistrzostw świata w 1982 w RFN, był także 6. na mistrzostwach świata w 1978 w Danii oraz 7. na igrzyskach olimpijskich w 1980 w Moskwie. Podczas zawodów Przyjaźń-84 wraz z reprezentacją został nagrodzony brązowym medalem.
Był sześciokrotnym mistrzem Polski: w 1977 i 1978 ze Śląskiem Wrocław oraz w 1984, 1985, 1986 i 1987 z Wybrzeżem Gdańsk. Trzykrotnie wystąpił w finale Pucharu Europy (1978, 1986, 1987).
W polskiej lidze reprezentował barwy Miedzi Legnica (której jest wychowankiem), Śląska Wrocław i Wybrzeża Gdańsk.
Po zakończeniu gry w Polsce występował w RFN (wicemistrzostwo kraju w 1989), gdzie później został trenerem. Po powrocie do kraju pracował m.in. ze swoim dawnym klubem – Wybrzeżem Gdańsk, z którym zdobył dwa tytuły mistrza Polski (2000, 2001). Do kwietnia 2012 był asystentem trenera reprezentacji Polski Bogdana Wenty z którym prowadził reprezentację w 187 meczach (104 zwycięstwa, 18 remisów, 65 porażek).
5 lutego 2007, "za wybitne zasługi dla rozwoju polskiego sportu, za osiągnięcia w pracy szkoleniowej", został odznaczony Krzyżem Kawalerskim Orderu Odrodzenia Polski.
W kwietniu 2012 otrzymał od zarządu Związku Piłki Ręcznej w Polsce (razem z Damianem Wleklakiem) propozycję prowadzenia reprezentacji Polski mężczyzn w dwumeczu z Litwą w ramach eliminacji do mistrzostw świata. Trenerem reprezentacji Polski był od kwietnia do września 2012.

</doc>
<doc id="1494996" url="https://pl.wikipedia.org/wiki?curid=1494996" title="Rozdziele (Tatry)">
Rozdziele (Tatry)

Rozdziele (słow. "Javorová škára", niem. "Krotenseescharte", węg. "Varangyostavi-csorba") – głęboka, wąska przełęcz w głównej grani Tatr położona na wysokości 2330 m n.p.m., pomiędzy Małym Jaworowym Szczytem ("Malý Javorový štít", 2380 m) a Jaworowym Szczytem ("Javorový štít", 2418 m), a dokładnie jego zachodnim wierzchołkiem, Pośrednim Jaworowym Szczytem ("Prostredný Javorový štít"). Po północnej stronie przełęczy znajduje się Dolina Zadnia Jaworowa ("Zadná Javorová dolina"), a po południowej – Dolina Staroleśna ("Veľká Studená dolina").
Na przełęcz nie wyprowadza żaden szlak turystyczny, przejście przez nią nie ma również większego znaczenia dla taterników.
Pierwsze znane wejścia:

</doc>
<doc id="1495000" url="https://pl.wikipedia.org/wiki?curid=1495000" title="Okręg wyborczy Newport (Kornwalia)">
Okręg wyborczy Newport (Kornwalia)

Okręg wyborczy Newport (Kornwalia) – powstał w 1529 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował miasto Newport w Kornwalii. Został zlikwidowany w 1832 r.

</doc>
<doc id="1495002" url="https://pl.wikipedia.org/wiki?curid=1495002" title="Jerzy Chodkiewicz (Marszałek Trybunału)">
Jerzy Chodkiewicz (Marszałek Trybunału)



</doc>
<doc id="1495005" url="https://pl.wikipedia.org/wiki?curid=1495005" title="Jerzy Chodkiewicz">
Jerzy Chodkiewicz



</doc>
<doc id="1495007" url="https://pl.wikipedia.org/wiki?curid=1495007" title="Alonso de Ercilla y Zúñiga">
Alonso de Ercilla y Zúñiga

Alonso de Ercilla y Zúñiga (ur. 7 sierpnia 1533 w Madrycie, zm. 29 listopada 1594) – hiszpański szlachcic, żołnierz i poeta.
W 1548 roku został paziem późniejszego króla Filipa II. W tym charakterze odwiedził Włochy, Niemcy i Holandię oraz był obecny podczas ślubu Filipa z Marią I Tudor w 1554 roku.
Po udaniu się do Peru w 1557 roku uczestniczył podczas buntu Francisca Hernandeza Girona w walkach z Araukanami w Chile, gdzie walczył po stronie buntowników, za co został potępiony. W 1558 roku, po śmierci generała Garcíi Hurtado de Mendozy, Marquis of Cañete, został ułaskawiony i wziął udział w bitwie pod Quipeo (14 grudnia 1558).
W 1562 roku powrócił do Hiszpanii, a następnie odwiedzał Włochy, Francję, Niemcy i Czechy. W 1570 roku ożenił się z Marią de Bathn. W tym samym roku został Kawalerem Zakonu Santiago. W 1578 roku reprezentował króla Filipa w misji do Saragossy.
Jego główną pracą był epicki poemat "La Araucana", opisujący wydarzenia z okresu wojny z Araucanami. Poemat składał się z trzech części. Pierwsza napisana została w Chile i opublikowana w 1569 roku. Jej treść oparta była na wydarzeniach historycznych. Część druga, opublikowana w 1578 roku, zawiera romantyczne i fantastyczne opisy różnych wydarzeń. Część trzecia, opublikowana w latach 1589–1590, pełna jest nieistotnych epizodów. Praca uważana jest za klasykę renesansowej epiki napisaną w języku hiszpańskim i za pierwsze ważne narodowe dzieło Chile, opisujące kraj oraz w pozytywnym świetle przedstawiające Araukanów. Dwie części poematu przełożył na język polski Czesław Ratka.
Postać Alonso de Ercilla y Zúñiga była tematem obrazu Williama Blake’a z 1800.

</doc>
<doc id="1495010" url="https://pl.wikipedia.org/wiki?curid=1495010" title="Pucie">
Pucie

Pucie – osada w Polsce położona w województwie zachodniopomorskim, w powiecie goleniowskim, w gminie Goleniów.
W latach 1975–1998 miejscowość położona była w województwie szczecińskim.

</doc>
<doc id="1495020" url="https://pl.wikipedia.org/wiki?curid=1495020" title="Izba przyjęć">
Izba przyjęć

Izba przyjęć – jednostka organizacyjna szpitala. Pracuje w trybie ciągłym. Składa się z rejestracji, gabinetu lekarskiego (jednego lub kilku w zależności od potrzeb) i pokoju wywiadów. W izbie przyjęć wymagane jest wyposażenie pozwalające na podejmowanie czynności ratujących życie. Wyposażenie pomieszczeń izby przyjęć jest dostosowane do potrzeb związanych z rodzajem udzielanych świadczeń. Dojazd i dojście musi być dogodne i dobrze oznakowane, z możliwością podjazdu ambulansów i dostępem dla osób niepełnosprawnych. Chorzy w stanie zagrożenia życia przyjmowani są poza kolejnością.
Izba przyjęć szpitala przyjmuje pacjentów:
Do zadań izby przyjęć należy:
Udając się do szpitala, należy zabrać między innymi:
Przy trybie pilnym brak powyższych dokumentów nie stanowi przeszkody w przyjęciu do szpitala. Tryb pilny polega na natychmiastowym przyjęciu na dany oddział ze względu na nagłe pogorszenie się stanu zdrowia i o tym decyduje bezpośrednio lekarz z Izby Przyjęć.

</doc>
<doc id="1495021" url="https://pl.wikipedia.org/wiki?curid=1495021" title="Phủ Lý">
Phủ Lý

Phủ Lý – miasto w Wietnamie, stolica prowincji Hà Nam. W 2008 roku ludność miasta wynosiła 13 652 mieszkańców.

</doc>
<doc id="1495024" url="https://pl.wikipedia.org/wiki?curid=1495024" title="Pucko">
Pucko

Pucko – osada leśna w Polsce, w województwie zachodniopomorskim, w powiecie goleniowskim, w gminie Goleniów. Na mapach, leśnictwo Pucko jest określane nazwą Kliniska Małe (w odróżnieniu od Klinisk Wielkich).
Osadę stanowi pojedynczy budynek, w którym obecnie znajduje się siedziba nadleśnictwa Kliniska oraz leśniczówka Pucko.
W latach 1975–1998 miejscowość położona była w województwie szczecińskim.
W osadzie znajduje się Ośrodek Edukacji Przyrodniczej i Leśnej przy Nadleśnictwie Kliniska.

</doc>
<doc id="1495025" url="https://pl.wikipedia.org/wiki?curid=1495025" title="Barbara Cubin">
Barbara Cubin

Barbara L. Cubin (ur. 30 listopada 1946 w Salinas w Kalifornii) – amerykańska polityk związana z Partią Republikańską.
W latach 1995–2009 była przedstawicielką stanu Wyoming w Izbie Reprezentantów Stanów Zjednoczonych.

</doc>
<doc id="1495027" url="https://pl.wikipedia.org/wiki?curid=1495027" title="Zawracik Rówienkowy">
Zawracik Rówienkowy

Zawracik Rówienkowy (słow. "Malý Závrat", niem. "Gemsenscharte", "Großkohlbacher Gemsenscharte", węg. "Nagy-tar-pataki Zerge-horhos") – przełęcz w głównej grani Tatr położona na wysokości 2270 m n.p.m., pomiędzy Krzesanym Rogiem ("Kresaný roh", 2305 m) a Małym Jaworowym Szczytem ("Malý Javorový štít", 2380 m). Po północno-zachodniej stronie przełęczy znajduje się dolina Rówienki ("Rovienky"), a po południowo-wschodniej – Dolina Staroleśna ("Veľká Studená dolina").
Na przełęcz nie wyprowadza żaden szlak turystyczny. Przejście przez Zawracik Rówienkowy jest najdogodniejszym połączeniem dolin leżących po obu jego stronach, a także jednym z łatwiejszych przejść przez główną grań Tatr Wysokich z ich jednej strony na drugą. Było ono od dawna znane i używane przez myśliwych.
Pierwsze znane wejścia:

</doc>
<doc id="1495028" url="https://pl.wikipedia.org/wiki?curid=1495028" title="Prowincja Hà Nam">
Prowincja Hà Nam

Hà Nam – prowincja Wietnamu, znajdująca się w północnej części kraju, w Regionie Delty Rzeki Czerwonej.
Podział administracyjny.
W skład prowincji Hà Nam wchodzi pięć dystryktów oraz jedno miasto.

</doc>
<doc id="1495029" url="https://pl.wikipedia.org/wiki?curid=1495029" title="Ha Nam">
Ha Nam



</doc>
<doc id="1495031" url="https://pl.wikipedia.org/wiki?curid=1495031" title="William Henry Pickering">
William Henry Pickering

William Henry Pickering (ur. 15 lutego 1858 w Bostonie, zm. 17 stycznia 1938 w Mandeville, Jamajka) – amerykański astronom, brat Edwarda Charlesa Pickeringa. Odkrywca księżyca Saturna Febe w 1899.
Prace.
Febe odkrył na podstawie zdjęć wykonanych w 1898. Zauważył, że okrąża ona Saturna w kierunku przeciwnym niż pozostałe księżyce. W 1905 ogłosił odkrycie 10. księżyca Saturna – Temidy, na podstawie zdjęć z poprzedniego roku. Jak się później okazało, pomylił się. Dziesiąty księżyc (Janus), odkryty w 1966, najprawdopodobniej nie jest tym samym obiektem, ponieważ jego orbita znajduje się wewnątrz wszystkich księżyców Saturna, podczas gdy Temida miała leżeć pomiędzy Tytanem i Hyperionem.
Opierając się na teorii George’a Darwina zasugerował w 1907, że Księżyc powstał z fragmentu oderwanego od naszej planety w rejonie Pacyfiku. Spekulował też, że niegdyś istniał na Ziemi jeden kontynent, który rozpadł się po powstaniu Księżyca.
Obserwował całkowite zaćmienia Słońca oraz badał kratery na Księżycu. Obserwując krater o nazwie Eratostenes ogłosił, że nieregularne zmiany w jego wyglądzie można wyjaśnić istnieniem tam przemieszczających się rojów owadów. Twierdził, że zaobserwował na Księżycu roślinność.
W 1919 przewidział istnienie i orbitę nowej planety Układu Słonecznego, opierając się na anomaliach ruchu orbitalnego Urana i Neptuna. Obserwacje prowadzone w Mount Wilson Observatory nie dowiodły jednak jej istnienia. Pluton został odkryty w 1930 przez Clyde’a Tombaugha. Jednakże wiadomo dziś, że masa tego obiektu jest zbyt mała, aby znacząco zaburzyć ruch takich planet jak Uran i Neptun. Po odkryciu Plutona, Pickering zinterpretował symbol nadany planecie jako odniesienie do siebie (litera P) oraz Lowella (litera L).
Pickering uczestniczył w konstrukcji i otwarciu kilku obserwatoriów w szczególności Lowell Observatory w Arizonie w USA. W późniejszym okresie spędził dużo czasu w swoim prywatnym obserwatorium na Jamajce. Wydał atlas fotograficzny Księżyca.
Nagrody i upamiętnienie.
W 1909 roku przyznano mu nagrodę Prix Jules-Janssen.
W uznaniu zasług braci Wiliama i Edwarda Pickeringów nazwane zostały:

</doc>
<doc id="1495032" url="https://pl.wikipedia.org/wiki?curid=1495032" title="Rówienkowa Przełęcz">
Rówienkowa Przełęcz

Rówienkowa Przełęcz (słow. "Rovienkové sedlo", niem. "Rovinkischarte", węg. "Rovinki-horhos") – głęboka przełęcz w głównej grani Tatr położona na wysokości 2230 m n.p.m., pomiędzy Rówienkową Turnią ("Rovienková veža", 2272 m) a Krzesanym Rogiem ("Kresaný roh", 2305 m). Po północno-zachodniej stronie przełęczy znajduje się dolina Rówienki ("Rovienková dolina"), a po południowo-wschodniej – Dolina Staroleśna ("Veľká Studená dolina").
Na przełęcz nie wyprowadza żaden szlak turystyczny. Przejście przez Rówienkową Przełęcz jest dogodnym połączeniem dolin leżących po obu jej stronach. Było ono od dawna znane i używane przez myśliwych.
Pierwsze znane wejścia:

</doc>
<doc id="1495033" url="https://pl.wikipedia.org/wiki?curid=1495033" title="Laura Marling">
Laura Marling

Laura Beatrice Marling (ur. 1 lutego 1990 w Hampshire) – brytyjska piosenkarka i autorka tekstów.
Występowała przed jednym z najbardziej znanych brytyjskich indie rockowych artystów – Jamie T, który zaprosił ją do koncertowania po tym, jak zobaczył Laurę na jej drugim występie.
Początkowo występowała z brytyjskim zespołem Noah and the Whale, którego frontman Charlie Fink został producentem albumu Laury – "Alas, I Cannot Swim", który wyszedł 4 lutego 2008 roku. Jej kariera w zespole trwała do maja 2008 roku. Zaśpiewała z The Rakes w piosence „Suspicious Eyes”. Zespół ten znalazł Marling dzięki stronie MySpace. Wystąpiła również gościnnie w utworze „Young Love” z zespołem Mystery Jets na ich drugim albumie "Twenty One". Supportowała Devendrę Banhart oraz Adama Greena.
Jednym z pierwszych, ważniejszych występów telewizyjnych było pojawienie się w znanym, brytyjskim programie "Later with Jools Holland", gdzie zaśpiewała piosenkę „New Romantic”.
Jej dwa pierwsze albumy ("Alas, I Cannot Swim" i "I Speak Because I Can") oraz czwarty ("Once I Was an Eagle") i siódmy ("Song for Our Daughter") zdobyły nominacje do Mercury Prize. W 2011 Marling zdobyła Brit Award w kategorii „Najlepsza brytyjska artystka”. Została ponownie nominowana w tej samej kategorii w edycjach 2012, 2014, 2016 i 2018. Dwukrotnie nominowana do Nagród Grammy w kategorii „najlepszy album folkowy”: za album "Semper Femina" (2018) oraz za album "Song for Our Daughter" (2021).

</doc>
<doc id="1495046" url="https://pl.wikipedia.org/wiki?curid=1495046" title="Zakład Systemów Dyspozytorskich">
Zakład Systemów Dyspozytorskich

Zakład Systemów Dyspozytorskich (ZB-7) – został utworzony w styczniu 1982 roku, w Centrum Naukowo-Produkcyjnym Elektrotechniki i Automatyki Górniczej EMAG. Pracownicy Zakładu wywodzili się w większości z Zakładu Systemów Sterowania (BS-3), wchodzącego w skład Ośrodka Badawczo-Rozwojowego Systemów Mechanizacji, Elektrotechniki i Automatyki Górniczej SMEAG, wchłoniętego przez Centrum Naukowo-Produkcyjne Elektrotechniki i Automatyki Górniczej EMAG w tym samym czasie. 
Działalność.
W początkowym okresie działalności zadaniem Zakładu Systemów Dyspozytorskich (ZB-7) było rozpowszechnienie istniejących modułów systemu dyspozytorskiego MSD-80 oraz opracowanie i wdrożenie z kopalniach modułu SYLOK przeznaczonego do lokalizacji epicentrum wstrząsu i określania jego energii.
W latach 1982 - 1987 w polskich kopalniach zainstalowano 24 moduły SAK, 20 modułów HADES, 6 modułów CMC1/2 oraz 16 modułów SYLOK. Niezależnie od zastosowań w Polsce moduły systemu dyspozytorskiego MSD-80 były przedmiotem eksportu. Za granicę sprzedano także licencję na moduły SAK i SYLOK.
Wdrożone w kopalniach moduły systemu dyspozytorskiego MSD-80 okazały się cennym źródłem informacji, przyczyniając się do rozwoju metod pomiarowych. W powiązaniu z rozwojem technologii informatycznych (bazy danych, grafika komputerowa, mikroprocesory) pozwoliły na opracowanie nowej generacji urządzeń dyspozytorskich.
Prace nad nową generacją urządzeń rozpoczęto już w roku 1985, a ich wynikiem były:
Do połowy lat 90. XX wieku wdrożono w polskich kopalniach 22 systemy mikroHADES, 28 stacjonarnych aparatur sejsmoakustycznych ARES, 10 stacjonarnych aparatur mikrosejsmologicznych ARAMIS oraz 8 przenośnych aparatur sejsmicznych PASAT 12i.
Nowym kierunkiem prac było zastąpienie komunikatów tekstowych, wyświetlanych na ekranach monitorów monochromatycznych, schematami technologicznymi wyświetlanymi na ekranach monitorów barwnych, początkowo semigraficznych, a następnie graficznych. Zastosowanie symboli graficznych oraz atrybutów koloru i pulsowania ułatwiło dyspozytorom percepcję coraz większej liczby informacji. 
Wynikiem tych działań było opracowanie i wdrożenie w kopalniach dynamicznej tablicy synoptycznej DTS-1. Eksperymentalne wdrożenie modelu dynamicznej tablicy synoptycznej miało miejsce w kopalni MURCKI w roku 1986, natomiast prototypu w kopalni MOSZCZENICA w 1988 roku. Do połowy lat 90. XX wieku wdrożono w polskich kopalniach 10 dynamicznych tablic synoptycznych DTS-1.

</doc>
<doc id="1495050" url="https://pl.wikipedia.org/wiki?curid=1495050" title="Wielki Wschód Narodowy Polski">
Wielki Wschód Narodowy Polski

Wielki Wschód Narodowy Polski (od 1812, w latach 1784–1793 Wielki Wschód Królestwa Polskiego i Wielkiego Księstwa Litewskiego) – przedstawicielstwo polskich symbolicznych lóż wolnomularskich i kapituł, wybierających na rok jednego wielkiego mistrza, jego trzech namiestników i trzynastu wielkich urzędników.
Powołany w Rzeczypospolitej w 1784, działał na podstawie konstytucji wolnomularskiej "Acte déclaratoire et statut du Grand Orient du Royaume de Pologne et du Grand Duché de Lithuanie".
Wielki Wschód Narodowy Polski rządził się siedmiostopniowym rytem różanego krzyża.
Działał do czasu wydania ukazu cesarza Aleksandra I z 25 września 1821, zamykającego loże wolnomularskie.

</doc>
<doc id="1495051" url="https://pl.wikipedia.org/wiki?curid=1495051" title="Graniasta Przełęcz">
Graniasta Przełęcz

Graniasta Przełęcz (słow. "Vyšné Rovienkové sedlo", niem. "Obere Rovinkischarte", węg. "Felső-Rovinki-horhos") – przełęcz w głównej grani Tatr położona na wysokości 2235 m n.p.m., pomiędzy Graniastą Turnią ("Hranatá veža", 2261 m) a Rówienkową Turnią ("Rovienková veža", 2272 m). Po północno-zachodniej stronie przełęczy znajduje się dolina Rówienki ("Rovienky"), a po południowo-wschodniej – Dolina Staroleśna ("Veľká Studená dolina").
W grani pomiędzy Graniastą Przełęczą a Rówienkową Turnią znajduje się jeszcze jedna przełęcz – Rówienkowa Szczerbina (ok. 2240 m), od Graniastej Przełęczy oddzielona niemal poziomym fragmentem grani, w którym położony jest Rówienkowy Ząb.
Na przełęcz nie wyprowadza żaden szlak turystyczny. Przejście przez Graniastą Przełęcz nie jest dogodnym połączeniem dolin leżących po obu jej stronach, ponieważ do Doliny Staroleśnej opada z niej urwisko. Drogi prowadzące przez Graniastą Przełęcz i Rówienkową Szczerbinę można dowolnie ze sobą kombinować ze względu na łatwą drogę pomiędzy nimi.
Pierwsze znane wejścia:

</doc>
<doc id="1495052" url="https://pl.wikipedia.org/wiki?curid=1495052" title="Wielka Loża Narodowa Wielkiego Wschodu Polski">
Wielka Loża Narodowa Wielkiego Wschodu Polski



</doc>
<doc id="1495053" url="https://pl.wikipedia.org/wiki?curid=1495053" title="Wiliam Bernhardt">
Wiliam Bernhardt



</doc>
<doc id="1495054" url="https://pl.wikipedia.org/wiki?curid=1495054" title="Hamelin Polska">
Hamelin Polska

Hamelin Polska Sp. z o.o. – prywatne przedsiębiorstwo papiernicze powstałe w Warszawie w 1989 roku. Spółka należy do francuskiego koncernu Hamelin.
Produkty.
Przedsiębiorstwo specjalizuje się w przemyśle papierniczym; obecnie produkuje między innymi: 

</doc>
<doc id="1495055" url="https://pl.wikipedia.org/wiki?curid=1495055" title="Emilio Sánchez Perrier">
Emilio Sánchez Perrier

Emilio Sánchez Perrier (ur. 1855 w Sewilli, zm. 1907 w Alhama de Granada) – hiszpański malarz pejzażysta.
Życiorys.
Studiował w Akademii Sztuk Pięknych w Sewillii i w Madrycie na Królewskiej Akademii Sztuk Pięknych św. Ferdynanda. W 1871 zamieszkał w Grenadzie, gdzie przyjaźnił się z Mariano Fortuny, wiele podróżował po Hiszpanii.
W 1879 udał się do Paryża, gdzie kontynuował studia w pracowniach Auguste Bolarda, Jeana-Léona Gérômea i Felixa Ziema. Podróżował do Bretanii (1886 ), Maroka (1887) i Włoch (Wenecja w latach 1884-1885). W 1890 powrócił do Hiszpanii, założył kolonię artystyczną w Alcalá de Guadaíra pod Sewillą. Ostatnie lata życia chorował na gruźlicę, która doprowadziła go do przedwczesnej śmierci w 1907.
Perrier wystawiał w Hiszpanii, Francji i Anglii m.in. w Royal Academy w Londynie, paryskim Salonie, w Madrycie i Sewilli. Na Wystawie Światowej w 1889 otrzymał srebrny medal. Był członkiem Akademii Sztuk Pięknych w Sewilli i francuskiej "Société Nationale de Beaux Arts".
Twórczość.
Artysta malował głównie romantyczne i intymne pejzaże, w których fundamentalne znaczenie miały woda i niebo. Często tematem jego prac była architektura. Początkowo były to krajobrazy Andaluzji, później w czasie pobytu we Francji okolice Fontainebleau i Barbizon. W miarę upowszechniania się fotografii jego prace stawały się coraz bardziej precyzyjne i realistyczne. Szczególną uwagę krytyki zwróciły miejskie pejzaże Wenecji i Tangeru w północnym Maroku.
Pod koniec życia wypracował styl zbliżony do postimpresjonizmu. Jego prace znajdują się w najważniejszych kolekcjach publicznych i prywatnych w Europie i Ameryce.

</doc>
<doc id="1495056" url="https://pl.wikipedia.org/wiki?curid=1495056" title="Galeria Sztuki Współczesnej Kersten">
Galeria Sztuki Współczesnej Kersten

Galeria Sztuki Współczesnej „Kersten” – galeria sztuki założona w 1995 w Krakowie, mieszcząca się w budynku Hotelu Grand. Instytucja współpracuje z Akademią Sztuk Pięknych ułatwiając promocję najbardziej utalentowanych absolwentów. Od 2006 przy ulicy św. Jana 9 funkcjonuje filia galerii.

</doc>
<doc id="1495058" url="https://pl.wikipedia.org/wiki?curid=1495058" title="Lamborghini Tipo III">
Lamborghini Tipo III

Lamborghini Tipo III – wersja Urraco P250 przeznaczona na rynek amerykański, produkowana w latach 1972 - 1976. 
Lamborghini Tipo III to Urraco P250 z modyfikacjami niezbędnymi do uzyskania homologacji na rynku USA. Wnętrze nie zostało zmienione, natomiast w podwoziu i nadwoziu wprowadzono kilka modyfikacji. Na zewnątrz zamontowano duże czarne zderzaki, które gwarantowały pieszym większe bezpieczeństwo w razie potrącenia ich przez to auto. Zwiększyły się przez to długość i szerokość pojazdu. Ponadto w stosunku do europejskiego odpowiednika cała konstrukcja Tipo III została wzmocniona. W efekcie Tipo III był cięższy o 200 kg więcej od Urraco P250. Aby przestrzegać surowe normy USA moc silnika została obniżona ze 162 kW (220 KM) do 132 kW (180 KM). Zmniejszył się także moment obrotowy, co w połączeniu z większą masą znacznie pogorszyło osiągi.

</doc>
<doc id="1495063" url="https://pl.wikipedia.org/wiki?curid=1495063" title="Enfield (Connecticut)">
Enfield (Connecticut)

Enfield – miejscowość w północno-wschodnich Stanach Zjednoczonych, w stanie Connecticut, w hrabstwie Hartford.

</doc>
<doc id="1495065" url="https://pl.wikipedia.org/wiki?curid=1495065" title="Carlton Centre Office Tower">
Carlton Centre Office Tower

Carlton Centre Office Tower – wieżowiec w Johannesburgu, w Republice Południowej Afryki. Budynek ma 225,5 metra wysokości i 50 kondygnacji. Powierzchnia całkowita wszystkich pomieszczeń wynosi 68 055 m². Budynek jest najwyższym budynkiem w mieście, w kraju, a także na całym kontynencie. Został zaprojektowany przez firmę Skidmore, Owings &amp; Merill.

</doc>
<doc id="1495066" url="https://pl.wikipedia.org/wiki?curid=1495066" title="Codex Dublinensis">
Codex Dublinensis

Kodeks Dubliński, łac. Codex Dublinensis albo Codex Dublinensis Rescriptus (Gregory-Aland no. Z albo 035) – grecki kodeks uncjalny Nowego Testamentu, przekazujący fragmenty Ewangelii Mateusza. Zawiera również fragment Księgi Izajasza w przekładzie Septuaginty (O lub 918 w numeracji Rahlfsa). Paleograficznie datowany jest na VI wiek. Jest palimpsestem, zachował się we fragmentarycznym stanie, jego tekst cieszy się zainteresowaniem ze strony krytyków tekstu i jest cytowany w krytycznych wydaniach greckiego Nowego Testamentu oraz Septuaginty.
Kodeks przechowywany jest w Trinity College (K 3.4), w Dublinie.
Opis.
Kodeks zawiera fragmenty tekstu Ewangelii Mateusza na 32. pergaminowych kartach (27 na 20 cm). Tekst pisany jest jedną kolumną na stronę, 21 linijek w kolumnie, 27 liter w linijce, wielką, atrakcyjną i bardzo precyzyjną uncjałą. Tekst jest pisany metodą "scriptio continua", bez przerw między wyrazami, skróty są rzadko stosowane. Litery są większe niż w kodeksach Alexandrinus i Vaticanus, mniejsze niż w kodeksie Petropolitanus purpureus, tej samej wielkości co w Nitriensis. Tekst nie stosuje przydechów ani akcentów. Litera alfa oraz my mają bardzo szczególne kształty, my wygląda jak odwrócone Π. Litera delta nie ma prowadzących w dół kresek lub punktów, litery iota, tau oraz gamma mają prosty kształt, bez dodatkowych kresek oraz punktów. Pi jest nadzwyczaj wielkie. Występuje błąd itacyzmu, np. dyftong αι mylony jest z ε, a ι mylone jest z ει.
Na marginesach tekst został podzielony według Sekcji Ammoniusza, ale nie ma odniesień do Kanonów Euzebiusza. Cytaty starotestamentowe oznakowane zostały znakiem &gt;.
Do dnia dzisiejszego zachowały się następujące partie Ewangelii Mateusza:
Wszystko to stanowi mniej niż 15% Ewangelii Mateusza.
Ten sam rękopis zawiera również osiem kart z partiami Księgi Izajasza (30,2-31,7; 36,19-38,2) w przekładzie Septuaginty. Teksty te mają późniejsze pochodzenie niż Ewangelia Mateusza. Uncjała została starta i nadpisana nowym minuskułowym tekstem. Kodeks jest palimpsestem. Górny tekst zawiera teksty patrystyczne sporządzone pismem minuskułowym, zawierającym homilię Grzegorza z Nazjanzu. Karty zostały przedtem zgięte w pół.
Tekst kodeksu.
Grecki tekst kodeksu przekazuje tekst aleksandryjski, z licznymi obcymi naleciałościami. Tekst aleksandryjski kodeksu jest w bliskiej relacji do Kodeksu Synajskiego.
Kurt Aland dał mu profil tekstualny 31, 51/2, 112, 2S, co oznacza, że 3 razy wspiera tekst bizantyński przeciwko oryginalnemu, 5 razy zgodny jest z tekstem bizantyńskim i oryginalnym, 11 razy wspiera tekst oryginalny przeciwko bizantyńskiemu, posiada ponadto 2 sobie właściwe warianty. Aland zaklasyfikował go do Kategorii III. Oznacza to, że tekst rękopisu zawiera dużo starożytnych wariantów i jest przydatny w rekonstrukcji oryginalnego tekstu.
Tekst Septuaginty reprezentuje recenzję hezychiańską.
W Mt 1,20 stosuje wariant Μαριαμ zamiast Μαριαν. Wariant kodeksu wspierany jest przez 01, 04, 05, 032, 038, "f"13. Krytycy tekstu uważają ten wariant za błędny.
W Mt 1,25 stosuje krótką lekcję z wariantem ετεκεν υιον ("urodziła syna"), wariant jest wspierany przez 01, 03, 071, "f"1, "f"13, 33 i niektóre minuskuły. Większość rękopisów stosuje wariant ετεκεν τον υιον αυτης τον πρωτοτοκον ("urodziła syna swego pierworodnego"), a jest on wspierany przez: 04, 05, 019, 032, 087 oraz rękopisy tradycji bizantyńskiej.
Historia.
Rękopis został sporządzony w Egipcie. John Barrett, pierwszy wydawca kodeksu, datował go na wiek VI. Za datą tą opowiedziała się większość badaczy z XIX wieku, pomimo iż Thomas Kingsmill Abbott, trzeci wydawca kodeksu, opowiadał się za V wiekiem. Data ta została ustalona na drodze paleograficznego porównania z Kodeksem Aleksandryjskim. Wieku VII nikt nie proponował, ponieważ zgodnie z obowiązującą wtedy teorią Montfaucona przydechy i akcenty wprowadzono w wieku VII, a tych rękopis nie posiada. Ustalenia te zostały zaakceptowane przez następne pokolenia badaczy. Scrivener oraz Gregory datowali kodeks na wiek VI. Obecnie INTF datuje rękopis na VI wiek.
Palimpsest został sporządzony prawdopodobnie w Grecji, przez nadpisanie homilii Grzegorza z Nazjanzu. Przy produkcji nowego rękopisu karty ze starych rękopisów były zginane w pół wraz z jedną nową kartą i układane w "quarto". Materiał patrystyczny datowany jest na wiek X lub XI.
Kodeks został odkryty przez Johna Barretta w 1787 roku. Barrett znalazł rękopis, który był przykryty starymi minuskułowymi tekstami. Barrett dokonał pierwszej próby odczytania palimpsestu i wydał go w 1801 roku. Ten sam badacz wydał również faksymile. Po jednej stronie publikacji znajdowało się faksymile, po drugiej transkrypcja tekstu. Faksymile zostało uprzednio przygotowane na miedzianych blachach, przez specjalnego rzemieślnika, który wyrzeźbił podobizny liter. Nie jest ono dokładne, kształty liter są dość dowolne i bardziej symetryczne od oryginalnych. Barrett zostawił puste przestrzenie w miejscach, w których pergamin był uszkodzony bądź niepełny, jednak bez żadnego wyjaśnienia i w rezultacie czytelnik miał wrażenie, że są to partie nie odczytane przez wydawcę, ale skrywające jakiś tekst. Wydanie poprzedzone zostało "Prolegomeną", której autor dyskutuje na tematy nie związane z rękopisem. Uczeni nie byli usatysfakcjonowani tym wydaniem. Gregory ocenił po stu latach, że to wydanie było bardzo słabe.
Tregelles, mając na uwadze puste przestrzenie w wydaniu Barretta, postanowił przygotować nowe wydanie, by odczytać pominięte, jak sądził, partie tekstu. Na jego prośbę kodeks został poddany chemicznej obróbce (w 1853 roku). Po chemicznej obróbce pergamin został przebarwiony na żółty kolor, ale nie poprawiło to czytelności palimpsestu. Okazało się, że puste przestrzenie z wydania Barretta to brakujące partie kodeksu, pomimo tego do odczytu Barrett dodał około 200 liter, odczytując również i te lekcje, które dla Barretta były nieczytelne. Tekst odczytany przez Tregellesa wydany został dopiero w 1863 roku. Niemniej Tischendorf wykorzystał odczyt Tregellesa do swego wydania Nowego Testamentu z roku 1859.
W 1880 roku T.K. Abbott, profesor z Dublinu, opublikował nowy odczyt palimpsestu, poprawiając dzieło Tregellesa. Abbott odczytał czterysta dodatkowych liter, których nie zdołał odczytać Tregelles. Abbott dołączył do swego wydania również odczyt nie wydawanej dotychczas Księgi Izajasza.
Na listę rękopisów Nowego Testamentu wciągnął go Tischendorf, nadając mu siglum Z. W 1908 roku Gregory nadał mu siglum 035. Hermann von Soden nadał mu siglum ε 26. Na liście rękopisów Septuaginty oznaczony został przy pomocy siglum O, Alfred Rahlfs nadał mu siglum 918.
Rękopis jest wykorzystywany w krytycznych wydaniach greckiego Nowego Testamentu. W 27 wydaniu Nestle-Alanda (NA27) zaliczony został do grupy rękopisów cytowanych w pierwszej kolejności. Został wykorzystany w "Synopsis Quattuor Evangeliorum" Alanda, w którym cytowany jest nie tylko oryginalny tekst 035, ale również tekst poprawek dokonanych przez późniejszych korektorów.
Fragmenty Księgi Izajasza są wykorzystywane w krytycznych wydaniach Septuaginty. Cytuje je "Editio altera" z 2006 roku.

</doc>
<doc id="1495071" url="https://pl.wikipedia.org/wiki?curid=1495071" title="Kodeks Dubliński (Wulgata)">
Kodeks Dubliński (Wulgata)



</doc>
<doc id="1495073" url="https://pl.wikipedia.org/wiki?curid=1495073" title="Thorildsplan">
Thorildsplan

Thorildsplan – powierzchniowa stacja sztokholmskiego metra, leży w Sztokholmie, w dzielnicy Kungsholmen, w Kristineberg. Na zielonej linii (T17, T18 i T19), między stacjami Kristineberg a Fridhemsplan. Dziennie korzysta z niej około 7 700 osób.
Stacja znajduje się równolegle do Drottningholmsvägen przy Lindhagensplan, u wejścia do tunelu pod Drottningholmsvägen. Ma jedno wyjście przy Drottningholmsvägen na wysokości Thorlidsvägen. Stację otworzono 26 października 1952, składy jeździły wówczas na linii Hötorget-Vällingby. Ma jeden peron.
Otoczenie.
W najbliższym otoczeniu stacji znajdują się:

</doc>
<doc id="1495074" url="https://pl.wikipedia.org/wiki?curid=1495074" title="Wielki Wschód Królestwa Polskiego i Wielkiego Księstwa Litewskiego">
Wielki Wschód Królestwa Polskiego i Wielkiego Księstwa Litewskiego



</doc>
<doc id="1495076" url="https://pl.wikipedia.org/wiki?curid=1495076" title="Krzesany Róg">
Krzesany Róg

Krzesany Róg (, , , 2295 m n.p.m.) – szczyt w głównej grani Tatr, wznoszący się nad doliną Rówienki ("Rovienková dolina") i Doliną Staroleśną ("Veľká Studená dolina"). Od Rówienkowej Turni ("Rovienková veža", 2272 m) oddzielony jest Rówienkową Przełęczą ("Rovienkové sedlo", 2230 m), a od Małego Jaworowego Szczytu ("Malý Javorový štít", 2380 m) – Zawracikiem Rówienkowym ("Malý Závrat", 2270 m).
Nazwa pochodzi od smukłego kształtu szczytu widzianego z doliny Rówienki. Na Krzesany Róg nie prowadzi żaden szlak turystyczny. Jedyne łatwe wejście nieznakowane jest od Rówienkowej Przełęczy.
Pierwsze znane wejścia:

</doc>
<doc id="1495080" url="https://pl.wikipedia.org/wiki?curid=1495080" title="Siamon">
Siamon

Siamon – faraon, władca starożytnego Egiptu z XXI dynastii, panował prawdopodobnie w latach 979–960 p.n.e.
Syn Amenemope. Był prawowitym następcą swego ojca Amenemope, popieranym przez arcykapłanów Amona w Tebach. Jednakże pod wpływem działań Libijczyków, popierających swego rodaka Osorkona, jednego z wodzów armii, zmuszony był na kilka lat zrezygnować z objęcia władzy. Po latach chaosu i starć wewnętrznych oraz zawarciu z Libijczykami porozumienia i po ich wycofaniu się do swych siedzib, objął władzę.
Do naszych czasów dotrwały jedynie ślady działalności, które Siamon pozostawił głównie w Tanis. Dokonał odbudowy i odnowienia zespołu świątyń Amona, które to znacznie ucierpiały w wyniku niepokojów, mających miejsce podczas panowania Osorkona. Wzniósł tam też nową kaplicę, a liczne depozyty fundacyjne znalezione w świątyni Amona i Mut, niezbicie świadczą o ogromnym rozmachu prac. Prace prowadzono także w świątyni Horusa w Mesen, także w Memfis i Pi-Ramzes, gdzie znaleziono blok kamienny z jego imieniem.
O próbach wpływu Siamona na wydarzenia w Palestynie świadczą fragmenty płaskorzeźb odnalezionych w Tanis, na których król przedstawiony jest w rytualnej pozie, roztrzaskując maczugą głowę pojmanego wroga.
Znaczącym źródłem informacji o Siamonie jest Biblia. Prawdopodobnie jest on faraonem, o którym Biblia mówi, iż przyjął w Egipcie wroga króla Dawida, następcę tronu Edomu – Hadada i dał mu za żonę siostrę swej żony, a także pokonał Filistynów i zdobył miasto Gezer. Jest to przekaz niezwykle ważny. Daje bowiem świadectwo militarnego zaangażowania Egiptu na terenach niegdyś jemu podległych oraz próbom wpływu na rozwój i kontrolę handlu z Fenicją oraz bezprecedensowemu przypadkowi w dziejach Egiptu, gdy to egipska księżniczka została żoną następcy tronu obcego kraju.

</doc>
<doc id="1495085" url="https://pl.wikipedia.org/wiki?curid=1495085" title="Lamborghini Jarama 400 GTS">
Lamborghini Jarama 400 GTS

Lamborghini Jarama 400 GTS – samochód sportowy klasy wyższej produkowany przez włoską markę Lamborghini w latach 1972 - 1976. 
Historia i opis modelu.
Model został zaprojektowany przez Bertone i zaprezentowany w 1972 w Genewie. Następca Jaramy 400 GT.
Lamborghini Jarama 400 GT, mimo tego że była naprawdę dobrym samochodem, sprzedawała się słabo, więc Lamborghini postanowilo wypuścić na rynek ulepszoną wersję. Zaprezentowano ją 2 lata po rozpoczęciu produkcji pierwszej wersji, czyli w 1972. Podwozie i zawieszenie się nie zmieniły. W wyglądzie nadwozia przeprowadzono kosmetyczne poprawki. Na masce pojawił się szeroki, płaski wlot powietrza. Dodatkowo wycięto wolty za przednimi nadkolami. Zmieniono konfigurację wycieraczek przedniej szyby oraz dodano nowe zderzaki. Zaadaptowano również felgi z Espady 400 GTE. Pozostawiono charakterystyczne przednie reflektory. Wnętrze zostało całkowicie przekonstruowane. Przeprojektowano całą deskę rozdzielczą. Skórę zostawiono tylko na fotelach i boczkach drzwi. Resztę powierzchni pokryto ciemnym, zamszowym materiałem. 
Większość drewnianych detali zastąpiono odpowiednikami z matowego aluminium. Zamontowano lepszą klimatyzację oraz nowe przyciski na desce rozdzielczej. Zmieniono także przednie fotele, dzięki którym pasażerowie na tylnej kanapie uzyskali więcej miejsca na nogi. Do budowy wnętrza użyto lżejszych materiałów, co zaowocowało zmniejszeniem wagi o 80 kg. W Jaramie GTS zastosowano nowy, bardziej sportowy układ wydechowy oraz zmodyfikowano układ dolotowy. Dzięki niemu moc silnika wzrosła do 269 kW (365 KM). Jarama GTS to pierwsze Lamborghini, które można było kupić z automatyczną skrzynią biegów. Była ona konstrukcją Chryslera i nosiła nazwę TorqueFlite. Mimo wygody takiego rozwiązania sprzedano tylko 10 GTS z automatem. Pozostałe 140 szt. wyposażono w 5-bieg. skrzynię manualną firmy ZF. Przez kłopoty finansowe firmy wyprodukowano tylko 150 sztuk tego modelu.
Jarama Bob.
Jarama Bob to Jarama 400 GTS przerobiona przez Boba Wallace'a - twórcę Lamborghini Miura Jota oraz Urraco Rallye. Auto poddano kompleksowej przeróbce, obejmującej niemal wszystkie elementy. W celu zmniejszenia masy pojazdu Bob Wallace zastąpił większość stalowych elementów nadwozia aluminiowymi odpowiednikami, szyby wykonano z pleksi, a reflektory powędrowały w dół i pozbyły się klapek. By idealnie wyważyć auto silnik powędrował do tyłu. Zmieniło się także położenie zbiornika paliwa i akumulatora. Efekt to idealny rozkład masy: 50% na tył i tyle samo na przód. Pojazd posiadał klatkę bezpieczeństwa. Bob Wallace przy modyfikacji auta nie pominął silnika. Zastosowano nowe gaźniki Weber, przez co moc wzrosła do 280 kW (380 KM). Wymagało to przebudowy systemu chłodzącego. Bob także zastosował większe tarcze hamulcowe i wyścigowe amortyzatory Koni. Prędkość maksymalna Jaramy Bob wynosiła 270 km/h. Ze względu na kłopoty finansowe samochód sprzedano do Arabii Saudyjskiej. Świat zapomniał o Jaramie Bob do czasu odnalezienia jej wraku w 1999. Auto ściągnięto do Wielkiej Brytanii, gdzie przeprowadzono z sukcesem jego rekonstrukcję.

</doc>
<doc id="1495088" url="https://pl.wikipedia.org/wiki?curid=1495088" title="Carol Moseley-Braun">
Carol Moseley-Braun



</doc>
<doc id="1495090" url="https://pl.wikipedia.org/wiki?curid=1495090" title="Rówienkowa Turnia">
Rówienkowa Turnia

Rówienkowa Turnia, dawniej Zachodnia Rówienkowa Turnia (słow. "Rovienková veža", "Západná Rovienková veža", niem. "Westliches Rovinkihorn", węg. "Nyugati-Rovinki-szarv", 2272 m n.p.m.) – szczyt w głównej grani Tatr, wznoszący się nad doliną Rówienki ("Rovienková dolina") i Doliną Staroleśną ("Veľká Studená dolina"). Od Graniastej Turni ("Hranatá veža", 2261 m) oddzielony jest Graniastą Przełęczą ("Vyšné Rovienkové sedlo", 2235 m), a od Krzesanego Rogu ("Kresaný roh", 2305 m) – Rówienkową Przełęczą ("Rovienkové sedlo", 2230 m).
Poniżej uskoku południowo-zachodniej grani schodzącej ku Graniastej Przełęczy znajdują się: Rówienkowa Szczerbina i Rówienkowy Ząb.
Nazwa pochodzi od Doliny Rówienek. Na Rówienkową Turnię nie prowadzi żaden szlak turystyczny. Najdogodniejsze wejście nieznakowane (nieco trudne) jest od Graniastej Przełęczy.
Pierwsze znane wejścia:

</doc>
<doc id="1495091" url="https://pl.wikipedia.org/wiki?curid=1495091" title="U-48 (1939)">
U-48 (1939)

U-48 – niemiecki, oceaniczny jednokadłubowy okręt podwodny typu "VIIB" o wyporności 857 ton w zanurzeniu, zwodowany 8 marca 1939 roku w stoczni Germania w Kilonii. Okręt o zasięgu 8700 mil morskich na powierzchni przy prędkości 10 węzłów wyposażony był w cztery wyrzutnie torpedowe kalibru 533 mm na dziobie i jedną tej samej średnicy na rufie. Uzbrojenie jednostki uzupełniało jedno działo kalibru 88 mm oraz działko przeciwlotnicze kalibru 20 mm. Okręt mógł przenosić 14 torped G7a i G7e lub 39 wystrzeliwanych z wyrzutni torpedowych min TMA oraz TMB.
U-48 został przyjęty do służby w Kriegsmarine 22 kwietnia 1939 roku i podczas II wojny światowej przeprowadził 12 patroli operacyjnych. Pod dowództwem kolejno Herberta Schultze, Hansa Rösinga i Heinricha Bleichrodta został najskuteczniejszym okrętem podwodnym tego konfliktu – pod względem tonażu i liczby zatopionych jednostek – zatapiając 52 jednostki o łącznym tonażu ponad 300 000 ton. Po zakończeniu dwunastego patrolu U-48 został skierowany do prowadzenia działalności szkoleniowej na Bałtyku, którą prowadził do wycofania ze służby w październiku 1943 roku. 3 maja 1945 roku został samo-zatopiony w Neustadt.
Budowa i konstrukcja.
U-48 należał do pierwszej grupy typu "VIIB", należącego drugiej generacji okrętów podwodnych serii VII. Okręt został zaplanowany do budowy w ramach „Programu Zastępowania” z 1935 roku, w trzeciej serii okrętów tego programu (jednostki U-45 do U-48), które miały być oddane do użytku do 1 października 1938 roku. W wyniku rewizji tego programu z lipca 1935 roku, program budowy uległ zmianie i zakładał budowę jednostek U-45 do U-49 w okresie między 1 kwietnia 1937 roku a 1 kwietnia 1939 roku. Ostatecznie stępkę pod jednostkę położono 5 marca 1938 roku w stoczni Germaniawerft w Kilonii, a zwodowano ją 5 marca 1939 roku.
U-48 był jednokadłubowym średniej wielkości okrętem oceanicznym o konstrukcji spawanej Wypierał 753 tony na powierzchni i 857 w zanurzeniu, przy długości 64,5 metra, szerokości 5,8 metra i zanurzeniu 4,4 metra. Na powierzchni napędzany był dwoma sześciocylindrowymi, czterosuwowymi, silnikami Diesla Krupp–Germaniawerft F46 z super doładowaniem o łącznej mocy 3200 koni mechanicznych. Spaliny z dwóch silników mieszane były ze słoną wodą i systemem rur wydalane do morza, w celu minimalizacji smugi dymu w powietrzu. Napęd pod wodą natomiast zapewniały dwa generatory elektryczne GU460/8-276 o mocy 560 kW (375 KM każdy), z których każdy był zasilany energią z 62 ogniw kwasowo-ołowiowych (124 ogółem). Napędzane w ten sposób dwa wały z dwiema śrubami zapewniały maksymalną prędkość okrętu 17,2 węzła na powierzchni. Wały okrętu przechodziły przez rdzenie generatorów elektrycznych napędzając je w celu wytwarzania energii elektrycznej, umożliwiając w ten sposób ładowanie akumulatorów. W położeniu podwodnym okrętu, generatory czerpały zgromadzoną wcześniej energię z akumulatorów, i pracując jako silniki elektryczne, napędzały wały wraz ze śrubami. W celu zaoszczędzenia paliwa i zwiększeniu zasięgu, energia produkowana przez napędzany silnikiem Diesla jeden generator, mogła zostać przekierowana do drugiego generatora, napędzając go w celu pracy jako silnik elektryczny. Przy tym układzie, możliwa do osiągnięcia prędkość na powierzchni, nie przekraczała 6 węzłów. Wykorzystując obydwa generatory do pracy w charakterze silników elektrycznych, U-48 mógł płynąć pod wodą z prędkością nie większą niż 8 węzłów.
Przedłużenie okrętu o 2 metry względem jednostek poprzedzającego typu "VIIA" oraz zwiększenie pojemności zewnętrznych zbiorników „saddle tanks”, zwiększyło wyporność na powierzchni o 120 m3 (120 ton), wyporność standardowa wzrosła jednak jedynie z 500 to 517 ton, co miało ogromne znaczenie w świetle niemiecko-brytyjskiego układu morskiego z 1935 roku. Zapewniło jednak U-48 wzrost zasięgu nawodnego aż o ponad 2000 mil morskich. 108 ton paliwa, w które U-48 mógł zostać zaopatrzony, zapewniało mu zasięg na powierzchni wynoszący 6500 mil morskich przy prędkości 12 węzłów, zespół zaś akumulatorów elektrycznych pozwalał na przepłynięcie pod wodą 90 mil przy prędkości 4 węzłów. 
Okręt wyposażony był w 4 wewnętrzne wyrzutnie torpedowe kalibru 533 milimetry na dziobie oraz jedną wyrzutnię umieszczoną na rufie. Standardowym wyposażeniem w tym zakresie było 14 torped G7a i nie pozostawiających gazowego śladu elektrycznych torped G7e. Torpedy z napędem spalinowym wyposażone były w zapalnik który mógł być przełączony na detonację kontaktową lub magnetyczną, torpedy elektryczne zaś mogły być eksplodowane wyłącznie magnetycznie. Uzbrojenie okrętu uzupełniało działo kalibru 88 mm oraz działko przeciwlotnicze kalibru 20 mm. Zamiennie z torpedami, zabrać też mógł 39 min TMA lub TMB.
Podstawowymi sensorami U-48 był sonar Gruppenhorchgerät (GHG) oraz dwa stalowe peryskopy umieszczone w przechodzącej pionowo przez kiosk studzience. Niewielki kiosk o wysokości nieco ponad 2 metrów mieścił także wyposażenie niezbędne do wystrzeliwania torped, w tym przede wszystkim analogowy komputer torpedowy, urządzenie odwzorowujące wskazania żyrokompasu oraz peryskop bojowy. Warunki socjalne na okręcie były bardzo prymitywne – jednostka wyposażona była w dwie muszle klozetowe, każda w ubikacji wielkości budki telefonicznej. Jedna umieszczona była na sterburcie na przedzie przedziału oficerskiego, druga zaś na rufie; ta jednak służyła najczęściej jako dodatkowa przestrzeń magazynowa dla żywności, toteż podczas rejsów 44 osoby załogi korzystały z jedynej toalety w przedziale oficerskim. Obok limitu przestrzeni magazynowej, ograniczone były również zapasy słodkiej wody, nikt więc nie miał pozwolenia na korzystanie z niej do mycia ciała, załoga zachęcana też była do niegolenia się. Tworzący się w związku z tym odór pod pokładem, maskowany był przy pomocy słodkich płynnych odświeżaczy powietrza.
W odróżnieniu od jednostek typu "VIIA", U-48 otrzymał dwa stery kierunku na rufie w miejsce pojedynczego, co pozwoliło również na wyeliminowanie dużego mankamentu poprzedników przez umieszczenie rufowej wyrzutni torpedowej wewnątrz kadłuba sztywnego. Torpedy mogły być dzięki temu wystrzeliwane między płaszczyznami sterowymi, co ułatwiło także zwiększenie ładunku torped z 11 do 14 pocisków. Turbodoładowanie zwiększyło natomiast o 20% sprawność dieslowskiego napędu spalinowego.
Służba operacyjna.
U-48 został przyjęty do służby w Kriegsmarine 22 kwietnia tego samego roku. Pierwszym dowódcą jednostki został Herbert Schultze – pod jego dowództwem okręt wszedł w skład U-Flotylli „Wegener”, która w styczniu 1940 roku zmieniła nazwę na 7. Flotylla „Wegener”. 1 września 1939 roku U-48 znajdował się w składzie flotylli pod dowództwem korvettenkapitäna Ernsta Sobe, którą obok okrętu Schultze'a tworzyły dowodzony przez Alexandra Gelhaara U-45, U-46 (Herbert Sohler), U-47 (Günther Prien), U-51 (Dietrich Knorr), U-52 (Wolfgang Barten), U-53 (Ernst Heinicke), U-54 (Georg Michel) oraz zamówiony wcześniej dla Turcji U-A, który 1 października 1939 roku został objęty przez Hansa Cohausza. Operacyjnie okręt podlegał bezpośrednio "Führerowi der Unterseeboote" (FdU) Karlowi Dönitzowi, którego stanowisko zostało 19 września 1939 roku zmienione na "Befehlshaber der U-Boote" (BdU), oraz jego sztabowi - w tym przede wszystkim Eberhardowi Godtowi.
Wojenne patrole operacyjne.
19 sierpnia 1939 roku U-48 był jednym z 49 operacyjnych U-Bootów, które przed wybuchem drugiej wojny światowej, zostały wysłane na pozycje wyczekiwania na różnych akwenach – jedną z 18 jednostek podwodnych, które zostały wysłane na Atlantyk. Okręty 7. Flotylli w składzie U-45, U-46, U-47, U-48, U-52 i U-53, tworzyć miały drugą – dalej na zachód wysuniętą – linię dozoru, będącą częścią pierścienia otaczającego Wielką Brytanię, i operować miały w pasie rozciągającym się półkolem od Islandii po Zatoką Biskajską, przy czym U-48 otrzymał swój sektor operacyjny na zachód od tej ostatniej&lt;ref name="U48-1/1"&gt;Franz Kurowski: "U-48 The Most Successful U-Boat", s. 7-8&lt;/ref&gt;. Z rozkazu Adolfa Hitlera, początkowa ofensywa niemieckich okrętów podwodnych skupić się miała przede wszystkim na zwalczaniu żeglugi handlowej. U-Booty nie powinny prowadzić skoordynowanych ataków na jednostki wojenne, na tym etapie wojny Hitler nie chciał bowiem w jeszcze większym stopniu antagonizować aliantów, przez ataki na prestiżowe flagowe jednostki floty wojennej, jak pancerniki. Również przyczyn politycznych, U-Booty miały ściśle przestrzegać artykułu 22 traktatu londyńskiego z 1930 roku zwanego „1930 Submarine Protocol” (protokołem okrętów podwodnych), do którego Niemcy przystąpiły w 1936 roku na mocy niemiecko-brytyjskiego układu morskiego.
1 września 1939 roku po południu, U-48 odebrał wiadomość od "Führera der Unterseeboote" (FdU) o treści "Rozpoczęcie działań wojennych przeciwko Polsce". Okręt nie napotkał jednak żadnych jednostek pod polską banderą, zaś 3 września o godzinie 1230 w U-48 odebrano kolejną wiadomość z FdU stanie wojny z Wielką Brytanią, pięć i pół godziny później zaś z Francją. Wkrótce po otrzymaniu wiadomości o wybuchu wojny z Wielką Brytanią, posiadający w tym czasie stopień "kommodore" Karl Dönitz (FdU) wysłał do swoich okrętów w morzu kolejną wiadomość, nakazującą im atakować brytyjską żeglugę bez czekania na atak przeciwnika, jednak podejmowanie ataku na francuskie jednostki cywilne było w tym czasie dopuszczalne jedynie w celu samoobrony. Wszystkie restrykcje nałożone na działania U-Bootów, związane były z przyjęta przez Hitlera strategią izolowania niemieckiej kampanii wojennej w Polsce, a jeśli nie byłoby to możliwe, kanclerz III Rzeszy miał nadzieję szybko zakończyć wojnę w Polsce i zawrzeć pokój na Zachodzie. Nie chciał więc prowokować powstania prawdziwej wrogości względem Niemiec w Zjednoczonym Królestwie.
I patrol wojenny.
Pierwsze dni patrolu upłynęły bez szczególnych wydarzeń, okręt niewykryty przeszedł z Morza Północnego na Atlantyk, gdzie nie napotkał żadnego ruchu morskiego, z wyjątkiem kilku jednostek rybackich. Wkrótce po otrzymaniu wiadomości o wybuchu wojny z Wielką Brytanią, posiadający w tym czasie stopień "kommodore" Karl Dönitz (FdU) wysłał do swoich okrętów w morzu kolejną wiadomość, nakazującą im atakować brytyjską żeglugę bez czekania na atak przeciwnika, jednak podejmowanie ataku na francuskie jednostki cywilne było w tym czasie dopuszczalne jedynie w celu samoobrony.
4 września z pokładu U-48 dostrzeżono dwa tankowce, które zostały zatrzymane i po sprawdzeniu ich dokumentów puszczone wolno. W trakcie zatrzymania drugiego z nich, na wzburzonym morzu fala zmyła z pokładu okrętu podwodnego jednego z członków obsługi działa pokładowego, został jednak podniesiony z wody&lt;ref name="U48-1/2"&gt;Franz Kurowski: "U-48 The Most Successful U-Boat", s. 9-12&lt;/ref&gt;. Następnego dnia o 0815 rano, z pokładu usłyszano odległą eksplozję – krótko potem operator radia zameldował, że dowodzący U-47 "kapitänleutnant" Günther Prien zaraportował zatopienie parowca. Niedługo potem oficer wachtowy na pomoście zameldował o parowcu 10° z prawej burty. Dowodzący okrętem Herbert Schultze rozkazał obsadzić działo i za pomocą lampy sygnałowej rozkazał zatrzymać statek, który jednak nie zareagował na polecenie. Z pokładu U-48 oddano więc strzał ostrzegawczy 50 metrów przed dziób statku, co spowodowało zatrzymanie jednostki. Po przejrzeniu jej dokumentów, okazało się, że napotkana jednostka jest szwedzkim statkiem w drodze od Oslo, toteż "kapitänleutnant" Schultze zezwolił mu na kontynuowanie rejsu. Późnym popołudniem tego samego dnia, dostrzeżono jednak statek bez oznaczeń przynależności państwowej – U-48 zbliżył się do niego w zanurzeniu, chcąc uniknąć zbyt wczesnego odkrycia, a w odpowiedniej odległości Schultze wydał rozkaz wynurzenia. Rozkaz zatrzymania statku przekazano za pomocą flag sygnałowych, bez czekania jednak na reakcję dowódcy statku, U-48 oddał strzał ostrzegawczy z działa pokładowego. W reakcji na to napotkana jednostka zmieniła kurs, zaś operator radia zameldował, że statek przekazuje przez radio wywołanie w niebezpieczeństwie, podając swą pozycję oraz meldując o ostrzelaniu przez niemiecki okręt podwodny. Tym sposobem dowódca statku wyłączył swoją jednostkę spod ochrony prawa międzynarodowego, gdyż wezwanie pomocy wrogich okrętów jest aktem wrogim. Schultze rozkazał wobec tego otwarcie ognia artyleryjskiego w kierunku statku, i próbę przerwania pracy radiooperatora – po kilku trafieniach jednostka stanęła w płomieniach, zaś jego załoga rozpoczęła opuszczenie łodzi ratunkowych. Celem umożliwienia załodze opuszczenia statku Schultze wstrzymał ogień, po kilku minutach jednak, jego radiooperator ponownie rozpoczął nadawanie, meldując pozycję oraz fakt ostrzału artyleryjskiego. Dowódca U-Boota postanowił wobec tego szybko zatopić statek, przy użyciu pojedynczej torpedy nastawionej na przebieg po powierzchni. Wystrzelony z wyrzutni numer 1 pocisk działał prawidłowo, detonując swoją głowicę z 280 kg TNT w śródokręciu jednostki.
Wg dziennika pokładowego, pierwszą jednostką zatopioną przez U-48 był „Royal Sceptre” o tonażu 4853 BRT, który zatonął o godzinie 1338. Radiooperator statku pozostał na trafionej jednostce do momentu jej zatonięcia, do ostatniej chwili wzywając przez radio pomocy dla rozbitków w łodziach ratunkowych, i ostatecznie utonął wraz ze swoim statkiem. W reakcji na to Herbert Schultze powiedział do swojej załogi:
Po zatonięciu statku na wodzie pozostały dwie łodzie ratunkowe – pierwsza z nich wypełniona była kobietami i dziećmi, w drugiej zaś znajdowali się członkowie załogi zatopionej jednostki. Krótko potem oficer wachtowy zameldował kolejną jednostkę wyłaniająca się ze szkwału. Okazał się nią być brytyjski parowiec „Browning” w drodze do Ameryki Łacińskiej. Gdy płynąca jednostka przypłynęła wystarczająco blisko aby być w stanie odczytać sygnały flagowe, przekazał jej rozkaz zwrotu na południe i podjęcia rozbitków z zatopionego „Royal Sceptre” znajdujących się w odległości 13 mil. Kapitan „Browninga” najwyraźniej jednak nie zrozumiał międzynarodowego kodu sygnałowego i mimo że nie był atakowany wydał swojej własnej załodze rozkaz upuszczenia statku, która zajęła miejsca w łodziach ratunkowych. Sfrustrowany tym Schultze nakazał swojej załodze rozkaz okrążenia łodzi na hol celem przyholowania ich do brytyjskiego statku. Wzbudziło to wątpliwości wśród załogi U-Boota, gdyż „Browning” sam w sobie był znakomitym celem. Dowódca okrętu wyjaśnił jednak załodze konieczność przestrzegania prawa pryzowego i propagandowe konsekwencje oskarżenia ich o zbrodnię wojenną, co z pewnością uczyniliby Brytyjczycy.
U-48 z najwyższą prędkością podpłynął do łodzi „Browninga”, i gdy okręt zbliżał się do nich dowódca statku dawał załodze U-Boota znaki, podczas gdy jego załoga podniosła ręce do góry, na znak poddania się. Schultze zatrzymał swój okręt w odległości odpowiedniej aby dryf skierował go wolno w kierunku łodzi, i gdy była możliwa rozmowa, nakazał dowódcy statku powrócić wraz ze swoimi ludźmi na „Browninga” i podjąć z wody rozbitków „Royal Sceptre”. Kapitan brytyjskiego statku podejrzewał w tym nazistowski podstęp, niechętnie jednak powrócił ze swoją załogą na statek, i wkrótce podjął z wody rozbitków zabierając ich do Brazylii. Ostatecznie „Browning” został zatopiony 12 listopada 1942 roku przez U-593. W międzyczasie oficer obsługujący radio, przekazał niemieckiemu dowódcy, informację o brytyjskim ostrzeżeniu radiowym o obecności U-Bootów w rejonie U-48, toteż spodziewając się ścigających jego okręt niszczycieli, Schultze szybko oddalił swój okręt na północ. 6 i 7 września U-48 zatrzymał kilka neutralnych statków, lecz umożliwił im dalszy rejs.
7 września okręt był jednym z 10 U-Bootów które otrzymały rozkaz powrotu do bazy celem przygotowania do atlantyckich patroli w październiku. Z uwagi bowiem na niewielką liczbę dostępnych jednostek, Donitz nie mógł sobie pozwolić na jednoczesny powrót do bazy wszystkich okrętów, i pozostawienie brytyjskich szlaków atlantyckich bez jakichkolwiek własnych okrętów podwodnych&lt;ref name="U48-1/4"&gt;Franz Kurowski: "U-48 The Most Successful U-Boat", s. 16&lt;/ref&gt;. 8 września U-48 napotkał frachtowiec „Winkleigh” (5055 BRT) który przewoził do Wielkiej Brytanii materiały wojenne. Po umożliwieniu załodze zajęcia miejsc w łodziach ratunkowych, Schultze zatopił go pojedynczą torpedą. Tego samego dnia napotkał kolejną brytyjską jednostkę „Firby”, którą zatrzymał za pomocą działa, a po zejściu załogi ze statku, zatopił go za pomocą pojedynczej torpedy. Nadał następnie w języku angielskim wiadomość radiową w kanale otwartym o treści „CQ CQ CQ for Mr Churchil, have sunk British frighter Firby at position 59.40 degrees N, 13.50 degrees W, rescue crew if you please”. Treść tego komunikatu była następnie odczytywana w brytyjskiej Izbie Gmin, pokazywała bowiem że niemieckie okręty podwodne prowadziły w tym czasie wojnę podwodną ściśle przestrzegając prawa międzynarodowego. 12 września okręt obrał kurs na Niemcy, gdzie zawinął 17 września kończąc swój pierwszy patrol bojowy.
Grupa Hartman.
4 października 1939 roku U-48 wyszedł na swój drugi patrol wojenny, dowodzony przez Herberta „Vaddi” Schultze, z „Teddim” Suhrenem w roli 1. oficera, Otto Itesem jako 2. oficerem i pierwszym mechanikiem Erichem Zürnem&lt;ref name="U48-2/1"&gt;Franz Kurowski: "U-48 The Most Successful U-Boat", s. 21-23&lt;/ref&gt;. W patrolu tym, okręt Schultze'a został przydzielony przez Dönitza do dowodzonej przez "korvettenkapitäna" Wernera Hartmanna na U-37 „Grupy Hartman”. „Grupa Hartman” miała po wyjściu z Niemiec osiągnąć najpierw pozycje na południowy zachód od Irlandii, po czym na rozkaz FdU przejść bardziej na południe w kierunku Gibraltaru, przy czym FdU udzielił Hartmanowi autoryzacji do samodzielnego podjęcia ostatecznej decyzji o przejściu w kierunku podejść do cieśniny, bądź też o operowaniu dalej od brytyjskiej bazy morskiej, wzdłuż zachodniego wybrzeża Półwyspu Iberyjskiego, gdzie spodziewano się lepszych niż na północy warunków pogodowych. 
„Grupa Hartman” była pierwszą podczas tej wojny próbą realizacji opracowanej przez Dönitza taktyki „grup skoordynowanego ataku”, którą FdU widział jako remedium na braki w zakresie rozpoznania morskiego oraz brak dostatecznej w tym czasie liczby okrętów podwodnych, przede wszystkim zaś jednak w odpowiedzi na zorganizowanie przez aliantów większości transportu morskiego w formę konwojów. W 1935 roku, podczas włoskiego ataku na Abisynię, komórka kryptologiczna Kriegsmarine "B-Dienst" złamała niemaszynowe kody operacyjne Royal Navy, wkrótce potem zaś niezabezpieczone kody brytyjskiej marynarki handlowej. Toteż gdy w październiku 1939 roku brytyjskie transporty morskie zostały zorganizowane w konwoje, Dönitz postanowił wprowadzić w życie swoją taktykę „wilczych stad”, i korzystając ze wskazań "B-Dienst" naprowadzać grupy skoordynowanego ataku na wykryte konwoje. Brał jednak pod uwagę niewystarczającą liczbę dostępnych okrętów podwodnych oraz złe warunki pogodowe na północnym Atlantyku, postanowił więc wykorzystać je na mniej zagrożonym obszarze na zachód od cieśniny gibraltarskiej. Gdy okręty pierwszego podczas II wojny światowej „wilczego stada” znajdowały się w drodze na wyznaczone pozycje, 4 października Adolf Hitler zniósł jedno z nałożonych dotąd na U-Booty ograniczeń – niemieckie okręty podwodne mogły odtąd atakować natychmiast po wykryciu i bez ostrzeżenia wszystkie zaciemnione statki, także neutralne, w pobliżu Wysp Brytyjskich na Atlantyku i Morzu Północnym oraz w pobliżu atlantyckiego wybrzeża Francji. Utrzymał jednak w mocy obowiązek ratowania załóg zatopionych statków, jeśli nie stwarzałoby to zagrożenia dla U-Boota.
8 października, gdy Prien na swoim U-47 wychodził z Kilonii udając się na swój słynny rejs do Scapa Flow, U-48 z Schultzem znajdował się na zachód od Szetlandów, osiem godzin później na półocny-zachód od Orkadów, zaś o godzinie 2000 na północny zachód od Hebrydów, gdzie w myśl założeń spodziewane było napotkanie brytyjskich powietrznych i morskich jednostek patrolowych. Dopiero jednak 12 października o 0700 rano obserwatorzy na kiosku zameldowali od dostrzeżeniu statku 7 mil na prawej burcie płynący z prędkością 15 węzłów, za którym U-48 podjął pościg. Wkrótce jednak zauważono kolejną jednostkę, znajdującą się w lepszej pozycji do ataku i płynąca wolniej. Okręt podwodny mógł więc zanurzyć się, w oczekiwaniu aż napotkany statek sam nadpłynie wystarczająco blisko, aby kapitan Schultze natychmiast po wynurzeniu mógł zażądać jego zatrzymania się. Zatrzymany statek, „Lido”, okazał się jednak jednostką zmierzająca do Dublina z ładunkiem tarcicy, toteż dowódca U-48 umożliwił mu dalszy rejs, z ostrzeżeniem o natychmiastowym zatopieniu w razie użycia radia przez irlandzki statek. O 1610 jednak, obserwatorzy dostrzeli duży tankowiec na bakburtcie, którym wkrótce okazał się francuski „Emile Miguet” o pojemności 14 115 ton, maruder z konwoju KJ2 z Kingston na Jamajce do Europy. Schultze rozkazał zatrzymać okręt strzałem z działa pokładowego, operator radia poinformował jednak że tankowiec droga radiową wzywa pomoc, toteż załoga U-Boota otworzyła ogień artyleryjski bezpośrednio w statek, którego załoga szybko zajęła miejsca w łodziach ratunkowych, a w celu przyspieszenia jego zatonięcia, niemiecki okręt zatopił go torpedą.
Heronspool.
Gdy U-48 działając niezależnie od swojego „stada” wykonywał "coup de grâce" dla „Emile Miguet”, obserwator na mostku zameldował płynący bez świateł kolejny parowiec&lt;ref name="U48-2/2"&gt;Franz Kurowski: "U-48 The Most Successful U-Boat", s. 23-25&lt;/ref&gt;. Według innej wersji wydarzeń, kapitan brytyjskiego statku „Heronspool” (5202 ton) z odległości 5 mil słyszał strzały artyleryjskie niemieckiego okrętu i za pomocą parowego gwizdka swojej jednostki oddał 12 sygnałów ostrzegawczych w celu zaalarmowania swojej załogi, te z kolei zostały usłyszane na U-48. Schultze skierował swój okręt w jego kierunku, a o godzinie 2024 1. oficer Teddy Suhren rozkazał odpalić pojedynczą torpedę w kierunku nowego celu. Pocisk eksplodował jednak tuż po opuszczeniu wyrzutni, w odległości zaledwie 100 metrów od dziobu U-Boota. „Heronspool” który zagubił swój OB 17 rozpoczął nadawanie radiowego sygnału alarmowego SOS, zaś U-48 zbliżał się do niego na maksymalnej prędkości. Brytyjski statek pierwszy otworzył ogień za pomocą swojego umieszczonego na rufie działa. O godzinie 2045 U-48 wystrzelił drugą torpedę, o 2115 zaś kolejną – obie bez rezultatu, co spowodowało wybuch wściekłości u Herberta Schultze, który oskarżył Inspektorat Torped o sabotaż. W tym czasie artylerzyści statku niecelnie ostrzeliwali U-Boota. Nie chcąc jednak ryzykować trafienia pociskiem artyleryjskim, U-48 przerwał swój atak, aby zejść z wrogiej linii strzału. Po nastaniu całkowitej ciemności, niemiecki okręt przystąpił do ponownego ataku, z Teddym Suhrenem osobiście za okularem UZO bezpośrednio połączonym z analogowym komputerem torpedowym w centrali bojowej okrętu. O godzinie 2305 U-48 wystrzelił czwartą torpedę – ponownie nie osiągnąwszy trafienia – tymczasem statek odpowiadał ogniem artyleryjskim. U-48 wykonał półkolisty unik, po czym o 2350 wystrzelił piątą torpedę. Również i ta nie dosięgła jednak „Heronspoola”. Schultze rozkazał w tej sytuacji wystrzelić szóstą torpedę, korzystając z wyrzutni rufowej. Pocisk z piątej wyrzutni eksplodował jednak tuż po wystrzeleniu, w odległości 150 metrów od rufy jednostki.
O godzinie 0101 ponownie gotowe do strzału były dziobowe wyrzutnie numer 1, 2 i 3, toteż o 0116 U-48 wystrzelił siódmą torpedę, która trafiła i eksplodowała poniżej dziobówki, co spowodowało zatrzymanie statku, którego załoga zaczęła pośpiesznie opuszczać jednostkę. Niemal w tym samym momencie, dostrzeżony został kolejny statek, toteż U-Boot porzucił swoją ofiarę i ruszył w pościg za nowym celem, wkrótce jednak stracił z nim kontakt wzrokowy, toteż zawrócił w kierunku „Heronspoola”. Brytyjska jednostka była już jednak ledwo widoczna ponad wodą, w związku z tym Schultze rozpoczął podejście do kolejnej jednostki, która została wykryta o 0700. Napotkaną jednostką był francuski parowiec „Louisiane”, który rozpoczął nadawanie przez radio, wobec czego Schultze rozkazał ostrzelać instalację radiową jednostki. Po zamilknięciu radia, Schultze polecił załodze statku zajęcie miejsca w łodziach ratunkowych, po czym zatopił jednostkę przy pomocy dziesięciominutowego ostrzału artyleryjskiego poniżej linii wodnej&lt;ref name="U48-2/3"&gt;Franz Kurowski: "U-48 The Most Successful U-Boat", s. 25-28&lt;/ref&gt;. Załoga frachtowca została niedługo później podjęta przez brytyjskie niszczyciele HMS „Ilex” i „Imogen”, które wkrótce potem zaatakowały bombami głębinowymi niemiecki okręt podwodny – zmuszając do awaryjnego wynurzenia U-42, który z uszkodzonym kadłubem sztywnym zaraz jednak zatonął.
Bibliografia.
Online

</doc>
<doc id="1495093" url="https://pl.wikipedia.org/wiki?curid=1495093" title="Cool&amp;Quiet">
Cool&amp;Quiet



</doc>
<doc id="1495094" url="https://pl.wikipedia.org/wiki?curid=1495094" title="Henri Admirat">
Henri Admirat

Henri Admirat (ur. 3 września 1744 w Auzolette, zm. 17 czerwca 1794 w Paryżu) – autor nieudanego zamachu na życie francuskiego rewolucjonisty Collota d'Herbois'a.
Przed rewolucją.
Admirat był służącym generalnego kontrolera finansów Bertina, a następnie hrabiego de Manzy, szambelana na dworze cesarskim w Austrii. W obydwu tych miejscach cieszył się znakomitą opinią, co pozwoliło mu po powrocie do Francji tuż przed rewolucją uzyskać dobrze płatne stanowisko w Loterii Królewskiej w Palais-Royal.
Zamach na Collota d'Herbois.
W czasie rewolucji Admirat nie okazywał żadnej aktywności politycznej. Nie wiadomo zatem, dlaczego w drugiej połowie maja 1794 zakupił pistolety i proch strzelniczy (jako możliwy powód podaje się ogólne załamanie nerwowe wywołane zawodem miłosnym), po czym udał się do Konwentu Narodowego z zamiarem zabójstwa Maksymiliana Robespierre'a. Według naocznych świadków Admirat zasnął jednak w czasie publicznych obrad parlamentu i przegapił wystąpienie swojej niedoszłej ofiary, a gdy zorientował się w sytuacji, opuścił budynek. Wrócił do domu na ulicy Favart, gdzie jego sąsiadem był inny radykalny polityk, Collot d'Herbois, i po dłuższym oczekiwaniu na jego powrót oddał w jego kierunku dwa strzały. Obydwa chybiły, a Collot zdołał sam zatrzymać zamachowca.
Skutki zamachu.
Mimo całkowitej nieskuteczności zamachu Admirata Bertrand Barère de Vieuzac przedstawił go w Konwencie jako poważny spisek antyrządowy, jak również całkowicie fałszywie zapewnił, że Collot został uratowany przez policjanta nazwiskiem Geoffroy, który został ciężko ranny. Cała sprawa przeszłaby jednak bez echa, gdyby nie zamach Cécile Renault na Maksymiliana Robespierre'a, jaki miał miejsce kilka dni później. Obydwa wydarzenia, choć całkowicie ze sobą niezwiązane, miały wpływ na powstanie atmosfery ogromnego niepokoju w kręgach rządowych i przyczyniły się do zdwojenia wysiłków w zakresie poszukiwania przez Komitet Bezpieczeństwa Powszechnego wrogów republiki. Sam Admirat, zanim został skazany na śmierć i zgilotynowany, był niezwykle starannie przesłuchiwany, a 53 mniej lub bardziej przypadkowe osoby uznano za jego wspólników i skazano na tę samą karę. Egzekucję wszystkich wykonano 17 czerwca na Placu Rewolucji, a ciała pochowano na cmentarzu Picpus.

</doc>
<doc id="1495095" url="https://pl.wikipedia.org/wiki?curid=1495095" title="Nystad">
Nystad



</doc>
<doc id="1495096" url="https://pl.wikipedia.org/wiki?curid=1495096" title="Stroszek (zajezdnia tramwajowa)">
Stroszek (zajezdnia tramwajowa)

Stroszek – zajezdnia tramwajowa Tramwajów Śląskich w Bytomiu, położona przy ul. Drzewnej 2.
Informacje ogólne.
Zajezdnia należy do Rejonu Komunikacyjnego numer 3 Tramwajów Śląskich i posiada 63 wagony.
Historia.
Zajezdnia powstała w 1968 roku.
Linie.
Zajezdnia Bytom - Stroszek obsługuje następujące linie tramwajowe:
Tabor.
Zajezdnia posiada łącznie 65 wagonów liniowych a w tym :

</doc>
<doc id="1495097" url="https://pl.wikipedia.org/wiki?curid=1495097" title="Beniamino Bonomi">
Beniamino Bonomi

Beniamino Bonomi (ur. 9 marca 1968 w Verbanii) – włoski kajakarz. Wielokrotny medalista olimpijski.
Kariera.
W Atlancie był drugi w jedynkach w wyścigu na 1000 metrów oraz na dwukrotnie krótszym dystansie – wspólnie z Daniele Scarpa – w dwójkach. Były to jego trzecie igrzyska. Cztery lata później został mistrzem olimpijskim w dwójce (z Antonio Rossim). Ta sama para w Atenach zajęła drugie miejsce. Stawał na podium mistrzostw świata (m.in. złoto w dwójce w 1995).

</doc>
<doc id="1495100" url="https://pl.wikipedia.org/wiki?curid=1495100" title="Żyrmuny (rejon werenowski)">
Żyrmuny (rejon werenowski)

Żyrmuny (, "Żyrmuny"; , "Żyrmuny") – agromiasteczko na Białorusi, w obwodzie grodzieńskim, w rejonie werenowskim; 662 mieszk. (2009).
We wsi znajduje się kościół Znalezienia Krzyża Świętego oraz rzymskokatolicka parafia Znalezienia Krzyża Świętego w Żyrmunach.
Miasto magnackie położone było w końcu XVIII wieku w powiecie lidzkim województwa wileńskiego.
Historia.
W 1790 roku w Żyrmunach urodził się Karol Podczaszyński.
Na początku 1919 roku Żyrmuny zostały zajęte przez bolszewików. 16 kwietnia 1919 roku o godzinie 10:15 straż przednia 1. Brygady Jazdy Wojska Polskiego pod dowództwem mjr. Władysława Beliny-Prażmowskiego zajęła miejscowość bez walki. Dokonano tego w trakcie ofensywy przeciwko bolszewikom, której celem było odbicie z ich rąk Wilna. Miejscowa ludność przyjęła kawalerzystów życzliwie i informowała o ruchach sił bolszewickich.
W II Rzeczypospolitej miejscowość była siedzibą gminy wiejskiej Żyrmuny w powiecie lidzkim, w województwie nowogródzkim.

</doc>
<doc id="1495103" url="https://pl.wikipedia.org/wiki?curid=1495103" title="Ulica Ciepła w Warszawie">
Ulica Ciepła w Warszawie

Ulica Ciepła – ulica w dzielnicy Wola w Warszawie.
Historia.
Pierwszy odcinek ulicy Ciepłej, pomiędzy ul. Chłodną a ul. Krochmalną powstał w roku 1762. Równolegle pojawiła się też jej nazwa nadana w opozycji do pobliskiej, znanej z przeciągów ulicy Chłodnej; dalszy odcinek – od ul. Grzybowskiej do ul. Twardej wytyczono pomiędzy rokiem 1772 a 1778. Nowy fragment poprowadzono nieco na zachód w stosunku do starszego odcinka ulicy, omijając zabudowania znajdujące się przy ul. Grzybowskiej.
U zbiegu obu ulic przed rokiem 1784 powstał pierwszy browar, niedługo po nim kolejny przy Chłodnej i dwa następne u zbiegu z Grzybowską; jeden z nich został uzupełniony o kuźnię.
Przed rokiem 1812 powstała niewielka, murowana kamienica u zbiegu z ul. "Ceglaną" (obecnie ul. Icchoka Lejba Pereca), kilka lat później na jej miejscu wystawiono tam kolejny browar, który przed rokiem 1869 przeszedł w ręce potentata w branży – Hermana Junga.
W roku 1805 ogrodnik Johann Gottlieb Traugott Ulrich nabył część folwarku miejskiego w obrębie ulic "Ceglanej", Ciepłej i Twardej, gdzie założył ogród kwiatów, warzyw i owoców. Jego syn, Jan Krystian Ulrich, około roku 1850 wystawił kamienicę przy Ciepłej, u zbiegu z Twardą. Ulrichowie byli powiązani z rodziną von Brühlów, i jak oni pochodzili z majątku Pförten (obecnie Brody (powiat żarski)). Johann Gottlieb Traugott Ulrich założył w roku 1805 Ogrody Ulrychów, zaś w roku 1876 Jan Krystian Ulrich przeniósł je do wsi Górce.
Przed rokiem 1829 na miejscu browaru u zbiegu z Grzybowską powstał plac na którym urządzono ujeżdżalnię koni, zaś później na jej miejscu (w latach 1883-84) powstały koszary carskiej żandarmerii. W początkach XX wieku obiekty te należały do Zarządu Inżynierii Wojskowej, zaś w budynku dawnego maneżu działał od roku 1899 Teatr Ludowy. Zarząd Inżynierii Wojskowej przejął także znajdujący się u zbiegu z Chłodną dawny browar Schäffera i Gampa, od lat 60. XIX wieku mieszczący Szkołę Junkrów działającą wcześniej w pałacu Prymasowskim.
Pod nr. 11 działał wystawiony przed rokiem 1829 browar Kazimirusa. W latach 1877-78 jego właścicielami byli bracia Reychowie, zaś w roku 1918 zakład przejął piwowarski potentat – spółka „Haberbusch i Schiele” z ul. Krochmalnej.
Po roku 1875 przy ulicy powstało kilka trzypiętrowych czynszówek o stosunkowo skromnym wystroju fasad; przyćmiła je wzniesiona w roku 1906 kamienica rodziny Kijewskich pod nr. 9. Jej projektantem był Mieczysław Rudakowski, który jako zwieńczenie budynku wprowadził ozdobną attykę, wzorowaną na realizacjach renesansowych, dla których podobne attyki stały się w Polsce typowym elementem. Przed wybuchem I wojny światowej powstało jeszcze kilka kamienic; nie wzniesiono jedynie planowanej kamienicy dla Tychońskiego i Szejna, która miała znajdować się pod numerem 22/24. Dla tych samych inwestorów powstała w zbliżonym okresie wspaniała kamienica na Pradze-Północ, położona przy ul. Ząbkowskiej 2 u zbiegu z ul. Targową, można się więc domyślać, że planowana kamienica przy Ciepłej również trzymałaby wysoki poziom estetyki.
Działająca w początkach XX wieku pod nr. 12 fabryka wyrobów metalowych "Władysław Gostyński i S-ka" znana z wysokiej jakości artystycznie kutych krat i balustrad wyniosła się na ulicę Mokotowską, zaś posesję pofabryczną przejęło "Towarzystwo Akcyjne Zakładów Wyrobów Metalowych "Konrad, Jarnuszkiewicz i S-ka"" z ul. Grzybowskiej. Wybudowano wtedy kilka nowych budynków wokół dziedzińca; nadbudowano też istniejącą wcześniej halę produkcyjną Gostyńskiego.
Po I wojnie światowej dawne carskie koszary stały się szkołą polskiej Policji Państwowej; ze zmian własnościowych należy też wspomnieć o przejęciu kamienicy pod nr. 5 u zbiegu z "Ceglaną" przez zarząd żydowskiego Domu Akademickiego im. Trippenbacha; Żydzi zamieszkiwali zresztą w tym czasie Ciepłą dość licznie. W roku 1940 ulica w całości znalazła się w obrębie getta. W sierpniu 1942, w trakcie wielkiej akcji deportacyjnej do obozu zagłady w Treblince, wraz z całym małym gettem została wyłączona z dzielnicy zamkniętej.
W roku 1944 zburzeniu uległo kilkanaście kamienic; pozostała zabudowa została wypalona i rozebrana w roku 1946, mimo czasem niezłego stanu zachowania (np. koszary żandarmerii). Dwóm ocalałym domom w latach pięćdziesiątych zniszczono wystrój architektoniczny. Północny odcinek dawnej ulicy Ciepłej wchłonęła przebita po roku 1945 "ul. Juliana Marchlewskiego" (obecnie Al. Jana Pawła II), zaś w roku 2007 rozpoczęła się budowa zamykającego ulicę biurowca Atrium City wznoszonego przez spółkę Skanska.

</doc>
<doc id="1495104" url="https://pl.wikipedia.org/wiki?curid=1495104" title="Gliwice (zajezdnia tramwajowa)">
Gliwice (zajezdnia tramwajowa)

Gliwice – zajezdnia tramwajowa Tramwajów Śląskich w Gliwicach, położona przy ul. Chorzowskiej 150.
Informacje ogólne.
Zajezdnia należy do Rejonu Komunikacyjnego numer 4 Tramwajów Śląskich i posiada 49 wagonów. Z zajezdni wyjeżdża 42 składy tramwajowe, które obsługują łącznie 49 pociągów.
Obok zajezdni tramwajowej znajduje się zajezdnia autobusowa PKM Gliwice.
Historia.
Pierwsza zajezdnia w Gliwicach powstała około 1894 roku obok tak zwanego Lasku Miejskiego, przy ulicy Chorzowskiej. Obecna zajezdnia powstała w marcu 1972 roku.
Linie.
Zajezdnia Gliwice obsługuje następujące linie tramwajowe:
Tabor.
Zajezdnia posiada 49 tramwajów w służbie liniowej:

</doc>
<doc id="1495110" url="https://pl.wikipedia.org/wiki?curid=1495110" title="Sinocalliopteryx">
Sinocalliopteryx



</doc>
<doc id="1495111" url="https://pl.wikipedia.org/wiki?curid=1495111" title="Sinosauropteryx">
Sinosauropteryx



</doc>
<doc id="1495112" url="https://pl.wikipedia.org/wiki?curid=1495112" title="Zawodzie (zajezdnia tramwajowa)">
Zawodzie (zajezdnia tramwajowa)

Zawodzie - zajezdnia tramwajowa Tramwajów Śląskich w Katowicach, położona przy ul. 1 Maja 152.
Informacje ogólne.
Zajezdnia należy do Rejonu Komunikacyjnego numer 2 Tramwajów Śląskich. Na terenie zakładu znajduje się również Ośrodek Szkolenia Motorniczych..
Linie.
Zajezdnia Katowice Zawodzie obsługuje następujące linie tramwajowe:

</doc>
<doc id="1495116" url="https://pl.wikipedia.org/wiki?curid=1495116" title="Another World (singel)">
Another World (singel)

Another World – singel oraz utwór brytyjskiej piosenkarki i DJ-ki Sonique nagrany we współpracy z niemieckim DJ-em i producentem Tomcraftem (jako Sonique On Tomcraft). Ukazał się on w Niemczech, Austrii oraz Szwajcarii 13 grudnia 2004 (wydanie CD i 12"). Utwór pochodzi z albumu "On Kosmo". Na singel składa się tylko utwór tytułowy w czterech (CD) lub dwóch wersjach (12").

</doc>
<doc id="1495117" url="https://pl.wikipedia.org/wiki?curid=1495117" title="Photo Album">
Photo Album

Photo Album – kompilacyjne DVD kanadyjskiego zespołu rockowego Nickelback, składające się z teledysków grupy. Na krążku zostały zamieszczone prawie wszystkie teledyski grupy począwszy od wydanej w 1998 roku płyty "The State", aż do wydanego w 2005 roku albumu "All the Right Reasons". Z tego ostatniego krążka, znalazł się tylko jeden teledysk, a to za sprawą tego iż DVD zostało wydane jeszcze przed premierą płyty. Płyta została wydana w 2004 roku, nakładem Wal-Mart. Wśród teledysków zawartych na tym albumie, został pominięty teledysk z utworem "Fly" z albumu "Curb", teledysk do utworu "Old Enough" z albumu "The State", oraz teledysk "See You at the Show" z płyty "The Long Road".
Twórcy.
Nickelback

</doc>
<doc id="1495118" url="https://pl.wikipedia.org/wiki?curid=1495118" title="Francisco de Enzinas">
Francisco de Enzinas

Francisco de Enzinas (ur. 1 listopada 1518 w Burgos, zm. 30 grudnia 1552 w Strasburgu) − hiszpański teolog protestancki i tłumacz.
Współpracował z Filipem Melanchtonem. W jego domu przetłumaczył z greki na język hiszpański "Nowy Testament", który wydał w 1543. Kontaktował się z wieloma przedstawicielami protestantyzmu.
W 1548 arcybiskup Thomas Cranmer zaoferował mu katedrę języka greckiego na uniwersytecie w Cambridge. Po roku Enzinas wrócił do Niemiec. Zmarł w czasie zarazy.

</doc>
<doc id="1495119" url="https://pl.wikipedia.org/wiki?curid=1495119" title="Antony Flew">
Antony Flew

Antony Flew (ur. 11 lutego 1923 w Londynie, zm. 8 kwietnia 2010 w Reading) − angielski filozof. Znany od wielu dziesięcioleci jako czołowy ateista, pod koniec życia odrzucił ateizm i określił się jako deista, konkretnie opowiedział się za Bogiem Arystotelesa. Jednocześnie jednak uznał chrześcijaństwo za godne oczywistego szacunku i czci.
Pierwotnie jeden z największych krytyków religii, w tym głównie chrześcijaństwa. Z pozycji ateizmu semantycznego głosił, że wszystkie wypowiedzi na temat Boga jako niesprawdzalne empirycznie są pozbawione sensu. Zdaniem Flewa istnienie na świecie zła czyni fałszywym pogląd o istnieniu dobrego, wszechmocnego i wszechwiedzącego Boga. Krytykował pogląd o możliwości życia po śmierci oraz idee zmartwychwstania.
Od roku 2001 krążyły plotki o tym, że Flew porzucił ateizm. Zaprzeczył on wówczas tym pogłoskom na stronie Secular Web. Pełne przedstawienie swoich zrewidowanych poglądów na istnienie Boga ogłosił w wywiadzie udzielonym w roku 2004 czasopismu "Philosophia Christi", w którym mimo wszystko wyraża m.in. nadzieję i wiarę w brak istnienia życia po śmierci oraz niewiarę w zmartwychwstanie Jezusa jako historyczny fakt.
Wokół jego ostatniego dzieła "There is a God: How the World's Most Notorious Atheist Changed His Mind" (wyd. polskie "Bóg istnieje"), napisanego z udziałem Roya Abrahama Varghese'a, narosło wiele kontrowersji. Niektórzy uważają, że nie był on w ogóle autorem tej książki, a prawdziwymi autorami są Roy Varhese i Bob Hoster. Aby uciąć te teorie spiskowe, Flew oficjalnie ogłosił, że treści tam zawarte odzwierciedlają wiernie jego stanowisko.
Oprócz ateizmu, Flew jest znany z wybitnego wkładu w dziedziny epistemologii oraz logiki. Jego słynne naświetlenie sofizmatu pt. żaden prawdziwy Szkot (c. 1975) stanowi swoisty współczesny klasyk tych dyscyplin.
Anthony Flew miał sympatie konserwatywne i libertariańskie. Był wiceprezydentem Conservative Monday Club oraz wiceprezydentem Western Goals Institute. Publikował m.in. w Jorunal of Libertarian Studies. Został nagrodzony przez amerykańską fundację libertariańską Mises Intitute Nagrodą Schlarbauma za "wybitne życiowe osiągnięcia na rzecz wolności".

</doc>
<doc id="1495120" url="https://pl.wikipedia.org/wiki?curid=1495120" title="Będzin (zajezdnia tramwajowa)">
Będzin (zajezdnia tramwajowa)

Będzin – zajezdnia tramwajowa Tramwajów Śląskich w Będzinie w dzielnicy Gzichów, położona przy ul. Piastowskiej 29.
Informacje ogólne.
Zajezdnia należy do Rejonu Komunikacyjnego numer 1 Tramwajów Śląskich i posiada 66 wagonów. 
Linie.
Zajezdnia Będzin obsługuje następujące linie tramwajowe:
Tabor.
Zajezdnia posiada 64 tramwajów w służbie liniowej:

</doc>
<doc id="1495121" url="https://pl.wikipedia.org/wiki?curid=1495121" title="Polska Liga Koszykówki (1999/2000)">
Polska Liga Koszykówki (1999/2000)

Polska Liga Koszykówki – sezon 1999/2000
Play-off.
Mecze o 3. miejsce: Hoop Pekaes Pruszków - Wega Stal Ostrów Wlkp. 3 - 0 (104:60, 89:66, 81:79)
Ostateczna kolejność.
Do PLK awansowały: Legia Warszawa i Polonia Warszawa. Po sezonie Cersanit Nomi Kielce wycofał się z rozgrywek.

</doc>
<doc id="1495125" url="https://pl.wikipedia.org/wiki?curid=1495125" title="Anthony Flew">
Anthony Flew



</doc>
<doc id="1495131" url="https://pl.wikipedia.org/wiki?curid=1495131" title="Cmentarz Picpus w Paryżu">
Cmentarz Picpus w Paryżu

Cmentarz Picpus w Paryżu – cmentarz założony w 1794 przy ulicy Picpus, w 12. dzielnicy Paryża. Obecnie jedyny prywatny cmentarz w Paryżu. 
Historia.
Cmentarz Picpus znajduje się na terenie dawnego ogrodu klasztoru żeńskiego św. Augustyna, którego mieszkanki zostały wygnane w czasie rewolucji francuskiej. Wybór miejsca nie był przypadkowy – cmentarz znajdował się w bliskim sąsiedztwie Placu Rewolucji i był przeznaczony głównie do pochówków osób straconych na gilotynie. 
Od 13 maja 1794, kiedy dokonano pierwszego zbiorowego pogrzebu, do 28 lipca tego samego roku na cmentarzu zostało pochowanych ponad 1300 straconych. Wszyscy byli wrzucani do zbiorowych grobów – fos wypełnionych niegaszonym wapnem. Po przewrocie thermidoriańskim cmentarz został oficjalnie zamknięty i oddzielony murem od sąsiadujących z nim domów. 
W 1797 teren cmentarza wykupiła księżniczka Amelia de Salm-Kyrburg, której brat został zgilotynowany w czasie rewolucji i pochowany właśnie na Picpus. W 1802 inni arystokraci, których krewni również spoczywali na terenie cmentarza, założyli Komitet Stowarzyszenia Picpus, które rozpoczęło zbiórkę pieniędzy na wykup dawnych budynków klasztornych oraz na poszerzenie cmentarza, by oni sami też mogli zostać tam pochowani. W 1819 roku stowarzyszenie przestało istnieć, jednak wcześniej zrealizowało wszystkie cele statutowe. 
Cmentarz do dziś jest własnością prywatną, obecnie należy do Sióstr Kongregacji Świętych Serc Maryi i Jezusa. Nadal chowane są tu osoby z rodzin arystokratycznych. Odprawiane są też nabożeństwa za dusze osób zgilotynowanych w czasie rewolucji.

</doc>
<doc id="1495132" url="https://pl.wikipedia.org/wiki?curid=1495132" title="Galeria Sztuki Współczesnej Esta">
Galeria Sztuki Współczesnej Esta

Galeria Sztuki Współczesnej „Esta” – galeria sztuki współczesnej założona w 1998 w Gliwicach. Swoją działalność rozpoczęła prezentacją grafiki komputerowej Krzysztofa Kiwerskiego. W następnym roku swoje grafiki komputerowe po raz pierwszy pokazywał Zdzisław Beksiński. Galeria posiada wyłączność na prezentację twórczości graficznej tego artysty. Poza grafiką wystawiane są prace rysunkowe i malarskie. W galerii prezentowali prace m.in.: Jan Dobkowski, Stanisław Fijałkowski, Jan Tarasin, Ryszard Otręba, Jerzy Nowosielski, Franciszek Maśluszczak, Tadeusz Łapiński.

</doc>
<doc id="1495133" url="https://pl.wikipedia.org/wiki?curid=1495133" title="Waneta Hoyt">
Waneta Hoyt

Waneta Ethel Hoyt (ur. 13 maja 1946 w Richford, zm. 13 sierpnia 1998 w Bedford) – amerykańska seryjna morderczyni. W latach 1965-1971 zamordowała w Oswego piątkę swoich dzieci.
Początkowo sądzono, że przyczyną śmierci niemowląt jest nagła śmierć łóżeczkowa (tzw. SIDS), dzięki temu długo udawało się jej pozostać bezkarną. 
W 1972 "Journal of Pediatrics" opisał historię zgonów jej dzieci w artykule dotyczącym SIDS. W 1994 udało się jednak udowodnić, że śmierć dzieci Hoyt nie była tym spowodowana; niedługo później kobieta przyznała się do ich zamordowania.
W 1995 Waneta Hoyt została skazana na karę dożywotniego pozbawienia wolności.

</doc>
<doc id="1495135" url="https://pl.wikipedia.org/wiki?curid=1495135" title="Nokia 5320 XpressMusic">
Nokia 5320 XpressMusic

Nokia 5320 – telefon komórkowy z serii XpressMusic, z systemem Symbian, aparatem 2,0 Mpx i odtwarzaczem MP3. Pamięć wewnętrzna 140 MB. Możliwe jest powiększenie pamięci poprzez kartę. Telefon jest przeznaczony dla fanów muzyki i gier – posiada możliwość uruchomienia aplikacji i gier N-Gage 2.0. Do telefonu można podłączyć tradycyjne słuchawki z wejściem minijack. 
Dane ogólne.
Ogólne
Wiadomości
Oprogramowanie
Funkcje głosowe
Dodatkowe informacje

</doc>
<doc id="1495139" url="https://pl.wikipedia.org/wiki?curid=1495139" title="Agata Zubel">
Agata Zubel

Agata Zubel-Moc, także Agata Zubel (ur. 25 stycznia 1978 we Wrocławiu) – polska kompozytorka, śpiewaczka i pedagożka.
Laureatka licznych nagród zarówno jako wokalistka, jak i kompozytorka. Dokonuje wielu prawykonań i nagrań dzieł współczesnych kompozytorów.
Życiorys.
Urodziła się we Wrocławiu, gdzie ukończyła z wyróżnieniem Primus Inter Pares studia kompozytorskie w Akademii Muzycznej im. Karola Lipińskiego w klasie Jana Wichrowskiego oraz wokalne pod kierunkiem Danuty Paziuk-Zipser. W szkole podstawowej i średniej grała na perkusji, co pozwalało jej na bardziej sonorystyczne podejście do muzyki.
Następnie kontynuowała studia w Conservatorium Hogeschool Enschede w Holandii oraz na licznych kursach. Była stypendystką m.in. Ministerstwa Kultury i Dziedzictwa Narodowego (2000–2002), Zarządu Miasta Wrocławia (2001–2002), Ernst von Siemens Musikstiftung (2001) oraz Fundacji Edukacji Międzynarodowej (2002).
Od 2002 jest wykładowcą Akademii Muzycznej we Wrocławiu. W 2004 uzyskała stopień doktora sztuk muzycznych. W 2014 habilitowała się w dyscyplinie kompozycja i teoria muzyki na Akademii Muzycznej w Krakowie na podstawie dzieła "Utwór nad Pieśniami na głos, wiolonczelę, chór i orkiestrę".
Jako wokalistka brała udział w wielu wydarzeniach muzycznych. Współtworzy z Cezarym Duchnowskim duet ElettroVoce. Współpracowała z takimi zespołami, jak Klangforum Wien, musikFabrik, London Sinfonietta, Eighth Blackbird Ensemble, Seattle Chamber Players. Latem 2004 uczestniczyła w eksperymentalnym projekcie improwizacji podczas koncertu zamówionego przez organizatorów
Międzynarodowych Letnich Kursach Nowej Muzyki w Darmstadcie.
W jej repertuarze specjalne miejsce zajmuje muzyka najnowsza. Dokonała wielu prawykonań i nagrań dzieł współczesnych twórców, dała się również poznać jako wykonawczyni "Chantefleurs et Chantefables" W. Lutosławskiego (Musica Polonica Nova 2006), "DW9" B. Langa (Warszawska Jesień 2004), "Gwiazdy" Zygmunta Krauzego (adaptacja elektroakustyczna C. Duchnowskiego w Teatrze Polskim we Wrocławiu 2005) czy też roli Fedry w operze Dobromiły Jaskot pod tym samym tytułem (Teatr Wielki-Opera Narodowa 2006). Koncertowała także za granicą: we Włoszech, w Belgii, Szwajcarii, Francji, Holandii, Austrii, Portugalii, Niemczech, Wielkiej Brytanii, Irlandii, Rosji, na Ukrainie, Litwie i Łotwie, w Grecji, Danii, Szwecji, Norwegii, Finlandii, Korei Południowej, Kanadzie i Stanach Zjednoczonych.
Wybrane nagrody i wyróżnienia.
Jest beneficjentką prestiżowych zamówień kompozytorskich, m.in. Deutsche Welle (np. II Symfonia, która miała swoje prawykonanie podczas Festiwalu Beethovenowskiego w Bonn, w 2005), Festival Ultraschall w Berlinie, Festiwal Muzyki Europy Środkowej w Seattle, Fundacji Rockefellera, Wratislavia Cantans, a także licznych stypendiów i grantów, w tym dwukrotnie Wrocławskiej Nagrody Muzycznej (2005, 2008) oraz laureatką Paszportu „Polityki” (2004).
W październiku 2017 otrzymała Brązowy Medal „Gloria Artis”. Jest członkinią zwyczajną Związku Kompozytorów Polskich.
Życie prywatne.
Jest żoną kompozytora Michała Moca.

</doc>
<doc id="1495146" url="https://pl.wikipedia.org/wiki?curid=1495146" title="Władysław Bartkowiak">
Władysław Bartkowiak

Władysław Bartkowiak (ur. 13 czerwca 1900 w Nochowie, zm. 14 maja 1920) – sierżant pilot Wojska Polskiego II RP, kawaler Orderu Virtuti Militari.
Życiorys.
Władysław Bartkowiak urodził się 13 czerwca 1900 roku w Nochowie, w powiecie śremskim ówczesnego Wielkiego Księstwa Poznańskiego, w rodzinie Stanisława i Antoniny z Olejniczaków. Był młodszym bratem porucznika pilota Antoniego Bartkowiaka (1897–1922).
Ukończył szkołę powszechną i średnią mechaniczną w Poznaniu. W wielu 17 lat wstąpił do niemieckiego lotnictwa. Przydzielony został do eskadry w Poznaniu, gdzie pracował w warsztacie mechanicznym. Pod koniec 1917 roku razem z eskadrą został wysłany na front wschodni. Po zakończeniu wojny wrócił do Poznania i wkrótce wziął czynny udział w powstaniu wielkopolskim. Po zajęciu lotniska w Ławicy przydzielony do 3 Wielkopolskiej eskadry lotniczej i na własną prośbę został skierowany do szkoły pilotów. Był jednym z najzdolniejszych kadetów. Wkrótce stał się najlepszym pilotem szkoły, w uznaniu czego otrzymuje od generała piechoty Józefa Dowbor-Muśnickiego złoty zegarek.
We wrześniu 1919 roku wraz z eskadrą Władysław Bartkowiak udał się na front bolszewicki. Wraz z podporucznikiem Józefem Klicze brał udział w wielu lotach bojowych. Kilkakrotnie z powodu awarii samolotu zmuszony był do lądowania za liniami wroga. Jednak dzięki wręcz mistrzowskim zdolnościom mechanicznym sam naprawiał uszkodzony samolot i szczęśliwie wracał do bazy.
14 maja 1920 roku, pełniąc misję wywiadowczą nad frontem polsko-bolszewickim, stoczył długą walkę powietrzną z samolotem sowieckim pilotowanym przez A.D. Szyrynkina. Samolot Klicze i Bartkowiaka, który miał wówczas niespełna 20 lat, został zestrzelony pod Borysowem, grzebiąc załogę. Obaj polscy piloci zostali z honorami pochowani przez lotników bolszewickich.
Pośmiertnie za wybitne zasługi dla lotnictwa polskiego został odznaczony Virtuti Militari (8125) oraz Polową Odznaką Pilota i Obserwatora (5551).

</doc>
<doc id="1495150" url="https://pl.wikipedia.org/wiki?curid=1495150" title="Echolink">
Echolink

Echolink – system oparty na oprogramowaniu umożliwiający nawiązywanie łączności krótkofalowcom poprzez sieć Internet z wykorzystaniem techniki VoIP. System ten pozwala na łączenie dowolnego węzła sieci z dowolnym innym na świecie. Wielokrotne połączenia tworzą razem sieć Echolink. Transmisja prowadzona na jednym z węzłów jest automatycznie przekazywana do innych, które są aktualnie połączone ze sobą. Oficjalne oprogramowanie o tej samej nazwie działa pod systemami z rodziny Microsoft Windows, Android oraz iOS.
Rodzaje węzłów podłączonych do systemu.
Do systemu Echolink podłączone mogą zostać trzy rodzaje węzłów:
Opis działania.
Działanie programu Echolink może przebiegać na trzy sposoby:
Do jednej stacji podłączonej do sieci może łączyć się wiele innych – można w ten sposób zrobić sieć przemienników połączonych ze sobą, odległych o setki kilometrów. Do korzystania z systemu Echolink nie jest konieczny komputer – wystarczy radiostacja z systemem DTMF, dzięki któremu można nakazać stacji typu link lub przemiennikowi połączyć się z daną stacją. W ten sposób używając radiostacji o małej mocy, można rozmawiać z krótkofalowcami (korzystającymi z komputera lub tylko z radiostacji) z całego świata.

</doc>
<doc id="1495151" url="https://pl.wikipedia.org/wiki?curid=1495151" title="Polska Liga Koszykówki (2000/2001)">
Polska Liga Koszykówki (2000/2001)

Polska Liga Koszykówki - sezon 2000/2001
Play-off.
Mecze o 3 miejsce: Prokom Trefl Sopot-Hoop Blachy Pruszyński Pruszków 3-1 (76:71, 72:70, 84:86, 73:67).
Ostateczna kolejność.
Do PLK awansowała Noteć Inowrocław.

</doc>
<doc id="1495152" url="https://pl.wikipedia.org/wiki?curid=1495152" title="Tech House">
Tech House



</doc>
<doc id="1495154" url="https://pl.wikipedia.org/wiki?curid=1495154" title="Boogie Nights (Like An Eagle)">
Boogie Nights (Like An Eagle)

Boogie Nights (Like An Eagle) – trzydziesty czwarty singel oraz utwór niemieckiego DJ-a i producenta - Tomcrafta, który ukazał się w Niemczech 11 marca 2008 (wydanie 12"). Na singel składa się tylko utwór tytułowy w dwóch wersjach.

</doc>
<doc id="1495156" url="https://pl.wikipedia.org/wiki?curid=1495156" title="Polska Liga Koszykówki (2001/2002)">
Polska Liga Koszykówki (2001/2002)

Polska Liga Koszykówki - sezon 2001/2002
W rozgrywkach udział wzięło 12 zespołów. Po rundzie zasadniczej utworzono 2 grupy: w jednej grały drużyny z miejsc 1-6, a w drugiej z miejsc 7-12. Po zakończeniu rywalizacji drużyny z miejsc 1-6 po rundzie zasadniczej oraz dwa pierwsze zespoły z drugiej grupy przystąpiły do fazy play off, natomiast 4 ostatnie zespoły stoczyły między sobą walkę o utrzymanie w ekstraklasie.
Play off.
Mecze o 3 miejsce: Anwil Włocławek - Degusta Malfarb Stal Ostrów Wielkopolski 2 - 3 (81:93, 93:82, 94:85, 81:86, 81:90)
Ostateczna kolejność.
Do PLK awansował Start Lublin.

</doc>
<doc id="1495157" url="https://pl.wikipedia.org/wiki?curid=1495157" title="Shuvuuia">
Shuvuuia



</doc>
<doc id="1495158" url="https://pl.wikipedia.org/wiki?curid=1495158" title="Patagonykus">
Patagonykus



</doc>
<doc id="1495162" url="https://pl.wikipedia.org/wiki?curid=1495162" title="Nokia 6500 Classic">
Nokia 6500 Classic

Nokia 6500 Classic – telefon komórkowy wyprodukowany przez firmę Nokia. Typ obudowy block. Aparat 2 Mpix, zoom 4x, odtwarzacz mp3, odtwarzacz wideo
Jest dostępny w dwóch kolorach: waniliowym i czarnym.
Dane techniczne.
Ogólne
Łączność
Wiadomości
Oprogramowanie
Funkcje głosowe

</doc>
<doc id="1495166" url="https://pl.wikipedia.org/wiki?curid=1495166" title="Galeria Le Guern">
Galeria Le Guern

Galeria Le Guern – galeria założona w 2004 w Warszawie przez Agatę Smoczyńską-Le Guern, prezentująca różnorodne dziedziny sztuki współczesnej, m.in.: sztukę wideo, performance, instalację, film, malarstwo, rzeźbę, rysunek, fotografię, współpracująca zarówno z uznanymi twórcami, jak i młodymi, rozpoczynającymi swoją ścieżkę artystyczną. Swoją twórczość prezentowali tu Zofia Kulik, Tomasz Ciecierski, Dorota Podlaska, Robert Maciejuk, Jarosław Modzelewski, Anna Reinert, Aleksandra Polisiewicz i inni.
Aktualnie z Galerią Le Guern współpracują artyści i artystki tacy jak: Tomek Baran, Tomasz Ciecierski, Jiří David, Marta Deskur, Alicja Gaskon, Zuzanna Hertzberg, Prawdoliub Ivanov, Rafał Jakubowicz, Przemysław Jasielski, C.T. Jasper, Robert Maciejuk, Paweł Matyszewski, Roman Owidzki, Tadeusz Rolke, Simone Rueß, Irmina Staś, Natalia Załuska.
Galeria Le Guern od początku swojego istnienia prowadzi działalność wydawniczą skupioną wokół publikacji katalogów organizowanych przez siebie wystaw, opatrzonych tekstami kuratorskimi oraz wydawnictw o charakterze monograficznym poświęconych twórczości reprezentowanych artystów.
Misją galerii jest promocja twórczości reprezentowanych artystów w Polsce i za granicą, dlatego jako komercyjna galeria regularnie uczestniczy w międzynarodowych targach sztuki, m.in. Art Cologne w Kolonii, Vienna Contemporary w Wiedniu, Frieze New York w Nowym Jorku.

</doc>
<doc id="1495168" url="https://pl.wikipedia.org/wiki?curid=1495168" title="Milan Dolecek">
Milan Dolecek



</doc>
<doc id="1495169" url="https://pl.wikipedia.org/wiki?curid=1495169" title="New York Storm">
New York Storm

New York Storm – trzydziesty piąty singel oraz utwór niemieckiego DJ-a i producenta - Tomcrafta, który ukazał się w Niemczech 3 września 2008 (wydanie 12"). Na singel składają się trzy utwory - tytułowy (strona "A") oraz dwa inne, instrumentalne: "Storm" i "Bavarian Storm" (oba na stronie "B").
Utwór tytułowy został nagrany w duecie z Tommiem Sunshinem - nowojorskim DJ-em, producentem i wokalistą z Brooklynu, znanym ze współpracy producenckiej i wokalnej z takimi labelami jak Kitsuné, Gigolo, czy Systematic. Użyczył on do tego utworu wokalu.

</doc>
<doc id="1495173" url="https://pl.wikipedia.org/wiki?curid=1495173" title="Cuprum Arena">
Cuprum Arena

Cuprum Arena – centrum handlowe, otwarte 9 maja 2009 r., położone w centrum Lubina między ulicami: Wrocławską, gen. Władysława Sikorskiego oraz Mikołaja Kopernika (adres: ul. Władysława Sikorskiego 20). W 2013 galerię odwiedziło 6 milionów osób.
Charakterystyka.
Budynek zbudowany na planie okręgu, składa się z trzech kondygnacji handlowych. Galeria wykonana jest z granitu, szkła, stali, drewna, a także płyt aluminiowych w kolorze miedzi symbolizujące znaczenie tego surowca dla regionu. Wewnątrz funkcjonuje 130 sklepów i placówek usługowych, wśród których znajdują się delikatesy, lokale gastronomiczne, wielkopowierzchniowy sklep AGD i RTV, sklepy renomowanych marek polskich i zagranicznych, a także sklepik Zagłębia Lubin. Ponadto w obiekcie funkcjonuje multipleks z pięcioma salami kinowymi. W głównym atrium mogą odbywać się koncerty i przedstawienia. Powierzchnia zabudowy wyniosła 2 ha, całkowita powierzchnia użytkowa galerii to 69 000 metrów kwadratowych, zaś powierzchnia najmu to 34 000 metrów kwadratowych. Wewnątrz umiejscowiono również wielopoziomowy parking na 1000 samochodów. Kubatura galerii wynosi 439 000 metrów sześciennych. Na najwyższym poziomie znajduje się klub fitness, a także pomieszczenia biurowe.
Kilka danych na temat Galerii Cuprum Arena:
Galerię zaprojektowała poznańska pracownia architektoniczna Studio ADS, która jest także autorem m.in. projektów terminalu pasażerskiego portu lotniczego Poznań-Ławica oraz poznańskiego centrum handlowego Stary Browar.
Galerię Cuprum Arena budowała firma MGC Invest Sp z o.o., powiązana z grupą kapitałową NG2 (dawniej CCC) należącą do Dariusza Miłka, który swoją karierę biznesową rozpoczynał od handlu obuwiem na bazarze znajdującym się wtedy w miejscu obecnej galerii. Koszt budowy wyniósł około 300 mln złotych.
Nagrody.
Podczas konkursu organizowanego przez Międzynarodową Radę Centrów Handlowych (International Shopping Center Council, ICSC), galeria Cuprum Arena przeszła do ścisłego finału konkursu European Shopping Center Award 2010.

</doc>
<doc id="1495176" url="https://pl.wikipedia.org/wiki?curid=1495176" title="Krakowiak w swojej postaci">
Krakowiak w swojej postaci

Krakowiak w swojej postaci, czyli Śpiewki wiejskie krakowskie. Centuria I. Wydrukowane nakładem konserwatorów dobrego gustu w Kolnie 1754 – anonimowy zbiór pieśni krakowskich wydany w roku 1754.
Podane miejsce wydania jest fikcyjne. Książeczka zawierała sto jedno-, dwu- lub trzyzwrotkowych krakowiaków zapisanych w gwarowej fonetyce. Żaden egzemplarz tego wydawnictwa nie zachował się do naszych czasów, nie został też odnotowany bibliograficznie. Treść jego odtworzona została z późniejszych źródeł: rękopiśmiennego odpisu, dokonanego przez anonimowego kopistę i przedruku dokonanego w latach 1820-1825 w Drukarni Uniwersyteckiej w Krakowie. Przedruk ten, zatytułowany "Śpiewki wiejskie krakowskie", uzupełniony został o ponad 130 nowych pieśni, w tym m.in. o teksty pochodzenia literackiego.
"Krakowiak w swojej postaci" jest pierwszym zbiorem pieśni ludowych ziemi krakowskiej, a datę jego wydania uznaje się za formalny początek dziejów folklorystyki tego regionu.

</doc>
<doc id="1495179" url="https://pl.wikipedia.org/wiki?curid=1495179" title="Baruch Rabinowitz">
Baruch Rabinowitz

Baruch Rabinowitz (ur. 31 grudnia 1973 w Moskwie) – rabin Warszawy w latach 1999-2000.
Urodził się w rodzinie polsko-rosyjskich Żydów, która wyemigrowała do Kopenhagi. W wieku 13 lat został ochrzczony w Kościele katolickim w odpowiedzi na wzrost antysemityzmu. Filozofię religii, teologię i judaistykę studiował w Danii, USA i w Izraelu. Ortodoksyjną smichę rabinacką uzyskał w 1998 z rąk rabina Eliezera Kleina w Bene Berak. Wkrótce wraz z rodziną przybył do Polski, gdzie objął urząd rabina Warszawy. Po kilku miesiącach jednak opuścił Polskę.
Wyjechał do Niemiec, gdzie zrezygnował z judaizmu ortodoksyjnego na rzecz rekonstrukcjonistycznego. Następnie pracował jako rabin niemieckich społeczności reformowanych, uzyskał doktorat.
Lata 2007-2008 spędził głównie w Hiszpanii i Argentynie. Już wtedy zaczął odwracać się od tradycyjnych form judaizmu na rzecz Kościoła Rzymskokatolickiego. Jak pisze na własnej stronie internetowej, swoje nawrócenie datuje na 11 października 2008 w Kościele Chrystusa Króla w Wuppertalu. Obecnie identyfikuje się z Liberalnym Apostolskim Kościołem Katolickim. W dniu 1 stycznia 2009 został wyświęcony w Edynburgu na kapłana tegoż kościoła jako brat Baruch Ignatius.
Baruch Rabinowitz mówi po niemiecku, hebrajsku, angielsku, duńsku, norwesku, szwedzku, polsku, rosyjsku i hiszpańsku oraz uczy się języka baskijskiego, włoskiego i portugalskiego.
Baruch Rabinowitz nadal udziela się jako publicysta i uczestnik dialogu chrześcijańsko-żydowskiego.

</doc>
<doc id="1495183" url="https://pl.wikipedia.org/wiki?curid=1495183" title="Wąwóz Avon">
Wąwóz Avon

Wąwóz Avon – wąwóz nad rzeką Avon w Anglii, w granicach administracyjnych Bristolu. Długość wąwozu wynosi 2,5 km, ok. 3 km od ujścia rzeki w Avonmouth. Stanowi granicę administracyjną między miastem Bristol a samodzielną jednostką administracyjną North Somerset. Na zachód od wąwozu znajduje się wieś Leigh Woods, na wschodzie park The Downs. Wąwóz przecina most Clifton Suspension Bridge. W średniowieczu pełnił dla miasta funkcje obronne.

</doc>
<doc id="1495186" url="https://pl.wikipedia.org/wiki?curid=1495186" title="Galeria Ego">
Galeria Ego

Galeria Ego – galeria sztuki założona przez Joannę Madelską w 1998 w Poznaniu, prezentująca takie dziedziny sztuk plastycznych, jak malarstwo, grafika, rysunek, rzeźba oraz nowe media.
W 2002 r. Galeria zainicjowała jubileusz Stanisława Fijałkowskiego, a w następnym roku współtworzyła jego wielką retrospektywną wystawę w poznańskim Muzeum Narodowym.
W 2003 roku była pomysłodawcą i organizatorem wydarzenia "Tarasewicz dla Poznania", w ramach którego artysta zrealizował malarski projekt przestrzenny na kolumnadzie Teatru Wielkiego.
W swojej historii Galeria dwukrotnie zmieniała swoją siedzibę. Pierwotnie działała przy ulicy Dominikańskiej a w latach 2005-2013 przy ulicy Wrocławskiej. Obecnie funkcjonuje przy ulicy Wyspiańskiego na Łazarzu.

</doc>
<doc id="1495187" url="https://pl.wikipedia.org/wiki?curid=1495187" title="Wu Chengying">
Wu Chengying

Wu Chengying (; ur. 21 kwietnia 1975 roku w Szanghaju) – były chiński piłkarz występujący na pozycji obrońcy.
Kariera klubowa.
Wu Chengying zawodową karierę rozpoczynał w 1994 roku w Shanghai Shenhua. W debiutanckim sezonie rozegrał sześć ligowych pojedynków, jednak w kolejnych latach na boisku pojawiał się już znacznie częściej. Razem ze swoim zespołem Wu w 1995 roku zdobył mistrzostwo kraju, natomiast w 1996, 1997, 1998, 2000, 2001 kończył rozgrywki Jia A na drugiej pozycji. Łącznie dla Shanghai Shenhua Chengying w 183 meczach chińskiej ligi strzelił siedemnaście bramek. Od 2003 roku był zawodnikiem Shanghai International, który od 2006 roku występował pod nazwą Xi’an Chanba. Łącznie w barwach obu tych drużyn Wu wystąpił w 75 ligowych spotkaniach.
Kariera reprezentacyjna.
W reprezentacji Chin Wu zadebiutował w 1996 roku. Podczas swojej piłkarskiej kariery brał udział między innymi w Pucharze Azji 1996, Pucharze Azji 2000 oraz Mistrzostwach Świata 2002. Na mundialu w Korei Południowej i Japonii drużyna narodowa Chin przegrała wszystkie trzy mecze i zajęła ostatnie miejsce w swojej grupie. Łącznie dla reprezentacji swojego kraju Wu rozegrał 50 spotkań.

</doc>
<doc id="1495191" url="https://pl.wikipedia.org/wiki?curid=1495191" title="Genene Jones">
Genene Jones

Genene Jones (ur. 13 lipca 1950 w San Antonio) - amerykańska seryjna morderczyni. Jones w latach 1981-1982 zamordowała 11 dzieci, wstrzykując im chlorek suksametonium, gdy pracowała jako pielęgniarka w kilku szpitalach na terenie San Antonio, w stanie Teksas. Podejrzewa się, że mogła zabić jeszcze nawet kilkanaścioro dzieci. Dokładna liczba jej ofiar prawdopodobnie nigdy nie będzie znana, gdyż niektóre szpitale przed jej zatrzymaniem zniszczyły karty zdrowia zmarłych pacjentów.
W 1985 roku Jones została skazana za zabójstwa na karę 99 lat pozbawienia wolności z możliwością wyjścia na wolność najwcześniej w 2017 roku. Jones ma jednak prawo ubiegać się o zwolnienie warunkowe co dwa lata. Sąd już sześciokrotnie odrzucił jej prośbę w tej sprawie.

</doc>
<doc id="1495192" url="https://pl.wikipedia.org/wiki?curid=1495192" title="Petr Vitasek">
Petr Vitasek



</doc>
<doc id="1495205" url="https://pl.wikipedia.org/wiki?curid=1495205" title="Jakub Hanak">
Jakub Hanak



</doc>
<doc id="1495209" url="https://pl.wikipedia.org/wiki?curid=1495209" title="Visions of Atlantis">
Visions of Atlantis

Visions of Atlantis – zespół symfoniczno/power metalowy założony w austriackim mieście Styria w 2000 roku przez Wernera Fiedlera, Mike’a Korena, Christiana Stani oraz Chrisa Kampera, którzy byli zainspirowani tajemnicą istnienia Altantydy. Pierwszą wokalistką była Nicole Bogner.
Historia.
Zespół pierwsze demo wydaje w 2000 – "Morning in Atlantis" jednak już rok później podpisuje kontrakt płytowy z wytwórnią TTS Media Muzyka / Black Arrow Productions czego wynikiem jest debiutancki album "Eternal Endless Infinity" (2002), który niespodziewanie odnosi sukces i doprowadziła zespół do roli suportów takich potęg metalowej sceny jak Nightwish, Finntroll czy Katatonia. W 2003 roku dochodzi do roszady w składzie po których w 2004 roku wydany zostaje drugi album – "Cast Away" który jest ich pierwszym pod szyldem Napalm Records. W 2007 roku na światło dzienne wychodzi trzeci album pt. "Trinity". W dniu 28 listopada 2007 roku na oficjalnej stronie zespołu zostaje zamieszczona informacja że Melissa Ferlaak i Wolfgang Koch opuszczają zespół z przyczyn osobistych (w maju 2008 roku pobierają się).

</doc>
<doc id="1495211" url="https://pl.wikipedia.org/wiki?curid=1495211" title="Liu Guoliang">
Liu Guoliang

Liu Guoliang (; ur. 10 stycznia 1976 w Xinxiang) - chiński tenisista stołowy.
Największy sukces w swojej karierze odniósł w 1996 roku. Na Letnich Igrzyskach Olimpijskich w Atlancie zdobył dwa złote medale: w kategorii gry pojedynczej mężczyzn oraz w kategorii gry podwójnej mężczyzn (grał w parze z Kong Linghuiem).
Kolejne dwa medale olimpijskie, tym razem srebrny w grze podwójnej (również z Kong Linghuiem) i brązowy w grze pojedynczej zdobył cztery lata później na Letnich Igrzyskach Olimpijskich w Sydney.
Wielokrotnie zdobywał medale mistrzostw świata. Trzykrotnie był drużynowym mistrzem świata, w grze podwójnej dwukrotnie, a w grze pojedynczej i mieszanej zdobywał tytuły jeden raz.
Czynną karierę zawodniczą zakończył w 2001 r. Od 2003 r. jest głównym trenerem Narodowej Męskiej Drużyny Chin, pod jego wodzą chińscy tenisiści stołowi zdobywali od 2005 złote medale w drużynie oraz wszystkie złote i większość srebrnych medali zarówno w grach indywidualnych, jak i deblowych (oraz mikstach)na Mistrzostwach Świata oraz Igrzyskach Olimpijskich w Pekinie w 2008 r.
Starszy brat Liu Guolianga, Liu Guodong, jest aktualnie głównym trenerem drużyny narodowej Indonezji, ostatnio zrezygnował z prowadzenia Narodowej Drużyny Kobiet Singapuru.
Sprzęt
Jego styl gry jest oparty na wykorzystaniu krótkich czopów na forhendzie, gra uchwytem piórkowym. Jest prekursorem gry topspinem bekhendowym przy tym uchwycie. Używa deski STIGA Clipper, jego okładzina forhendowa to STIGA Clippa, a bekhendowa STIGA Mendo Energy.

</doc>
<doc id="1495212" url="https://pl.wikipedia.org/wiki?curid=1495212" title="Czarny Groń (Beskid Żywiecki)">
Czarny Groń (Beskid Żywiecki)

Czarny Groń (1122 m) – szczyt w Beskidzie Żywieckim wchodzący w skład masywu Pilska, położony na terenie Żywieckiego Parku Krajobrazowego. Wraz ze Szlakówką tworzy grzbiet rozdzielający dolinę potoku Buczynka od doliny bezimiennego potoku. Stoki i szczyt porośnięte lasem świerkowym.
Przez grzbiet przebiegają zielony szlak turystyczny oraz żółty szlak turystyczny prowadzące z Korbielowa na Halę Miziową i dalej na Pilsko. Zimą przez grzbiet przechodzi jedna z tras narciarskich (zjazd z Pilska do Korbielowa Kamiennej)

</doc>
<doc id="1495214" url="https://pl.wikipedia.org/wiki?curid=1495214" title="Jernej Jurse">
Jernej Jurse



</doc>
<doc id="1495217" url="https://pl.wikipedia.org/wiki?curid=1495217" title="W-League">
W-League

W-League – piłkarskie rozgrywki kobiet na najwyższym szczeblu w Australii organizowane i zarządzana przez Football Federation Australia. Rozgrywki zostały założone w 2008 roku i występuje w nich dziewięć drużyn.
W latach 1996 – 2004 rozgrywki kobiece w Australii były organizowane przez Australian Womens Soccer Association (AWSA). Kluby kobiece występowały w lidze Women's National Soccer League. W 2005 roku federację AWSA weszła w skład FFA. W 2007 roku reprezentacja Australii kobiet awansowała do ćwierćfinału mistrzostw świata. W opinii trenera kadry narodowej Toma Sermanni utworzenie profesjonalnej ligi kobiecej byłyby istotne w celu dalszego rozwoju tej dyscypliny w Australii. Rozgrywki W-League zostały założone przez FFA w 2008 roku. 

</doc>
<doc id="1495218" url="https://pl.wikipedia.org/wiki?curid=1495218" title="Janez Jurse">
Janez Jurse



</doc>
<doc id="1495221" url="https://pl.wikipedia.org/wiki?curid=1495221" title="Gasper Fistravec">
Gasper Fistravec



</doc>
<doc id="1495222" url="https://pl.wikipedia.org/wiki?curid=1495222" title="Smrekowickie Stawki">
Smrekowickie Stawki

Smrekowickie Stawki (słow. "Smrekovické plieska") – dwa niewielkie, okresowe stawy w słowackich Tatrach Wysokich. Znajdują się około 1,3 km na zachód od Szczyrbskiego Jeziora ("Štrbské pleso"), a 0,8 km na wschód od Rakitowych Stawków, w środkowej i wschodniej części tarasu zwanego Smrekowica ("Smrekovica").
Są to:
Bór świerkowy otaczający niegdyś Smrekowickie Stawki został wyłamany przez wichurę 19 listopada 2004 r.

</doc>
<doc id="1495223" url="https://pl.wikipedia.org/wiki?curid=1495223" title="Yu Genwei">
Yu Genwei

Yu Genwei (chiń. 于根伟; ur. 7 stycznia 1974 roku) – były chiński piłkarz występujący na pozycji napastnika.
Kariera klubowa.
Yu Genwei przez całą swoją piłkarską karierę był związany z klubem z Tiencinu, dla którego grał od 1994 do 2005 roku. Yu rozpoczynał przygodę z tym zespołem, gdy ten nosił nazwę Tiencin FC. W debiutanckim sezonie w siedemnastu ligowych spotkaniach zdobył dziesięć goli. Przez dwanaście lat gry dla tej drużyny Yu strzelił łącznie 84 bramki w 211 ligowych pojedynkach. W tym czasie nie odnosił żadnych większych sukcesów, natomiast jego zespół grał na pograniczu pierwszej i drugiej ligi. Najwięcej bramek Yu zdobył w swoim ostatnim sezonie w karierze, kiedy to jako zawodnik Tiencin Teda FC uzyskał jedenaście goli.
Kariera reprezentacyjna.
W reprezentacji Chin Wu zadebiutował w 1997 roku. W 2002 roku Velibor Milutinović powołał go do 23-osobowej kadry na mistrzostwa świata. Na mundialu w Korei Południowej i Japonii drużyna narodowa Chin przegrała wszystkie trzy mecze i zajęła ostatnie miejsce w swojej grupie. Yu na turnieju tym pełnił rolę rezerwowego, jednak wystąpił w dwóch spotkaniach. W przegranym 2:0 pojedynku z Kostaryką w 74. minucie zmienił Fana Zhiyi, natomiast w przegranym 3:0 meczu przeciwko Turcji na boisku pojawił się w 73. minucie wspólnie z Qu Bo.

</doc>
<doc id="1495226" url="https://pl.wikipedia.org/wiki?curid=1495226" title="Serce oskarżycielem">
Serce oskarżycielem

Serce oskarżycielem (ang. "Tell-Tale Heart") – nowela Edgara Allana Poego, opublikowana w 1843 roku na łamach magazynu „The Pioneer”. Jest zaliczana do literatury gotyckiej i jest jednym z najbardziej znanych utworów autora. 
Opis fabuły.
Historia prezentowana jest z perspektywy narracji pierwszoosobowej, z anonimowym narratorem, który twierdzi, że jest zdrowy psychicznie, cierpi jednak na chorobę wywołującą wyostrzenie zmysłów. Człowiek, z którym mieszka, ma niewyraźne, sępie, niebieskie oko, które do tego stopnia dręczy narratora, że ten postanawia go zabić. Uważa, że skrupulatna precyzja w planowaniu morderstwa dowodzi, że nie może być szalony. Siedem nocy z rzędu otwiera on drzwi do pokoju starego człowieka, za każdym razem zajmuje mu to pełną godzinę. Jednak sępie oko starca pozostaje zamknięte, co uniemożliwia mu popełnienie zbrodni.
Ósmej nocy starzec budzi się i siedzi w łóżku, podczas gdy narrator zaczyna przeprowadzać swój nocny rytuał. Nie waha się więcej, a chwilę później postanawia zapalić lampion. Pojedynczy promień światła ląduje dokładnie w oku starca, a narrator dostrzega, że jest ono szeroko otwarte. Słysząc jak jego serce bije z przerażenia w niezwykły i groźnie szybki sposób, decyduje się na atak, skacząc w kierunku starego człowieka, krzycząc głośno, co powoduje u starca atak serca, a następnie dusi współlokatora w jego własnym łóżku. Postanawia poćwiartować ciało i ukrywa jego resztki pod deskami podłogi. Jest pewny, że zatarł wszystkie ślady zbrodni. Mimo to, sąsiedzi – słysząc krzyk starca – wzywają policję. Narrator zaprasza trzech policjantów, żeby mogli się rozejrzeć, będąc pewnym, że nie są oni w stanie znaleźć żadnego dowodu zbrodni. Przynosi dla nich krzesła, a ci siadają w pokoju starego człowieka, dokładnie w miejscu, gdzie zostało schowane ciało. Nic nie podejrzewają, a narrator wyraża się w przyjemny i lekki sposób o swoim lokatorze.
Jednak po pewnym czasie zaczyna on słyszeć słabe głosy. Gdy te stają się coraz głośniejsze, dochodzi do wniosku, że jest to bicie serca pochodzące z miejsca pod podłogą, nie dopuszczając możliwości, że może to być jego własny odgłos serca. Dźwięk wciąż narasta, chociaż policjanci zdają się nie przykładać do tego wagi. Zszokowany tym i przekonany, że policja musi być świadoma tych dźwięków, narrator przyznaje się do zbrodni i mówi, żeby podnieśli deski w podłodze, gdzie ukrył ciało.
Analiza.
"Serce oskarżycielem" zaczyna się w formie "medias res" – w połowie akcji. Początek noweli składa się na konwersację między narratorem a inną osobą, która jednak pozostaje anonimowa. Można przypuszczać, że zwierza się on strażnikowi więziennemu, sędziemu, reporterowi z gazety, doktorowi bądź psychiatrze. To wywołuje w nim potrzebę wytłumaczenia się w możliwie szczegółowy sposób. Kolejna część utworu to studium terroru, a dokładnie, wspomnienie o nim, gdyż narrator odnosi się do przeszłości. Pierwsze słowo historii – „Prawda” – jest przyznaniem się do winy. Wstęp służy także do zwrócenia uwagi czytelnika i wprowadzenia go w fabułę. Od tego momentu każde słowo buduje atmosferę historii, tworząc "Serce oskarżycielem" najlepszym przykładem teorii Poego na temat noweli.
W fabule nie są eksponowane argumenty odnośnie do niewinności narratora, ale uwidocznione są próby dowodzenia jego zdrowia psychicznego. To jednak prowadzi do samodestrukcji, ponieważ owe starania prowadzą do przyznania się do winy. Zaprzeczenie szaleństwa bazuje na jego systematycznych ruchach i precyzji – jest to racjonalne wytłumaczenie nieracjonalnego zachowania. Owa racjonalność jest jednak osłabiona przez jego brak motywacji („Myśl była bez przedmiotu. Była pozbyta wszelkiej namiętności”). Pomijając to, twierdzi on, że idea morderstwa prześladowała go dniami i nocami. Jednak finalna scena noweli jest rezultatem poczucia winy. Jak wiele figur w powieści gotyckiej, jego nerwy dyktują jego prawdziwą naturę. Mimo iż narrator broni się, tłumacząc morderstwo wyostrzeniem zmysłów, co pozwala mu słyszeć bicie serca pod podłogą, to jest jednocześnie dowód na to, że jest on całkowicie szalony. Czytelnicy z czasów Poego mogli być szczególnie zainteresowani nowelą z powodu kontrowersji wokół obrony osób niepoczytalnych.
Narrator twierdzi, że cierpi na chorobę, która powoduje wyostrzenie zmysłów. Podobnego motywu używa Roderyk Usher w "Zagładzie domu Usherów". Jednak nie jest do końca jasne, czy tak jest naprawdę, czy są to tylko jego wyobrażenia. Jeśli jednak opis jego stanu jest prawdziwy, może to być nie bicie serca starego człowieka, tylko odgłosy pewnego rodzaju owada – tykotka rudowłosa. Narrator przyznaje, że słyszał je w ścianie po tym, jak stary człowiek wpadł w przerażenie. Zgodnie z przesądami ten rodzaj owada jest znakiem nieuniknionej śmierci. Jeden z rodzajów tykotka rudowłosa stuka swoją głową w różne powierzchnie, prawdopodobnie w celach godowych, oraz emituje tykający dźwięk. Henry David Thoreau sugerował w 1838 roku, że owady te brzmią podobnie jak bicie serca. Z drugiej strony, jeśli owe odgłosy są produktem wyobraźni narratora, to właśnie one doprowadzają go do samodestrukcji. 
Relacje między narratorem a starym człowiekiem są niejednoznaczne, podobnie jak ich nazwiska, zawody i miejsca zamieszkania. W zasadzie ta ambiwalencja dodaje historii ironiczne elementy, które zwracają uwagę na szczegóły w fabule. Narrator może być służącym starca, lub – co bardziej prawdopodobne – jego synem. W tym wypadku sępie oko może symbolizować rodzicielską kontrolę i możliwie także podział na to, co jest dobre i to, co złe. Morderca, pozbywając się tego widoku, pozbywa się także sumienia. Oko może reprezentować tajemnicę, co znowu przywołuje niejednoznaczny brak szczegółów o starym człowieku i narratorze. Tylko gdy widzi on otwarte sępie oko, ujawniające tajemnicę, dopuszcza się morderstwa. Mimo to ich relacje są kwestią drugorzędną. Całość koncentruje się na wzorze popełnienia zbrodni doskonałej.
Richard Wilbur sugerował, że historia jest alegorycznym odniesieniem się do wiersza "Do wiedzy". Pokazuje on walkę między wyobraźnią a nauką. W utworze "Serce oskarżycielem" stary człowiek reprezentuje naukowy racjonalizm, podczas gdy narrator wyobraźnię.
Publikacja.
"Serce oskarżycielem" zostało opublikowane w bostońskim magazynie „The Pioneer” w styczniu 1843 roku pod redakcją Jamesa Russella Lowella. Poe dostał za nią prawdopodobnie tylko 10 dolarów. Oryginalna publikacja zawiera cytat z wiersza "A Psalm of Life" Henry’ego Wadswortha Longfellowa. Historia była nieco skorygowana w publikacji w „Broadway Journal” z 23 sierpnia 1845 roku. To wydanie pomijało wiersz Longfellowa, ponieważ Poe uważał, że był to plagiat. "Serce oskarżycielem" było publikowane ponownie kilka razy, jeszcze za życia Poego.

</doc>
<doc id="1495228" url="https://pl.wikipedia.org/wiki?curid=1495228" title="Deutz (przedsiębiorstwo)">
Deutz (przedsiębiorstwo)

Deutz AG – niemieckie przedsiębiorstwo produkujące silniki spalinowe, założone w 1864 r. w Kolonii.
Przedsiębiorstwo działało pod różnymi nazwami, m.in. KHD (niem. "Klöckner-Humboldt-Deutz AG"). Oprócz budowy silników spalinowych chłodzonych powietrzem, wodą albo olejem przedsiębiorstwo trudniło się produkcją lokomotyw, ciężarówek, autobusów i maszyn rolniczych. Ciężarówki i autobusy były produkowane pod marką Magirus-Deutz przez KHD. Od 1964 r. za logo przedsiębiorstwa przyjęto logo producenta samochodów Magirusa z Ulm: na logo widnieje duże „M”, od Magirus, w kombinacji z zarysem katedry w Ulm (niem. "Ulmer Münster"). W marcu 2007 Deutz AG przeniósł swoją siedzibę z dzielnicy Kolonia-Deutz do miejsca, w którym odbywała się największa produkcja, czyli w dzielnicy Kolonia-Eil. W 2006 roku przedsiębiorstwo osiągnęło obrót 1490 milionów euro z zyskiem netto 61,5 miliona euro. Akcje Deutz AG wchodzą w skład niemieckiego indeksu SDAX.
N. A. Otto &amp; Cie, Gasmotoren-Fabrik Deutz AG (1864–1930).
W 1864 r. Eugen Langen i Nicolaus August Otto na starym mieście w Kolonii utworzyli pierwszą na świecie fabrykę silników pod nazwą "N. A. Otto &amp; Cie", którą uznaje się za protoplastę obecnego DEUTZ AG. W 1869 r. nastąpiła przeprowadzka do dzielnicy Kolonia-Deutz, gdzie fabryka znalazła potrzebną przestrzeń. W 1872 r. nastąpiła zmiana nazwy spółki na "Gasmotoren-Fabrik Deutz AG". Przedsiębiorstwo zatrudniało Gottlieba Daimlera jako dyrektora technicznego i Wilhelma Maybacha jako głównego konstruktora silników – w 1882 opuścili oni firmę, aby obrać własną ścieżkę kariery. W 1876 r. rozpoczęto produkcję silników czterosuwowych Otto (z zapłonem iskrowym).
Kolejne dziesięciolecia były ukształtowane przez ciągłe poszerzanie oferty produkcyjnej, przede wszystkim dzięki wykupywaniu innych przedsiębiorstw. Od 1892 do 1970 r. Deutz budował lokomotywy, od 1944 głównie z silnikiem Diesla. Od 1897 r. produkowano również stacjonarne silniki Diesla, najpierw jednak na licencji MAN. W 1902 r. "Gasmotoren-Fabrik Deutz" wraz z "Fa. Grether" rozpoczęła budowę pojazdów strażackich i w 1903 r. była w stanie wyprodukować pierwszy na świecie wóz strażacki z silnikiem spalinowym. W 1906 r. przedsiębiorstwo podjęło próbę produkcji masowej tego samochodu. Podstawą wozu była konstrukcja Bugatti z dużym silnikiem czterocylindrowym montowanym w "Zweigwerk Berlin". Do 1909 r. wyprodukowano na próbę tylko kilka samochodów. Równolegle powstał samochód wyścigowy o pojemności skokowej 1,3 litra skonstruowany przez zatrudnionego Włocha Ettore Bugatti. Do 1913 r. DEUTZ wyprodukował tylko kilka samochodów osobowych. Podczas I wojny światowej w 1916 r. z załogą liczącą 3400 osób produkowano ciężarówki z ładownością do 5 ton według planów Josefa Vollmera. Oprócz ciężarówek produkowano również ciągnik artyleryjski „Deutzer Trekker”. W 1925 r. Deutz, na wystawie samochodowej IAA w Berlinie, wystawił dwie różne, nowo opracowane ciężarówki, które jednak nie weszły do produkcji seryjnej. W 1926 r. powstał pierwszy ciągnik rolniczy z silnikiem Diesla. Technika agrarna była przez długi czas jednym z najważniejszych filarów przedsiębiorstwa. Do portfolio produktów należały silniki o zapłonie ZS i ZI z chłodzeniem: wodnym, olejowym i powietrznym dla zastosowań mobilnych i stacjonarnych. Zakres mocy rozciągał się w granicach pomiędzy 40 kW a 4 MW.
Humboldt-Deutz, Klöckner-Humboldt-Deutz (KHD) (1930–1938).
W 1930 r. doszło do połączenia "Motorenfabrik DEUTZ AG" z "Humboldt AG", które zajmowało się głównie przeróbką materiałów sypkich, i "Motorenfabrik Oberursel AG", które produkowało silniki lotnicze. Dziś zakład Oberursel należy do Rolls-Royce Niemcy. W wyniku połączenia spółek przyjęto wspólną nazwę "Humboldt-DEUTZ AG".
W 1936 r. Humboldt-DEUTZ przejął kulejącego producenta pojazdów "C.D. Magirus AG" w Ulm. Oba przedsiębiorstwa uzupełniały się dobrze: Magirus produkował pojazdy użytkowe, potrzebował jednak pilnie silników Diesla. Humboldt-Deutz przygotowywał silniki, nie produkował jednak sam żadnych kompletnych pojazdów użytkowych. Fuzja umożliwiła budowę kompletnych ciężarówek, busów i wozów strażackich. Pojazdy produkowane były pod marką Magirus-Deutz.
W 1938 r. została przejęta "Isselburger Hütte". W wyniku podpisanych umów łączących z "Klöckner-Werke AG", która zajmowała się produkcją i sprzedażą stali, powstała znana nazwa "Klöckner-Humboldt-Deutz AG (KHD)".
II wojna światowa (1939–1945).
Podczas II wojny światowej w pierwszej linii przedsiębiorstwo zajmowało się budową dóbr uzbrojeniowych, przede wszystkim wozów pancernych, ciężarówek, pojazdów gąsienicowych („Raupenschlepper Ost“) i półgąsienicowych dla Wehrmachtu. W części pojazdów gąsienicowych były montowane nowo opracowane silniki diesla z chłodzeniem powietrznym.
Czasy powojenne (1945–1970).
W czasie II wojny światowej fabryki były w dużym stopniu zniszczone. Około końca roku 1945 przejściowo wznowiono produkcję "Raupenschlepper", których używano tylko w gospodarce leśnej. Pierwsze ciężarówki po wojnie były wyposażone w silniki Diesla z chłodzeniem wodnym, które jednak od 1948 r. coraz bardziej zastępowane przez maszyny chłodzone powietrzem. Silniki Diesla chłodzone powietrzem były w czasach powojennych pewnym znakiem firmowym KHD (do dzisiaj tylko czeska Tatra produkuje pojazdy z tego typu silnikami własnej konstrukcji). Z przodu tych silników zamiast chłodnicy wodnej znajdował się wentylator, który z jednej strony chłodził, a z drugiej powodował typowy odgłos ciężarówek i busów Magirus-Deutz.
Po podpisaniu umów integracyjnych w 1959 r. z "Vereinigte Westdeutsche Waggonfabriken" (z niem. Zjednoczone Zachodnioniemieckie Fabryki Wagonów Kolejowych) w Kolonii zaczęto budować wagony robocze.
Od 1962 r. KHD zaczęło nabywać coraz więcej akcji producenta traktorów i maszyn roboczych "FAHR AG", aż te w 1968 r. zostały kompletnie przejęte. Następstwem tego było rozpoczęcie sprzedaży traktorów pod marką "Deutz-Fahr". W USA sprzedawano traktory pod marką "Deutz-Allis".
W latach sześćdziesiątych KHD, dzięki marce Magirus-Deutz, stał się jednym z większych niemieckich producentów pojazdów użytkowych. Były one sprzedawane na cały świat, a silniki do nich budowano także na licencji za granicą. Na początku lat siedemdziesiątych ciężarówki i autobusy stanowiły około 40% obrotów koncernu i były przez to najważniejszym obszarem zysków KHD.
Deutz AG (od 1985).
W 1985 r. KHD przejęło "Motorenwerke Mannheim (MWM)" (z niem. Zakłady Silnikowe Mannheim) od "Knorr-Bremse AG" (z niem. Hamulce-Knorr SA). W tym samym roku przejęto gałąź maszyn rolniczych od "Allis-Chalmers" i zmieniono jej nazwę na "Deutz-Allis".
W roku 1995 sprzedano ówczesne "KHD-Agrartechnikbereich GmbH" (z niem. KHD-Technika Agrarna) i "DEUTZ-Fahr Erntesysteme GmbH" (z niem. DEUTZ-Fahr Systemy Zbiorów) włoskiej grupie SAME. W 1997 r. zmieniono nazwę na pierwotną DEUTZ AG. W 2001 odcięto się od budowy maszyn przemysłowych. Po podpisaniu umowy partnerskiej w 1998 szwedzki producent ciężarówek Volvo nabył udziały spółki w wysokości 10%, w międzyczasie udziały spadły do 7%.
W 2000 roku w Weifang powstała spółka joint venture Weichai-Deutz Diesel Engine Co. Ltd przy współudziale Weichai Power,
w celu produkcji licencyjnej silnika serii 226 B, głównie na rynek chiński.
W 2003 r. SAME nabył udziały 22,2%, w międzyczasie udziały wzrosły do 40%.
W 2005 r. powstała spółka córka "DEUTZ Power Systems GmbH &amp; Co. KG". DEUTZ Power Systems należy do światowej czołówki producentów wysokosprawnych i ekologicznych systemów produkcji energii na bazie silników ZS i ZI.
DEUTZ AG zatrudniał w 2008 r. 5500 pracowników, z tego około 1200 za granicą. Dysponuje ponad 22 spółkami-córkami i jest reprezentowany w 130 krajach na świecie. Obrót roczny to około 1,3 mld euro.
Zakłady produkcyjne znajdują się w Kolonii, Ulm i w Hiszpanii oraz w Chinach, w których Deutz 7 grudnia 2006 wszedł w spółkę joint venture z największym chińskim producentem ciężarówek FAW. Partnerstwo ma polegać na 10-letniej wspólnej pracy nad produkcją silników. DEUTZ zainwestował w to przedsięwzięcie połowę, czyli 60 milionów euro, tak jak i kierownictwo w Dalian (północny wschód Chin). 

</doc>
<doc id="1495229" url="https://pl.wikipedia.org/wiki?curid=1495229" title="Kościół Znalezienia Krzyża Świętego w Żyrmunach">
Kościół Znalezienia Krzyża Świętego w Żyrmunach

Kościół Znalezienia Krzyża Świętego w Żyrmunach, kościół w Żyrmunach, drewniany, klasycystyczny, wzniesiony w latach 1788–1789 według projektu Jana Podczaszyńskiego z fundacji Stanisława Radziwiłła; na cmentarzu przykościelnym dzwonnica (1894).

</doc>
<doc id="1495230" url="https://pl.wikipedia.org/wiki?curid=1495230" title="Mam Talent">
Mam Talent



</doc>
<doc id="1495232" url="https://pl.wikipedia.org/wiki?curid=1495232" title="Artawazdes I z Medii Atropatene">
Artawazdes I z Medii Atropatene

Artawazdes I (ur. 59 p.n.e., zm. 20 p.n.e.) – król Medii Atropatene z perskiej dynastii Atropatydów w latach 56-31 p.n.e., król Małej Armenii od 30 p.n.e. do swej śmierci. Syn Ariobarzanesa I, króla Medii Atropatene.
Kiedy Marek Antoniusz prowadził kampanię przeciwko Partii w 36 p.n.e., Artawazdes był sprzymierzeńcem Fraatesa IV króla partyjskiego. Antoniusz prowadził jego wojsko z miasta Zeugmy na północ do Armenii i wtedy najechał ziemie Artawazdesa I. Antoniusz bowiem ruszył dłuższą trasą, by nie atakować Partii od zachodu. Postanowił zaskoczyć ją od północy. Skłonił go do tego prawdopodobnie Artawazdes II, król Wielkiej Armenii, nieprzyjaciel Artawazdesa I. Ruszył się z armią szybkim marszem do Praaspy (dobrze umocnionego zamku nad rzeką Araks, odkrytego w kwietniu 2005 r. przez irańskich archeologów), silnej wzmocnionej stolicy Medii Atropatene, gdzie Artawazdes umieścił swoją rodzinę, by ją uchronić przed niebezpieczeństwem. Artawazdes tymczasem wstąpił do armii partyjskiej. Antoniusz nie mógł wziąć Praaspy z powodu silnych murów i dobrze obsadzonych obrońców. Król Atropatene oraz Monaeses, dowódca partyjski, zniszczyli dwa legiony Oppiusa Statjanusa, wodza Antoniusza, który szedł za głównymi wojskami. Wzięli do niewoli tylko Polemona I Pytodorosa, króla Pontu, który wspierał Rzymian. Antoniusz potem został przez wrogów oszukany, którzy pozorowali chęć zawarcia z nim pokoju. Fraates IV bowiem obiecał mu zawarcie pokoju, gdy ten wycofa swoje wojska z miasta. Antoniusz zgodził się tę propozycję, co wykorzystali Medowie paląc jego machiny oblężnicze i rozgrzebując kopce. Partowie zaś zaatakowali go i zadali duże straty. Antoniusz musiał się z tego powodu cofnąć, dzięki czemu Partia została uratowana (Kasjusz Dion, "Historia rzymska", ks. XLIX, rozdz. 25-29).
Artawazdes utrzymał władzę nad swoim krajem, ale Rzymianie mocno go zniszczyli. Król partyjski Fraates IV potraktował go łaskawie i dał mu niewiele z łupów pozostawionych przez Rzymian. Artawazdes, z tego powodu i z braku innych zaszczytów rozgniewał się na niego. Pałał także chęcią ukarania Artawazdesa II, króla Armenii, za sojusz z Rzymianami. Dlatego w 35 r. Artawazdes wysłał Polemona do Marka Antoniusza, by zaoferować przyjaźń i sojusz. Rzymianin bardzo chętnie przyjął ofertę. Ofiarował później Polemonowi Małą Armenię w nagrodę za misję (XLIX 33). Wyruszył do Armenii, by zmusić jej króla Artawazdesa II do stawienia się u niego, bowiem ten wiedział, co się święci. Gdy ten przybył został aresztowany, by uzyskać od Ormian daninę. Po ich odmowie, Antoniusz zajął Armenię. Po dokonaniu tego postanowił zawrzeć więzy pokrewieństwa z królem Medii Atropatene. W 34 r. sześcioletni Aleksander Helios, syn Antoniusza i królowej Kleopatry VII z Egiptu, został zaręczony z dziewięcioletnią Jotapą, córką Artawazdesa I. Następnie Rzymianin wrócił do Egiptu z łupami i królem Armenii z jego rodziną (XLIX 39-40). W 31 r. królowa Kleopatra VII kazała zabić Artawazdesa II, a jego głowę wysłać jego imiennikowi i wrogowi Artawazdesowi I.
W 33 r. doszło do spotkania Artawazdesa I i Marka Antoniusza na rzece Arakses; obaj postanowili wspierać się nawzajem. Ustalili, że Antoniusz poprze Artawazdesa I w walce przeciwko Partii, a król pomoże Antoniuszowi przeciwko Oktawianowi, przyszłemu cesarzowi rzymskiemu. Wymienili części swych wojsk. Domena Artawazdesa została powiększona o część Armenii. Antoniusz otrzymał księżniczkę Jotapę oraz sztandary wojskowe zdobyte w bitwie z e Stacjanusem. Z pomocą rzymskich wojsk król Atropatene mógł początkowo pokonać Partów oraz Artaksesa II, syna króla armeńskiego Artawazdesa II, którzy najechali jego kraj. Jednak przed bitwą pod Akcjum Antoniusz przywołał z powrotem swoje wojska rzymskie oraz zatrzymał część wojsk sojusznika. Ta decyzja pociągnęła za sobą fatalne skutki, bowiem król partyjski Fraates IV wykorzystując okazję pokonał oraz schwytał Artawazdesa I; a Armenia oraz Media Atropatene zostały podbite (XLIX 44).
Artawazdesowi I jednak udało się uciec z niewoli. Przybył do Oktawiana, który przyjął go przyjacielsko. Oddał mu córkę Jotapę I oraz mianował go królem Małej Armenii, którą zabrano Polemonowi I Pytodorosowi, królowi Pontu. W r. 20 p.n.e. Artawazdes I zmarł prawdopodobnie w Rzymie, w wieku 39 lat.
Potomstwo.
Artawazdes miał z nieznaną z imienia żoną dwoje dzieci (córkę i syna):

</doc>
<doc id="1495234" url="https://pl.wikipedia.org/wiki?curid=1495234" title="Stosunki Grenlandii z Unią Europejską">
Stosunki Grenlandii z Unią Europejską

Grenlandia weszła w skład Europejskiej Wspólnoty Gospodarczej w 1973 roku wraz z akcesją do wspólnoty Danii. W 1985 roku mieszkańcy Grenlandii wycofali udział swojego kraju w ramach EWG w związku z problemami z prawami do połowu ryb. W ogólnonarodowym referendum zwyciężyli przeciwnicy członkostwa we wspólnotach europejskich. Grenlandia jednakże jako terytorium specjalne jednego z członków Unii Europejskiej otrzymała część przywilejów handlowych oraz pomoc w rozwoju gospodarczym.

</doc>
<doc id="1495237" url="https://pl.wikipedia.org/wiki?curid=1495237" title="Henrik Nilsson (kajakarz)">
Henrik Nilsson (kajakarz)

Henrik Nilsson (ur. 15 lutego 1976 w Nyköping) – szwedzki kajakarz. Dwukrotny medalista olimpijski.
Jego pierwszą olimpiadą były igrzyska w Atlancie. Przed następną stworzył osadę z Markusem Oscarssonem, wspólnie zaczęli odnosić wielkie sukcesy. Specjalizowali się na dystansie 1000 metrów, zdobyli na nim dwa medale olimpijskie - srebro w Sydney i złoto w Atenach. Również dwukrotnie byli mistrzami świata (2002 i 2003).

</doc>
<doc id="1495238" url="https://pl.wikipedia.org/wiki?curid=1495238" title="Gao Yao">
Gao Yao

Gao Yao (; ur. 13 lipca 1978 roku w Qingdao) – chiński piłkarz występujący na pozycji obrońcy lub pomocnika. Obecnie gra w Shandong Luneng.
Kariera klubowa.
Od początku swojej piłkarskiej kariery Gao Yao jest związany z klubem Shandong Luneng. W debiutanckim sezonie rozegrał dla niego 3 spotkania w pierwszej lidze, jednak w kolejnych latach na boisku pojawiał się już znacznie częściej. Razem ze swoim zespołem Gao w 1995, 1999, 2004 i 2006 roku wywalczył Puchar Chin, natomiast w 2006 roku sięgnął również po tytuł mistrza kraju. Jak do tej pory Gao rozegrał dla Shandong Luneng już ponad 150 meczów w Chinese Super League.
Podczas gry w Shandong Luneng Gao miał okazję grać razem z wieloma reprezentantami swoich krajów, głównie Chińczyków. Oprócz nich w linii obrony oraz pomocy występował także z takimi zawodnikami jak Brazylijczyk Márcio Santos, Urugwajczyk José Óscar Herrera, Ghańczyk Nii Lamptey, Białorusin Erik Jakimowicz, Słoweniec Marinko Galič, Bułgar Predrag Pažin czy Wenezuelczyk Alejandro Cichero.
Kariera reprezentacyjna.
W reprezentacji Chin Gao zadebiutował w 2000 roku. W 2002 roku Velibor Milutinović powołał go do 23–osobowej kadry na mistrzostwa świata. Na mundialu w Korei Południowej i Japonii drużyna narodowa Chin przegrała wszystkie 3 mecze i zajęła ostatnie miejsce w swojej grupie. Gao na turnieju tym pełnił rolę rezerwowego i nie wystąpił w żadnym ze spotkań. Łącznie dla drużyny narodowej rozegrał sześć pojedynków.

</doc>
<doc id="1495239" url="https://pl.wikipedia.org/wiki?curid=1495239" title="Ład serca">
Ład serca

Ład serca – powieść Jerzego Andrzejewskiego opublikowana najpierw w czasopiśmie „Prosto z Mostu” w 1937, a następnie w postaci książkowej w 1938.
Akcja powieści rozgrywa się w ciągu jednej nocy w białoruskiej wiosce, w której splatają się losy kilkorga ludzi, którzy muszą dokonać wyboru pomiędzy dobrem a złem. Głównym bohaterem jest katolicki ksiądz Siecheń, rozdarty wewnętrznie, próbujący wypełniać swoją rolę duszpasterza, wbrew słabości ludzi i niepojętości wyroków boskich. Bohater jest bezsilny i nie pojmuje działań opatrzności, stara się jednak utrzymać swoją wiarę.
Powieść porusza temat łaski i predestynacji do zbawienia, co sytuuje ją w metafizycznym nurcie prozy dwudziestolecia oraz zbliża do poglądów jansenistycznych. Krytyka wskazywała na podobieństwo "Ładu serca" z utworami Georges’a Bernanosa i François Mauriaca. Postrzegano powieść jako pierwszy polski utwór nawiązujący do rozwijającego się w Europie nurtu humanizmu katolickiego. Niektórzy z recenzentów ganili natomiast "Ład serca" za niezgodność z zasadami katolicyzmu – wskazywali na to, że zło w utworze jest znacznie mocniej akcentowane niż łaska i opieka Boga.
W 1938 roku utwór zajął pierwsze miejsce w plebiscycie „Wiadomości Literackich”, powieść zdobyła również Nagrodę Młodych Akademii Literatury, oraz zyskała Andrzejewskiemu opinię pisarza katolickiego. Z kolei Czesław Miłosz w "Zniewolonym umyśle" interpretuje tę powieść, nie jako wyraz autentycznych przekonań autora, ale jako realizowanie pewnej konwencji wzniosłości. Sam Andrzejewski po latach przyznawał, że w katolicyzmie próbował odnaleźć sens rzeczywistości, nie zdołał jednak do końca zaakceptować zasad tej religii.

</doc>
<doc id="1495243" url="https://pl.wikipedia.org/wiki?curid=1495243" title="Great Summer Games Stuff">
Great Summer Games Stuff

Great Summer Games Stuff – dwupłytowa kompilacja z muzyką elektroniczną, wydana w 2008 r. w Niemczech przez monachijską wytwórnię Great Stuff Recordings w dwóch wersjach – kompaktowej (2xCD) oraz limitowanej winylowej (2x12", EP).
Składanka ukazała się przed XXIX Letnimi Igrzyskami Olimpijskimi w Pekinie (8–24 sierpnia 2008), jako "hołd prawom człowieka" (ang. podtytuł "A tribute to human rights"). Związane to było z kontrowersjami, jakie pojawiały się wokół organizacji olimpiady przez Chiny, które uważa się za kraj łamiący prawa człowieka – szczególnie w Tybecie.
Na kompilację w wersji CD składają się 24 utwory (po 12 na każdą z płyt kompaktowych), natomiast na kompilację w wersji 12” – 8 utworów. Każdy z nich swym tytułem reprezentuje jeden z krajów świata. Twórcami większości utworów są reprezentanci danego kraju (m.in. GusGus reprezentujący Islandię). Składankę CD otwiera utwór "Tibet", który został nagrany przez austriacki duet Makossa &amp; Megablast. Głównym motywem tego utworu jest mantra odmawiana przez Konchoka Yoentena.
Wszystkie utwory reprezentują różnorodne gatunki i podgatunki muzyki elektronicznej, m.in. techno, minimal, tech house, house, czy electro i electroclash. Część twórców, których utwory zawarte są na składance, wykorzystała w nich elementy folkloru swych krajów (m.in. utwory: "Syria" Amira, "Turkey" Butcha, czy "Greece" Mihalisa Safriasa).

</doc>
<doc id="1495250" url="https://pl.wikipedia.org/wiki?curid=1495250" title="Świadectwo (ujednoznacznienie)">
Świadectwo (ujednoznacznienie)



</doc>
<doc id="1495252" url="https://pl.wikipedia.org/wiki?curid=1495252" title="Rakitowe Stawki">
Rakitowe Stawki

Rakitowe Stawki (słow. "Rakytovské plieska") – dwa niewielkie stawy w słowackich Tatrach Wysokich. Znajdują się około 0,8 km na zachód od Smrekowickich Stawków ("Smrekovické plieska"), w południowo-zachodniej części tarasu zwanego Smrekowicą ("Smrekovica").
Są to:
Na wielu mapach Niżni Rakitowy Stawek zaznaczany jest jako Wyżni ("Vyšné Rakytovské pliesko"), a Wyżni – jako Niżni.
Oba stawki znajdują się w stadium zanikania, zarastają i mają bogate życie organiczne. Bór świerkowy otaczający niegdyś Rakitowe Stawki został poważnie zniszczony przez wichurę 19 listopada 2004 r.

</doc>
<doc id="1495260" url="https://pl.wikipedia.org/wiki?curid=1495260" title="Xu Yunlong">
Xu Yunlong

Xu Yunlong (; ur. 17 lutego 1979 roku w Pekinie) – chiński piłkarz występujący na pozycji prawego lub środkowego obrońcy. Obecnie gra w Beijing Guo’an.
Kariera klubowa.
Od początku swojej piłkarskiej kariery Xu Yunlong jest związany z klubem Beijing Guo’an. W debiutanckim sezonie rozegrał dla niego 13 spotkań w pierwszej lidze, jednak w kolejnych latach na boisku pojawiał się już znacznie częściej. Razem ze swoim zespołem Xu w 2003 roku wywalczył Puchar Chin, w 2004 roku zdobył Superpuchar Chin, natomiast w 2007 roku sięgnął po tytuł wicemistrza kraju. Jak do tej pory Xu rozegrał dla Beijing Guo’an już ponad 250 meczów w Chinese Super League. Najlepszą skuteczność chiński obrońca prezentował w sezonie 2002, w którym strzelił 8 bramek. Podczas gry w Beijing Guo’an Xu tworzył linię obronną z wieloma reprezentantami swoich krajów. Oprócz wielu reprezentantów Chin w linii obrony Xu występował też razem z Nikoslavem Bjegovicem z Jugosławii i Predragiem Pažinem z Bułgarii.
Kariera reprezentacyjna.
W reprezentacji Chin Xu zadebiutował w 2000 roku. Brał udział między innymi w Pucharze Azji 2000, Mistrzostwach Świata 2002 oraz Pucharze Azji 2004. Na mundialu w Korei Południowej i Japonii drużyna narodowa Chin przegrała wszystkie 3 mecze i zajęła ostatnie miejsce w swojej grupie. Na turnieju tym Xu był podstawowym zawodnikiem swojego zespołu i wystąpił we wszystkich spotkaniach w pełnym wymiarze czasowym. Dla reprezentacji swojego kraju chiński zawodnik rozegrał ponad 70 pojedynków.

</doc>
<doc id="1495268" url="https://pl.wikipedia.org/wiki?curid=1495268" title="Skip (budownictwo)">
Skip (budownictwo)

Skip – rodzaj stalowego nadwozia wymiennego otwartego u góry, przeznaczonego na różne frakcje odpadów posegregowanych oraz zmieszanych, także gruz budowlany powstający przy rozbiórce lub wyburzaniu konstrukcji głównie betonowych. Skip transportowany jest za pomocą specjalnie do tego zaprojektowanych hakowców lub bramowców.

</doc>
<doc id="1495277" url="https://pl.wikipedia.org/wiki?curid=1495277" title="Gekon olbrzymi">
Gekon olbrzymi

Gekon olbrzymi ("Rhacodactylus leachianus") – gatunek gada z rodziny "Diplodactylidae" największy żyjący współcześnie przedstawiciel kladu Gekkota. Większy od niego był jedynie nowozelandzki "Hoplodactylus delcourti", obecnie uważany za gatunek wymarły. 
Taksonomia i nazewnictwo.
Historycznie wyróżniano trzy gatunki gekona olbrzymiego: "R. l. aubrianus", "R. l. henkeli" oraz "R. l. leachianus". jednak na podstawie najnowszych badań molekularnych, żadna z populacji nie otrzymała statusu podgatunku.
Epitet gatunkowy honoruje angielskiego zoologa Williama Elforda Leacha.
Występowanie.
Zasięg występowania obejmuje Nową Kaledonię (jej południową i wschodnią część) i sąsiednie wyspy. Mimo że jest stosunkowo szeroko rozprzestrzeniony, nie należy do pospolitych gatunków.
Budowa ciała.
Osiąga długość 25,5 cm od czubka pyska do nasady ogona (długość całkowita do 40 cm) i waży do 800 g. Ciało silnie zbudowane, wzdłuż jego boków, od głowy do ogona, ciągnie się fałd skórny. U nasady krótkiego, grubego ogona występuje pierścieniowate nabrzmienie, działające jak przylga.
Ubarwienie zmienne, od szarego, przez brązowe po zielone, często marmurkowanie cętkowane.
Biologia i ekologia.
Tryb życia.
Żyje na drzewach. Jest aktywny głównie nocą, lecz może się wygrzewać w promieniach słońca w ciągu dnia.
Jest mało ruchliwy. W razie schwytania nie kąsa, zaś podrażniony mruczy bądź wydaje skrzeczący odgłos podobny do szczekania psa.
Odżywanie.
Żywi się rozmaitymi organizmami zwierzęcymi, w tym większymi, jak duże owady, małe ptaki i gryzonie. Zjada również części roślin, w tym liście, kwiaty oraz, bardzo chętnie, banany i inne soczyste owoce.
Rozród.
Samica składa dwa jaja o wymiarach 1,9 × 3,5 mm i ciężarze 6,5 g. Młode, o długości około 8 cm, wylęgają się po 2 miesiącach. Może mieć do 10 lęgów w ciągu roku.
Ochrona.
Gatunek objęty konwencją waszyngtońską CITES (Załącznik I). Międzynarodowa Unia Ochrony Przyrody nadała mu status LC (najmniejszej troski). Na obszarze swojego występowania jest objęty ochroną.
Folklor.
Niektórzy Kanakowie boją się gekona olbrzymiego. Wynika to z przesądu, że potrafi on przylgnąć do osoby i wyrwać jej duszę.
Hodowla w niewoli.
Gatunek ten rozmnaża się w niewoli. Można go hodować w dużym terrarium, jako gatunek nadrzewny powinien mieć zapewnioną dużą pionową przestrzeń. Można trzymać razem parę osobników. Żywienie standardową karmą dla gekonów. Żywe owady mogą być podawane jako suplement. W niewoli żyje do 20 lat 

</doc>
<doc id="1495281" url="https://pl.wikipedia.org/wiki?curid=1495281" title="Wybory prezydenckie w Polsce w 1922 roku (20 grudnia)">
Wybory prezydenckie w Polsce w 1922 roku (20 grudnia)

Wybory prezydenckie w Polsce 20 grudnia 1922 r. odbyły się 20 grudnia (jedna tura). Przeprowadzone zostały zaledwie 11 dni po poprzednich wyborach. Wynikało to z zabójstwa świeżo wybranego prezydenta, którym był Gabriel Narutowicz. O stanowisko głowy państwa ubiegało się dwóch kandydatów.

</doc>
<doc id="1495283" url="https://pl.wikipedia.org/wiki?curid=1495283" title="Zakład Św. Józefa dla Osieroconych Chłopców w Krakowie">
Zakład Św. Józefa dla Osieroconych Chłopców w Krakowie

Zakład Św. Józefa dla Osieroconych Chłopców w Krakowie – organizacja charytatywna założona w roku 1848 przez Piotra Michałowskiego. Zakład działał przez ponad 100 lat, do 1950 roku.
Powstanie Zakładu.
W wyniku nieurodzaju w 1845 roku i wydarzeń 1846 w Krakowie pojawiły się bandy włóczących chłopców zwanych pauprami. Piotr Michałowski - prezes Rady Administracyjnej okręgu krakowskiego, aby im pomóc założył stowarzyszenie, które miało zająć się nimi i zapewnić im przyszłość. Na czele Stowarzyszenia stanęła Julia Potocka (Główna Opiekunka) i pułkownik Franciszek Salezy Gawroński (Główny Opiekun), sekretarzem był Feliks Gutwiński. Należeli do niego również ks. Kijasiewicz i Jakubowski - rektor oo. Pijarów oraz Walery Wielogłowski. Fundusz stanowiła pensja Michałowskiego - 10 000 złp. oraz inne dary. Pozwoliło to na urządzenie Zakładu dla 40 osieroconych lub nie mających wsparcia rodziców chłopców. Zakład nosił nazwę "Zakład Opiekuńczy dla zaniedbanych chłopców". 
Zadaniem Zakładu było wychowywanie osieroconych i bezdomnych chłopców, kształcenie ich w zakresie ogrodnictwa i sadownictwa. Siedziba Zakładu znajdowała się początkowo w wynajętym mieszkaniu przy ulicy Brackiej, następnie w majątku Piotra Michałowskiego w Krzysztoforzycach, a od roku 1857 we własnym budynku przy ulicy Pędzichów. W roku 1858 Zakład został ostatecznie przeniesiony do własnej siedziby przy ulicy Karmelickiej 66. Od roku 1909 działała w podkrakowskich Prusach filia Zakładu.
Dyrektorami zakładu byli m.in. Józef Kurzycki i Antoni Soświński.

</doc>
<doc id="1495288" url="https://pl.wikipedia.org/wiki?curid=1495288" title="Polish Bowl 2006">
Polish Bowl 2006



</doc>
<doc id="1495289" url="https://pl.wikipedia.org/wiki?curid=1495289" title="Bałtycka Galeria Sztuki Współczesnej">
Bałtycka Galeria Sztuki Współczesnej

Bałtycka Galeria Sztuki Współczesnej jest jedyną instytucją na terenie subregionu słupskiego (obszar byłego woj. słupskiego), której zadaniem jest upowszechnianie sztuki współczesnej. 
Bałtycka Galeria Sztuki Współczesnej jest samorządową jednostką organizacyjną finansowaną przez Urząd Marszałkowski woj. pomorskiego współfinansowaną przez Urząd Miejski w Słupsku.
Bałtycka Galeria Sztuki Współczesnej w Słupsku posiada trzy salony wystawowe: Galerię Kameralną mieszczącą się przy ul. Partyzantów 31a, Basztę Czarownic przy al. Francesco Nullo. Przy czym zarówno Galeria Kameralna jak i Baszta Czarownic znajdują się w Słupsku, natomiast trzeci salon wystawowy należący do Bałtyckiej Galerii Sztuki Współczesnej mieści się w zabytkowym spichlerzu portowym w Ustce przy ul. Zaruskiego 1a pod nazwą Centrum Aktywności Twórczej.
W swoich obiektach Bałtycka Galeria Sztuki Współczesnej prowadzi różnego rodzaju formy działalności związane z upowszechnianiem sztuki współczesnej: wystawiennictwo. Do udziału w programie wystawienniczym zapraszani są najlepsi artyści z Polski i z zagranicy. Od roku 2013 gościmy artystów rezydentów.
Do najważniejszych form edukacyjnych należą wykłady o sztuce najnowszej oraz warsztaty artystyczne, lekcje o sztuce. Warsztaty artystyczne prowadzone są w dwóch nowo powstałych pracowniach: pracowni grafiki komputerowej i filmowej oraz pracowni rzeźby i ceramiki.
Oprócz działalności wystawienniczej i edukacyjnej Bałtycka Galeria Sztuki Współczesnej organizuje również cykliczne Ogólnopolskie Biennale Sztuki Młodych „Rybie Oko” oraz międzynarodowe spotkania z artystami. W sierpniu 2001 roku Bałtycka Galeria Sztuki Współczesnej znalazła się na pierwszym miejscu w rankingu najlepszych polskich galerii sztuki współczesnej, działających poza wielkimi miastami i centrami sztuki. Ranking został opracowany przez tygodnik Newsweek Polska. Z propozycji Bałtyckiej Galerii Sztuki Współczesnej korzysta rocznie około 20 tys. osób.

</doc>
<doc id="1495290" url="https://pl.wikipedia.org/wiki?curid=1495290" title="Polish Bowl 2007">
Polish Bowl 2007



</doc>
<doc id="1495292" url="https://pl.wikipedia.org/wiki?curid=1495292" title="Polish Bowl 2008">
Polish Bowl 2008



</doc>
<doc id="1495297" url="https://pl.wikipedia.org/wiki?curid=1495297" title="Michał Owczarczak">
Michał Owczarczak

Michał Tadeusz Owczarczak (ur. 10 stycznia 1975 w Gdańsku) – polski polityk, urzędnik samorządowy, w latach 2007–2015 wicewojewoda pomorski.
Życiorys.
Ukończył III Liceum Ogólnokształcące w Gdańsku, następnie studiował politologię na Uniwersytecie Gdańskim, nie uzyskując tytułu zawodowego magistra.
Od połowy lat 90. należał do Unii Wolności. W latach 1998–1999 był przewodniczącym Stowarzyszenia „Młodzi Demokraci” w Gdańsku, następnie do 2002 przewodniczył regionowi pomorskiemu tej organizacji. W latach 1999–2004 pracował w Pomorskim Urzędzie Wojewódzkim, m.in. na stanowisku asystenta wojewody pomorskiego. Pracę zawodową kontynuował w Kancelarii Sejmu, gdzie przez blisko dwa lata był asystentem ówczesnego wicemarszałka Sejmu Donalda Tuska.
Wstąpił w międzyczasie do Platformy Obywatelskiej. Od 2006 do 2008 pełnił funkcję sekretarza regionu pomorskiego tej partii, następnie został skarbnikiem pomorskiej PO. Zasiadł też w radzie krajowej tego ugrupowania. W latach 2005–2007 pracował jako dyrektor wojewódzkiego biura poselsko-senatorskiego PO w Gdańsku.
Od 2003 do 2006 pełnił funkcję wiceprzewodniczącego rady nadzorczej Polskiego Radia Koszalin. Zasiadał również w radzie nadzorczej Międzynarodowych Targów Gdańskich. W 2006 został powołany do zarządu Centrum Rozwoju Edukacji Obywatelskiej. W 2006 uzyskał mandat radnego sejmiku pomorskiego.
27 grudnia 2007 premier Donald Tusk powołał go na stanowisko wicewojewody pomorskiego, w związku z czym przestał pełnić mandat radnego. W 2015 bezskutecznie kandydował do Sejmu. 9 grudnia tego samego roku został odwołany z funkcji wicewojewody pomorskiego. W 2017 i 2021 powoływany w skład Rady Programowej TVP3 Gdańsk. Objął funkcję dyrektora ds. jakości i rozwoju w Kociewskim Centrum Zdrowia.
Życie prywatne.
Żonaty z Agnieszką, ma córkę Polę i syna Franka.

</doc>
<doc id="1495298" url="https://pl.wikipedia.org/wiki?curid=1495298" title="Jan Tomasz Drohojowski">
Jan Tomasz Drohojowski

Jan Tomasz Drohojowski z Drohojowa herbu Korczak (ur. 1535, zm. 12 listopada 1605 w Przemyślu) – referendarz wielki koronny świecki w latach 1589–1605, starosta przemyski w latach 1578–1605, sekretarz królewski w 1582 roku, polski ambasador i poseł w Stambule w 1578 roku, prowizor ewangelicki w 1599 roku, przedstawiciel dyplomatyczny Rzeczypospolitej w Imperium Osmańskim w 1578 roku, poseł od Stefana Batorego do sułtana Amurata.
Życiorys.
Właściciel zamku i dóbr w Rybotyczach.
Syn Krzysztofa Drohojowskiego, i Elżbiety Fredro. Miał pięć sióstr; Annę, Jadwigę, Katarzynę, Zofię, Reginę i dwóch braci; Kiliana Drohojowskiego i Jana Krzysztofa Drohojowskiego – sekretarza królewskiego.
Studiował w kraju i za granicą.
Jako starosta przemyski zaprzyjaźnił się z Mikołajem Herburtem (zm. 1593) kasztelanem przemyskim i razem upominał się z nim u króla o urzędy. I poślubił jego córkę Jadwigę Herburt. Miał z nią syna Mikołaja Marcina Drohojowskiego – ożenionego z Zofią Baranowską. Jan Tomasz był właścicielem dóbr Jamna Dolna i Górna, Trójca, Wojtkowa, Jurkowa, na których to dobrach ubezpieczony był posag jego żony.
W 1578 roku starosta przemyski Jan Tomasz Drohojowski ufundował obecną kaplicę Najświętszego Sakramentu w katedrze w Przemyślu. Poseł na sejm 1582 roku z ziemi przemyskiej. Poseł na sejm koronacyjny 1587/1588 roku z województwa ruskiego. Poseł na sejm pacyfikacyjny 1589 roku z ziemi przemyskiej. W 1589 roku był sygnatariuszem ratyfikacji traktatu bytomsko-będzińskiego na sejmie pacyfikacyjnym. Poseł na sejm 1590/1591 roku z ziemi przemyskiej
20 października 1600 roku Jan Tomasz Drohojowski dowodził własnym pułkiem w bitwie pod Bukową nad Telezyną, gdzie dwudziestotysięczna armia polsko-litewska pod wodzą Jana Zamojskiego i Stanisława Żółkiewskiego pokonała wojska Michała Walecznego.
W lipcu 1603 roku usiłował Marcin Stadnicki objąć w posiadanie wsie referendarza Drohojowskiego Jamnę, Bachów, Berezkę i Łowczynę, z powodu wierzytelności 27.000 złp., a w październiku z powodu pretensji o 11.000 złp., Stanisław Stadnicki (kasztelan przemyski) chciał objąć Trzcianiec i m. Grosiowa, Jamna i Łomna, lecz w obu tych przypadkach Jan Tomasz sprzeciwił się intromisji. Z drugiej strony Drohojowski próbował zająć wsie należące do chorążego Ziemi Sanockiej Stanisława Tarnawskiego, w ramach egzekucji 70 tys. złotych długu jaki chorąży był mu winien. Pomimo wyroków sądów korzystnych dla Drohojowskiego nie udała się ich egzekucja, gdyż Tarnawski darował swoje dobra Stanisławowi Stadnickiemu, a ten stał się jego protektorem. W spór dwukrotnie interweniował król Zygmunt III Waza, jednakże bez rezultatu.
Jan Tomasz Drohojowski został ranny podczas napadu Stanisława Diabła Stadnickiego na zamek w 1605 roku i zmarł od ran na zamku w Przemyślu 12 listopada 1605 roku. W tym roku, po śmierci Jana Tomasza Drohojowskiego, zamek w Rybotyczach najechał Jan Krasicki, a po nim Marcin Stadnicki oblegał zamkniętą żonę Jadwigę Drohojowskiego, a w 1606 roku „Diabeł” Stadnicki chciał zawłaszczyć Jamnę, Łomnę, Grosiową i Trzcianiec. Z braku żywności poddano zamek, a najeźdźca przywłaszczył całe jego wyposażenie. W zamku Jana Tomasza Drohojowskiego potem przebywał Stanisław Stadnicki, zwany Diabłem Łańcuckim, po swojej ucieczce ze zdobytego przez Łukasza Opalińskiego Łańcuta (1609). W 1617 roku syn Jana Tomasza, Mikołaj Marcin Drohojowski większą część swych dziedzicznych majętności, tj. miasteczko Rybotycze z przyległościami i zamkiem, wsie: Borysławka, Posada Rybotycka, Brzoska, Jamna, Trójca, Łomna, Grosiowa, Trzcinica, Krywe, Wojtkowa, Sienkowa, Jurkowa z wójtostwem, połowę Łodzinki i część w Sopotniach sprzedał Mikołajowi Wolskiemu – marszałkowi koronnemu.

</doc>
<doc id="1495299" url="https://pl.wikipedia.org/wiki?curid=1495299" title="Y-League">
Y-League

Y-League (założone jako National Youth League) – piłkarskie rozgrywki młodzieżowe na najwyższym szczeblu w Australii. Liga została założona w 2008 roku i występuje w niej 9 młodzieżowych drużyn z A-League oraz zespół Canberra United Academy. Liga młodzieżowa jest równolegle rozgrywana do rozgrywek A-League. Celem ligi jest stworzenie ścieżki dla młodych zawodników a także umożliwia grę rezerwowym zawodnikom.

</doc>
<doc id="1495305" url="https://pl.wikipedia.org/wiki?curid=1495305" title="Mychajło Omelianowycz-Pawłenko">
Mychajło Omelianowycz-Pawłenko



</doc>
<doc id="1495306" url="https://pl.wikipedia.org/wiki?curid=1495306" title="Iwan Omelianowycz-Pawłenko">
Iwan Omelianowycz-Pawłenko



</doc>
<doc id="1495307" url="https://pl.wikipedia.org/wiki?curid=1495307" title="Dinozaury pierzaste">
Dinozaury pierzaste

Dinozaury pierzaste – termin określający wszystkie nieptasie dinozaury charakteryzujące się upierzeniem.
Skamieniałości archeopteryksa zawierały dobrze zachowane pióra, jednak aż do lat 90. XX wieku nie odnaleziono skamieniałości żadnego nieptasiego dinozaura z zachowanymi piórami. Dzisiaj znanych jest ponad dwadzieścia rodzajów pierzastych dinozaurów – prawie wszystkie są teropodami. Większość pochodzi z formacji Yixian w Chinach. Pióra "Shuvuuia deserti" w testach immunologicznych wykazały nawet obecność beta-keratyny – głównego białka występującego w ptasich piórach.
Wczesne hipotezy.
Wkrótce po opublikowaniu przez Charlesa Darwina książki "O powstawaniu gatunków" brytyjski biolog i obrońca teorii ewolucji Thomas Henry Huxley wysunął hipotezę, że ptaki są potomkami dinozaurów. Wskazywał na podobieństwa w budowie pomiędzy niektórymi dinozaurami gadziomiednicznymi, archeopteryksem i współczesnymi ptakami. Opublikował swoje spostrzeżenia w 1868 roku w "On the Animals which are Most Nearly Intermediate between Birds and Reptiles". Prekursor dinozaurologii Richard Owen nie zgodził się z nimi jednak, uznając archeopteryksa za pierwszego ptaka poza linią dinozaurów. Na następne sto lat teoria o pochodzeniu ptaków od dinozaurów została zarzucona, ustępując miejsca koncepcjom, wedle których przodkami ptaków były raczej krokodylomorfy lub „tekodonty” niż dinozaury i inne archozaury.
W 1964 roku John Ostrom opisał deinonycha – teropoda o budowie anatomicznej bardzo zbliżonej do ptasiej. Od tego momentu Ostrom stał się głównym zwolennikiem tezy o pochodzeniu ptaków od dinozaurów. Dalsze porównania budowy szkieletów, jak również analizy kladystyczne wzmocniły tę hipotezę, zwłaszcza w przypadku grupy teropodów zwanej maniraptorami. Podobieństwa anatomiczne przejawiają się w zbliżonej budowie szyi, kości łonowej, śródręcza i nadgarstków, „ramion” i obręczy barkowej, łopatek, obojczyków oraz mostka.
Większość badaczy uznało te dowody i przychyliło się do koncepcji, że przynajmniej niektóre teropody były opierzone. Pierwszą rekonstrukcję pierzastego dinozaura wykonała Sarah Landry, przedstawiając opierzonego „syntarsa” (obecnie przemianowanego na "Megapnosaurus", być może synonim celofyza) w publikacji Roberta Bakkera "Dinosaur Rennaisance" z 1975. Gregory Paul był prawdopodobnie pierwszym paleoartystą przedstawiającym maniraptory z piórami i protopiórami, począwszy od lat 80. XX wieku.
W latach 90. większość paleontologów zgodziła się co do faktu, że ptaki są w istocie dinozaurami i nazwała je „ptasimi dinozaurami” ("avian dinosaurs") w celu odróżnienia ich od „nieptasich dinozaurów” ("non-avian dinosaurs"). Wciąż jednak brak było skamieniałości świadczących o występowaniu piór u dinozaurów. Niektórzy ornitolodzy, jak np. Storrs Olson, kustosz w Smithsonian Institution, kwestionowali istnienie pierzastych dinozaurów, wskazując na brak potwierdzenia w materiale kopalnym.
Dowody kopalne.
Po stuleciu hipotez niepopartych twardymi dowodami, w latach 90. XX wieku i po roku 2000 odkryto wreszcie skamieniałości opierzonych dinozaurów. Pochodziły one z Fossillagerstätte w prowincji Liaoning w Chinach. Obszar ten był we wczesnej kredzie okresowo zasypywany pyłem wulkanicznym nanoszonym w wyniku erupcji wulkanicznych w Mongolii Wewnętrznej. Popiół umożliwił znakomite zachowanie skamieniałości. Tereny te były wówczas zasiedlane przez najstarsze znane rośliny okrytozalążkowe, owady, ryby, płazy bezogonowe i ogoniaste, ssaki, żółwie i krokodylomorfy. Najbardziej znaczącymi znaleziskami były jednak skamieniałości pierzastych dinozaurów – rzuciły one nowe światło na relacje ptaki-dinozaury oraz pochodzenie i ewolucję piór oraz lotu.
Turner, Makovicky i Norell w 2007 donieśli o odkryciu miejsc przyczepu piór na kości łokciowej welociraptora, dowodzących występowanie dobrze wykształconych wtórnych piór.
Dowody behawioralne, takie jak odnalezienie owiraptorozaura "Citipati" w gnieździe, wskazują na kolejne podobieństwo między dinozaurami a ptakami. Przedramiona owiraptorozaura były wygięte podobnie jak u współczesnych ptaków. Mimo iż nie zachowały się ślady piór, jest bardzo prawdopodobne, że w rzeczywistości one istniały i służyły do ogrzewania jaj i potomstwa.
Prawdziwe pióra.
Według niektórych naukowców, jak np. Alana Feduccii i współpracowników (2005), zachowane skamieniałości piór nie są w rzeczywistości artefaktami powstałymi w procesie fosylizacji. Pomimo wątpliwości skamieniałe pióra dinozaurów wyglądają podobnie do piór ptaków z tej samej formacji, nie ma więc poważnych powodów, by twierdzić, że znacząco się od nich różnią. W formacji Yixian odnaleziono również skamieniałości ssaków z zachowanymi włosami i innymi tkankami miękkimi. Ponadto w 2010 roku opublikowano odkrycie w pozostałościach piór skamieniałych melanosomów – organelli odpowiadających za kolor piór, występujących również w piórach prawdziwych ptaków.
Sprawa „archeoraptora”.
W 1999 domniemane „brakujące ogniwo”, opierzony dinozaur „Archaeoraptor liaoningensis” odkryty w Liaoning, okazało się mistyfikacją. Po porównaniu zdjęć z innymi znaleziskami chiński paleontolog Xu Xing doszedł do wniosku, że „archeoraptor” to wymieszane szczątki dwóch różnych zwierząt. Po zrewidowaniu swoich badań "National Geographic" doszło do tego samego wniosku. Dolna część archeoraptora pochodziła od dromeozauryda mikroraptora, zaś górna od prymitywnego ptaka z rodzaju "Yanornis".
Obecna wiedza.
Lista rodzajów pierzastych dinozaurów.
Oto lista rodzajów opierzonych dinozaurów, uporządkowanych chronologicznie od najstarszej publikacji dowodzącej występowania upierzenia. We wszystkich przypadkach dowodami są materiały kopalne, takie jak odciski piór, oprócz tych oznaczonych asteryskiem (*), wskazującym na wnioskowanie występowania opierzenia na podstawie budowy szkieletu lub badań chemicznych. Nie jest pewne, czy pióropodobne struktury występujące u niektórych dinozaurów ptasiomiednicznych – oznaczonych znakiem zapytania (?) – są homologiczne z protopiórami teropodów.
Prymitywne typy piór.
Obecnie uważa się, że pióra ewoluowały od prostych, wydrążonych struktur do bardzo skomplikowanych, jakie występują u współczesnych ptaków.
Gerard Gerliński w 1996 opublikował artykuł o datowanym na wczesną jurę odcisku należącym do teropoda, oznaczonym numerem katalogowym AC 1/7. Pozostawiło go średniej wielkości zwierzę mogące należeć do Coelophysoidea. Dokładniejsze zbadanie śladu, że w okolicy brzucha widoczne są dziwne pędzelkowate odciski. Porównanie tego odcisku z odciskami brzucha kondora i inne badania zasugerowały, że owe pędzelkowate twory mogą być odciskami piór. Przypominające pióra i mierzące ok. 16 cm struktury znaleziono również na ogonie prymitywnego ceratopsa psitakozaura. Ponadto prymitywne pióropodobne twory odkryto u heterodontozauryda "Tianyulong". Wytwory te były wobec siebie równoległe oraz pojedyncze – brak dowodów na ich rozgałęzienia. Wydają się być także stosunkowo sztywne. Szacowana długość pióropodobnych struktur "Tianyulong" wynosi około 60 mm – siedmiokrotnie więcej niż wysokość jego kręgów ogonowych. Ich długość oraz wydrążone wnętrze sugeruje, że nie składały się one z podskórnych struktur, takich jak włókna kolagenowe.
Większość znanych opierzonych teropodów to maniraptory. Najdalej spokrewnionymi z ptakami pierzastymi dinozaurami są jednak: kompsognatyd sinozauropteryks z przełomu jury i kredy, którego ciało pokryte było pióropodobnymi strukturami, późnojurajski teropod o niepewnej pozycji filogenetycznej "Sciurumimus" (pierwotnie sklasyfikowany jako megalozauroid, z późniejszych badań wynika jednak, że mógł być bazalnym celurozaurem), oraz – jeśli potwierdzi się występowanie u niego piór – wczesnokredowy allozauroid "Concavenator". U innego celurozaura, "Dilong paradoxus", bliżej spokrewnionego z tyranozaurem niż z ptakami, występowały struktury podobne do występujących do sinozauropteryksa. Alwarezauryd "Shuvuuia" jest niekiedy klasyfikowany poza grupą Maniraptora, jednak według przyjętego konsensusu także jest maniraptorem.
Pierwszymi dinozaurami z formacji Yixian o piórach zaopatrzonych w struktury umożliwiające latanie były protarcheopteryks i kaudipteryks (135–121 mln lat temu). Ze względu na proporcje i rozmiary tych dinozaurów ich pióra służyły jednak raczej do ozdoby niż do latania. Późniejsze dinozaury, których pióra zawierały takie struktury, to "Pedopenna" i "Jinfengopteryx". Kilka osobników mikroraptora, opisanych przez Xu i współpracowników w 2003, miało na rękach i ogonie asymetryczne pióra, mające duże znaczenie dla umiejętności latania u dzisiejszych ptaków. Przed odkryciem mikroraptora najbardziej prymitywnym zwierzęciem o tego typu piórach był archeopteryks. Znanymi dinozaurami pierzastymi starszymi od archeopteryksa są: "Anchiornis", którego odkryte w formacji Tiaojishan skamieniałości datuje się na 160–155 mln lat, a także "Xiaotingia", "Eosinopteryx", "Aurornis", "Yi", "Serikornis" i "Caihong", również znane z osadów formacji Tiaojishan.
Ubarwienie.
Odkrycie skamieniałych melanosomów – organelli występujących w piórach i odpowiadających za ich kolor – pozwoliło na rekonstrukcję ubarwienia niektórych opierzonych dinozaurów. Według badań Zhanga Fuchenga i współpracowników pióra nieptasich dinozaurów oraz bazalnych ptaków były czarne lub brunatne. W protopiórach sinornitozaura miejscowo najliczniejsze były eumelanosomy lub feomelanosomy, co sugeruje zróżnicowaną tonację ubarwienia. Pióra znajdujące się na ogonie i być może również grzbiecie sinozauropteryksa ubarwione były w czarne pasy z czerwono-brązowymi tonami. Analizy rozmiarów, kształtu, zagęszczenia i rozmieszczenia melanosomów anchiornisa sugerują, że protopióra na jego grzbiecie były szare i czarne, na głowie szare z czarnymi i czerwonymi plamami. Na środku czaszki znajdowały się dłuższe czerwone pióra tworzące rodzaj grzebienia. Wydłużone pióra konturowe na skrzydłach były czarne z białymi pasami, na których znajdowały się niewielkie czarne plamy lub pasy. Pióra konturowe na kończynach dolnych były szare na podudziu i czarne na stopie. Tak ubarwione pióra mogły odgrywać rolę w komunikacji międzyosobniczej, np. w doborze partnera.
Filogeneza i dowody na występowanie piór u innych dinozaurów.
Zarówno dowody kopalne, jak i analizy kladystyczne dowodzą, że pióra miało wiele typów teropodów – nie tylko te najbliżej spokrewnione z ptakami. Większość znanych pierzastych dinozaurów cechowała się niewielkimi rozmiarami; odkrycie tyranozauroida "Yutyrannus huali" dowiodło jednak występowania protopiór przynajmniej u niektórych teropodów cechujących się dużymi rozmiarami ciała. Znane odciski skóry przedstawicieli rodziny Tyrannosauridae, w tym "Tyrannosaurus rex", nie wykazują występowania piór u przedstawicieli tej rodziny; dowodzą one natomiast, że u przedstawicieli Tyrannosauridae przynajmniej część powierzchni skóry była pokryta niewielkimi łuskami. Występowanie protopiór u bazalnych tyranozauroidów "Dilong" i "Yutyrannus" wskazuje, że tyranozauroidy wyewoluowały z opierzonych przodków; jednak w obrębie Tyrannosauroidea w linii ewolucyjnej prowadzącej bezpośrednio do Tyrannosauridae mogło dojść do zaniku piór i zastąpienia ich łuskami
Skamieniałości piór są bardzo rzadkie i na ich podstawie zidentyfikowano zaledwie kilka pierzastych dinozaurów. Jednak na podstawie badań filogenetycznych naukowcy są w stanie określić czy dinozaur miał pióra, nawet jeśli materiał kopalny jest bardzo słabo zachowany. "Velociraptor" jest jednym z dinozaurów, u których przypuszczenie występowania upierzenia opierane na podstawie analiz filogenetycznych zostało później potwierdzone dowodami kopalnymi.
Nie jest jasne, czy struktury występujące u dinozaurów ptasiomiednicznych psitakozaura i "Tianyulong" są homologiczne z protopiórami teropodów. Jeżeli tak, oznaczałoby to, iż ostatni wspólny przodek dinozaurów ptasiomiednicznych i gadziomiednicznych także był pokryty pióropodobnymi wytworami, a członkowie grup takich jak zauropody byli jedynie wtórnie bezpiórzy. Jeżeli jednak twory te nie są homologiczne, dowodziłoby to, że takie struktury wyewoluowały niezależnie u Saurischia i Ornithischia, jak również innych grup archozaurów, takich jak pterozaury. Zheng i współpracownicy stwierdzają, że odkrycie podobnych tworów u teropoda "Beipiaosaurus" wspiera hipotezę o homologii struktur "Tianyulong" z piórami. Wytwory te u obu tych dinozaurów były długie i nierozgałęzione, przy czym u beipiaozaura spłaszczone, a u "Tianyulong" – okrągłe, przez co przypuszczalnie bardziej podobne do najwcześniejszych protopiór. U dinozaura ptasiomiednicznego "Kulindadromeus zabaikalicus" współwystępowały z łuskami trzy rodzaje pióropodobnych tworów: proste, pojedyncze włókna, jak również struktury tworzone przez kilka sąsiadujących włókien, podobne do piór puchowych niektórych ras kur (w tym kur jedwabistych), a także nieznane u innych dinozaurów twory przypominające wstążkę, zbudowane z cienkich, równoległych włókien. W ocenie autorów opisu "K. zabaikalicus" występowanie u tego dinozaura zarówno prostych włókien, jak i złożonych pióropodobnych struktur wspiera hipotezę o homologii pióropodobnych struktur występujących u dinozaurów ptasiomiednicznych z piórami, a co najmniej wskazuje, że tego typu struktury występowały u wielu różnych dinozaurów i mogły być obecne nawet u najwcześniejszych przedstawicieli grupy. Jeżeli nitkowate twory pokrywające ciała pterozaurów są pewnym rodzajem piór, oznacza to, że pióra mogą być cechą nie tylko dinozaurów, ale też innych przedstawicieli kladu Ornithodira – w takim przypadku skórne struktury homologiczne z piórami powstałyby nie później niż w środkowym triasie. Yang i współpracownicy (2019) opisali pióropodobne struktury zachowane u jurajskich pterozaurów z rodziny anurognatów odkrytych w Chinach, w tym włókna o ułożonych dwustronnie bocznych odgałęzieniach. Nie jest pewne, czy to odkrycie dowodzi, że pióra istotnie występowały już u najwcześniejszych przedstawicieli Ornithodira, czy też takie struktury wyewoluowały niezależnie u teropodów i pterozaurów.

</doc>
<doc id="1495319" url="https://pl.wikipedia.org/wiki?curid=1495319" title="Constantin Pecqueur">
Constantin Pecqueur

Constantin Pecqueur (ur. 1801 w Arleux, zm. 1887 w Taverny) – francuski socjalista utopijny, ekonomista.
Postulował m.in. kolektywizację własności. W 1837 opublikował "Economie sociale", która inspirowała w późniejszym czasie Karola Marksa. Korespondował z George Sand i Louisem Blankiem. Propagował idee głoszone przez Henriego de Saint-Simona. Zasiadał też w Komisji Luksemburskiej.

</doc>
<doc id="1495320" url="https://pl.wikipedia.org/wiki?curid=1495320" title="2n3055">
2n3055



</doc>
<doc id="1495325" url="https://pl.wikipedia.org/wiki?curid=1495325" title="Homojotermia">
Homojotermia



</doc>
<doc id="1495326" url="https://pl.wikipedia.org/wiki?curid=1495326" title="Jadwiga Kiwerska">
Jadwiga Kiwerska

Jadwiga Kiwerska (ur. 1954 w Poznaniu) – polska historyk i politolog.
Życiorys.
W 1977 roku ukończyła studia, a w 1980 roku obroniła doktorat na Uniwersytecie im. Adama Mickiewicza (UAM) w Poznaniu (rozprawa pod tytułem: "Rozpad Imperium Brytyjskiego w Afryce", promotorem pracy był Stanisław Sierpowski). Habilitowała się w 1995 roku na podstawie rozprawy "Między izolacjonizmem a zaangażowaniem. Europa w polityce Stanów Zjednoczonych od Wilsona do Roosevelta". Od 1995 roku na stanowisku profesora nadzwyczajnego, od 2002 roku – profesor zwyczajny.
Od 1978 roku pracownik naukowy Instytutu Zachodniego w Poznaniu. Była członkiem SZSP i PZPR. Profesor Wyższej Szkoły Nauk Humanistycznych i Dziennikarstwa w Poznaniu.

</doc>
<doc id="1495329" url="https://pl.wikipedia.org/wiki?curid=1495329" title="Zawody w programowaniu zespołowym">
Zawody w programowaniu zespołowym

Zawody w programowaniu zespołowym – typ zawodów sportowych polegający na rozwiązywaniu zadań programistyczno-algorytmicznych. Zawody takie organizowane są zwykle na wzór ACM ICPC; wtedy w zawodach udział biorą 3-osobowe drużyny, które mając do dyspozycji własne materiały w formie papierowej i jeden komputer bez dostępu do Internetu mają za zadanie w ciągu 5 godzin rozwiązać zestaw problemów. Zgłaszane rozwiązania są oceniane automatycznie przez system sprawdzający, a uczestnicy są natychmiast powiadamiani o wyniku sprawdzenia. 
Rozwiązania zadań.
Po napisaniu rozwiązania zadania drużyna wysyła je do systemu sprawdzającego, który ocenia je pod kątem poprawności kompilacji, poprawności uruchomienia, czasu działania, poprawności odpowiedzi, wykorzystania stosu i sterty oraz wielkości wyjścia. W przypadku niespełnienia któregoś z tych wymagań rozwiązanie zostaje odrzucone, otrzymując odpowiedni komunikat:
W przypadku gdy rozwiązanie spełniło wszystkie zadane kryteria zostaje przyjęte i otrzymuje komunikat:
Kryteria oceniania.
Wygrywa drużyna, która rozwiąże największą liczbę zadań, a w przypadku gdy liczba zadań będzie równa, ta która rozwiązała zadania w najkrótszym czasie sumarycznym (czas ten jest liczony jako suma czasów rozwiązania wszystkich zaakceptowanych zadań). Za czas rozwiązania zadania przyjmuje się czas, jaki upłynął od początku zawodów do momentu przedstawienia zaakceptowanego rozwiązania, powiększony o karę 20 minut za każde przedstawienie błędnego rozwiązania (wysłanego przed rozwiązaniem zaakceptowanym). Łączny czas rozwiązywania zadań jest obliczany tylko na podstawie poprawnie rozwiązanych zadań — kara związana z nierozwiązanymi zadaniami nie ma wpływu na wynik drużyny. 

</doc>
<doc id="1495330" url="https://pl.wikipedia.org/wiki?curid=1495330" title="Niepewność pomiarowa">
Niepewność pomiarowa



</doc>
<doc id="1495333" url="https://pl.wikipedia.org/wiki?curid=1495333" title="Folkowy Fonogram Roku">
Folkowy Fonogram Roku

Folkowy Fonogram Roku – konkurs na najlepszą polską płytę folkową, organizowany od 1998 roku.
Historia.
Konkurs odbywał się przez pierwsze trzy edycje w ramach Festiwalu Muzyki Ludowej „Mikołajki Folkowe” organizowanego przez Uniwersytet Marii Curie-Skłodowskiej w Lublinie. Od 2001 roku organizatorem konkursu jest Polskie Radio S.A. – Radiowe Centrum Kultury Ludowej. Od tego czasu najlepsze płyty danego roku ogłaszane są wiosną roku następnego, a zwycięzca występuje na koncercie podczas Festiwalu Folkowego „Nowa Tradycja”. W 2008 roku konkurs rozbito na dwie kategorie: Folkowy Fonogram Roku (najlepsza folkowa płyta roku) oraz Fonogram Źródeł (najlepsza płyta z autentyczną muzyką ludową bądź publikacja książkowa na ten temat). W 2014 roku jednorazowo przyznano też Folkowy Fonogram Dwójki. Zwycięzca był wyłaniany w SMS-owym plebiscycie słuchaczy Programu 2 Polskiego Radia.
Statystyki zgłoszeń.
Folkowy Fonogram Roku.
Oś pionowa: liczba płyt zgłoszonych do Folkowego Fonogramu Roku X.
Oś pozioma: rok X.
Fonogram Źródeł.
Oś pionowa: liczba płyt zgłoszonych do Fonogramu Źródeł za rok X.
Oś pozioma: rok X.

</doc>
<doc id="1495336" url="https://pl.wikipedia.org/wiki?curid=1495336" title="Strzelanka">
Strzelanka

Strzelanka lub shooter – jeden z podgatunków komputerowych gier akcji. Zazwyczaj koncentruje się na oddziaływaniu gracza na elementy otoczenia za pomocą broni palnej, a często także białej. Rozgrywka polega na kontroli postaci gracza i eliminacji wirtualnych przeciwników kierowanych przez sztuczną inteligencję lub innych graczy.
Za jedną z pierwszych gier, która utorowała drogę temu gatunkowi i innym tego typu tytułom, uznaje się "Space Invaders" z 1978.
Strzelanki są jednym z najpopularniejszych gatunków wśród gier komputerowych. Elementy gry, które wpływają na zainteresowanie gracza tym gatunkiem, to głównie kontrola nad rozgrywką, jej nieliniowość i gra w trybie wieloosobowym.
Podział.
Strzelanki stanowią większość stworzonych gier komputerowych, tym samym wśród nich wykształciło się wiele ich rodzajów. Można je podzielić np. według następujących kryteriów:

</doc>
<doc id="1495341" url="https://pl.wikipedia.org/wiki?curid=1495341" title="Iwona Ziółkowska">
Iwona Ziółkowska



</doc>
<doc id="1495348" url="https://pl.wikipedia.org/wiki?curid=1495348" title="Mijaczów">
Mijaczów

Mijaczów – dzielnica Myszkowa, która wraz z dawnym Myszkowem stanowi obecnie właściwe miasto.
Historia administracyjna.
Mijaczów to dawna wieś, od 1867 w gminie Pińczyce, a od 1 stycznia 1924 w nowo utworzonej gminie Myszków. W latach 1867–1926 należał do powiatu będzińskiego, a od 1927 do zawierciańskiego. W II RP przynależała do woj. kieleckiego. 4 listopada 1933 gminę Myszków podzielono na dziewięć gromad. Wieś Mijaczów, pustkowie Mijaczów, pustkowie pod wsią Ciszówka-Mijaczów i osiedle Michałów ustanowiły gromadę o nazwie "Mijaczów" w gminie Myszków.
Podczas II wojny światowej włączone do III Rzeszy. Po wojnie gmina Myszków przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączone do woj. śląskiego. Według stanu z 1 kwietnia 1949 gmina Myszków podzielona była nadal na pięć gromad: Ciszówka, Mijaczów, Myszków Nowy, Myszków Stary i Pohulanka.
W związku z nadaniem gminie Myszków status miasta 1 stycznia 1950, Mijaczów utracił swoją samodzielność, stając się obszarem miejskim.

</doc>
<doc id="1495349" url="https://pl.wikipedia.org/wiki?curid=1495349" title="Eurypharyngidae">
Eurypharyngidae



</doc>
<doc id="1495350" url="https://pl.wikipedia.org/wiki?curid=1495350" title="Połykaczowate">
Połykaczowate



</doc>
<doc id="1495351" url="https://pl.wikipedia.org/wiki?curid=1495351" title="Greatest Hits (album Craiga Davida)">
Greatest Hits (album Craiga Davida)

Greatest Hits – kompilacyjny album Craiga Davida, wydany 24 listopada 2008. Płyta nagrana została w gatunku R&amp;B, Pop i Dance. Jest ona składanką największych przebojów Craiga Davida z poprzednich albumów (między innymi z "Born to Do It" lub "The Story Goes..."). Zawiera trzy nowe utwory: "Where's Your Love", "Insomnia" oraz "Just My Imagination" (niezwiązany z utworem o tej samej nazwie, znajdującym się na albumie z 2010 roku).
Płyta została nagrana w studiu Warner Music oraz Sire Records.
"Insomnia" jest pierwszym singlem z tego albumu. Wyprodukował go Jim Beanz z Timbaland. Został on wydany 17 listopada na tydzień przed wydaniem kompilacji "Greatest Hits".&lt;br&gt;
Drugim singlem jest utwór o nazwie "Where's Your Love", wydany tylko w Wielkiej Brytanii i Irlandii 10 listopada 2008 roku.
Jako cześć kompilacji nagrano również klip "Walking Away" z pomocą czterech europejskich artystów: z Francji (Lynnsha), Niemiec (Monrose), Hiszpanii (Alex Ubago) oraz Włoch (Nek).
W japońskiej wersji albumu "Greatest Hits" (wydanej 26 listopada 2008) została dodana nowa wersja "All The Way" nagrywana przy współpracy z japońską piosenkarką Bonnie Pink. Na płycie to nagranie znalazło się jako bonus.
Formaty i listy utworów.
Deluxe Edition.
Specjalna edycja "Greatest Hits", w której dochodzą dodatkowe utwory.
Disc 1 (CD):
Disc 2 (DVD):
Wykresy.
Album zadebiutował na bardzo rozczarowywującym #48 miejscu na UK Albums Chart, co pokazuje niską sprzedaż albumu Craiga (jest to najniższe miejsce z dotychczas wydanych albumów Craiga). Jednakże kompilacja otrzymała status Srebra w Wielkiej Brytanii. Zaś w Australii album zdobył wynik gorszy niż się spodziewano, osiągając rekordowo niskie miejsce #175, dzięki słabej promocji ów kompilacji w tym kraju.

</doc>
<doc id="1495354" url="https://pl.wikipedia.org/wiki?curid=1495354" title="Park stanowy Valley of Fire">
Park stanowy Valley of Fire

Park stanowy Valley of Fire ("pl. Dolina Ognia") – najstarszy i największy park stanowy w Nevadzie, utworzony w 1935 roku.
Położony jest 80 km na północny wschód od Las Vegas i rozciąga się na obszarze 141 km².
Dolina Ognia swoją nazwę zawdzięcza ognisto czerwonym formacjom skalnym utworzonym przed 150 milionami lat głównie z piaskowca, ale także z wapienia, łupków i zlepieńca.
Latem temperatury dochodzą do 40 °C a zimą spadają nawet do –25 °C a średnie roczne opady to zaledwie 100 mm. Takie warunki pogodowe sprawiają, że dolina porośnięta jest bardzo ubogą roślinnością, w większości są to pustynne krzewy i kaktusy. Zwierzęta zamieszkujące dolinę (kojoty, lisy czy króliki) prowadzą głównie nocny tryb życia. Występuje tu również rzadki gatunek żółwia pustynnego ("Gopherus agassizii").
Dolina była często odwiedzana przez Indian Anasazi, którzy w okresie od 300 r. p.n.e. do 1150 r. zamieszkiwali pobliską, żyzną dolinę Moapa, w celach religijnych, w poszukiwaniu pożywienia lub podczas polowań. Świadczą o tym zachowane do dziś petroglify wykute w wielu miejscach doliny.
Ze względu na swoje unikatowe walory Dolina Ognia często wykorzystywana była jako plan do filmów lub reklam. Powstały tu fragmenty takich dzieł jak "Transformers", ', ', "Con Air – lot skazańców" i wiele innych.

</doc>
<doc id="1495355" url="https://pl.wikipedia.org/wiki?curid=1495355" title="Senterej">
Senterej

Senterej jest od wieków znaną etiopską odmianą szachów. Grę tę przejęli Etiopczycy od Arabów, stąd arabskie nazwy figur.
Ustawienie początkowe.
Ustawienie początkowe podobne jak w szachach: wieża, skoczek, słoń, minister, król, słoń, skoczek i wieża. Króle nie stoją naprzeciwko siebie ale na piątym polu od lewej strony gracza.
Werera.
W początkowej fazie gry trwa tzw. werera czyli mobilizacja. W fazie tej zawodnicy wykonują ruchy nie czekając na odpowiedź przeciwnika. Faza ta trwa do momentu gdy jeden z graczy zbije figurę przeciwnika. Od tej chwili ruchy są wykonywane na przemian.

</doc>
<doc id="1495357" url="https://pl.wikipedia.org/wiki?curid=1495357" title="Aegypius">
Aegypius

Aegypius – rodzaj ptaka z podrodziny jastrzębi (Accipitrinae) w rodzinie jastrzębiowatych (Accipitridae).
Zasięg występowania.
Rodzaj obejmuje gatunki występujące od południowej Europy do centralnej Azji, Pakistanu i północno-zachodnich Indii (zasięg tylko dla gatunku występującego współcześnie).
Morfologia.
Długość ciała 100–120 cm, rozpiętość skrzydeł 250–295 cm; masa ciała samic 7,5–12,5 kg, samców 7–11,5 kg.
Systematyka.
Podział systematyczny.
Do rodzaju należy jeden współcześnie żyjący gatunek:
oraz dwa gatunki wymarłe:

</doc>
<doc id="1495359" url="https://pl.wikipedia.org/wiki?curid=1495359" title="Sinornithoides">
Sinornithoides



</doc>
<doc id="1495360" url="https://pl.wikipedia.org/wiki?curid=1495360" title="Epidendrosaurus">
Epidendrosaurus



</doc>
<doc id="1495363" url="https://pl.wikipedia.org/wiki?curid=1495363" title="Akademickie Mistrzostwa Polski w Programowaniu Zespołowym">
Akademickie Mistrzostwa Polski w Programowaniu Zespołowym

Akademickie Mistrzostwa Polski w Programowaniu Zespołowym - AMPPZ – akademickie Polskie mistrzostwa w programowaniu zespołowym. 
Charakter AMPPZ jest zamknięty, tzn. mogą w nich uczestniczyć tylko studenci wyższych polskich uczelni, którzy co najwyżej raz uczestniczyli w finałach ACM - Akademickich Mistrzostw Świata w Programowaniu Zespołowym i którzy nie ukończyli jeszcze żadnych studiów w kraju, ani za granicą (z wyjątkiem studiów inżynierskich i licencjackich).
Historia.
Pierwsze AMPPZ odbyły się w 1996 roku na Politechnice Poznańskiej. Pomysłodawcą zawodów był profesor Jerzy Nawrocki. W latach 1996-1997 konkurs odbywał się pod nazwą Ogólnopolskie Zawody w Programowaniu Zespołowym, dopiero przy okazji trzeciej edycji zawodów ich nazwa została zmieniona na Akademickie Mistrzostwa Polski w Programowaniu Zespołowym. W tym samym roku do pary dozwolonych języków programowania, Pascala oraz C, dodany został język C++. W latach 2005-2010 i 2013 organizatorzy AMPPZ umożliwiali wszystkim chętnym start w zawodach przez Internet. Zawodnicy, którzy startowali zdalnie, mieli osobny ranking i nie byli nagradzani. W 2011 roku zwycięski zespół miał zapewniony awans do finału 36 Akademickich Mistrzostw Świata w Programowaniu Zespołowym, którego organizatorem był Uniwersytet Warszawski. W 2012 roku z listy dozwolonych języków programowania usunięty został Pascal.

</doc>
<doc id="1495367" url="https://pl.wikipedia.org/wiki?curid=1495367" title="Avimimidae">
Avimimidae



</doc>
<doc id="1495369" url="https://pl.wikipedia.org/wiki?curid=1495369" title="Inari (miejscowość)">
Inari (miejscowość)

Inari (skolt "Aanar", północnolapoński "Anár", szw. "Enare") – największa miejscowość w gminie o tej samej nazwie położonej w Laponii na północy Finlandii, około 320 km na północ od koła podbiegunowego. Administracyjnie miejscowość położona jest w regionie Laponia, podregionie Pohjois-Lapi.
Położona jest na zachodnim brzegu jeziora Inari w miejscu, gdzie wpływa do niego rzeka Juutua. Pierwsze ślady ludzkie pochodzą sprzed kilku tysięcy lat. Jednak osada powstawała bardzo wolno ze stopniowego przekształcania się miejsca handlu miejscowej ludności. Jako jednostka administracyjna utworzona w 1876, szybko stała się centrum dla rozproszonej ludności. W 2005 roku Inari liczyło 459 mieszkańców, jednak w szczycie sezonu letniego przebywa tu do 4000 ludzi.
W miejscowości zlokalizowana jest przystań dla łodzi oraz wodnosamolotów. Na granicy miejscowości znajduje się skansen i muzeum Lapończyków (Sámi Museum) – Muzeum Siida oraz drewniany kościół z 1951 roku.

</doc>
<doc id="1495371" url="https://pl.wikipedia.org/wiki?curid=1495371" title="Instytut Śląski w Opolu">
Instytut Śląski w Opolu

Instytut Śląski – państwowa instytucja kultury z siedzibą w Opolu podlegająca Ministrowi Kultury i Dziedzictwa Narodowego.
Historia.
Instytut powstał 9 maja 1957 w Opolu z inicjatywy Opolskiego Towarzystwa Przyjaciół Nauk jako spadkobierca istniejącego przed II wojną światową Instytutu Śląskiego w Katowicach. Pierwszym przewodniczącym rady został prof. Stanisław Rospond, dyrektorem zaś Roman Lutman (pełnił tę funkcję do 1963 roku).
Zakres działalności.
Zakres działalności Instytutu określa Zarządzenie Ministra Kultury i Dziedzictwa Narodowego z dnia 26 lipca 2019 r., § 2. 1.. Należy do niego m.in.:
Główne sposoby realizacji zakresu działalności w praktyce to:
Głównymi kierunkami działalności naukowo-badawczej Instytutu są:

</doc>
<doc id="1495372" url="https://pl.wikipedia.org/wiki?curid=1495372" title="IOE">
IOE

IOE (Intake Over Exhaust) (ang. dosł. ssanie ponad wydechem) lub F- head) – forma rozrządu silnika czterosuwowego.
W silniku tego typu zawór (wyjątkowo zawory) ssący znajduje się w głowicy – otwierany jest dźwigną zaworową sterowaną wałkiem rozrządu poprzez popychacz dźwigniowy. Natomiast zawór (wyjątkowo zawory) wydechowy znajduje się w bloku silnika i sterowany jest wałkiem rozrządu bez dźwigni zaworowej a czasem też i bez udziału popychacza.
Jest to rozwiązanie pośrednie pomiędzy silnikiem dolnozaworowym a silnikiem górnozaworowym. Stosowane było we wczesnych motorach marki Harley-Davidson a później również przez inne firmy (także w samochodach np. CJ-3B Jeep 1953-1964, 1966 Land Rover Six).
Rozrząd tego typu zapewniał nieco lepsze napełnianie cylindra ładunkiem (uzyskiwał nieco większe moce i większe wysilenie) niż silnik SV, jednak nie posiadał on ani zalet silnika górnozaworowego (OHV, OHC) ani prostoty silnika dolnozaworowego. To sprawiło, że rozrząd IOE jest w nowych konstrukcjach praktycznie nie stosowany. Rozrząd ten, z uwagi na dość niski stopień sprężania mógł być stosowany jedynie w silnikach iskrowych.

</doc>
<doc id="1495374" url="https://pl.wikipedia.org/wiki?curid=1495374" title="Bracia Standish">
Bracia Standish

Colin D. Standish oraz Russell Roland Standish (urodzeni 27 października 1933; Russell zmarł 2 maja 2008) są bardzo konserwatywnymi bliźniakami, „historycznymi” adwentystami dnia siódmego. Mówi się o nich często jako o braciach Standish. Napisali razem wiele książek, które zostały opublikowane przez Instytut Hartland.
Życiorys.
Małżeństwu Darcy Rowland Standish (1912-1997) oraz Hilda Marie Joyce Standish nee Bailey (1912-1974) 27 października 1933 roku urodziły się bliźniaki. Ich rodzinnym miastem był Newcastle, Nowa Południowa Walia w Australii. W 1951 roku jako siedemnastolatkowie byli pod wrażeniem spotkania ewangelicznego w Newcastle prowadzonego przez George’a Burnside’a. Zostali ochrzczeni przez pastora R.A.R. Thrifta.
Studiowali na Avondale College w 1950/1951 studiując przede wszystkim naukę ogólną, i ukańczając „Podstawowy kurs teologiczny”. Spotkali Desmonda Forda, który w 1950 był na ostatnim roku studiów, i, podczas gdy w późniejszym czasie bracia byli bardzo krytyczni w stosunku do jego teologii, „szanowali go naprawdę bardzo wysoko. On był utalentowanym mówcą nawet w tamtym czasie i posiadał kolosalną wiedzę biblijną. Jego pobożny charakter był widoczny w tamtym okresie..."
Colin był pisarzem oraz zarządcą, jak również założycielem i prezesem Hartland College. Otrzymał stopień doktora z psychologii na Uniwersytecie w Sydney w Australii. Zajmował się pracą akademicką oraz administracyjną na Avondale Collego, West Indies College (teraz Northern Caribbean University) oraz Columbia Union College. Został wyświęcony do służby kaznodziejskiej 17 kwietnia 1971 roku.
Russel był lekarzem oraz pisarzem w Australii. Ukończył szkolenie medyczne na Uniwersytecie w Sydney w Australii i pracował jako administrator szpitala oraz jako misjonarz w południowo-wschodniej Azji oraz w Australii. Został wyświęcony 6 grudnia 1980 roku. Był założycielem Remnant Ministries i udał się do Highwood.
W 2007 roku obaj byli prezenterami podczas konferencji poświęconej 50-leciu wydania książki "Questions on Doctrine" (Pytania o doktrynę), gdzie również rozdawano darmowe kopie ich referatów; każde przedstawione w formie książkowej.
Russel Standish zmarł w wypadku samochodowym w Milduri, Wiktoria, Australii 2 maja 2008 roku.
Wierzenia.
Bracia Standish byli bardzo długo wymownymi zwolennikami i płodnymi autorami „historycznego adwentyzmu”, byli też skrzydłem skrajnie konserwatywnym w Kościele Adwentystów Dnia Siódmego. Jako tacy krytykują to, co określają mianem „nową teologią” w kościele, w szczególności jawnie od 1957 roku poprzez publikację „Pytania o doktrynę”, która przybliżyła adwentystów do ewangelicznego głównego nurtu.
Mówiąc o „adwentystach dnia siódmego”, wierzyli, że „wśród nas znajduje się prawie powszechne wejście odstępstwa oraz wejście fałszywych standardów."
Publikacje.
Bracia Standish napisali wiele książek na temat teologii chrześcijańskiej oraz stylu życia, m.in.:
Napisane tylko przez Colina:
Napisane tylko przez Russela:
Zobacz "Standish &amp; Standish books" na ich stronie internetowej.

</doc>
<doc id="1495375" url="https://pl.wikipedia.org/wiki?curid=1495375" title="Larry Lee Pressler">
Larry Lee Pressler

Larry Lee Pressler (ur. 29 marca 1942 w Humboldt w Dakocie Południowej) – amerykański polityk związany z Partią Republikańską.
W latach 1975–1979 przez dwie dwuletnie kadencje Kongresu Stanów Zjednoczonych był przedstawicielem pierwszego okręgu wyborczego w Dakota Południowa w Izbie Reprezentantów Stanów Zjednoczonych. Później został wybrany jako przedstawiciel tego stanu do Senatu Stanów Zjednoczonych. Funkcję tę piastował w latach 1979–1997

</doc>
<doc id="1495376" url="https://pl.wikipedia.org/wiki?curid=1495376" title="Larry Pressler">
Larry Pressler



</doc>
<doc id="1495377" url="https://pl.wikipedia.org/wiki?curid=1495377" title="Urząd Miasta Bydgoszczy">
Urząd Miasta Bydgoszczy

Urząd Miasta Bydgoszczy – zabytkowy gmach, dawne kolegium jezuickie, obecnie siedziba władz miejskich Bydgoszczy. Znajduje się na Starym Mieście, przy ul. Jezuickiej 1.
Historia.
Stary Ratusz w Bydgoszczy.
Pierwszą siedzibą władz miejskich Bydgoszczy był budynek stojący na środku Starego Rynku, początkowo drewniany, a od początku XVI wieku - okazały, murowany, gotycko-renesansowy, z 40-metrową wieżą ratuszową. Budynek ten spalony i zrujnowany w XVIII wieku, w 1834 r. został rozebrany przez władze pruskie.
Obecny Ratusz w Bydgoszczy.
Obiekt powstał w latach 1644-1653 r. w stylu barokowym z fundacji biskupa Kaspra Działyńskiego i kanclerza wielkiego koronnego, starosty bydgoskiego Jerzego Ossolińskiego. Początkowo mieściło w nim się Kolegium Jezuickie. 
W XVII wieku, w budynku znajdowały się mieszkania dla jezuitów, szkoła z czterema lub pięcioma klasami, aula przystosowana do spektakli teatru szkolnego w czasie uroczystości szkolnych i kościelnych oraz bursa muzyczna dla członków orkiestry szkolnej.
Główne prace budowlane wykonano w latach 1644-1653 pod kierunkiem budowniczego-jezuity Wojciecha Przybyłkowicza. Rozbudowa kolegium (prawdopodobnie wówczas dobudowano aulę) nastąpiła w 1696 roku za pieniądze Jana Stefana Komorowskiego, chorążego malborskiego, brata Wojciecha, rektora bydgoskiego kolegium w latach 1688-1689. Kolejne prace budowlane wykonano w kolegium w latach 1697-1702 i 1705-1709 pod kierunkiem Wojciecha Głaznowicza. Ostatnie większe przebudowy przeprowadzono w latach 1726-1740. Obiekt wraz z kościołem jezuickim stanowił jeden z okazalszych kompleksów budynków w staropolskiej Bydgoszczy. Był ozdobą miasta, ale też przyciągał różnych dostojnych, jak i nieproszonych „gości”. W 1657 r. przebywali w nim m.in. król Jan Kazimierz z małżonką Marią Ludwiką oraz elektor Brandenburgii i książę Prus Fryderyk Wilhelm (z żoną Luizą), a także oficerowie i generałowie armii szwedzkiej i rosyjskiej podczas zbrojnych konfliktów w XVII i XVIII wieku.
Po kasacie zakonu jezuitów w 1770 r. budynek przeznaczono na gimnazjum niemieckie. W czasach Księstwa Warszawskiego była tu Szkoła Główna Departamentowa (1808-1812), a później (1812-1815) szkoła wydziałowa. W tym czasie szkołę wizytowali m.in. Julian Ursyn Niemcewicz oraz Tadeusz Czacki, a uczył się w niej m.in. Stefan Garczyński - wychowujący się u krewnych Skórzewskich w Lubostroniu poeta i późniejszy przyjaciel Adama Mickiewicza.
Po upadku Księstwa i ponowym włączeniu Bydgoszczy do Królestwa Prus, w budynku umieszczono niemieckie, klasyczne gimnazjum królewskie (1817-1878). W 1879 r. budynek został zakupiony przez miasto i stał się siedzibą magistratu. 
Projekt przebudowy budynku dla potrzeb magistratu bydgoskiego wykonał w 1878 r. miejski radca budowlany Wilhelm Lincke. Wykonawcami prac byli: Albert Rose w zakresie robót murarskich i Heinrich Mautz ciesielskich. Przebudowa poza zmianą stylizacji fasady zmieniła wewnętrzny układ pomieszczeń, dostosowując go do potrzeb urzędu. Koszt prac budowlanych wyniósł 122 tysiące marek. Uroczyste oddanie gmachu magistratu do użytku nastąpiło 19 grudnia 1879 roku.
Architektura.
Na skutek przebudów dokonanych w latach 1697-1702 oraz w XIX w. budynek zatracił swój pierwotny barokowy charakter. Obecnie jest to ceglany, otynkowany, podpiwniczony, dwupiętrowy gmach zbudowany na rzucie wydłużonego prostokąta z dwoma ryzalitami i częścią skrzydła bocznego przy elewacji wschodniej. Elewacja reprezentuje styl klasycystyczny, z eklektyczną dekoracją sztukatorską. W części pomieszczeń znajdują się sklepienia kolebkowe i kolebkowo-krzyżowe. 
Ratusz jest jedynym zachowanym fragment dawnego kompleksu obiektów jezuickich, który oprócz dawnego kolegium stanowiły: klasztor i kościół. Oba obiekty zostały zburzone w 1940 r., przez co została od strony Starego Rynku odsłonięta tylna fasada ratusza.
W latach 1994-96 dokonany został generalny remont obiektu wraz z modernizacją i rozbudową części wschodniej. 19 kwietnia 2017 na elewacji budynku odsłonięto zegar.
Bydgoski ratusz jest od 1992 r. wpisany do rejestru zabytków pod numerem A/309/1.
W ściany budynku wmurowane są tablice pamiątkowe: 

</doc>
<doc id="1495380" url="https://pl.wikipedia.org/wiki?curid=1495380" title="Smolgów">
Smolgów

Smolgów (dawniej "Smolhów", biał. Смольгава, "Smolhawa", Смольгаў, "Smolhau"; ros. Смольгово, "Smolgowo", Смольгова, "Smolgowa") – wieś na Białorusi, w obwodzie mińskim, w rejonie lubańskim, w sielsowiecie Juszkowicze (Юшкавіцкі сельсавет), 15 km na północny zachód od Lubania.
Historia.
W XIX w. Smolgów znajdował się w gminie Zabołocie w powiecie bobrujskim guberni mińskiej.
W 1832 w Smolgowie urodził się polski poeta i tłumacz epoki romantyzmu Władysław Syrokomla.

</doc>
<doc id="1495389" url="https://pl.wikipedia.org/wiki?curid=1495389" title="Gruner + Jahr Polska">
Gruner + Jahr Polska



</doc>
<doc id="1495390" url="https://pl.wikipedia.org/wiki?curid=1495390" title="G+J">
G+J



</doc>
<doc id="1495391" url="https://pl.wikipedia.org/wiki?curid=1495391" title="G+J Polska">
G+J Polska



</doc>
<doc id="1495395" url="https://pl.wikipedia.org/wiki?curid=1495395" title="VI Korpus Armijny Cesarstwa Niemieckiego">
VI Korpus Armijny Cesarstwa Niemieckiego

VI Korpus Armijny (niem. "Das VI. Armee-Korps") – korpus armijny okresu Cesarstwa Niemieckiego, z dowództwem we Wrocławiu. Podczas wojny francusko-pruskiej (1870–1871) korpusem dowodził Wilhelm von Tümpling. Ważniejsze bitwy stoczył pod Sedanem i Chevilly-Larue, brał udział w oblężeniu Paryża. W czasie I wojny światowej podlegał VIII Inspekcji Armii Cesarstwa Niemieckiego.
Dowódcy.
Dowódcy po 1866:

</doc>
<doc id="1495396" url="https://pl.wikipedia.org/wiki?curid=1495396" title="George Thomas (generał)">
George Thomas (generał)

George Henry Thomas (ur. 31 lipca 1816, zm. 28 marca 1870) – generał United States Army w czasie wojny secesyjnej i jeden z głównych dowódców na zachodnim teatrze działań.
Thomas służył podczas wojny z Meksykiem, a w okresie wojny secesyjnej stanął po stronie Unii, mimo że z urodzenia był Wirgińczykiem. Odniósł jedno z pierwszych zwycięstw jankesów w tej wojnie pod Mill Springs w stanie Kentucky i odegrał ważną rolę w starciach pod Perryville i nad Stones River. Jego zawzięta obrona w bitwie pod Chickamauga w roku 1863 ocaliła armię Unii przed klęską, z której to przyczyny zyskał przydomek „Skały spod Chickamauga”. W rok później odznaczył się w tzw. III bitwie pod Chattanooga. W roku 1864 odniósł jedno ze swych największych zwycięstw w tej wojnie, pokonując armię konfederatów w bitwie pod Nashville.
Miał na koncie sporo sukcesów, ale daleko było mu do odegrania historycznej roli na miarę takich dowódców jak Ulysses S. Grant czy William Tecumseh Sherman. Zyskał opinię generała wolnego i rozważnego w działaniu, człowieka unikającego samochwalstwa i sięgania po wyższe stanowiska w sytuacjach gdy – jego zdaniem – na nie nie zasługiwał. Nie spisał swych wojennych wspomnień, które mogłyby pomóc zbudować jego legendę. Co więcej, niezbyt dobrze układały się jego stosunki z Grantem, który szybko awansował, a na koniec został prezydentem.
Młodość.
Thomas urodził się w miejscowości Newsom’s Depot w hrabstwie Southampton, w pobliżu granicy z Karoliną Północną. W roku 1831 Thomas, jego siostry i owdowiała matka zostali zmuszeni do ucieczki z domu i ukrycia się w lasach wobec wybuchu powstania niewolników pod wodzą Nata Turnera. Zgodnie z obowiązującym w Wirginii prawem edukacja niewolników była nielegalna, ale Thomas nauczył swych piętnastu niewolników czytać. Po ukończeniu w roku 1840 Akademii Wojskowej Stanów Zjednoczonych służył jako młodszy oficer w wojnie z Seminolami na Florydzie (1841) i w wojnie amerykańsko-meksykańskiej, biorąc udział w bitwach o Fort Brown, pod Resaca de la Palma, Monterrey i Buena Vista i odbierając trzykrotnie pochwały za wyjątkową waleczność. W latach 1851–1854 był instruktorem w West Point. W roku 1855 otrzymał awans na majora i przydział do 2. pułku kawalerii (później przemianowanego na 5. pułk) z rąk Jeffersona Davisa, w tym czasie sekretarza wojny. 26 sierpnia 1860 roku, w czasie potyczki z Komanczami nad rzeką Brazos w Teksasie, Thomas został zraniony strzałą, która przeszła przez fałdę skórną koło podbródka i utkwiła w piersi. Thomas sam wyciągnął strzałę i gdy chirurg zaszył ranę, wrócił do boju.
Wojna secesyjna.
Wraz z wybuchem wojny secesyjnej trzej przełożeni Thomasa w pułku złożyli rezygnację; byli to Albert Sidney Johnston, Robert E. Lee i William J. Hardee. Wielu pochodzących z Południa oficerów stanęło przed trudnym wyborem: lojalność wobec własnego stanu czy też wobec państwa. Thomas również miał kłopot z dokonaniem właściwego wyboru, ale w końcu postanowił zostać z Unią. Jego pochodząca z Północy żona i osobisty sprzeciw wobec niewolnictwa z pewnością pomogły w podjęciu decyzji. Jego najbliżsi, dowiedziawszy się o tym, odwrócili jego portret twarzą do ściany, spalili jego listy i zerwali wszelkie kontakty (podczas kryzysu ekonomicznego na Południu po zakończeniu wojny, Thomas posłał siostrom nieco pieniędzy, ale te z gniewem odmówiły przyjęcia twierdząc, że nie mają brata). Thomas został więc w armii Unii, ale tu otaczała go lekka nieufność. 18 stycznia 1861 roku, na kilka miesięcy przed bombardowaniem Fortu Sumter, złożył podanie o mianowanie go komendantem kadetów Virginia Military Institute, ale nawet jeśli miał zamiar uczestniczyć w secesji, po odrzuceniu oferty gubernatora Wirginii, który proponował, by został szefem uzbrojenia tworzonej właśnie Armii Wirginii, nie mogło już o tym być mowy.
Thomas został szybko awansowany do stopnia podpułkownika (25 kwietnia 1861), pułkownika (3 maja) regularnej armii i generała brygadiera formacji ochotniczych (17 sierpnia). Dowodził brygadą w pierwszej bitwie pod Bull Run w Dolinie Shenandoah, ale wszystkie dalsze przydziały wiązały go z zachodnim teatrem działań. Stojąc na czele niezależnych sił we wschodnim Kentucky, 18 stycznia 1862 roku pod Mill Springs pobił konfederackich generałów Crittendena i Zollicoffera, odnosząc pierwsze znaczące zwycięstwo unionistów w tej wojnie, odbierając konfederatom przewagę w Kentucky i podnosząc morale żołnierzy Unii.
Shiloh i Corinth.
2 grudnia 1861 gen. bryg. Thomas został mianowany dowódcą 1. Dywizji w Armii Ohio gen. mjr. Don Carlosa Buella. Pod Shiloh zjawił się 7 kwietnia pod wieczór, gdy walki już ustały. Zwycięski w tej bitwie gen. mjr Ulysses S. Grant znalazł się w ogniu głośnej krytyki za niepotrzebne narażanie życia żołnierzy (a co za tym idzie znaczne straty), w związku z czym jego przełożony, gen. mjr Henry W. Halleck przeprowadził reorganizację w Wydziale Wojskowym Missisipi, odsuwając Granta od bezpośredniego dowodzenia w polu. Trzy armie departamentu zostały podzielone i przeformowane w trzy „skrzydła”. Thomas, awansowany 25 kwietnia do stopnia generała majora, otrzymał dowodzenie prawego skrzydła składającego się z czterech dywizji byłej Armii Tennessee Granta i jednej z Armii Ohio. Thomas z powodzeniem dowodził swoim skrzydłem podczas oblężenia Corinthu. 10 czerwca Grant ponownie otrzymał dowództwo Armii Tennessee.
Perryville, Stones River, Chickamauga i Chattanooga.
Thomas wrócił do służby pod gen. Buellem. Podczas inwazji Kentucky dokonanej przez konfederackiego generała Bragga jesienią 1862 roku, naczelne dowództwo Unii, zdenerwowane ostrożnymi poczynaniami Buella, zaoferowało dowodzenie Armią Ohio Thomasowi, ale ten odmówił. Służył jako zastępca Buella w bitwie pod Perryville; aczkolwiek taktycznie nierozstrzygnięta, bitwa ta zatrzymała ofensywę Bragga w Kentucky, który w konsekwencji wycofał się do Tennessee. Ponownie zaniepokojona powolnością Buella w pościgu za Braggiem, Unia zastąpiła go gen. mjr. Rosecransem.
Walcząc pod rozkazami Rosecransa i dowodząc „środkowym skrzydłem” nowo stworzonej Armii Cumberland, Thomas dał prawdziwy popis dowodzenia w bitwie nad Stones River, utrzymując centrum cofającej się na całej linii armii unionistów i raz jeszcze odbierając zwycięstwo Braggowi. On też dowodził najważniejszymi manewrami podczas tzw. „Kampanii Tullahoma”, prowadząc wojska z Decherd do Chattanooga w okresie od 22 czerwca do 3 lipca 1863 roku i forsując rzekę Tennessee. W bitwie pod Chickamauga 19 września 1863 roku, dowodząc XIV Korpusem, ponownie utrzymał się na niemal straconej pozycji, broniąc się przed zaciekłymi atakami Bragga, mimo że całe skrzydło unionistów na prawo od niego załamało się. Thomas zgromadził rozproszone oddziały na wzniesieniu Horseshoe Ridge, zapobiegając poważnej klęsce Unii i przekształceniu porażki w pogrom. Przyszły prezydent James Garfield, w czasie wojny oficer Armii Cumberlandu, przybył do Thomasa w czasie bitwy z rozkazem Rosecransa, by się wycofał; gdy Thomas oznajmił, że chce zostać z tyłu, by zapewnić armii bezpieczny odwrót, Garfield powiedział Rosecransowi, że Thomas "„stoi jak skała”". Po bitwie przylgnął doń przydomek „Skała spod Chickamauga”, oddający jego determinację utrzymania ważnej pozycji wbrew przeciwnościom.
Thomas zastąpił Rosecransa jako dowódca Armii Cumberlandu na krótko przed bitwą pod Chattanooga (23-25 listopada 1863), zwycięstwem Unii przypieczętowanym szturmem żołnierzy Thomasa na umocnienia konfederatów na Missionary Ridge.
Atlanta i Franklin/Nashville.
Podczas ofensywy gen. mjr. Shermana w Georgii wiosną roku 1864, Armia Cumberlandu liczyła ponad 60 tysięcy ludzi, a sztab Thomasa wykonywał zadania logistyczne i inżynieryjne dla całej grupy armii Shermana, w tym także wprowadzając do użycia nowe mosty pontonowe zwane pontonami Cumberland. Podczas bitwy nad Peachtree Creek (20 lipca 1864) obrona Thomasa zadała ciężkie straty siłom gen. por. Johna Hooda w czasie ich pierwszej próby przerwania oblężenia Atlanty.
Gdy Hoodowi ostatecznie udało się wydostać z Atlanty na jesieni roku 1864, co zagroziło przerwaniem wydłużonych nad miarę linii zaopatrzenia, Sherman sam zerwał te linie i ruszył w swój marsz ku morzu. Thomas został z tyłu, by walczyć z Hoodem podczas kampanii Franklin-Nashville. Thomas, dysponując mniejszymi siłami, dotarł przed Hoodem do Nashville, gdzie miał otrzymać posiłki.
W czasie bitwy pod Franklin 30 listopada 1864 roku, znaczna część sił Thomasa pod dowództwem gen. mjr. Johna Schofielda zadała Hoodowi ciężkie straty i powstrzymała go wystarczająco długo, by osłonić koncentrację pod Nashville. W Nashville Thomas zreorganizował swe siły ściągnięte ze wszystkich stron i uzupełnione nowym rekrutem, a nawet pracownikami kwatermistrzostwa. Wstrzymywał się z atakiem do chwili, gdy armia była gotowa, a pokryta lodem ziemia odtajała na tyle, że wojsko mogło iść naprzód. Północ, w tym także generał Grant (obecnie wódz naczelny wszystkich armii Unii), niecierpliwiła się tym ociąganiem się Thomasa. Gen. mjr John A. Logan został wysłany z rozkazem zastąpienia Thomasa, a wkrótce również Grant wyruszył z City Point w Wirginii, by osobiście objąć dowodzenie.
Thomas uderzył 15 grudnia, kompletnie niszcząc – w dwudniowej bitwie pod Nashville – siły Hooda. Thomas posłał do swej żony, Frances Lukrecji Kellogg Thomas, telegram, jedyny zachowany fragment jego korespondencji: "„Zmietliśmy nieprzyjaciela, wzięliśmy wielu jeńców i sporo artylerii”".
Tego samego dnia Thomas został mianowany generałem majorem regularnej armii i otrzymał list dziękczynny z Kongresu:
Ostatnie lata życia.
Po zakończeniu wojny Thomas stał na czele departamentów wojskowych Kentucky i Tennessee do roku 1869. Prezydent Andrew Johnson zaoferował Thomasowi stopień generała porucznika z zamiarem ewentualnego zastąpienia Granta, republikanina i przyszłego prezydenta, na stanowisku wodza naczelnego, ale zawsze lojalny Thomas poprosił Senat o skreślenie jego nazwiska z listy kandydatów do tej nominacji, argumentując to tym, że nie zamierza mieszać się do polityki. W roku 1869 poprosił o skierowanie go do dowództwa Dywizji Pacyfiku z siedzibą w Presidio w San Francisco. Zmarł tamże na zawał serca w chwili, gdy pisał odpowiedź na artykuł poddający krytyce jego wojskową karierę. Żaden z najbliższych krewnych z Wirginii nie przybył na jego pogrzeb. Został pochowany na Cmentarzu Oakwood w Troy w stanie Nowy Jork.

</doc>
<doc id="1495397" url="https://pl.wikipedia.org/wiki?curid=1495397" title="George Thomas">
George Thomas



</doc>
<doc id="1495399" url="https://pl.wikipedia.org/wiki?curid=1495399" title="Milan Bruncvik">
Milan Bruncvik



</doc>
<doc id="1495400" url="https://pl.wikipedia.org/wiki?curid=1495400" title="Michal Horvath">
Michal Horvath



</doc>
<doc id="1495409" url="https://pl.wikipedia.org/wiki?curid=1495409" title="Holt Manufacturing Company">
Holt Manufacturing Company

Holt Manufacturing Company – amerykańska firma produkująca traktory, w 1925 przekształcona w Caterpillar Inc.
W 1906 firma Holt wyprodukowała pierwszy komercyjnie dostępny traktor – ten gąsienicowy pojazd o napędzie parowym kosztował wówczas $5 500 (około $120 000 według współczesnej wartości). Traktory Holta używane były w czasie I wojny światowej do transportu żołnierzy, artylerii i zaopatrzenia.

</doc>
<doc id="1495416" url="https://pl.wikipedia.org/wiki?curid=1495416" title="Zhang Yining">
Zhang Yining

Zhang Yining (; ur. 5 października 1982 w Pekinie) – chińska tenisistka stołowa, czterokrotna mistrzyni olimpijska.
W swojej bogatej kolekcji medalowej ma cztery olimpijskie tryumfy i dziesięć tytułów mistrzostw świata. Na Letnich Igrzyskach Olimpijskich w Atenach zdobyła dwa złote medale: w kategorii gry pojedynczej oraz w kategorii gry podwójnej kobiet (grała w parze z Wang Nan).
Kolejne dwa złote medale olimpijskie, w turnieju drużynowym kobiet i w grze pojedynczej zdobyła cztery lata później na Letnich Igrzyskach Olimpijskich w Pekinie.
Wielokrotnie zdobywała medale mistrzostw świata. Pięciokrotnie była drużynową mistrzynią świata, trzykrotnie w grze podwójnej, a dwa razy zdobyła mistrzostwo świata w grze pojedynczej (2005, 2009).
Czterokrotnie zdobywała Puchar Świata: 2001, 2002, 2004, 2005. W 2006 zajęła drugie a w 2003 roku trzecie miejsce.

</doc>
<doc id="1495417" url="https://pl.wikipedia.org/wiki?curid=1495417" title="Alfonsa Muttathupadathu">
Alfonsa Muttathupadathu

Alfonsa Muttathupadam od Niepokalanego Poczęcia, mal.: അല്‍ഫോണ്‍സാ മുട്ടത്തുപാടം, "Alphonsa dell’Immacolata Concezione" (ur. 19 sierpnia 1910 w Kudamaloor w Kerali, zm. 28 lipca 1946 w Bharananganam w Kerali) – klaryska (OCPA), święta, pierwsza Hinduska kanonizowana przez Kościół katolicki.
Była członkinią Syromalabarskiego Kościoła katolickiego, który uznaje papieża i pozostaje w unii z Watykanem.
"Alphonsamma", jak nazywano ją w Indiach, pochodziła z biednej rodziny i od dzieciństwa doświadczała cierpienia. Jej matka zmarła, gdy Alfonsa miała 3 miesiące, a jej wychowaniem zajmowała się ciocia, członkini Syromalabarskiego Kościoła katolickiego. W wieku 17 lat Alfonsa wstąpiła do zakonu klarysek od wieczystej Adoracji. Przez krótki okres pracowała jako nauczycielka w szkole podstawowej, jednakże musiała porzucić tę pracę z powodu choroby. Pierwsze śluby złożyła w 1931, a śluby zakonne w 1936 roku. Od 1936 na trzy lata jej dolegliwości ustąpiły, co Kościół przypisuje wstawiennictwu św. Teresy z Lisieux. Następnie jej dolegliwości powróciły i jeszcze się wzmogły. Swoje cierpienia Alfonsa ofiarowała Bogu w intencji nawrócenia grzeszników, stosując motto "płonąć jak ogień, aby oświecić innych".
Wstawiennictwu Afonsy przypisywana jest seria cudownych uzdrowień, do których dochodziło wśród modlących się u jej grobu. W corocznych pielgrzymkach na grób św. Alfonsy biorą udział katolicy, muzułmanie, a także Hindusi.
Diecezjalny proces beatyfikacji rozpoczął biskup Palai w 1955 roku. Aktu ogłoszenia Alfonsy błogosławioną dokonał św. Jan Paweł II 8 lutego 1986, a kanonizacji Benedykt XVI 12 października 2008.
Jej wspomnienie liturgiczne w Kościele katolickim obchodzone jest w dzienną pamiątkę śmierci.

</doc>
<doc id="1495422" url="https://pl.wikipedia.org/wiki?curid=1495422" title="Święta Alfonsa">
Święta Alfonsa



</doc>
<doc id="1495424" url="https://pl.wikipedia.org/wiki?curid=1495424" title="Honorat z Marsylii">
Honorat z Marsylii

Honorat z Marsylii (zm. w V wieku) – biskup Marsylii, kontynuator Gennadiusza z Marsylii, ojciec Kościoła, prawdopodobnie autor pisma "Żywot świętego Hilarego z Arles", święty Kościoła katolickiego.
Jego liczne dzieła nie zachowały się. Zmarł po 492 roku w Marsylii.
Wspomnienie liturgiczne obchodzone jest 31 sierpnia.

</doc>
<doc id="1495426" url="https://pl.wikipedia.org/wiki?curid=1495426" title="Nim Chimpsky">
Nim Chimpsky

Nim Chimpsky (ur. 19 listopada 1973, zm. 10 marca 2000) – szympans będący przedmiotem badań nad nauczeniem tych zwierząt języka migowego, prowadzonych przez Herberta S. Terrace’a z Columbia University. Imię nadane małpie jest kalamburem, grą słów związaną z osobą Noama Chomsky’ego i angielskim słowem „chimpanzee” (kolokwialnie "chimp" = „szympans”).
Życie.
Nim jako szympansi noworodek został odebrany matce i wychowywany w ludzkiej rodzinie. Był karmiony piersią kobiety, nosił ubrania. Uczono go amerykańskiego języka migowego, miał wielu ludzkich nauczycieli, z którymi się związał emocjonalnie.
Po zakończeniu eksperymentu zamknięty w klatce. Następnie został sprzedany na eksperymenty medyczne. Wykupiony przez fundację działającą na rzecz zwierząt. Resztę życia spędził na ranczu Black Beauty Ranch. Dla rozrywki dano mu oglądać telewizję, ale zniszczył telewizory. Właścicielom zabił pudla. Ostatnie 5 lat życia spędził z dwoma innymi szympansami. Zmarł w wieku 26 lat na atak serca.
Badania lingwistyczne i spuścizna.
Nim nauczył się wielu słów (gesty), ale nigdy nie opanował gramatyki, składni (porządek wyrazów używanych przez Nima był losowy), jego „wypowiedzi” nie były spontaniczne (generalnie „wymuszane” przez badaczy), pozbawione kreatywności lingwistycznej. Końcowym wynikiem projektu badawczego było, że szympansy nie mogą opanować języka. Konkluzja ta została osiągnięta, w kontrowersji, pod koniec szeregu szeroko opublikowanych (rzekomych) sukcesów z akwizycją języka przez małpy (szympansy i goryle).
O jego życiu nakręcono film dokumentalny "Project Nim" wydany w 2011. Film ten przybliżył ludziom nieetyczny eksperyment lingwistyczny, odbijający się na psychice małpy.

</doc>
<doc id="1495428" url="https://pl.wikipedia.org/wiki?curid=1495428" title="Julian Pomeriusz">
Julian Pomeriusz

Julian Pomeriusz (V/VI wiek) – chrześcijański pisarz, teoretyk życia duchowego. Pochodził z Afryki Północnej, skąd uciekł przed Wandalami do południowej Galii. Nauczał retoryki w Arles, potem sprawował funkcję kapłana. Około roku 497-498 uczył Cezarego z Arles.
Pisma.
Swoje dzieła napisał na początku VI wieku. W całości zachował się jedynie traktat ascetyczny pod tytułem "O życiu kontemplacyjnym" ("De vita contemplativa"). Dzieło odegrało dużą rolę w kształtowaniu się średniowiecznej nauki ascetycznej. Inne dzieła Juliana Pomeriusza – "O naturze duszy" i "O obrzędzie ustanowienia dziewic" – zachowały się we fragmentach.

</doc>
<doc id="1495432" url="https://pl.wikipedia.org/wiki?curid=1495432" title="Just z Urgellum">
Just z Urgellum

Just z Urgellum (zm. ok. 549) – pierwszy biskup La Seu d’Urgell w Katalonii (przed 527 do 546 lub 549), ojciec Kościoła, święty Kościoła katolickiego. 
Pewne informacje o Juście znajdują się w dziele św. Izydora. Just miał trzech braci: Nebrydiusza (biskup Egeru), Justyniana (biskup Walencji) i Elpidiusza (biskup Huesca). Brał udział w synodach: w Toledo (527 lub 531), Lérida (546) i w Walencji (549). 
Napisał komentarz do „Pieśni nad pieśniami” ("Wykład alegoryczny na temat „Pieśni nad pieśniami” wraz z listami wstępnymi do biskupa Sergiusza i diakona Justusa oraz prologiem") oraz mowę ku czci św. Wincentego męczennika.
Jest patronem miasta La Seu d’Urgell i diecezji Urgell.
Do "Martyrologium Rzymskiego" wpisał go Cezary Baroniusz (zm. 1607).
Jego wspomnienie liturgiczne obchodzone jest w Kościele katolickim 28 maja.

</doc>
<doc id="1495437" url="https://pl.wikipedia.org/wiki?curid=1495437" title="United Party">
United Party

United Party ("Partia Zjednoczona") – partia polityczna działająca w Nowej Zelandii w latach 1927–1936, w latach 1928–1935 była partią rządzącą. 
Powstała w 1927 w wyniku połączenia bardzo osłabionej w ostatnich latach swego istnienia Partii Liberalnej z grupą rozłamowców z rządzącej wówczas Partii Reformistycznej, którym przewodził Bill Veitch. Pierwszym problemem, jaki stanął przed nowym ugrupowaniem, był wybór lidera. Do stanowiska tego aspirował zarówno Veitch, jak i ostatni przywódca liberałów George Forbes. Ostatecznie zdecydowano się na kandydata kompromisowego w postaci byłego premiera, Josepha Warda.
W wyborach w 1928 partia uzyskała 27 miejsc w parlamencie, tyle samo co reformiści. Dzięki poparciu Partii Pracy, United Party zdołała utworzyć gabinet, na czele którego stanął Ward. Z czasem ten sędziwy polityk coraz bardziej podupadał na zdrowiu, a jego obowiązki przejmował stopniowo Forbes, którego oficjalnie zaprzysiężono na premiera wiosną 1930. Na świecie trwał wtedy wielki kryzys, a chcąc ograniczyć jego wpływ na Nową Zelandię, rząd musiał dokonywać wielu reform, często niepopularnych w społeczeństwie. Spowodowało to rozdźwięk między Partią Zjednoczoną a labourzystami, którzy na krótko przed wyborami w 1931 wycofali swoje poparcie dla gabinetu. 
United Party zawarła wówczas strategiczny sojusz z reformistami. Obie partie wygrały wspólnie wybory i rządziły w koalicji aż do następnej elekcji w 1935. Następnie straciły władzę na rzecz Partii Pracy, ale ich bliska współpraca trwała. Jej zwieńczeniem było oficjalne połączenie się obu ugrupowań w 1936. W ten sposób powstała istniejąca do dziś Nowozelandzka Partia Narodowa.

</doc>
<doc id="1495441" url="https://pl.wikipedia.org/wiki?curid=1495441" title="Podwierzbie (przystanek kolejowy)">
Podwierzbie (przystanek kolejowy)

Podwierzbie – przystanek kolejowy w Podwierzbiu, w województwie mazowieckim, w Polsce. Znajduje się tu 1 peron.
Kursują tam tylko pociągi Arriva RP w relacji Toruń-Sierpc-Toruń/Bydgoszcz

</doc>
<doc id="1495442" url="https://pl.wikipedia.org/wiki?curid=1495442" title="Fiat 70">
Fiat 70

Fiat 70 – samochód osobowy produkowany przez włoski koncern motoryzacyjny Fiat w latach 1915–1920. Model 70 wyposażony był w dwulitrowy czterocylindrowy silnik rzędowy rozwijający moc 21 koni parowych co pozwalało na rozwinięcie prędkości maksymalnej równej 70 kilometrów na godzinę. Łącznie powstało około tysiąca egzemplarzy Fiata 70, prawie wszystkie trafiły do włoskiej armii.
Samochód jak na swoje czasy był zaawansowany pod względem technicznym, wyposażony był w kompletną elektrykę.
Następcą modelu został Fiat 501.

</doc>
<doc id="1495445" url="https://pl.wikipedia.org/wiki?curid=1495445" title="12 Dywizja Cesarstwa Niemieckiego">
12 Dywizja Cesarstwa Niemieckiego

12 Dywizja Cesarstwa Niemieckiego (niem. "12. Division (Deutsches Kaiserreich)") – niemiecki związek taktyczny okresu Cesarstwa Niemieckiego, którego siedziba dowództwa była w Nysie. Dywizja wchodziła w skład VI Korpusu Armii Niemieckiej.

</doc>
<doc id="1495448" url="https://pl.wikipedia.org/wiki?curid=1495448" title="Fiat 60 HP">
Fiat 60 HP

Fiat 60 HP – samochód osobowy wprowadzony do produkcji w 1904 roku przez włoski koncern motoryzacyjny Fiat. Miał on spełnić wymagania bogatej klienteli, w tym na rynku Stanów Zjednoczonych. Samochód był budowany z dużą dbałością o szczegóły, konstrukcją nadwozi zajmowały się amerykańskie firmy takie jak Quimby czy Demarest. Dostępne były dwie wersje o różnym rozstawie osi, długim oraz normalnym.

</doc>
<doc id="1495449" url="https://pl.wikipedia.org/wiki?curid=1495449" title="Contra Sułków">
Contra Sułków



</doc>
<doc id="1495450" url="https://pl.wikipedia.org/wiki?curid=1495450" title="Autobusy miejskie w Radomiu">
Autobusy miejskie w Radomiu

Historia.
Początki komunikacji miejskiej w Radomiu sięgają końca lat 20. XX wieku, jednak za formalny jej początek uznaje się 1 stycznia 1954 roku, gdyż od tego momentu komunikacja miejska działa nieprzerwanie do dzisiaj. Przed 1993 linie obsługiwał jedynie MPK Radom, jednak w związku z prywatyzacją MPK Radom i utworzeniem ZTM Radom, rozpoczęto rozstrzyganie przetargów na obsługę linii. Pierwszy został wygrany przez Michalczewskiego, który od 1 sierpnia 1994 roku rozpoczął obsługę linii 3, 8 i 13 sprowadzonymi z Wiednia gazowymi Gräf &amp; Steyrami LU200 M11. W roku 1997 na ulice Radomia wyjechały pierwsze autobusy niskopodłogowe marki Neoplan zakupione przez MPK Radom. Z kolei w grudniu 2005 roku wprowadził do taboru pierwsze pojazdy zasilane na sprężony gaz ziemny CNG - zmodernizowane Jelcze 120M (numery 1012-1014). Cztery lata później na ulice wyjechał pierwszy autobus napędzany CNG spod szyldu Michalczewskiego. Od 2018 roku po Radomiu kursuje jeden z najdłuższych autobusów eksploatowanych w Polsce - MAN NG363 Lion's City GL nr tab. 947 mierzący 18,75 metra. W 2020 roku MPK Radom zakupił pierwsze autobusy elektryczne, a rok później definitywnie zakończył eksploatację autobusów 15-metrowych, wycofując ostatnie autobusy marki Neoplan N4020.
Komunikacja miejska.
Obecnie w ramach regularnej komunikacji miejskiej po Radomiu i kilku okolicznych gminach kursuje 30 linii miejskich. W dni powszednie w ramach komunikacji miejskiej na ulice wyjeżdża około 140 autobusów, natomiast w soboty, niedziele i święta liczba ta spada do okolicy 70 autobusów. Średnia częstotliwość wszystkich linii w szczycie komunikacyjnym wynosi ok. 20 minut, na co składają się:
Organizatorem i regulatorem komunikacji miejskiej jest Miejski Zarząd Dróg i Komunikacji. Na jego zlecenie przewozy wykonuje trzech przewoźników: MPK Radom, Michalczewski sp. z o.o. oraz konsorcjum firm DLA Wrocław, Irex Sosnowiec i Meteor Jaworzno. 
Do 1 stycznia 2004 MZDiK organizował także transport podmiejski za pomocą 10 linii literowych (A, B, C, D, E, F, G, J, K, L), linie te zostały przekazane przewoźnikom komercyjnym. Trasy 11 linii miejskich częściowo wybiegają za granice miasta, ale na podstawie porozumień międzygminnych mają one jednolitą taryfą biletową:
Linie komunikacji miejskiej.
Stan na dzień 28.12.2022 r. Źródło: mzdik.pl
Komunikacja podmiejska.
Komunikacja podmiejska powstała w wyniku rezygnacji MZDiK z organizacji połączeń komunikacyjnych w 2004 roku z okolicznymi gminami, które nie wyrażały woli współfinansowania komunikacji podmiejskiej. W sposób zorganizowany linie podmiejskie wyjeżdżające z Radomia obsługują (stan na dzień 10.11.2022 r.):

</doc>
<doc id="1495451" url="https://pl.wikipedia.org/wiki?curid=1495451" title="Zachód (kierunek)">
Zachód (kierunek)



</doc>
<doc id="1495452" url="https://pl.wikipedia.org/wiki?curid=1495452" title="Port lotniczy Kajaani">
Port lotniczy Kajaani

Port lotniczy Kajaani (IATA: KAJ, ICAO: EFKI) – port lotniczy położony 8 km na północ od Kajaani, w Finlandii.

</doc>
<doc id="1495453" url="https://pl.wikipedia.org/wiki?curid=1495453" title="Borislav Paravać">
Borislav Paravać



</doc>
<doc id="1495455" url="https://pl.wikipedia.org/wiki?curid=1495455" title="Władysław Jurgenson">
Władysław Jurgenson

Władysław Jurgenson (ur. 20 kwietnia 1894 w Wierzniewie na Wileńszczyźnie, zamordowany po 10 maja 1920) – kapitan pilot Wojska Polskiego, kawaler Orderu Virtuti Militari.
Życiorys.
Był synem Antoniego i Kazimiery z domu Skibińskiej. Ukończył szkołę powszechną i średnią w Wilnie. Następnie zaczął studia na Politechnice Lwowskiej, kawaler Orderu Virtuti Militari.
Po wybuchu I wojny światowej został zmobilizowany do armii carskiej i skierowany do Oficerskiej Szkoły Morskiej, a później do Pawłowskiej Szkoły Wojskowej. Szkołę ukończył 1 października 1915 w stopniu chorążego. Wziął udział w walkach na froncie. W sierpniu 1916 awansował na podporucznika. Służył w 182. pułku piechoty i 2. pułku gwardii, w październiku 1916 roku został ranny w walkach pod Baranowiczami. Po powrocie z leczenia zostaje skierowany do Szkoły Obserwatorów, którą ukończył w połowie 1917, w stopniu porucznika obserwatora. Wziął udział w lotach bojowych. Po wybuchu rewolucji porzucił służbę w wojsku rosyjskim i wyjechał do Francji, do której przybył w połowie lutego 1918. 15 lipca 1918 roku został skierowany do szkoły pilotów i obserwatorów w Dijon, a wkrótce po tym do wyższych szkół pilotażu w Vineuil, Istres, Miramas, Pau i Avord. 15 kwietnia 1919 został mianowany kapitanem, a w niecały miesiąc później otrzymał dyplom pilota.
Na przełomie maja i czerwca 1919 wraz ze 162 eskadrą Spadów przybył do Polski. Na początku czerwca 1919 został przeniesiony do 39 eskadry Breguetów. 3 marca 1920 mianowany dowódcą 12 eskadry wywiadowczej.
10 maja lecąc na czele dowodzonej przez siebie eskadry, w czasie wykonywanie zadania bojowego, w celu zbombardowania pozycji bolszewickich wdał się w powietrzną walkę z sowieckimi myśliwcami. Pomimo tego, że leciał sam na obciążonym dwumiejscowym samolocie, zaatakował samoloty bolszewickie, odciągając je od pozostałych samolotów eskadry. Po uszkodzeniu samolotu musiał awaryjnie lądować na terytorium wroga. Wzięty do niewoli był torturowany przez Czekę. Nie wyjawił żadnych informacji dotyczących lotnictwa polskiego. Po kilku dniach śledztwa został zamordowany – rozstrzelany przez Rosjan.
Ordery i odznaczenia.
Pośmiertnie za wybitne zasługi dla lotnictwa polskiego został odznaczony:

</doc>
<doc id="1495457" url="https://pl.wikipedia.org/wiki?curid=1495457" title="Mewalonian">
Mewalonian



</doc>
<doc id="1495459" url="https://pl.wikipedia.org/wiki?curid=1495459" title="Rada Legislacyjna (Nowa Zelandia)">
Rada Legislacyjna (Nowa Zelandia)

Rada Legislacyjna Nowej Zelandii ("New Zealand Legislative Council") – izba wyższa parlamentu Nowej Zelandii istniejąca w latach 1853–1951.
Podobnie jak Izba Reprezentantów, Rada powstała na mocy przyjętej przez brytyjski parlament ustawy o konstytucji Nowej Zelandii ("New Zealand Constitution Act"), uchwalonej w roku 1852 i nadającej tej ówczesnej kolonii autonomię. Nowozelandzki parlament był wzorowany na brytyjskim i o ile Izba miała być odpowiednikiem Izby Gmin, o tyle Rada miała stanowić lokalną wersję Izby Lordów.
Rada nie była wybieralna, lecz pochodziła z dożywotniej nominacji. Początkowo pełną swobodę w tej dziedzinie miał gubernator Nowej Zelandii. Z czasem, w miarę jak faktyczne znaczenie ustrojowe urzędu gubernatorskiego zmniejszało się, stało się zwyczajem, iż gubernator mianuje członków rady wyłącznie na wniosek premiera. Z punktu widzenia prowadzonej przez tego ostatniego polityki, miało to dobre i złe strony. Ułatwiało np. swobodne konstruowanie gabinetu, bowiem nowozelandzkie prawo wymaga, aby każdy jego członek był zarazem parlamentarzystą. Jeśli więc premier chciał widzieć w swej ekipie polityka, który nie zasiadał w Izbie, najpierw nominował go do Rady, a tuż potem powoływał na ministra. Z drugiej strony zdarzało się, iż zdominowana przez zwolenników wcześniejszych rządów Rada blokowała lub utrudniała inicjatywy ustawodawcze aktualnego gabinetu.
Ustawa o konstytucji Nowej Zelandii stanowiła, iż liczebność Rady nie może być mniejsza niż 10 osób. Nie określała natomiast maksymalnej liczby członków. W praktyce najwyższa odnotowana liczba osób zasiadających jednocześnie w Radzie wynosiła 54. Choć kobiety uzyskały w Nowej Zelandii prawa wyborcze już w 1893, aż do roku 1941 nie mogły być powoływane w skład Rady, skutkiem czego w całej jej historii zasiadało w niej tylko pięć pań. Lepiej traktowani byli Maorysi – od 1872 obowiązywała nieformalna zasada, iż co najmniej jeden członek Rady musi pochodzić z ich społeczności.
Kompetencje Rady w procesie legislacyjnym były zbliżone do uprawnień Izby Deputowanych, jednak z dwoma ważnymi wyjątkami. Po pierwsze, ani Radzie jako całości, ani jej członkom nie przysługiwało prawo inicjatywy ustawodawczej. Po drugie, projekty ustaw posiadające status budżetowych ("money bills") w ogóle nie były przez nią rozpatrywane i należały do wyłącznej kompetencji Izby.
Projekt ustawy likwidującej Radę złożył pod koniec lat 40. XX wieku Sidney Holland, wówczas lider opozycyjnej Nowozelandzkiej Partii Narodowej. Ustawę przyjęto w 1950, już po zwycięstwie narodowców w wyborach i objęciu przez Hollanda funkcji premiera.
Sala posiedzeń Rady jest obecnie używana podczas uroczystości państwowych, m.in. w czasie ceremonii otwarcia sesji parlamentu. Na co dzień służy też jako miejsce spotkań komisji parlamentarnych.

</doc>
<doc id="1495462" url="https://pl.wikipedia.org/wiki?curid=1495462" title="TACA Perú">
TACA Perú

TACA Perú - peruwiańska linia lotnicza z siedzibą w Limie.

</doc>
<doc id="1495464" url="https://pl.wikipedia.org/wiki?curid=1495464" title="Rada Legislacyjna (ujednoznacznienie)">
Rada Legislacyjna (ujednoznacznienie)



</doc>
<doc id="1495467" url="https://pl.wikipedia.org/wiki?curid=1495467" title="New Zealand Legislative Council">
New Zealand Legislative Council



</doc>
<doc id="1495469" url="https://pl.wikipedia.org/wiki?curid=1495469" title="Kaplica św. Józefa w Krakowie (ul. Siostry Faustyny)">
Kaplica św. Józefa w Krakowie (ul. Siostry Faustyny)

Kaplica św. Józefa – część kompleksu kościelno-klasztornego zwanego Józefowem wzniesionego w latach 1889–1893 według projektów Karola Zaremby z fundacji Aleksandra Lubomirskiego. Podwójne sanktuarium: Miłosierdzia Bożego i św. Faustyny Kowalskiej. Obecnie wchodzi w skład łagiewnickiego kompleksu sanktuaryjnego.
Stanowi część neogotyckiego zespołu klasztornego Zgromadzenia Sióstr Matki Bożej Miłosierdzia, który został wzniesiony w latach 1889–1891 według projektu Karola Zaremby. Kaplicę pw. św. Józefa poświęcił Albin Dunajewski 20 sierpnia 1891 roku. W wystroju świątyni z 1896 na uwagę zasługują: wykonany przez nieznanego rzeźbiarza z Przemyśla ołtarz główny z figurami: Matki Bożej Miłosierdzia (w polu środkowym), Stanisława Kostki (patrona młodzieży) i Marii Magdaleny (patronki pokutnic), ołtarze boczne z obrazami Serca Jezusa (lewy) i św. Józefa z Dzieciątkiem (prawy) F. Kudowskiego. Polichromia Z. Gedliczki pochodzi z 1934, a witraże W. Ostrzołka pochodzą z czasu generalnego remontu kaplicy dokonanego w latach 1981–1990.
We wnętrzu kaplicy znajduje się obraz Jezusa Miłosiernego, namalowany według wizji Faustyny Kowalskiej przez artystę malarza Adolfa Hyłę. 16 kwietnia 1944 roku poświęcił go Józef Andrasz, jej krakowski spowiednik. Obraz ten odpowiadał wielkością i kształtem wnęce bocznego ołtarza i zastąpił pierwszy obraz pędzla Hyły ofiarowany w 1943 roku jako wotum za ocalenie rodziny z wypadków wojennych. Obraz Jezusa Miłosiernego pędzla Hyły szybko zasłynął łaskami. Jego kopie i reprodukcje rozeszły się po świecie. Jest to najbardziej znany wizerunek obrazu Jezusa Miłosiernego. Od 1959 roku na stałe pozostał w bocznym ołtarzu, przykrywając obraz Serca Jezusowego.
W 1966 roku do świątyni przeniesiono ciało wówczas Sługi Bożej Faustyny. W 1968 kaplica ze względu na grób Sługi Bożej została wpisana przez Karola Wojtyłę na listę sanktuariów archidiecezji krakowskiej. W 1985 roku Jan Paweł II nazwał Łagiewniki „stolicą kultu Miłosierdzia Bożego”, gdyż w tym miejscu wraz ze śmiercią Faustyny został złożony dar orędzia Miłosierdzia, który zapisała w swym „Dzienniczku”. 1 listopada 1992 Franciszek Macharski wydał dekret ustanawiający kaplicę klasztorną pw. św. Józefa Sanktuarium Miłosierdzia Bożego. Od czasu beatyfikacji Siostry Faustyny (1993) jej doczesne szczątki jako relikwie spoczywają na bocznym ołtarzu pod obrazem Jezusa Miłosiernego. W balustradzie przed prezbiterium od 1994 roku jest marmurowy klęcznik z cząstką jej relikwii dla ich uczczenia przez pielgrzymów, którzy przybywają do tego miejsca.
Kaplicę odwiedziło trzech papieży:

</doc>
<doc id="1495472" url="https://pl.wikipedia.org/wiki?curid=1495472" title="Narzędzie uprawowe">
Narzędzie uprawowe



</doc>
<doc id="1495476" url="https://pl.wikipedia.org/wiki?curid=1495476" title="Parafia św. Teresy od Dzieciątka Jezus">
Parafia św. Teresy od Dzieciątka Jezus

Parafie pod wezwaniem św. Teresy od Dzieciątka Jezus i Najświętszego Oblicza
Parafie św. Teresy od Dzieciątka Jezus na Świecie

</doc>
<doc id="1495479" url="https://pl.wikipedia.org/wiki?curid=1495479" title="HD 79994">
HD 79994

HD 79994 – gwiazda położona w gwiazdozbiorze Hydry, należąca do typu widmowego K0. Jest ona ok. 20-30 razy jaśniejsza od Słońca.

</doc>
<doc id="1495480" url="https://pl.wikipedia.org/wiki?curid=1495480" title="HIP 45543">
HIP 45543



</doc>
<doc id="1495484" url="https://pl.wikipedia.org/wiki?curid=1495484" title="Chilon ze Sparty">
Chilon ze Sparty

Chilon ze Sparty () – grecki filozof żyjący w VI stuleciu p.n.e. Był jednym z Siedmiu mędrców. Pochodził ze Sparty. Wspominany jako już przez Kritiasa. Chilonowi przypisuje się słynne zdanie "Poznaj samego siebie" (""). Legenda mówi, że zmarł w trakcie składania gratulacji swemu synowi za zwycięstwo w boksie podczas olimpijskich igrzysk.

</doc>
<doc id="1495486" url="https://pl.wikipedia.org/wiki?curid=1495486" title="Józef Żochowski">
Józef Żochowski

Józef Żochowski (pseud. Józef z Żochów) herbu Brodzic (ur. 15 kwietnia 1801 w Żochach, zm. 1851 w Omsku) – polski nauczyciel, filozof, wynalazca, działacz niepodległościowy, zesłaniec. Przez kilka lat należał do zakonu pijarów.
Życiorys.
Pochodził z rodziny szlacheckiej z Podlasia. Kształcił się w szkole w Węgrowie, potem tamże w zgromadzeniu księży komunistów; wstąpił następnie do zakonu pijarów i od 1823 pracował w pijarskiej szkole wydziałowej w Wieluniu. W 1926 ukończył studia na Wydziale Teologicznym Uniwersytetu Warszawskiego, otrzymując złoty medal. W tymże roku porzucił stan duchowny i rozpoczął studiowanie na dwóch wydziałach świeckich uczelni — Filozoficznym oraz Prawa i Administracji. W 1827 uzyskał dyplom magistra filozofii, a rok później magistra administracji.
Po ukończeniu studiów uniwersyteckich pracował jako nauczyciel historii, języków obcych i nauk przyrodniczych w szkołach wojewódzkich (Radom, Łuków, Warszawa). Po wybuchu powstania listopadowego, w 1831 przystąpił ochotniczo do oddziału powstańczego. Był aktywnym działaczem Towarzystwa Wychowania Dzieci po Poległych Rycerzach Polskich. Po klęsce powstania miał trudności z uzyskaniem posady, dopiero w 1836 powrócił do zawodu nauczyciela; w szkole w Szczebrzeszynie uczył fizyki, mineralogii i zoologii. W 1840 zrezygnował z tego zajęcia i próbował uruchomić w Warszawie fabrykę narzędzi rolniczych, którą jednak niebawem zmuszony był zamknąć. Od 1844 był pomocnikiem bibliotekarza w Banku Polskim.
W 1848, w rocznicę uchwalenia Konstytucji 3 maja, wygłosił z pomnika Stanisława Małachowskiego w katedrze św. Jana mowę patriotyczną, wzywając do niesienia pomocy powstańcom w Wielkopolsce; 8 maja tego roku został aresztowany przez władze carskie i osadzony w Cytadeli. Wyrokiem sądu wojskowego skazany został na karę śmierci, zamienioną przez namiestnika Iwana Paskiewicza na 10 lat ciężkich robót na Syberii. Wyrok odbywał początkowo w Ust-Kamienogorsku, następnie w Omsku, gdzie zetknął się z zesłanym za udział w kółku Pietraszewskiego Fiodorem Dostojewskim. 
Zmarł w 1851 w następstwie ciężkiej chłosty, którą otrzymał za niezdjęcie nakrycia głowy przed rosyjskim oficerem.
Twórczość.
Opublikował kilka książek i wiele artykułów filozoficznych i naukowych. Opracował kilka projektów wynalazków. W 1843 redagował czasopismo "Motyl".. 
Był przedstawicielem filozofii romantycznej, podejmujący tematy z zakresu filozofii praktycznej oraz filozofii przyrody. Z zakresu filozofii praktycznej głównym dziełem była "Filozofia serca, czyli mądrość praktyczna" (1845). Była to filozofia niesystemowa, o charakterze chrześcijańskim, oparta na uczuciach i zawierająca zbiór wskazań i rozważań z różnych dziedzin życia.. 
Filozofia przyrody Żochowskiego pozostawała pod wpływem Schellinga. Dużą rolę pełniła w niej witalistycznie pojmowana elektromagnetyczność..

</doc>
<doc id="1495487" url="https://pl.wikipedia.org/wiki?curid=1495487" title="Magi-Nation">
Magi-Nation

Magi-Nation – kanadyjsko-koreański serial animowany, emitowany w latach 2007–2010.
Opis fabuły.
Serial opowiada o dwóch światach: Ziemi i Moonlands. Z pierwszego świata pochodzi Tony Jones. Jest on zwyczajnym chłopcem. Drugi świat to świat magii. Dawno temu udało się zamknąć Agrama, który teraz próbuje się wydostać ze swojego więzienia. Walczą z nim Edyn, Strag i Orwin. W tym czasie Tony dostaje na Ziemi od swojego dziadka pierścień. Niedługo później Orwin wzywa Marzyciela, który pomoże im na zawsze uwięzić Agrama. Okazuje się, że ów pierścień jest magiczny i sprowadza chłopca do Moonlands. Bohaterowie mogą przywoływać senne stworzenia dzięki specjalnym kamieniom (Animitom). Ulubionym stworzeniem Tony’ego jest Furok. Wraz z nim i swoimi przyjaciółmi musi zdobyć kamienie snu, aby pokonać Agrama i wrócić na Ziemię.
Moonlands.
Świat Moonlands jest podzielony na dwanaście mniejszych krain, które różnią się od siebie klimatem, roślinnością i innymi czynnikami atmosferycznymi:
Każdy Kamień Snów ma kolor Animitu z danej krainy.
Wersja polska.
Opracowanie i udźwiękowienie wersji polskiej: na zlecenie Jetix – Studio Eurocom
Reżyseria: Wojciech Szymański
Dialogi:
Dźwięk i montaż: Krzysztof Podolski
Kierownictwo produkcji: Marzena Omen-Wiśniewska
Opracowanie muzyczne: Marta Radwan
Udział wzięli:
i inni

</doc>
<doc id="1495488" url="https://pl.wikipedia.org/wiki?curid=1495488" title="Mikołaj Marcin Drohojowski">
Mikołaj Marcin Drohojowski

Mikołaj Marcin Drohojowski z Drohojowa herbu Korczak (ur. ok. 1591, zm. 1624), szlachcic polski, polski rycerz, starościc przemyski, właściciel zamku i dóbr w Rybotyczach, w Bachowie i całego klucza babickiego.
Syn Jana Tomasza Drohojowskiego i Jadwigi Herbut. Ożenił się z Zofią Baranowską.
Jego ojciec zapożyczył się, w celu wystawienia własnego pułku i udzielenia pożyczki dla Tarnowskiego, co wpłynęło, mimo przyczynienia się do zwycięskich bitew na Wołoszczyźnie, na utratę dóbr. Ojciec Mikołaja, został zabity podczas napadu Stanisława Stadnickiego Diabła na zamek w 1605 r. W tym roku, po śmierci ojca, zamek w Rybotyczach najechał Jan Krasicki, a po nim Marcin Stadnicki oblegał zamkniętą matkę Mikołaja Marcina, Jadwigę Drohojowską wraz z nieletnim synem. Z braku żywności poddano zamek, a najeźdźca przywłaszczył całe jego wyposażenie. W zamku potem przebywał Stanisław Stadnicki, zwany Diabłem Łańcuckim, po swojej ucieczce ze zdobytego przez Łukasza Opalińskiego Łańcuta (1609).
W 1617 roku Mikołaj Marcin większą część swych dziedzicznych majętności, tj. miasteczko Rybotycze z przyległościami i zamkiem, wsie: Borysławka, Posada Rybotycka, Brzoska, Jamna, Trójca, Łomna, Grosiowa, Trzcinica, Krywe, Wojtkowa, Sienkowa, Jurkowa z wójtostwem, połowę i część w Sopotniach sprzedał Mikołajowi Wolskiemu- marszałkowi koronnemu. W 1620 roku sprzedał jemu cały klucz babicki.

</doc>
<doc id="1495491" url="https://pl.wikipedia.org/wiki?curid=1495491" title="Thirty Meter Telescope">
Thirty Meter Telescope

Thirty Meter Telescope (w skrócie TMT) – międzynarodowy projekt zakładający skonstruowanie i zbudowanie teleskopu z lustrem o średnicy 30 metrów. Teleskop TMT operowałby w zakresie widma od bliskiego ultrafioletu po średnią podczerwień. Umiejscowiony ma być na Hawajach lub w Obserwatorium Roque de los Muchachos na kanaryjskiej wyspie La Palma.
Teleskop ma rozpocząć pracę w 2027 roku. Przewidywany koszt przedsięwzięcia to około 1,5 mld USD. Fundusze pochodzą z pięciu krajów: USA, Japonii, Indii, Chin i Kanady. Początkowo było to przedsięwzięcie amerykańsko-kanadyjskie, później dołączyły do niego instytucje i uniwersytety z Chin, Indii i Japonii.
Początkowo teleskop miał być umieszczony na pustyni Atakama. Jednak o tym, że tak się nie stanie zdecydowały względy czysto naukowe. Trzy największe teleskopy świata ELT, GMT i TMT w jednym miejscu, prowadzące obserwacje tylko południowej półkuli nieba, bardzo osłabiłyby obserwacje nie mniej ważnej półkuli północnej. Stąd decyzja lokalizacji na Hawajach. Thirty Meter Telescope ma być umieszczony na wysokości 4050 m n.p.m.
Budowę rozpoczęto na wzgórzu Mauna Kea na Hawajach, na terenie obserwatorium, gdzie znajdują się teleskopy Kecka. Obecnie trwa spór (2015) o budowę między inwestorem a lokalnymi społecznościami. Rozmowy trwają, prace są nierzadko wstrzymywane, jednak wszystko wskazuje, że Thirty Meter Telescope w końcu powstanie w tym miejscu.
Budowa.
Konstrukcja będzie podobna do ELT. Będzie to teleskop nieco mniejszy. Główne zwierciadło będzie składać się z 492 sześciokątnych luster. Lustra te, o średnicy 1,4 m każde, dadzą w sumie średnicę 30 m i pozwolą uzyskać 655 m² powierzchni zbieranego światła.
Głównym wykonawcą i projektantem jest University of California, Los Angeles (UCLA). Podobnie jak ELT, będzie on wykorzystywał do obserwacji optykę adaptatywną.

</doc>
<doc id="1495493" url="https://pl.wikipedia.org/wiki?curid=1495493" title="ISO/IEC 80000">
ISO/IEC 80000

ISO/IEC 80000 - międzynarodowy standard opisujący i określający nazwy, symbole i definicje jednostek miar. Zastąpił ISO 31 oraz częściowo IEC 60027.

</doc>
<doc id="1495494" url="https://pl.wikipedia.org/wiki?curid=1495494" title="ISO 80000">
ISO 80000



</doc>
<doc id="1495495" url="https://pl.wikipedia.org/wiki?curid=1495495" title="IEC 80000">
IEC 80000



</doc>
<doc id="1495500" url="https://pl.wikipedia.org/wiki?curid=1495500" title="Edward Knatchbull">
Edward Knatchbull

Edward Knatchbull, 9. baronet (ur. 20 grudnia 1781, zm. 24 maja 1849 w Mersham Hatch w Kencie) – brytyjski polityk, członek stronnictwa torysów i Partii Konserwatywnej, minister w rządach Roberta Peela.
Był synem sir Edwarda Knatchbulla, 8. baroneta, i Mary Hugessen. Wykształcenie odebrał w Christ Church na Uniwersytecie Oksfordzkim. Studia ukończył w 1800 r. 2 maja 1802 r. został członkiem Towarzystwa Królewskiego. W 1803 r. rozpoczął praktykę adwokacką w korporacji Lincoln’s Inn. Po śmierci ojca w 1819 r. odziedziczył tytuł baroneta.
W 1819 r. został wybrany do Izby Gmin jako reprezentant okręgu Kent. Okręg ten reprezentował do 1831 r. W latach 1833–1845 reprezentował okręg wyborczy East Kent. W 1829 r. został jednym z liderów torysowskich ultrasów, którzy sprzeciwiali się emancypacji katolików. W 1834 r. został członkiem Tajnej Rady. W latach 1834–1835 był płacmistrzem armii, a w latach 1841–1845 członkiem gabinetu jako Paymaster-General. Zmarł w 1849 r.
Rodzina.
25 sierpnia 1806 r. poślubił Annabellę Honywood (zm. 4 kwietnia 1814), córkę sir Johna Honywooda, 4. baroneta, i lady Frances Courtenay, córki 2. wicehrabiego Courtenay. Edward i Annabella mieli razem sześcioro dzieci:
24 października 1820 r. poślubił Fanny Catherine Knight (1793 - 24 grudnia 1882), córkę Edwarda Knighta, i Elizabeth Bridges, córki sir Brooka Bridgesa, 3. baroneta. Edward i Fanny mieli razem trzech synów:

</doc>
<doc id="1495501" url="https://pl.wikipedia.org/wiki?curid=1495501" title="Rehabilitacja prawna">
Rehabilitacja prawna

Rehabilitacja prawna (łac. "re" – na nowo, z powrotem, "habilis" – zdatny, sprawny) – przywrócenie praw, które zostały utracone na mocy wyroku sądowego. Rehabilitacją może być także uniewinnienie uprzednio skazanej osoby z powodów ujawnienia nieprawidłowości w procesie.
Rehabilitacja to również:

</doc>
<doc id="1495508" url="https://pl.wikipedia.org/wiki?curid=1495508" title="Miguel Ondetti">
Miguel Ondetti

Miguel A. Ondetti (ur. 14 maja 1930 r. w Buenos Aires, zm. 23 sierpnia 2004 r.) - argentyńsko-amerykański naukowiec, pionier badań, które doprowadziły do odkrycia kaptoprylu, pierwszego doustnego inhibitora konwertazy angiotensyny stosowanego w terapii chorób układu sercowo-naczyniowego.
Życiorys.
W 1957 r. ukończył chemię na Uniwersytecie w Buenos Aires. W 1960 r. podjął pracę w firmie farmaceutycznej Squibb w New Jersey. Zajmował się inhibitorami peptydaz. Jego badania, które prowadził wraz z Davidem Cushmanem, doprowadziły do odkrycia w 1975 roku kaptoprylu, pierwszego doustnego ACEI.
Został nagrodzony w 1991 r. Perkin Medal, a także w 1999 r. Nagrodą im. Alberta Laskera w dziedzinie klinicznych badań medycznych.

</doc>
<doc id="1495509" url="https://pl.wikipedia.org/wiki?curid=1495509" title="Generali Ladies Linz 2008">
Generali Ladies Linz 2008

WTA Ladies Linz 2008 – turniej tenisowy, który odbył się w dniach 20 – 26 października w austriackim Linzu na kortach twardych w hali. Pula nagród wyniosła 600 000 dolarów amerykańskich.

</doc>
<doc id="1495512" url="https://pl.wikipedia.org/wiki?curid=1495512" title="Paweł Łatuszka">
Paweł Łatuszka



</doc>
<doc id="1495516" url="https://pl.wikipedia.org/wiki?curid=1495516" title="Okręg wyborczy Kent">
Okręg wyborczy Kent

Okręg wyborczy Kent powstał w 1290 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował hrabstwo Kent. Został zlikwidowany w 1832 r.

</doc>
<doc id="1495517" url="https://pl.wikipedia.org/wiki?curid=1495517" title="Towarzystwo Języka Białoruskiego im. Franciszka Skaryny">
Towarzystwo Języka Białoruskiego im. Franciszka Skaryny

Towarzystwo Języka Białoruskiego im. Franciszka Skaryny (biał. "Таварыства беларускай мовы імя Францішка Скарыны", ТБМ) — białoruska organizacja społeczna i kulturalna mająca za cel ochronę i popularyzację języka białoruskiego wśród mieszkańców Białorusi. 
Powstała w 1989 roku z inicjatywy , , Akademii Nauk Białoruskiej SRR, oraz Instytutu Literatury im. Janki Kupały.
Do roku 2017 przewodniczącym stowarzyszenia był Aleh Trusau, potem jego pierwsza zastępczyni – Alena Anisim, deputowana do Zgromadzenia Narodowegi Republiki Białorusi.
8 listopada 2021 roku sąd białoruski podjął decyzję o likwidacji organizacji. 

</doc>
<doc id="1495521" url="https://pl.wikipedia.org/wiki?curid=1495521" title="Heinz Nixdorf">
Heinz Nixdorf

Heinz Nixdorf (ur. 9 kwietnia 1925 w Paderborn, zm. 17 marca 1986 w Hanowerze) – niemiecki pionier przemysłu komputerowego, przedsiębiorca.
Życiorys.
W 1942 został powołany do wojska przez niemieckie siły zbrojne. Gimnazjum ukończył dopiero po zakończeniu II wojny światowej.
Od 1947 do 1952 studiował fizykę we Frankfurcie nad Menem. W 1951 po raz pierwszy miał kontakt z technologią komputerową podczas pracy w Remington Rand. W 1952 przerwał studia i założył Labor für Impulstechnik w Essen. Zaczął od produkowania podzespołów komputerowych dla RWE, wkrótce został także stałym dostawcą dla Wanderer-Werke i Compagnie des Machines Bull. W 1964 wypuścił na rynek System 820 – swój pierwszy komputer przenośny. W 1968 wykupił swojego największego odbiorcę – Wanderer-Werke. Nabyte przedsiębiorstwo zostało częścią nowego podmiotu – Nixdorf Computer AG – mającego siedzibę w Paderborn. W latach 70. Nixdorf Computer AG była liderem rynku w RFN oraz czwartym pod względem wielkości producentem komputerów w Europie, z zakładami produkcyjnymi w Niemczech, Irlandii, Hiszpanii, USA i Singapurze. W 1986 Nixdorf Computer AG zatrudniał 25 500 pracowników w 44 krajach, a roczne dochody netto przedsiębiorstwa oscylowały w granicach 4,5 mld DM. W tym samym roku jego założyciel zmarł w Hanowerze podczas organizowanych po raz pierwszy targów CeBIT.
W 1996 r. inicjatywy Heinza Nixdorfa (10 lat po jego śmierci) w Paderborn rozpoczęło działalność Heinz Nixdorf MuseumsForum, największe na świecie muzeum komputerów.

</doc>
<doc id="1495524" url="https://pl.wikipedia.org/wiki?curid=1495524" title="Gwido da Velate">
Gwido da Velate

Gwido da Velate, również Guido, Guy lub Wido, wł. "Guido da Velate" (zm. 23 sierpnia 1071) – dostojnik kościelny, arcybiskup Mediolanu (1045-1069) i Rzymu, święty Kościoła katolickiego.
Został obrany przez cesarza Henryka III arcybiskupem Mediolanu w 1045 roku. Jego wybór pozostaje w ścisłym związku z powstaniem ruchu religijnego nazwanego patarią – elekcja spowodowała protest, którego głównymi przedstawicielami byli diakon Arialdo z Carimate i subdiakon Landolfo Cotta. Gwido namawiany przez papieża Stefana IX zwołał synod w Fontaneto (Novara) i wezwał Arialda i Landolfa. Wezwani nie stawili się i zostali ekskomunikowani. Kuria wysłała do Mediolanu wizytatorów apostolskich w osobach Anzelma di Baggio (późniejszego papieża), biskupa Lukki i Hildebranda z Soany, a ci – zamiast potępić patarenów – wezwali mediolańczyków do kontynuacji dzieła oczyszczenia Kościoła. Gwido nadal prowadził spór z kurią, a nowo obrany papież Mikołaj II wysłał do Mediolanu kolejną misję, której przewodniczyli Piotr Damiani i Anzelmo di Baggio. W wyniku rozmów Gwido zaakceptował program reform oraz uznał swoją konsekrację przez Henryka III za nieważną.
Na soborze w Rzymie w 1060 został wyświęcony na arcybiskupa Rzymu przez Mikołaja II. Zwycięstwo patarii zostało jeszcze potwierdzone przez wybór Anzelma da Baggio na papieża w 1061 roku. Gwido poparł jednak biskupa Parmy Piotra Cadalusa wybranego na antypapieża jako Honoriusza II. W Mediolanie po śmierci Landolfo Cotty na jego miejscu stanął brat Erlembaldo, który – gdy wypędzono z miasta i zamordowano Arialda w 1066 roku – wszczął wojnę domową. Gwido, mimo że popierany przez część szlachty został wypędzony. W 1067 roku za nagrodą pieniężną zrzekł się urzędu proponując cesarzowi Henrykowi IV kandydaturę subdiakona Godfryda da Castiglione (pataria przeciwstawiła mu kandydaturę Attona). Przekonany wkrótce przez papieża Aleksandra II Gwido powrócił na swój urząd.
Jego wspomnienie liturgiczne obchodzone jest 23 sierpnia.

</doc>
<doc id="1495526" url="https://pl.wikipedia.org/wiki?curid=1495526" title="Artawazdes II (ujednoznacznienie)">
Artawazdes II (ujednoznacznienie)



</doc>
<doc id="1495529" url="https://pl.wikipedia.org/wiki?curid=1495529" title="Wiktar Hajsionak">
Wiktar Hajsionak

Wiktar Anatoljewicz Hajsionak (biał. Віктар Анатольевіч Гайсёнак; ros. Виктор Анатольевич Гайсёнок, "Wiktor Anatoljewicz Gajsionok"; ur. 6 czerwca 1950 w Hasciławiczach w rejonie łohojskim) – białoruski fizyk, polityk i dyplomata, od 2009 do 2013 ambasador Republiki Białorusi w Rzeczypospolitej Polskiej.
Życiorys.
Ukończył Białoruski Uniwersytet Państwowy w Mińsku. Od 1972 pracował jako asystent na uczelni oraz sekretarz KPZR tamże (1988–1990). W 1990 obronił pracę doktorską z dziedziny nauk ścisłych; profesor. Od 1992 do 1994 sprawował funkcję ministra edukacji Białorusi. W 1997 mianowano go przewodniczącym Komitetu Państwowego ds. Nauki i Technologii Białorusi.
19 maja 2000 otrzymał nominację na ambasadora w Austrii oraz stałego przedstawiciela przy organizacjach międzynarodowych w Wiedniu. Od marca 2005 pełnił urząd wiceministra spraw zagranicznych Białorusi.
Jesienią 2008 został mianowany ambasadorem Białorusi w Polsce – zastąpił w tej funkcji Pawła Łatuszkę. Listy uwierzytelniające złożył 16 stycznia 2009. Misję pełnił do końca 2013.

</doc>
<doc id="1495533" url="https://pl.wikipedia.org/wiki?curid=1495533" title="Ryszard Paszko">
Ryszard Paszko

Ryszard Paszko vel Paszke (ur. 1 czerwca 1878 w Stokach, zm. 1940 w Kalininie) – duchowny wyznania ewangelicko-augsburskiego, senior Wojska Polskiego, ofiara zbrodni katyńskiej.
Życiorys.
Ryszard Paszko urodził się 1 czerwca 1878 w Stokach k. Bełchatowa, w rodzinie Adolfa Gustawa Paszke i Karoliny z Keberników. Studia teologiczne ukończył na Uniwersytecie w Dorpacie. Podczas studiów przyjęty do korporacji akademickiej Konwent Polonia. W 1900 r. został ordynowany na księdza. W latach 1902–1903 był wikariuszem Parafii Ewangelicko-Augsburskiej w Tomaszowie Mazowieckim. W latach 1903–1915 był pastorem w parafii Koło. W 1915 za propagowanie polskiego patriotyzmu został internowany przez Niemców w Celle pod Hanowerem. Po uwolnieniu w 1916 pracował jako pastor w Łomży. W marcu 1918 r. za krzewienie polskości wśród młodzieży szkolnej oraz wśród wiernych parafii władze gubernialne zwolniły go ze stanowiska pastora i zakazały pobytu na terenie pięciu powiatów guberni warszawskiej. Wówczas zgłosił się jako ochotnik do powstającej armii. Był członkiem Polskiej Organizacji Wojskowej. 
25 września 1919 Naczelny Wódz Wojsk Polskich mianował go naczelnym kapelanem wyznania ewangelickiego i administratorem parafii Wniebowstąpienia Pańskiego w Warszawie przy ulicy Puławskiej 2/4, jedynego ewangelickiego kościoła garnizonowego. Pracował również jako nauczyciel: w grudniu 1921 r. otrzymał nominację na nauczyciela kontraktowego religii ewangelickiej w Państwowym Gimnazjum im. Tadeusza Reytana w Warszawie. Pełnił służbę na stanowisku szefa Głównego Urzędu Duszpasterskiego Wyznania Ewangelicko-Augsburskiego, a od 1927 – szefa Wydziału Wyznania Ewangelicko-Augsburskiego Biura Wyznań Niekatolickich Ministerstwa Spraw Wojskowych.
3 maja 1922 został zweryfikowany w stopniu naczelnego kapelana ze starszeństwem z dniem 1 czerwca 1919 i 1. lokatą w duchowieństwie wojskowym wyznania ewangelicko-augsburskiego. 8 sierpnia 1922 został przemianowany na seniora z tym samym starszeństwem i lokatą.
6 maja 1922 Minister Spraw Wojskowych, generał porucznik Kazimierz Sosnkowski zezwolił mu na zmianę rodowego nazwiska „Paszke” na nazwisko „Paszko”.
Z dniem 30 września 1929 został przeniesiony w stan spoczynku. 
7 września 1939, mimo że nie podlegał obowiązkowi służby wojskowej, pozostawił rodzinę w Sulejówku pod Warszawą, dołączył do grupy żołnierzy bez oficera i objął nad nimi dowództwo, aby na ich czele uczestniczyć w walkach. Po agresji ZSRR na Polskę, pod koniec września dostał się do niewoli radzieckiej w okolicy Zamościa. Więziony w Putywlu i Kozielsku. W wigilię Bożego Narodzenia 1939 został wywieziony z Kozielska do Moskwy, a później zamordowany w Twerze.
Upamiętnienie.
W dniu 12 listopada 2006 z okazji święta niepodległości Ewangelickie Duszpasterstwo Wojskowe nadało Kaplicy Ewangelickiej Żołnierza Polskiego przy ul. Nowowiejskiej 26 w Warszawie imię ks. sen. płk. Ryszarda Paszko. Kaplica ta jest drugim miejscem w Warszawie, obok symbolicznego grobu na cmentarzu ewangelicko-augsburskim przy ul. Młynarskiej (sektor Al12-1-13), przypominającym o tej zasłużonej dla wolnej Polski, Kościoła Ewangelickiego i Wojska Polskiego postaci.
Postanowieniem nr 112-48-07 Prezydenta Rzeczypospolitej Polskiej Lecha Aleksandra Kaczyńskiego z 5 października 2007 ks. sen. Ryszard Paszko został pośmiertnie awansowany do stopnia generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="1495535" url="https://pl.wikipedia.org/wiki?curid=1495535" title="Jekatierina Kastalska">
Jekatierina Kastalska

Jekatierina Dmitrijewna Kastalska (ros. Екатерина Дмитриевна Кастальская, ur. 9 marca 1864 w Moskwie, zm. ) – rosyjska lekarka, okulistka.
Córka Dmitrija Kastalskiego (1820–1891), prawosławnego duchownego. Jej bratem był kompozytor Aleksandr Kastalski (1856–1926). Miała jeszcze czworo rodzeństwa, braci Władimira (1864–?), Siergieja (1866–1916) i Siemiona (1872–?) oraz siostrę Annę (1867–?).
Uczęszczała do II Żeńskiego Gimnazjum w Moskwie, następnie w 1882 roku wstąpiła na żeński wydział filozoficzny Uniwersytetu Moskiewskiego i przez cztery lata studiowała nauki przyrodnicze. Ponieważ kobiety w Rosji nie mogły wówczas studiować medycyny, na dalsze studia medyczne udała się do Szwajcarii. W 1885 roku na Uniwersytecie w Bernie, uzyskała stopień doktora medycyny na podstawie dysertacji o etiologii zapaleń pęcherza moczowego. Pracowała następnie w moskiewskiej klinice ocznej i zajmowała się głównie anatomią patologiczną i bakteriologią. Odkryła, że niepatogenne bakterie żyjące na ciele ludzi mogą być czynnikiem wywołującym zapalenie oka.
W styczniu 1899 zachorowała na dur brzuszny, powikłany zapaleniem wsierdzia. Zmarła po ośmiomiesięcznej chorobie. Po przedwczesnej śmierci Kastalskiej jej przyjaciele wydali dzieła zebrane, poprzedzone przedmową Gołowina i szkicem biograficznym autorstwa Jewieckiego.
Bratanica lekarki, Natalia Kastalska, we wspomnieniach opisała ją następująco:
„Ciotka była szczupła, ciemnej karnacji i piękna; nosiła rosyjską bluzę z tkaniny, włosy ścinała krótko jak mężczyzna, w bocznej kieszeni nosiła zegarek z dewizką (prezent od kolegów), gdy byliśmy mali nie daliśmy jej spokoju, dopóki nasze palce nie sięgnęły łańcuszka.”

</doc>
<doc id="1495544" url="https://pl.wikipedia.org/wiki?curid=1495544" title="Niżyński">
Niżyński

Niżyński (oryg. "Nijinsky") – film biograficzny z 1980 roku w reżyserii Herberta Rossa. Scenariusz do filmu powstał na podstawie pamiętników Wacława Niżyńskiego oraz książki jego żony Romoli de Pulszky "Life of Nijinsky".
Obsada.
i inni

</doc>
<doc id="1495545" url="https://pl.wikipedia.org/wiki?curid=1495545" title="Krzysztof Tarka">
Krzysztof Tarka

Krzysztof Tarka (ur. 11 lipca 1965 w Kędzierzynie, zm. 19 stycznia 2022 w Opolu) – polski historyk, specjalizujący się w historii najnowszej, nauczyciel akademicki związany z Uniwersytetem Opolskim.
Życiorys.
Absolwent Instytutu Historycznego Uniwersytetu Wrocławskiego. W 1993 na Wydziale Nauk Historycznych i Pedagogicznych UWr uzyskał stopień naukowy doktora nauk humanistycznych w dziedzinie historii na podstawie pracy pt. "Litwa w polityce rządu polskiego na uchodźstwie 1939–1945", napisanej pod kierunkiem prof. Wojciecha Wrzesińskiego. W 1999 otrzymał stopień naukowy doktora habilitowanego nauk humanistycznych w dziedzinie historii na Wydziale Historyczno-Pedagogicznym Uniwersytetu Opolskiego, na podstawie rozprawy nt. "Litwini w Polsce 1944–1997". W 2005 otrzymał tytuł naukowy profesora.
Od 1990 związany był z Instytutem Historii Wyższej Szkoły Pedagogicznej w Opolu (od 1995 Uniwersytetu Opolskiego), na którym przeszedł całą swoją drogę zawodową od stanowiska asystenta po profesora zwyczajnego, które otrzymał w 2005. Został członkiem Komitetu Nauk Historycznych Polskiej Akademii Nauk. Pełnił funkcję kierownika Katedry Historii Najnowszej Uniwersytetu Opolskiego.
Jest pochowany na cmentarzu parafialnym w Opolu - Grudzicach.
Ważniejsze publikacje.
Jego zainteresowania naukowe koncentrowały się wokół historii najnowszej i zagadnień związanych z polską emigracją polityczną po II wojnie światowej, mniejszościami narodowymi w PRL, stosunkami polsko-litewskimi oraz działalnością Armii Krajowej na Wileńszczyźnie. Do jego ważniejszych prac należą:

</doc>
<doc id="1495550" url="https://pl.wikipedia.org/wiki?curid=1495550" title="John Copley (baron)">
John Copley (baron)

John Singleton Copley, 1. baron Lyndhurst (ur. 21 maja 1772 w Bostonie, zm. 12 października 1863 w Londynie) – brytyjski prawnik i polityk, członek stronnictwa torysów i Partii Konserwatywnej, minister w rządach lorda Liverpoola, George’a Canninga, lorda Goderich, księcia Wellington i Roberta Peela.
Był synem malarza Johna Singletona Copleya, który po wybuchu wojny o niepodległość Stanów Zjednoczonych przeprowadził się do Londynu. John odebrał wykształcenie w szkole prywatnej, a następnie studiował w Trinity College na Uniwersytecie Cambridge. W 1804 r. rozpoczął praktykę adwokacką w Lincoln’s Inn. W 1817 r. brał udział w procesie dr J. Watsona za jego udział z rozruchach w Spa Fields. Jego wystąpienia zwróciły nań uwagę lorda Castlereagha i innych liderów stronnictwa torysów. Dzięki ich protekcji Copley uzyskał w 1818 r. mandat parlamentarny z okręgu Yarmouth (Isle of Wight).
Jeszcze w tym samym roku Copley zmienił okręg wyborczy na Ashburton. Od 1826 r. reprezentował okręg wyborczy Cambridge University. W 1819 r. poślubił wdowę po podpułkowniku Charlesie Thomasie z Coldstream Guards. Żona zmarła w 1834 r. W sierpniu 1837 r. poślubił Georginę Goldsmith, córkę Lewisa Goldsmitha.
Również w 1819 r. Copley otrzymał stanowisko Radcy Generalnego. Piastując to stanowisko brał udział w procesie królowej Karoliny. W latach 1824-1826 był prokuratorem generalnym. Następnie stanął na czele Sądu Kanclerskiego z tytułem "Master of the Rolls". W 1827 r. otrzymał tytuł 1. barona Lyndhurst i zasiadł w Izbie Lordów. Trzykrotnie był Lordem Kanclerzem - w latach 1827-1830, 1834-1835 i 1841-1846. W latach 1831-1834 był Lordem Głównym Baronem Skarbu.
Sprzeciwiał się postulatom liberalnych deputowanych dotyczących emancypacji katolików i reformy wyborczej. Sprzeciwiał się także projektom zniesienia ustaw zbożowych. Po upadku drugiego gabinetu Peela i rozłamie w łonie Partii Konserwatywnej, działalność polityczna Lyndhursta zmalała. Zabierał jednak głos w wielu bieżących sprawach, m.in. wojny z Rosją lub polityki wobec Francji i Napoleona III. Popierał równouprawnienie Żydów oraz przyznanie kobietom większych uprawnień podczas spraw rozwodowych.
Lord Lyndhurst zmarł w 1863 r. Nie pozostawił po sobie męskiego potomstwa. Wraz z jego śmiercią wygasł tytuł parowski.

</doc>
<doc id="1495553" url="https://pl.wikipedia.org/wiki?curid=1495553" title="Baron Lyndhurst">
Baron Lyndhurst



</doc>
<doc id="1495556" url="https://pl.wikipedia.org/wiki?curid=1495556" title="Mistrzostwa Świata w Futsalu 2008\Strzelcy">
Mistrzostwa Świata w Futsalu 2008\Strzelcy



</doc>
<doc id="1495557" url="https://pl.wikipedia.org/wiki?curid=1495557" title="Witold Niesiołowski">
Witold Niesiołowski

Witold Gawin z Niesiołowic Niesiołowski herbu Nałęcz (ur. 4 sierpnia 1866 w Suchym Gruncie, zm. 7 stycznia 1954 w Bytomiu) – polski zoolog, entomolog, tytularny pułkownik piechoty Wojska Polskiego.
Życiorys.
Uczęszczał do Gimnazjum w Tarnowie, następnie studiował w Akademii Handlowej w Wiedniu i w Akademii Wojskowej. Po ukończeniu studiów został oficerem c. i k. armii. Służył jako oficer zawodowy w garnizonach Galicji i Karyntii. Na kapitana został awansowany ze starszeństwem z 1 maja 1906 roku. W 1914 roku pełnił służbę w c. i k. 17 pułku piechoty w Klagenfurcie.
Od 1919 roku w Wojsku Polskim. 11 czerwca 1920 roku został zatwierdzony z dniem 1 kwietnia 1920 roku w stopniu podpułkownika, w piechocie, w grupie oficerów byłej armii austriacko-węgierskiej. Pełnił wówczas służbę w Dowództwie Okręgu Generalnego „Kraków”. 26 października 1923 roku Prezydent RP Stanisław Wojciechowski zatwierdził go w stopniu tytularnego pułkownika piechoty. Później został zweryfikowany w stopniu tytularnego pułkownika ze starszeństwem z dniem 1 czerwca 1919 roku w korpusie oficerów stanu spoczynku piechoty. W 1934 roku pozostawał w ewidencji Powiatowej Komendy Uzupełnień Kraków Miasto. Posiadał przydział do Oficerskiej Kadry Okręgowej Nr V. Był wówczas „w dyspozycji dowódcy Okręgu Korpusu Nr V”.
Stworzył znaczący zbiór motyli, bogaty przede wszystkim w okazy rodzajów "Parnassius" i "Erebia". Opracował lepidopterofaunę okolic Krakowa, Tatr, Podola i Czarnohory. W latach okupacji zajmował się żądłówkami pasożytniczymi powiatu Dąbrowa Tarnowska. 
Zmarł w 1954 w Bytomiu. Został pochowany na Cmentarzu Rakowickim w Krakowie.

</doc>
<doc id="1495561" url="https://pl.wikipedia.org/wiki?curid=1495561" title="Michael Beck">
Michael Beck

John Michael Beck Taylor, lepiej znany jako Michael Beck (ur. 4 lutego 1949 w Memphis) – amerykański aktor teatralny, telewizyjny i filmowy.
Życiorys.
Wczesne lata.
Przyszedł na świat w Memphis w Tennessee jako trzeci z dziewięciorga dzieci. Wychowywał się z czterema braćmi i czterema siostrami na 2000-hektarowej farmie jego rodziny w Horseshoe Lake, w stanie Arkansas. Uczęszczał do Millsaps College w Jackson, w stanie Missisipi, gdzie otrzymał stypendium piłkarskie. Był członkiem braterstwa Kappa Alpha Order. Po ukończeniu studiów, uzyskał licencjat z ekonomii. Uczył się aktorstwa w londyńskiej Central School of Speech and Drama.
Kariera.
Wystąpił na scenie m.in. w spektaklach: "Romeo i Julia" Williama Szekspira jako Tybalt, "Camelot" jako król Artur, "Kotka na gorącym, blaszanym dachu" ("Cat on a Hot Tin Roof") Tennessee Williamsa i "Słodki ptak młodości" ("Sweet Bird of Youth", Londyn, 1985) Tennessee Williamsa z Lauren Bacall. Stał się powszechnie znany dzięki roli Swana w filmie akcji "Wojownicy" ("The Warriors", 1979). Kandydował do roli Sir Lancelota w filmie fantasy Johna Boormana "Excalibur" (1980), jednak ostatecznie postać tę zagrał Nicholas Clay.
Kolejne kreacje – Sonny'ego Malone’a w musicalu fantasy "Xanadu" (1980) z udziałem Olivii Newton-John i Gene'a Kelly’ego oraz jako komandor-porucznik Dallas "Megaforce" (1982) przyniosły mu nominację do antynagrody Złotej Maliny dla najgorszego aktora. W dreszczowcu telewizyjnym CBS Wesa Cravena "Morderczy chłód" ("Chiller", 1985) zagrał postać kriogenicznego zimnego socjopaty.
Życie prywatne.
W 1980 poślubił autorkę tekstów piosenek Cari. Mają syna Jessego i córkę Ashley.

</doc>
<doc id="1495562" url="https://pl.wikipedia.org/wiki?curid=1495562" title="Deutz (Kolonia)">
Deutz (Kolonia)

Deutz, Köln-Deutz (kol. "Düx") — dzielnica miasta Kolonia w Niemczech, w okręgu administracyjnym Innenstadt, w kraju związkowym Nadrenia Północna-Westfalia, na prawym brzegu Renu. 

</doc>
<doc id="1495563" url="https://pl.wikipedia.org/wiki?curid=1495563" title="Alfredo Castro">
Alfredo Castro

Alfredo, właśc. Alfredo da Silva Castro (ur. 5 października 1962 w Vila do Conde) – portugalski piłkarz występujący na pozycji bramkarza.
Kariera klubowa.
Alfredo zawodową karierę rozpoczynał w 1981 w Rio Ave. Występował tam do 1984 roku i łącznie rozegrał 54 mecze w pierwszej lidze. Następnie portugalski bramkarz podpisał kontrakt z Boavistą FC. W debiutanckim sezonie w ekipie „Panter” brał udział w 23 ligowych pojedynkach. W zespole Boavisty Alfredo grał przez dwanaście lat i razem z drużyną w 1992 i 1997 roku zdobył puchar oraz superpuchar kraju. Podczas gry dla Boavisty Alfredo o miejsce w składzie rywalizował między innymi z takimi zawodnikami jak Ivan Pudar oraz Ricardo. Piłkarską karierę Alfredo zakończył w 1997 roku. Łącznie w barwach Boavisty wystąpił w 240 ligowych pojedynkach.
Kariera reprezentacyjna.
W reprezentacji Portugalii Alfredo zadebiutował w 1994 roku. W 1996 roku António Oliveira powołał go do 22-osobowej kadry na mistrzostwa Europy. Na turnieju tym Portugalczycy dotarli do ćwierćfinału, w którym zostali wyeliminowani przez drużynę narodową Czech. Łącznie dla reprezentacji swojego kraju Alfredo rozegrał sześć meczów.

</doc>
<doc id="1495569" url="https://pl.wikipedia.org/wiki?curid=1495569" title="Stanisław Jędrzejek">
Stanisław Jędrzejek

Stanisław Jędrzejek (ur. 26 listopada 1904 w Sosnowcu, zm. 2 marca 2001 w Katowicach) – polski nauczyciel, regionalista, historyk amator i poeta. 
Życiorys.
W 1926 ukończył Seminarium Nauczycielskie w Mysłowicach. Od czasów przedwojennych zbierał i spisywał opowieści, podania i legendy związane z Zagłębiem Dąbrowskim. Opublikował je w dwóch zbiorach: „"Nad Brynicą i dwoma Przemszami”" oraz "„Sosnowiec. Opowiadania i legendy”". Walczył w kampanii wrześniowej, w której został ranny. W czasie okupacji hitlerowskiej był organizatorem tajnego nauczania. Na terenie Zamku Pieskowa Skała zorganizowano staraniem Rady Głównej Opiekuńczej internat dla polskich sierot, których był opiekunem i wychowawcą. W 1944 zdołał zbiec z terenu zamku, wydostając się poza kordon SS-manów, szukających tamże AK-owskiej radiostacji. Z AK współpracował do końca wojny. 
Po 1945 zaangażował się w działalność Związku Obrony Kresów Zachodnich oraz ZNP. Pracował jako nauczyciel i kierownik szkoły podstawowej w Szopienicach. Publikował w prasie lokalnej, wydał także wiersze i fraszki, wydane m.in. w zbiorze "„Poważne przysłowia w mniej poważnych fraszkach”". Jego prace z dziedziny historii lokalnej zostały wykorzystane w monografii Mariana Kantora-Mirskiego "„Z przeszłości Zagłębia Dąbrowskiego i okolicy”". Odznaczony Krzyżem Kawalerskim Orderu Odrodzenia Polski i Medalem „Za udział w wojnie obronnej 1939”. Pośmiertnie nominowany do tytułu „Sosnowiczanina stulecia”.

</doc>
<doc id="1495571" url="https://pl.wikipedia.org/wiki?curid=1495571" title="Paula Creamer">
Paula Creamer

Paula Creamer (ur. 5 sierpnia 1986) jest amerykańską zawodową golfistką na co dzień grającą w turniejach z cyklu LPGA Tour.
Życie osobiste.
Paula Creamer jest jedynym dzieckiem Karen i Paula Creamerów. Dzieciństwo spędziła w Pleasanton gdzie jej dom znajdował się w bezpośrednim sąsiedztwie pola golfowego Castlewood Country Club. W 2000 przeprowadziła się na Florydę, gdzie od 2007 mieszka w Isleworth.
Kariera amatorska.
Creamer zaczęła grać w golfa w wieku 10 lat.
Mając 12 lat, wygrała 13 juniorskich turniejów dla regionu północnej Kalifornii z rzędu, a rok później została liderką rankingu najlepszych juniorek rodzimego stanu.
W przeciągu swojej kariery amatorskiej Creamer wygrała łącznie 19 turniejów krajowych, włączając 11 zawodów American Junior Golf Association (AJGA).
W 2003 została wybrana graczem roku przez AJGA. W 2002 i 2003 reprezentowała Stany Zjednoczone w rozgrywkach juniorskiego Solheim Cup. W 2003 i 2004 dotarła do półfinałów rozgrywek U.S. Girls' Junior Championship, oraz U.S. Women's Amateur Championship.
W czerwcu 2004 zajęła drugie miejsce w rozgrywanym w cyklu LPGA Tour turnieju ShopRite LPGA Classic, będąc tylko o jedno uderzenie słabszą od zwyciężczyni Cristie Kerr.
Tego samego roku zajęła 13 miejsce ex aequo w U.S. Women's Open, oraz reprezentowała USA w Curtis Cup.
Jesienią 2004 Creamer z przewagą pięciu uderzeń wygrała turniej kwalifikacyjny do LPGA Tour uzyskując prawo do gry na sezon 2005. Zaraz po tym sukcesie podjęła decyzję o przejściu na zawodowstwo.
Kariera zawodowa.
Creamer karierę zawodową rozpoczęła od gry na LPGA Tour, gdzie bardzo szybko dotarła do czołówki najlepszych golfistek. W maju 2005 jednym uderzeniem wygrała Sybase Classic trafiając na ostatnim dołku ponadpięciometrowego putta na birdie.
Dzięki temu została najmłodszą golfistką w historii LPGA, która wygrała turniej składający się z więcej niż jednej rundy.
W lipcu tego samego roku z marginesem ośmiu uderzeń zwyciężyła w Evian Masters.
Została w ten sposób najmłodszą golfistką, która przekroczyła barierę 1 mln USD życiowych zarobków na LPGA, co więcej zrobiła to również najszybciej.
W sierpniu i październiku do listy sukcesów dopisała wygrane w dwóch turniejach rozgrywanych w ramach Japan LPGA Tour: NEC Karuizawa 72,
oraz Masters GC Ladies.
Jesienią 2005 Creamer jako najmłodsza zawodniczka w historii reprezentowała USA w Solheim Cup.
Jej występ (3-1-1) w znaczący sposób przyczynił się do zwycięstwa drużyny amerykańskich golfistek. Sezon 2005 Creamer zakończyła zdobywając nagrodę LPGA Rookie of the Year, oraz zajmując drugie za Anniką Sörenstam miejsce na liście zarobków LPGA Tour. W sezonie 2005 LPGA Tour ośmiokrotnie kończyła turniej miejscem w pierwszej trójce.
Kiedy 20 lutego 2006 opublikowano inauguracyjną listę Women's World Golf Rankings Creamer zajmowała na niej drugie miejsce za Anniką Sörenstam.
Niestety sezon 2006 nie przyniósł oczekiwanych dalszych sukcesów. Creamer nie wygrała żadnego turnieju, oraz cierpiała z powodu kontuzji nadgarstka i stopy.
Mimo tego zarobiła ponad 1 mln USD w nagrodach, przeszła cuta we wszystkich turniejach w których brała udział, oraz 14-krotnie kończyła zawody w pierwszej dziesiątce. Najlepsze wynik Creamer w sezonie 2006 to drugie miejsce w The Mitchell Company Tournament of Champions.
Już w lutym 2007 Creamer wygrała kolejny turniej: podczas SBS Open at Turtle Bay na przedostatnim dołku trafiła 12-metrowego putta na birdie co pozwoliło jej wygrać z jednym uderzeniem przewagi.
Na kolejną wygraną musiała poczekać aż do listopada, kiedy to z aż ośmioma uderzeniami przewagi zwyciężyła w The Mitchell Company Tournament of Champions.
Tego roku znowu wystąpiła w drużynie USA na rozgrywki Solheim Cup. Nie przegrała żadnego ze swoich pięciu meczów, zdobywając najwięcej punktów ze wszystkich golfistek biorących udział, a drużyna USA obroniła wygraną sprzed dwóch lat.
Sezon zakończyła na trzecim miejscu listy zarobków LPGA, trzynastokrotnie kończąc zawody w pierwszej dziesiątce.
Już początku sezonu 2008 Creamer wygrała swój piąty turniej na LPGA Tour (Fields Open in Hawaii) niwelując stratę dwóch uderzeń trzema birdie na ostatnich trzech dołkach.
Dwa miesiące później w kwietniu miała szansę na kolejny, ale przegrała dogrywkę z Sörenstam podczas Stanford International Pro-Am.
Tydzień później znowu znalazła się w dogrywce o tytuł, jednak tym razem pokonała Juli Inkster i wygrała SemGroup Championship.
W lipcu rozpoczęła turniej Jamie Farr Owens Corning Classic od rundy 60 uderzeń, będąc blisko wyrównania rekordu 59 uderzeń ustanowionego przez Annikę Sörenstam.
Tak efektowny początek pozwolił jej wygrać cały turniej.
Czwarte zwycięstwo sezonu 2008 przyszło podczas październikowego Samsung World Championship, które to zawody wygrała jednym uderzeniem.
W ostatnich zawodach sezonu, ADT Championship, zakwalifikowała się do finałowej ósemki zawodniczek. Zajęcie pierwszego miejsca wraz z nagrodą 1 mln USD pozwoliłoby jej wyprzedzić na liście zarobków Lorenę Ochoa, która odpadła we wcześniejszej fazie turnieju. W ten sposób zostałaby pierwszą amerykanką od 1993 roku, która by tego dokonała. Ostatecznie Creamer zajęła jednak trzecie miejsce ex aequo. Cały sezon jest jej najlepszym w karierze, co potwierdza zarówno liczba wygranych turniejów, jak i drugie miejsce na liście zarobków LPGA Tour.
Wyniki w turniejach wielkoszlemowych.
DNP = nie brała udziału.
CUT = nie przeszła cuta.
"=" = ex aequo
Zielone tło dla wygranych. Żółte tło dla miejsca w pierwszej dziesiątce.

</doc>
<doc id="1495579" url="https://pl.wikipedia.org/wiki?curid=1495579" title="Afigya-Sekyere">
Afigya-Sekyere

Afigya-Sekyere – dawny dystrykt w regionie Ashanti w Ghanie. W wyniku reformy administracyjnej na przełomie lat 2007 i 2008 został podzielony na Sekyere South i Afigya-Kwabre.

</doc>
<doc id="1495583" url="https://pl.wikipedia.org/wiki?curid=1495583" title="Anastazja P">
Anastazja P



</doc>
<doc id="1495587" url="https://pl.wikipedia.org/wiki?curid=1495587" title="Sekyere West">
Sekyere West

Sekyere West – dawny dystrykt w regionie Ashanti w Ghanie. W wyniku reformy administracyjnej na przełomie lat 2007 i 2008 zmienił nazwę na Mampong Municipal i status dystryktu zwykłego na miejski.

</doc>
<doc id="1495590" url="https://pl.wikipedia.org/wiki?curid=1495590" title="Drohojowscy herbu Korczak">
Drohojowscy herbu Korczak

Drohojowscy herbu Korczak – polski ród szlachecki.
Historia.
Rodzina Drohojowskich jest średniowiecznym rodem szlacheckim. W historycznych źródłach Drohojowscy pojawili się w XV wieku. Najstarszy z rodu Jan z Drohojowa, h. Korczak mąż Anny z Dydatycz, który miał syna Aleksandra Drohojowskiego.
Drohojów od XV w. roku należał do Drohojowskich, którzy w pierwszej połowie XVII wieku wznieśli tu zamek. Wywodzą się z możnego średniowiecznego rodu h. Korczaków, którzy zasiedlili ziemię przemyską, np. Babice, Birczę, Cieszacin Wielki czy Rybotycze a w XIX w Podhale i okolice Czorsztyna.
Od połowy XVI wieku do początków wieku XVIII, przez pięć pokoleń rodzina wyznawała kalwinizm i była jego gorliwymi protektorami.
Herb.
Rodzina Drohojowskich używała średniowiecznego herbu rodziny Korczaków Korczak. Korczak ("Ciffus, Ciphus, Karpie, Trzy Wręby, Wrębowie, Wręby") – herb szlachecki.
"W polu czerwonym, trzy wręby srebrne w pas, zwężające się w dół, w klejnocie, pół wyżła srebrnego w naczyniu złotym."
Zamki i pałace Drohojowskich były cenione w wieku XVII jako jedne z najwspanialszych w Rzeczypospolitej. Do największych z nich należały Drohojów, Rybotycze, Bachów.

</doc>
<doc id="1495592" url="https://pl.wikipedia.org/wiki?curid=1495592" title="TCM +1">
TCM +1

TCM +1 (dawniej "TCM2") – brytyjski kanał telewizyjny nadający filmy produkcji MGM oraz Warner Bros (wszystkie filmy nadawane na TCM2 należą do biblioteki filmowej należącej do Turner Entertainment). Kanał został utworzony 2 maja 2006 roku jako kanał alternatywny do programu TCM. Kanał działa jedynie na terenie Wielkiej Brytanii a odbiór stacji zapewnia platforma cyfrowa Sky Digital.
Program TCM2 dzieli swoje pasmo z dziecięcym kanałem Cartoonito (do września 2006 roku z Cartoon Network TOO). Nadaje codziennie od 20:00 do 04:00, a w swojej ofercie prezentuje po 4 filmy z wytwórni Warner Bros. oraz Metro-Goldwyn-Mayer.
Od 13 sierpnia 2013 roku o 4 rano TCM2 z niewiadomych przyczyn zmienił nazwę na TCM +1.

</doc>
<doc id="1495594" url="https://pl.wikipedia.org/wiki?curid=1495594" title="Lamborghini Bravo">
Lamborghini Bravo

Lamborghini Bravo – prototypowe coupe Lamborghini stworzone w 1974. Zaprezentowane na Salonie w Turynie 1974, zaprojektował je Bertone.
Styl tego auta jest podobny do Countach LP5000. W Bravo zastosowano wiele nowatorskich rozwiązań, np. niemal całkowicie przeszklone wnętrze. Przednie słupki zlewają się z przyciemnianymi szybami. Bravo to jeden z najmniejszych samochodów Lamborghini w historii. Mierzy 377,5 cm długości i 103,5 cm wysokości. Za to jego szerokość wynosiła 188 cm. Pomimo niewielkiej długości za silnikiem wygospodarowano miejsce na bagażnik. Ramę Bravo zapożyczono z Urraco, a nadwozie wykonano w całości ze stali. Silnik i układ przeniesienia napędu pochodził z Urraco P300. Silnik został gruntownie zmodyfikowany, co podniosło jego moc do 221 kW (300 KM). Bravo w ramach testu przejechał 40 tys. mil (ok. 64,5 tys. km), po czym przeniesiono go na stałe do muzeum Bertone.

</doc>
<doc id="1495598" url="https://pl.wikipedia.org/wiki?curid=1495598" title="Amber Valletta">
Amber Valletta

Amber Evangeline Valletta (ur. 9 lutego 1974 w Phoenix) – amerykańska supermodelka i aktorka. Rozpoczęła pracę w branży modowej, kiedy jej matka zapisała ją do szkoły modelek w wieku piętnastu lat w Tulsa w Oklahomie. Od tamtej pory występowała w kilku filmach, była na okładkach magazynów, była w reklamach Louis Vuitton, Calvina Kleina i Versace oraz prowadziła program "House of Style" (1995–96) w telewizyjnej stacji MTV z Shalom Harlow.
Życiorys.
Wczesne lata.
Urodziła się w Phoenix w stanie Arizona. Wychowywała się w Tulsa w Oklahomie. Jej matka, Theresa Malaby, pracowała na poczcie. Jej ojciec był pochodzenia włoskiego i portugalskiego, a jej matka identyfikuje się z pochodzeniem Czirokezi. Uczęszczała do Booker T. Washington High School.
Kariera w świecie mody.
Valletta rozpoczęła swoją karierę w branży modowej, kiedy jej matka zapisała ją do szkoły modelek w wieku piętnastu lat w agencji Laa Linda. W 1990 została „odkryta” w Oklahomie przez poszukiwacza modelek. Valletta, podobnie jak Kate Moss, Eva Herzigová, Carolyn Murphy i Shalom Harlow, była jedną z najbardziej rozpoznawalnych twarzy pokolenia zaraz po oryginalnych supermodelkach.
W ciągu kilku dni znalazła się w Nowym Jorku i podpisała kontrakt z tamtejszym oddziałem agencji Elite. Pierwszym poważnym zleceniem była sesja zdjęciowa dla amerykańskiego wydania „Harper’s Bazaar”. Wkrótce zaczęła pojawiać się na wybiegu. W 1993 podpisała pierwsze międzynarodowe kontrakty. 
Najpierw wysłano ją do Barcelony, gdzie odbyła sesję zdjęciową dla hiszpańskiej edycji „Vogue” i wzięła udział w licznych pokazach mody. Kilka miesięcy później pracowała w Paryżu i Londynie. Była na okładkach „Cosmopolitan”, „Glamour”, „Elle”, „Harper’s Bazaar”, „Esquire”, „Interview” i „i-D”.
W ciągu dziesięciu lat swojej kariery Amber wzięła udział w kampaniach reklamowych takich marek jak: Anne Klein, Calvin Klein, Chanel, Donna Karan, Fendi, Giorgio Armani, Gucci, H&amp;M, Hugo Boss, Prada, Valentino, Versace i Versus. 
Na wybiegu prezentowała kolekcje: Chanel, Chloé, Johna Galliano, Donny Karan, Dolce &amp; Gabbany, Prady i Toma Forda. Wzięła też udział w pokazie mody jesień / zima 2017 Versace i Marks &amp; Spencer. W 2018 była twarzą Escada.
Kariera aktorska.
W 1995 była obecna w filmie dokumentalnym "Unzipped" obok innych supermodelek takich jak Linda Evangelista, Naomi Campbell, Cindy Crawford i Kate Moss. Wystąpiła po raz pierwszy w roli aktorskiej jako Mindy Deal w komediodramacie "Drop Back Ten" (2000) z udziałem Jamesa LeGrosa, Desmonda Harringtona i Josha Lucasa. 
Zagrała w dramacie Roberta Zemeckisa "Co kryje prawda" (2000) z Harrisonem Fordem i Michelle Pfeiffer, komedii romantycznej Bretta Ratnera "Family Man" (2000) z Nicolasem Cage, komedii familijnej "Wielka misja Maxa Keeble’a" (2001), komedii romantycznej "" (2005) z Willem Smithem i Evą Mendes oraz dreszczowcu Louisa Leterriera "Transporter 2" (2005) z Jasonem Stathamem i Alessandro Gassmanem jako Audrey Billings, dramacie "Ostatni raz" ("The Last Time", 2007) z Michaelem Keatonem i Brendanem Fraserem oraz filmie fantastycznonaukowym "Gamer" (2009) u boku Gerarda Butlera. 
W latach 2011–2014 występowała w serialu ABC Studios "Zemsta" jako Lydia Davis.
Życie prywatne.
2 kwietnia 1994 wyszła za mąż za Hervé Le Bihana. W 1996 doszło do rozwodu. W 1998 spotykała się z Leonardo DiCaprio. We wrześniu 2003 poślubiła siatkarza Christiana McCawa. Mają syna Audena (ur. 18 października 2000). Jednak w 2015 rozwiodła się. Związała się z fryzjerem Teddy Charlesem. 
Valletta poparła demokratycznego prezydenta Baracka Obamę w wyborach w 2012. W lipcu 2014 opowiedziała o swojej walce z uzależnieniem od narkotyków i alkoholu.

</doc>
<doc id="1495599" url="https://pl.wikipedia.org/wiki?curid=1495599" title="Adolf Gancwol-Ganiewski">
Adolf Gancwol-Ganiewski

Adolf Gancwol (od 1922 r. Adolf Hubert Ganiewski, ur. 27 grudnia 1870 w Warszawie, zm. 25 sierpnia 1942 w obozie zagłady w Treblince) – siedlecki fotograf i działacz społeczny, autor setek zdjęć dokumentujących historię Siedlec oraz innych miejscowości Podlasia i Lubelszczyzny.
Życiorys.
Adolf Gancwol, syn Hermana i Marii z Grundhandów urodził się w zasymilowanej rodzinie żydowskiej. O jego życiu wiadomo niewiele. Pasję do fotografii prawdopodobnie odziedziczył po ojcu – w zbiorach Muzeum Narodowego zachowało się jedno zdjęcie wykonane przez Hermana Gancwola (przedstawia siedlecki kościół św. Stanisława). Od 1895 Adolf Gancwol prowadził w Siedlcach zakład fotograficzny. Mieścił się on przy ulicy Ogrodowej 29 (obecnie ul. Sienkiewicza 33; budynek ze względu na swoje historyczne związki z Gancwolem został wpisany w 2011 do Rejestru Zabytków). 8 kwietnia 1900 przyjął chrzest w obrządku ewangelicko-reformowanym przyjmując imię Hubert. W 1922 zmienił oficjalnie nazwisko na Ganiewski. Ożenił się z Emilią Gebel. 1 kwietnia 1942 został przez Niemców osadzony w siedleckim getcie – zamieszkał przy ulicy Asłanowicza 38. Zezwolono mu jednak codziennie opuszczać dzielnicę żydowską, aby mógł dalej prowadzić zakład. 22 sierpnia 1942 został wywieziony do Treblinki, gdzie został zamordowany.
Poza działalnością fotograficzną Gancwol brał aktywny udział w życiu miasta. Był kierownikiem letniego kina, do którego zapraszał dzieci z ubogich rodzin na darmowe pokazy. Dofinansowywał również sierociniec. Był także członkiem Siedleckiego Towarzystwa Wzajemnego Kredytu. Angażował się w działalność oświatową. Był sekretarzem Koła Przyjaciół Akademika Polskiego. Fundował stypendia dla utalentowanych uczniów.
O życiu Ganiewskiego opowiada nakręcony w 1993 film biograficzny w reżyserii Mariusza Malca pt. "Gancwol fotograf". W 2010 na budynku dawnej pracowni Gancwola przy ul. Sienkiewicza 33 odsłonięto tablicę pamiątkową, ufundowaną przez wnuka siedleckiego fotografa.
Fotografie.
Gancwol nie zamykał się w swoim zakładzie fotograficznym. Fotografował ważne uroczystości, architekturę Siedlec i okolic, mieszkańców miasta – Polaków, Żydów, Rosjan, Niemców. Specjalizował się zwłaszcza w zdjęciach grupowych – policjantów, strażaków, żołnierzy, a także uczniów kończących siedleckie szkoły. Jego zdjęcia służą obecnie jako niezwykle bogate źródło do badań historycznych. Zdjęcia charakterystycznych budynków Gancwol wydawał w formie pocztówek. Toteż licznie zachowały się do czasów obecnych. Pozostałe fotografie z archiwum przetrwały wojnę tylko dzięki jego uczennicy Ludmile Rudeckiej, która wraz z mężem prowadziła po śmierci Ganiewskiego zakład przy Sienkiewicza 33, aż do 1980. W tymże roku dzięki staraniom Mariana Wąsowskiego (wówczas pracownika Muzeum Okręgowego) ocalałe archiwum zakładowe – ponad 900 szklanych negatywów, zostało zdeponowane w siedleckim Muzeum (obecnie Muzeum Regionalne). Spośród wszystkich zakładów fotograficznych działających w Siedlcach przed wojną (było ich około siedmiu) zachowało się tylko archiwum Gancwola. Wszystkie zachowane zdjęcia wykonane są przed 1940 r. Zdjęcia z okresu okupacji uległy zniszczeniu, gdyż wykonane były na celuloidzie.

</doc>
<doc id="1495600" url="https://pl.wikipedia.org/wiki?curid=1495600" title="Zbigniew Kączkowski">
Zbigniew Kączkowski

Zbigniew Kączkowski (ur. 10 kwietnia 1921 w Krakowie, zm. 27 listopada 2018) – profesor nauk technicznych, specjalista w dziedzinie mechaniki budowli i teorii konstrukcji inżynierskich.
Wykształcenie: 1931-1939 gimnazjum i liceum matematyczno-fizyczne Towarzystwa Szkoły Średniej w Gdyni; 1945-1949 studia na Wydziale Inżynierii Lądowej i Wodnej Politechniki Gdańskiej, 1949 dyplom magistra inżyniera, 1954 stopień doktora nauk technicznych na Politechnice Gdańskiej; 1957 tytuł profesora nadzwyczajnego; 1972 – profesora zwyczajnego.
1940-1941 w Warszawie drużynowy Szarych Szeregów; 1941 poszukiwany przez gestapo zmienił nazwisko na Kaczanowski i opuścił Warszawę;
1941-1943 w okolicach Białej Góry i Grabowa, pow. Kozienice członek Związku Walki Zbrojnej, Armii Krajowej prowadził tajne nauczanie; 11 IV-24 VI 1943 aresztowany we wsi Biała Góra więziony w Radomiu; 24 VI 1943-15 VIII 1944 więzień Oświęcimia, nr obozowy 125727; 1944-1945 więzień obozów koncentracyjnych w Buchenwaldzie, Dorze, nr obozowy 79279 oraz w
Ravensbrück, nr obozowy 14298.
1945-1947 w Gdyni i Gdańsku pracownik techniczny w Biurze Odbudowy Portów; 1947-1950 asystent prof. Franciszka Otto w Katedrze Geometrii Wykreślnej, a później – prof.
Witolda Nowackiego w Katedrze Mechaniki Budowli; 1950-1953 kierownik oddziału budowlanego, szef projektowania w Biurze Projektów Przemysłu Włókien Sztucznych w Szczecinie; 1950-1954 kierownik Katedry Wytrzymałości Materiałów i Mechaniki Budowli w Szkole Inżynierskiej w Szczecinie; 1953-1962 i 1986-1991 samodzielny pracownik naukowy w Instytucie Podstawowych Problemów Techniki (IPPT) Polskiej Akademii Nauk (PAN) w Warszawie; 1954-1983 na Politechnice Warszawskiej: 1954-1970 kierownik Katedry Mechaniki Budowli, 1971-1979 kierownik zespołu dydaktycznego w Instytucie Mechaniki Konstrukcji Inżynierskich; 1964-1969 prodziekan Wydziału Inżynierii Lądowej; promował 24 doktorów. 1956-1982 redaktor w tym 1972-1978 redaktor naczelny Archiwum Inżynierii Lądowej; 1966-1990 członek Komitetu Inżynierii Lądowej i Wodnej PAN, 1969-1984 członek Komitetu Mechaniki PAN; w Polskim Towarzystwie Mechaniki Teoretycznej i Stosowanej 1957 członek założyciel, 1971-1976 przewodniczący Zarządu Głównego, od 1978 członek honorowy; od 1978 członek Polskiego Towarzystwa Matematycznego, American Mathematical Society, Gesellschaft f. Angewandte Mathematik u. Mechanik; od 1997 członek honorowy Polskiego Towarzystwa Metod Komputerowych Mechaniki.
Autor lub współautor kilkunastu podręczników i monografii oraz ponad 80 rozpraw i artykułów naukowych dotyczących różnych dziedzin mechaniki konstrukcji i teorii sprężystości. Odznaczony Krzyżem Armii Krajowej, Krzyżem Oświęcimskim, Krzyżem Kawalerskim Orderu Odrodzenia Polski, Medalem Wojska (czterokrotnie), złotą odznaką honorową Zasłużony dla Budownictwa i Przemysłu Materiałów Budowlanych.

</doc>
<doc id="1495601" url="https://pl.wikipedia.org/wiki?curid=1495601" title="Władysław Opala (polityk)">
Władysław Opala (polityk)

Władysław Opala (ur. 1892 w Żelechowie, zm. 1976) – działacz społeczny, poseł na Sejm Ustawodawczy (1919–1922). 
Życiorys.
Ukończył gimnazjum w Warszawie oraz Wydział Matematyczny Politechniki Lwowskiej, gdzie był asystentem przy Katedrze Geometrii Wykreślnej. Od sierpnia do września 1915 był sekretarzem Komitetu Obywatelskiego miasta Żelechowa. W 1916 założył pierwszą w Żelechowie i w powiecie garwolińskim szkołę średnią - gimnazjum ogólnokształcące i był jej dyrektorem w latach 1916–1919 oraz w roku szkolnym 1922/1923. Pełnił funkcję prezesa Zrzeszenia Nauczycieli Szkół Powszechnych, był członkiem Rady Szkolnej Okręgowej, sekretarzem żelechowskiego koła Polskiej Macierzy Szkolnej. W latach 1919–1922 był posłem na Sejm Ustawodawczy, wybrany z listy Związku Ludowo-Narodowego. Pełnił wówczas również funkcję przewodniczącego koła Polskiej Macierzy Szkolnej w Żelechowie
W 1927 przeniósł się do Tarnopola, gdzie na stanowisku nauczyciela państwowego gimnazjum i inspektora szkolnego pozostawał do wybuchu II wojny światowej.
Repatriowany do Zabrza w 1945, nauczyciel matematyki w miejscowym gimnazjum.
Był członkiem klubu Narodowego Zjednoczenia Ludowego.
Pochowany na cmentarzu parafialnym w Żelechowie.

</doc>
<doc id="1495603" url="https://pl.wikipedia.org/wiki?curid=1495603" title="Karma w buddyzmie">
Karma w buddyzmie

Karma lub karman sanskr. कर्म (pali. kamma, chiń. 業 yè, kor. 업 ǒp, jap. gō, wiet. nghiệp) – jest podstawowym i bardzo ważnym pojęciem we wszystkich szkołach buddyzmu. Dosłownie słowo to oznacza "czyn" lub "działanie". W buddyjskim znaczeniu nie oznacza więc rezultatu, określanego jako owoc (pali, sanskryt: "vipaka", chiński: 果 "guǒ"), efektu czy przeznaczenia. Prawo przyczyny i skutku zwane jest w języku pali "kamma-vipaka" (działanie-owoc) i mówi ono, że każde działanie ma swój skutek – dobre działania wracają jako szczęście, złe działania wracają jako cierpienie.
Znaczenie.
Karma oznacza tu "zamierzone działanie", które stanowi przyczynę: korzystne (pali, sanskryt: "kusala", chiński: 善業 "shànyè") lub szkodliwe (pali, sanskryt: "akusala", chiński: 惡業 "èyè") i które przyniesie określony skutek. O moralnej wartości określonego działania decyduje towarzysząca mu w danej chwili wola (pali i sanskryt: "cetana", chiński: 意趣 "yìqù"). Wola, która ma szkodliwe korzenie (pali, sanskryt: "hetu" też "mula", chiński: 因 "yīn"): (1) pragnienie (pali, sanskryt: "lobha" lub "tanha"), (2) gniew (pali: "dosa", sanskryt: "dvesa"), (3) niewiedzę (pali, sanskryt: "moha" lub "avijja") przynosi szkodliwe owoce. Niewiedza oznacza tu wrodzoną nieznajomość Prawdy (pali: "sacca"), czyli Czterech Szlachetnych Prawd, Szlachetnej Ośmiorakiej Ścieżki, "Trzech Cech Istnienia" itd. Wola stowarzyszona z korzystnymi korzeniami (lub przyczynami), czyli z: (1) brakiem pragnienia (pali, sanskryt: "alobha"), czyli wyrzeczeniem, (2) brakiem gniewu (pali: "adosa"), czyli miłującą dobrocią (pali: "metta", sanskryt: "maitri"), (3) mądrością (pali: "amoha" lub "paññā", sanskryt: "pradżnia") przynosi korzystne owoce.
Dziesięć rodzajów szkodliwych sposobów działania wymienianych jest pod nazwą pali: "kamma-patha". Trzy złe działania ciała to: zabójstwo, kradzież i nieprawe współżycie płciowe. Cztery złe działania mowy to: kłamstwo, obmowa, nieuprzejma mowa i bezmyślna paplanina. Trzy złe działania umysłu to: pożądanie, gniew i nieprawdziwe poglądy. 
"Cula-kammavibhanga Sutta" podaje: "Istoty są właścicielami własnej karmy, spadkobiercami własnej karmy, ich karma jest łonem, z którego się odradzają, ich karma jest ich przyjacielem, ich schronieniem. Jakąkolwiek karmę wytwarzają – złą czy też dobrą – będą jej spadkobiercami." 
"Ten, który zabija i jest okrutny idzie do piekła lub jeżeli odrodzi się pośród ludzi, będzie żył krótko. Ten, który torturuje innych, będzie cierpiał z powodu choroby. Gniewny będzie miał brzydki wygląd, zazdrosny będzie pozbawiony wpływów, skąpiec będzie biedny, uparty będzie miał niskie urodzenie, bezczynny będzie pozbawiony wiedzy. W przeciwnym wypadku człowiek będzie odrodzony w niebie lub jako człowiek będzie długo żył, będzie miał piękny wygląd, wpływy, szlachetne urodzenie i wiedzę." (Majjhima Nikāya 135)
Adhipateyya Sutta: "Zabijanie … kradzież … nieprawe współżycie seksualne … kłamstwo … oszczerstwo … obraźliwa mowa … głupia paplanina, gdy wytwarzane, kontynuowane i często powtarzane prowadzą do odrodzenia w piekle lub pośród zwierząt lub pośród duchów." (Anguttara Nikāya III 40)
Podział.
"Karma" ma charakter dynamiczny i w odniesieniu do czasu, w którym pojawia się karmiczny skutek wyróżnia się (1) karmę dojrzewająca podczas tego życia, (2) dojrzewająca w następnym odrodzeniu, (3) karma dojrzewająca w późniejszych odrodzeniach.
W odniesieniu do jej funkcji pisma "Abhiddhammy Pitaki" wyróżniają: (1) regenerującą (lub produktywną), (2) wspierającą (lub konsolidującą), (3) przeciwstawną (czyli tłumiącą), (4) niszczącą (lub zastępującą) karmę. Regenerująca wytwarza pięć skupisk istnienia (ciało, uczucia, percepcję, formacje mentalne i świadomość) – zarówno przy odrodzeniu, jak i podczas trwania życia. Wspierająca nie wytwarza skutków karmicznych, lecz jest w stanie jedynie podtrzymywać już wytworzone skutki karmiczne. Przeciwstawna karma równoważy lub tłumi inne skutki karmiczne. Niszcząca znosi wpływ słabszej karmy i wpływa jedynie na własny skutek.
Odnośnie do pierwszeństwa ich rezultatów rozróżnia się karmę: (1) ciężką, (2) nawykową, (3) bliską śmierci karmę i (4) nagromadzoną. Ciężka karma jest wynikiem tzw. pięciu haniebnych działań o natychmiastowym przeznaczeniu, czyli: (1) zabicie ojca, (2) zabicie matki, (3) zabicie arahata (świętego), (4) zranienie Buddhy, (5) spowodowanie podziału we wspólnocie mnichów. Ciężkie oraz nawykowe działania dojrzewają wcześniej niż lekkie i rzadko wytwarzane działania. Bliska śmierci karma, to znaczy korzystna i szkodliwa wola obecna bezpośrednio przed śmiercią, która często może być odbiciem wcześniej spełnionych dobrych i złych działań, jej znaku lub znaku przyszłego istnienia wytwarza kolejne odrodzenie. W przypadku jednak, gdy w momencie śmierci brak jest jakiegokolwiek z tych trzech działań (np. człowiek jest nieprzytomny), odrodzenie jest wytwarzane poprzez wcześniej nagromadzoną karmę. 
W kontekście buddyzmu japońskiego karma jest klasyfikowana też jako:
"Doji no Inga" (jap.) – przyczyna i skutek w tym samym czasie;
"Iji no Inga" – przyczyna w innym czasie niż skutek;
"Inshokadai" – mała przyczyna i rozległy skutek (im dłuższy upływ czasu pomiędzy przyczyną a skutkiem, tym większy skutek).
Opis niewłaściwych czynów.
W buddyzmie wyróżnia się wiele zasad moralnych i opisane są one w kodeksie mnisim i osób świeckich Vinaji Pitaka (Koszu Dyscypliny) oraz w zbiorach nauk związanych z hinajaną, mahajaną i wadżrajaną. Owe zasady moralne wiążą się z buddyjską Szlachetną Prawdą o Ustaniu Cierpienia i stosowane są nie tylko w stosunku do ludzi (w przeciwieństwie do chrześcijańskiego dekalogu), ale do wszystkich "czujących istot" wliczając zwierzęta. Najbardziej uniwersalna lista wyróżnia 10 niewłaściwych czynów opisanych poniżej. 
10 niewłaściwych czynów.
3 czyny ciałem:
4 czyny mową:
3 czyny umysłem:
10 właściwych czynów wiąże się z porzucaniem 10 niewłaściwych czynów i wykonywaniem przeciwnych skutkiem czynów dla korzyści własnej bądź innych, np. zamiast okradania wykonuje się czyny związane z kultywowaniem szczodrości i pomocy dla potrzebujących.
Jak powstaje karma?
Istoty poprzez swoje działania gromadzą wrażenia w umyśle, negatywne bądź pozytywne, w zależności od tego, czy są one pożyteczne dla innych istot czy też szkodliwe. Na skutek swojego czynu istota zasieje karmiczne nasiona w umyśle, jeśli obecne będę następujące czynniki:
W przypadku wystąpienia wszystkich czterech elementów ślad karmiczny jest najsilniejszy i rezultaty czynu będą najbardziej intensywne. Przykładowo: kierowca, który nieumyślnie spowodował wypadek samochodowy i ranił pieszego: (1) był świadomy, że pieszy może odczuwać cierpienie, (2) nie chciał go potrącić, (3) jednak zrobił to, (4) wcale nie był z tego zadowolony. W tym przypadku pozostawiony karmiczny ślad w umyśle niefortunnego kierowcy będzie tylko częściowy.
Jak przeżywa się karmę?
"Karma", zarówno ta przynosząca szczęście, jak i ta, która sprowadza cierpienie, wyraża się na czterech różnych poziomach:
Do początku okresu dojrzewania istoty doświadczają głównie wrażeń związanych z ich poprzednim życiem. Następnie, aż do okresu dorosłości powstaje karma obecnego życia. Dorosłe życie tworzy zaś karmę przyszłego wcielenia i kiedy istoty dobiegają końca swego istnienia, widać już zazwyczaj, w jakim kierunku podąży następne odrodzenie.
Nagromadzenie zasługi.
Nagromadzenie zasługi (pali "puñña") jest powszechnie stosowanym terminem określającym nagromadzenie przyszłych karmicznie korzystnych (pali, sanskr. "kusala") działań. W "Suttach" therawady wymienione są trzy główne działania przynoszące zasługę: (1) Ofiarowywanie (lub szczodrość, pali, sanskr. "dāna"), (2) etyka lub moralność (pali, sanskr. "sīla") i (3) rozwijanie umysłu (czyli medytacja, pali "bhāvanā"). Późniejsze pisma podają siedem kolejnych (pali "dasa puñña"): (4) okazywanie czci (pali "apaciti"), (5) służenie (pali "veyyāvacca"), (6) przekazywanie zasługi (pali "pattānuppadāna"), (7) cieszenie się z zasługi innych (pali "abbhānumodana"), (8) wyjaśnianie Doktryny (pali "desanā"), (9) słuchanie Doktryny (pali "savana"), (10) prostowanie własnego właściwego poglądu (oczyszczanie poglądów, "ditthujukamma").
Karma a doktryna braku-ja.
Prawo przyczyny i skutku jest w buddyzmie bezosobowe a dla jego właściwego zrozumienia konieczna jest znajomość doktryny "braku-ja" (pali: "anatta", sanskryt: "anatman", chiński: 人空 "rénkōng"), która mówi, że w człowieku czy innej istocie, czyli w pięciu skupiskach (pali: "khandha", sanskryt: "skandha") – budujących ciało i umysł – nie można odnaleźć niczego co byłoby niezmienną, istniejąca niezależnie od innych rzeczy i niepodzielną osobowością, czy duszą (pali: "atta", sanskryt: "atman"). Istoty są nagromadzeniem nietrwałych (pali: "anicca") zjawisk, których istnienie jest wynikiem przeszłych działań, jest zależne od warunków (pali: "paccaya") i podlegają procesowi ciągłej zmiany.
"Visudhimagga" podaje: "Oprócz Owocu Karmy, nie dostrzega on nikogo, kto by stał za czynem, żadnego otrzymującego. I z pełnym wglądem rozumie, że mądrzy stosują jedynie konwencjonalne nazwy, gdy mówią o jakimkolwiek działaniu, mówią o wykonującym czyn lub gdy mówią o otrzymującym skutek karmiczny, gdy ten powstaje." 
W buddyzmie to Wgląd (pali: "vipassana") w "trzy cechy istnienia" (nazywane też trzema Pieczęciami Dharmy "dharma mudra"): nietrwałość, brak zadowolenia i brak-ja prowadzi do wyzwolenia (pali: "vimokkha", sanskryt: "vimoksha"). Jego trzy aspekty, nazywane też trzema "Bramami Wyzwolenia" to: nieuwarunkowane wyzwolenie (pali, sanskryt: "animitta"), wolne od pragnienia wyzwolenie (pali: "appanihita", sanskryt: "apranihita") oraz wyzwolenie pustki (pali: "suññatā", sanskryt: "śunyata").
Pierwsza przyczyna istnienia.
Prawo "karmy" wyklucza istnienie tzw. "pierwszej przyczyny". Według nauk buddyjskich ciąg przyczynowo-skutkowy istniał od zawsze. Według teorii Współzależnego Powstawania "pierwszym ogniwem" spośród dwunastu ogniw współzależnego powstawania opisującego proces istnienia Samsary jest niewiedza, ale uwarunkowana jest poprzednimi formami istnienia tj. odrodzeniami według prawa reinkarnacji poprzez prawo karmy i splamień. "Visudhimagga" podaje, że pragnienie i niewiedza są "szczególnymi przyczynami Karmy, które prowadzą do nieszczęśliwych i szczęśliwych przeznaczeń." W tym samym dziele podawane jest, że to niewiedza jest "nie posiadającą przyczyn korzeniem-przyczyną (pali "hetu") świata". Sutry zaś ("Majjhima Nikāya" 9.) podają, że ""Wraz z powstawaniem skaz" (pali "āsava") "powstaje niewiedza"." Asava to zmysłowe pożądanie (pali: "kāmāsava"), pożądanie wiecznego istnienia (pali: "bhavāsava"), błędne poglądy (pali: "ditthāsava") oraz niewiedza (pali: "avijjāsava"). Nyanatiloka Mahathera w "Słowniku buddyjskim" podaje na ten temat niewiedzy, że: "w jako korzeń-przyczyna może ona być obrazowo przedstawiona jako Koło Istnienia". W poglądzie buddyjskim Madhjamaka na podstawie dowodzenia Nagardżuny ów brak "pierwszej przyczyny" jest jednym z głównych argumentów na rzecz "pustości" (siunjata) wszelkich przejawień zjawisk w ujęciu prawdy ostatecznej, co odnosi się do jeszcze bardziej dogłębnego zrozumienia prawa karmy.
Przyczynowość na poziomie zewnętrznym/wewnętrznym a filozofie Zachodu.
Na poziomie "zewnętrznym" oznacza to, że we wszechświecie zjawiska są współzależne i wzajemnie uwarunkowane, określone przyczyny powodują określone rezultaty, a znajomość tych powiązań jest kluczem do zrozumienia otaczającego świata. Zasada ta jest tożsama z podejściem zachodniej nauki.
W buddyzmie przyczynowość dotyczy również świata "wewnętrznego". Wszelkie działania podejmowane świadomie przez istoty, zarówno fizyczne, werbalne czy też mentalne, zostawiają w umyśle wrażenia, które powodują późniejsze skutki w postaci nawyków, tendencji i skłonności w umyśle. Od lat badaniem przyczynowości w umyśle zajmuje się także zachodnia psychologia i psychiatria. Według buddystów, znajomość umysłu i tego, jak on funkcjonuje, co można osiągnąć dzięki praktyce medytacji, prowadzi do osiągnięcia kontroli nad umysłem i wyzwolenia się z cierpienia.
Buddyjskie pojęcie "karmy" zakłada również, że "wewnętrzny" i "zewnętrzny" świat wzajemnie się warunkują, a umysły wszystkich istot na najgłębszym poziomie są od siebie nieoddzielne (nauka o braku ego). "Brak ego" oznacza, że istoty są jak fale na oceanie – jeśli nie widzą swojej głębi, nie rozpoznają tego, że wszystkie są oceanem. Działania altruistyczne bądź egoistyczne zasiewają w umyśle pewne wrażenia, które nie tylko tworzą konstrukcję psychiczną, ale również zewnętrzny świat. Tak więc działania dla pożytku i szczęścia innych sprowadzają na nas samych szczęście i powodzenie w przyszłości, natomiast działania szkodliwe dla innych są przyczyną naszych własnych przyszłych trudności i nieszczęść.
Prawo karmy a pojęcie grzechu.
W buddyzmie nie używa się pojęcia grzechu, gdyż zaprzecza to prawom karmy, reinkarnacji, siunjata, natura buddy. 
Prawo karmy wykazuje np. że rezultaty powstałe z danych czynów doświadczane są tylko przez istotę, która je wykonała i nikt nie może wyzwolić bądź zbawić z tego "z zewnątrz". 
Działania ściśle prowadzą do odpowiadających im rezultatów, które doświadczy się w przyszłości odpowiednio jako szczęście bądź cierpienie (w tym lub w przyszłych żywotach) również zgodnie z procesem reinkarnacji.
Owe prawo reinkarnacji jest sprzeczne z pojęciem "nieuchronności" grzechu. Wszystko jest współzależnie istniejące, tak że rezultaty, które "zaowocowałyby" cierpieniem w danym dogodnym do tego czasie, mogą być wyparte przez nowe działania, których rezultaty "zaowocują" szczęściem w tym właśnie czasie.
Ponadto prawo dwunastu ogniw współzależnego powstawania opisuje proces reinkarnacji tak, że pierwszym i fundamentalnym ogniwem jest niewiedza. Pod wpływem owej niewiedzy indywidualnie podlega się cierpieniu. Jeżeli się usunie ową niewiedzę, odkryte będzie nieuwarunkowane szczęście nirwany i wrodzona każdemu mądrość siunjata bycia w zgodzie z naturą rzeczywistości taką jaką jest, a nie jaką się tylko wydaje przejawiać pod wpływem splamień umysłu.
Prawo karmy a fatalizm.
W buddyjskiej karmie nie ma fatalizmu. Prawo karmy opisuje, że działania, których rezultaty „zaowocowałyby” cierpieniem w następnym odrodzeniu, mogą być wyparte przez nowe działania jeszcze przed śmiercią, których rezultaty „zaowocują” szczęściem w następnym odrodzeniu. W buddyzmie tybetańskim podkreślane jest ponadto, że na własną karmę można wpłynąć nawet po śmierci w stanie przejściowym bardo przed kolejnymi narodzinami (reinkarnacja), np. nie ulegając w stanie pośmiertnym bardo rozproszeniu, które prowadziłoby do niekorzystnego po nim odrodzenia.

</doc>
<doc id="1495605" url="https://pl.wikipedia.org/wiki?curid=1495605" title="Red Deer River">
Red Deer River



</doc>
<doc id="1495606" url="https://pl.wikipedia.org/wiki?curid=1495606" title="Adolf Gancwol">
Adolf Gancwol



</doc>
<doc id="1495607" url="https://pl.wikipedia.org/wiki?curid=1495607" title="Adolf Ganiewski">
Adolf Ganiewski



</doc>
<doc id="1495609" url="https://pl.wikipedia.org/wiki?curid=1495609" title="Opala">
Opala

Osoby:

</doc>
<doc id="1495612" url="https://pl.wikipedia.org/wiki?curid=1495612" title="Kijowiec (osada w gminie Zalesie)">
Kijowiec (osada w gminie Zalesie)

Kijowiec – osada w Polsce położona w województwie lubelskim, w powiecie bialskim, w gminie Zalesie.
Uchwałą nr XII/72/08 Rady Gminy Zalesie z dnia 12 marca 2008 roku utworzono sołectwo Kijowiec PGR, którego teren obejmuje obszar po byłym PGR w Kijowcu, a wchodzący dotychczas w skład sołectwa Kijowiec.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="1495614" url="https://pl.wikipedia.org/wiki?curid=1495614" title="Theodore Robinson">
Theodore Robinson

Theodore Robinson (ur. 3 lipca 1852 r. w Irasburgu w stanie Vermont, zm. 2 kwietnia 1896 r. w Nowym Jorku) – amerykański malarz pejzażysta. Był jednym z pierwszych artystów w Stanach Zjednoczonych, którzy z powodzeniem przyswoili sobie francuski impresjonizm.
Życiorys i twórczość.
Robinson urodził się w Irasburgu, ale dorastał w Evansville w Wisconsin. Od najmłodszych lat chorował na chroniczną astmę. Bardzo wcześnie zainteresował się sztuką, w 1869 r. wstąpił do Art Institute of Chicago, ale w następnym roku przeniósł się do Denver ze względu na problemy ze zdrowiem. W 1874 r. wyjechał do Nowego Jorku, by wziąć udział w zajęciach w National Academy of Design i Art Students League of New York. Naukę kontynuował we Francji, gdzie przebywał w latach 1876–1879, studiując pod kierunkiem Gérôme w École des Beaux-Arts i Carolusa-Durana. Pierwszy obraz wystawił w Paryżu w 1877 r. Po krótkiej podróży do Wenecji i Bolonii wrócił do Stanów Zjednoczonych na kilka lat. W tym czasie malował obrazy utrzymane w konwencji realistycznej, często przedstawiające ludzi zaangażowanych w zajęcia domowe lub pracę na roli. Po powrocie do Ameryki Robinson nauczał w Nowym Jorku i Bostonie, zajmował się również malarstwem dekoracyjnym u boku Johna La Farge, został członkiem Society of American Artists.
Radykalny przełom w twórczości artysty nastąpił w czasie jego drugiego, ośmioletniego pobytu we Francji. Po 1888 r. spędzał większość czasu w Giverny, pracując u boku Claude'a Moneta. Stopniowo przyswajał sobie technikę impresjonistów. Malował sceny ogrodowe, często wielokrotnie powtarzane w różnym oświetleniu i urozmaicane postaciami kobiet. W tym czasie powstała jego najbardziej ceniona praca, "La Débâcle" (1892).
Po powrocie do Ameryki w 1892, Robinson otrzymał stanowisko nauczyciela w Brooklyn Art School, prowadził zajęcia w Evelyn College w Princeton. Później nauczał na Pennsylvania Academy of the Fine Arts w Filadelfii. Ostatnie lata życia poświęcił na malowanie krajobrazów Vermont i Connecticut. Utrzymywał kontakty z innymi amerykańskimi impresjonistami, wśród jego przyjaciół byli m.in. John Henry Twachtman i Julian Alden Weir. Wiele czasu spędzał w Cos Cob Art Colony w Connecticut, kolonii amerykańskich impresjonistów. Zmarł przedwcześnie na skutek ciężkiego ataku astmy w 43. roku życia. Krótko przed śmiercią, w liście do Moneta zapowiadał powrót do Giverny.
Prace Robinsona znajdują się w licznych kolekcjach amerykańskich m.in. w Metropolitan Museum of Art w Nowym Jorku, Corcoran Gallery of Art w Waszyngtonie i Art Institute of Chicago.

</doc>
<doc id="1495616" url="https://pl.wikipedia.org/wiki?curid=1495616" title="Zygmunt Kahane">
Zygmunt Kahane

Zygmunt Kahane (ur. 1846 w Lisku, zm. 22 maja 1889 w Dublanach) – polski zoolog. 
Życiorys.
Urodził się 1846 w Lisku w rodzinie żydowskiej. Był synem Ignacego (lekarz, zm. 1875). Miał braci Maurycego (1836-1896), Filipa (1838-1915), Leona (zm. 1864) oraz siostrę Ludwikę (w latach 90. XIX wieku w stanie panieńskim członkini sanockiego gniazda Polskiego Towarzystwa Gimnastycznego „Sokół”). Wraz z rodziną przeprowadził się do Sanoka pod zaborem austriackim, gdzie ojciec rodziny od około 1857 pracował jako lekarz.
W latach uczęszczał 1858-63 do Gimnazjum w Rzeszowie. Będąc uczniem VII klasy 3 lutego 1863 opuścił szkołę i wyjechał do Krakowa z zamiarem przystąpienia na ochotnika do powstania styczniowego. Jego faktyczny udział w insurekcji nie został ustalony, zaś po powrocie gimnazjalistę spotkały reperkusje ze strony władz szkolnych, otrzymał zezwolenie na egzamin prywatny z VII klasy, a do kolejnej już nie uczęszczał, jako że miał zostać usunięty ze szkoły (w walkach brali też udział jego bracia Filip, Maurycy i Leon, a ostatni z nich poległ). Po upadku zrywu zdołał powrócić do Galicji, twierdząc, że nieobecność jego spowodowana była chorobą, uniknął represji, skończył szkołę średnią.
Studiował medycynę na Uniwersytecie Jagiellońskim. Po ukończeniu studiów przez trzy lata praktykował w tej dziedzinie, po czym zapisał się do Wyższej Szkoły Rolniczej w Dublanach, którą ukończył w 1875. W latach 1875-1877 studiował zoologię u Leuckarta w Lipsku. Wówczas napisał pracę, w której wykazał istnienie układu nerwowego u płazińców. Od około 1878 był prowizorycznym adiunktem w Szkole Gospodarstwa Wiejskiego w Dublanach (od około 1881 pod nazwą Krajowa Wyższa Szkoła Rolnicza), a od około 1883 do końca życia był tam profesorem chowu zwierząt. W szkole dublańskiej był profesorem hodowli ogólnej, zoologii ogólnej, anatomii, fizjologii i histologii zwierząt oraz hodowli szczegółowej konia w Wyższej Szkole Rolniczej w Dublanach. Zorganizował tam również muzeum zoologiczne, laboratorium i pracownię zootomiczną. 
Od około 1879 był członkiem oddziału lwowskiego C. K. Galicyjskiego Towarzystwa Gospodarskiego, a od około 1881 także oddziału samborsko-staromiejsko-turczańskiego.
22 maja 1889, po przybyciu ze Lwowa do Dublan, udał się do laboratorium i popełnił samobójstwo strzałem z pistoletu. W liście pozostawionym żonie oświadczył, że do targnięcia się na swoje życie popchnęły go "długoletnie cierpienia". Według innego doniesienia prasowego miał odebrać sobie życie "w przystępie nerwowego rozdrażnienia". Jego pogrzeb odbył się 25 maja 1889.

</doc>
<doc id="1495624" url="https://pl.wikipedia.org/wiki?curid=1495624" title="Turniej kwalifikacyjny do mistrzostw Europy w curlingu">
Turniej kwalifikacyjny do mistrzostw Europy w curlingu

Turniej kwalifikacyjny do mistrzostw Europy w curlingu, turniej wyłaniający reprezentację Polski na mistrzostwa Europy.
Decyzja o zorganizowaniu turnieju została jednomyślnie podjęta przez Polski Związek Curlingu 13 lutego 2008 podczas trwania mistrzostw Polski. Decyzja ta wywołała duże dyskusje w polskim curlingu.
Turniej w roku 2008 rozegrany był przez seniorów (kobiety i mężczyzn). Rywalizowały ze sobą 4 najlepsze drużyny z mistrzostw Polski. Pierwszą fazą jest Round-Robin, do finału awansowały dwie najlepsze drużyny. W przypadku 3 drużyn o tym samym bilansie wygranych i przegranych rozgrywany był tee-shot, a następnie mecz barażowy. Finał rozgrywany się do dwóch wygranych meczów, przy czym pod uwagę brany był już wynik spotkania fazy grupowej.
Po rozegraniu turnieju w 2008 roku, powrócono do wyłaniania reprezentacji Polski mężczyzn poprzez mistrzostwa Polski. U kobiet zdecydowano się na indywidualną selekcję zawodniczek.
W roku 2017 Polski Związek Curlingu powrócił do idei rozgrywania turnieju kwalifikacyjnego. Postanowiono, że wezmą w nim udział trzy najlepsze drużyny z MP mężczyzn oraz kobiet. Zwycięzca pojedynku pomiędzy drugą a trzecią drużyną MP (do dwóch zwycięstw) zmierzy się z mistrzem Polski w rywalizacji (również do dwóch zwycięstw) o prawo do reprezentowania Polski na mistrzostwach Europy.

</doc>
<doc id="1495626" url="https://pl.wikipedia.org/wiki?curid=1495626" title="Ruganzu II">
Ruganzu II

Ruganzu II Ndoli - władca ("mwami") Rwandy w latach 1600 - 1624 lub 1510 - 1543 (według A. Kagame)
Był synem Ndahiro II. Po długoletnim pobycie na wygnaniu w królestwie Karagwe powrócił do Rwandy i - korzystając z pomocy stronnictwa popierającego rodzimą dynastię - koronował się na króla. Ustanowił też nowy bęben królewski, Karinga, w miejsce poprzedniego, złupionego podczas jednego z najazdów. W wyniku licznych zwycięskich kampanii wojennych znacznie rozszerzył granice państwa. Zawarł także przymierze z Burundi.
Jest uznawany za najwybitniejszego władcę Rwandy. Z jego postacią związanych jest wiele mitów i legend.

</doc>
<doc id="1495627" url="https://pl.wikipedia.org/wiki?curid=1495627" title="Władysław Szczygieł">
Władysław Szczygieł

Władysław Szczygieł (ur. 31 stycznia 1902 w Rzeszowie, zm. 23 listopada 1960 w Krakowie) – doktor filozofii, pedagog, instruktor harcerski.
Życie rodzinne.
Urodził się w Rzeszowie, w rodzinie Franciszka (1867–1917), kolejarza i Marcjanny z Płodzieniów (1870–1966). W 1927 r. zawarł ślub z Władysławą z Knotów (1902–1981), nauczycielką i harcmistrzynią. Miał syna Krzysztofa (1929–2010), docenta nauk medycznych-chirurga, który następnie został księdzem - profesorem Papieskiej Akademii Teologicznej, oraz dwie córki: Danutę (1934–1979), mgr chemii i Marzennę Grzywa (ur. 1945), lekarkę.
13 listopada 1960 r. na skrzyżowaniu ulic Dietla i Starowiślnej w Krakowie został potrącony przez pijanego kierowcę. Zmarł 23 listopada 1960 r. w szpitalu w Krakowie. Spoczywa, razem z żoną, na Cmentarzu Salwatorskim (sektor SC8-8-24).
Instruktor harcerski.
Do harcerstwa wstąpił w 1918 r. Był drużynowym I Rzeszowskiej Drużyny Harcerzy im. J. Piłsudskiego oraz komendantem hufca rzeszowskiego. W 1922 r. został mianowany zastępcą komendanta Chorągwi Krakowskiej. W 1926 r. został drużynowym I Zakopiańskiej Drużyny Harcerskiej im. ks. J. Poniatowskiego. W grudniu 1927 r. po zmianie struktury stopni instruktorskich został harcmistrzem. 9 stycznia 1930 r. został mianowany komendantem Chorągwi Krakowskiej ZHP. Pełnił tę funkcję do 30 kwietnia 1935 r. Prowadził kursy instruktorskie, w tym obozy dla nauczycieli. W 1932 r. komendant grupy delegacji na Jamboree w Gödöllő na Węgrzech. W 1935 r. został kierownikiem Wydziału Harcerstwa Starszego GKH-y. Był członkiem Naczelnej Rady Harcerskiej. W październiku 1933 r. założył pismo „W kręgu wodzów” – organ Głównej Kwatery Harcerzy. Publikował w nim pod pseudonimem „Ryś – Ojciec”. Działał w Szarych Szeregach. Po wojnie był członkiem komendy Krakowskiej Chorągwi Harcerzy gdzie zajmował się prasą i szkoleniem instruktorów. Był członkiem Komisji Redakcyjnej Prawa i Przyrzeczenia Naczelnictwa ZHP. Od 15 lutego 1946 r. był członkiem Tymczasowej Naczelnej Rady Harcerskiej. Włączył się w pracę harcerską po 1956 r. Był jednym z inicjatorów reaktywowania harcerstwa Krakowie. Został wybrany w skład Naczelnej Rady Harcerskiej.
Pedagog.
W 1920 r. zdał maturę. W latach 1920–1924 studiował polonistykę i slawistykę na Uniwersytecie Jagiellońskim, uczęszczał także do Studium Pedagogicznego Wychowania Fizycznego. W latach 1923–1939 był nauczycielem w IV Gimnazjum im. H. Sienkiewicza w Krakowie, przez 1 rok w Zakopanem i 2 lata w Mielcu, przez 10 lat w VI Liceum im. T. Kościuszki i Liceum Pedagogicznym w Krakowie. W 1926 r. obronił doktorat z filozofii. W roku 1931 otrzymał tytuł profesora gimnazjalnego. W czasie wojny uczył w tajnym nauczaniu. Po wojnie rozpoczął pracę w I Gimnazjum im. Nowodworskiego w Krakowie, w marcu 1945 r. objął dyrekcję Liceum Pedagogicznego w Krakowie. W roku 1953, z przyczyn politycznych, zwolniony z tego stanowiska w „okresie błędów i wypaczeń”. Po przerwie podjął pracę w Wojewódzkim Ośrodku Doskonalenia Kadr Nauczycielskich. W 1957 r. został zastępcą profesora (w 1957 r. otrzymał tytuł profesora) na Wydziale Filologiczno-Historycznym przy Katedrze Literatury Wyższej Szkoły Pedagogicznej w Krakowie. Uczył też w Studium Nauczycielskim. Był członkiem Komitetu Nauk Pedagogicznych PAN.
Upamiętnienie.
W roku 1961 Rada Opiekuńcza Ośrodka „Grażyna” w Przesiece ufundowała tablicę pamiątkową poświęconą Władysławowi Szczygłowi. Tablica zdemontowana podczas remontu w latach 80. została odnaleziona w 2013 r. i ponownie odsłonięta 21 września 2014 r.

</doc>
<doc id="1495628" url="https://pl.wikipedia.org/wiki?curid=1495628" title="Prowincja Phú Yên">
Prowincja Phú Yên

Phú Yên – prowincja Wietnamu, znajdująca się we wschodniej części kraju, w Regionie Wybrzeża Południowo-Środkowego.
Podział administracyjny.
W skład prowincji Phú Yên wchodzi osiem dystryktów oraz jedno miasto.

</doc>
<doc id="1495629" url="https://pl.wikipedia.org/wiki?curid=1495629" title="Instytucje kultury w Nowym Sączu">
Instytucje kultury w Nowym Sączu

Instytucje kulturalne w Nowym Sączu:

</doc>
<doc id="1495631" url="https://pl.wikipedia.org/wiki?curid=1495631" title="Stanisław Falkowski (ur. 1938)">
Stanisław Falkowski (ur. 1938)

Stanisław Falkowski (ur. 1 stycznia 1938) – polski duchowny katolicki, kanonik gremialny kolegiackiej kapituły węgrowskiej, ksiądz diecezji drohiczyńskiej, były proboszcz parafii w Niecieczy Włościańskiej, działacz opozycji niepodległościowej w czasach PRL, odznaczony przez prezydenta Lecha Kaczyńskiego Krzyżem Oficerskim Orderu Odrodzenia Polski.
Życiorys.
W 1952 ukończył szkołę podstawową, a następne dwa lata uczęszczał do szkoły średniej prowadzonej przez księży Salezjanów w Różanymstoku, a po jej likwidacji przez władze PRL do gimnazjum biskupiego w Siedlcach. Później studiował w Wyższym Seminarium Duchownym w Siedlcach.
W 1962 przyjął święcenia kapłańskie. Jako wikary posługę swoją pełnił w następujących miejscowościach: Ostrów Lubelski, Ryki, Tuczna, Żelechów, Stoczek Węgrowski, Sokołów Podlaski. Od lipca 1982 roku do 15 sierpnia 2013 był proboszczem w Niecieczy Włościańskiej. Obecnie jest w tamtejszej parafii rezydentem emerytem.
Działalność w czasach PRL.
W 1976 nawiązał kontakt z Komitetem Obrony Robotników. Spotykał się z członkiem tej organizacji ks. Janem Zieją. Następnie był związany z Ruchem Obrony Praw Człowieka i Obywatela. Utrzymywał kontakty z mec. Janem Mizikowskim, a później z Andrzejem Czumą. Następnie nawiązał kontakt z przewodniczącym Konfederacji Polski Niepodległej Leszkiem Moczulskim.
Kiedy powstała Solidarność związał się z tą organizacją. Codziennie odwiedzał jej sokołowskie biuro. Był blisko związany z ks. Jerzym Popiełuszką.
W latach osiemdziesiątych w niecieckiej plebanii odbywały się solidarnościowe spotkania.
Ks. Stanisław Falkowski był kilkakrotnie przesłuchiwany przez Służbę Bezpieczeństwa. Zarzucano mu wspieranie Solidarności i urządzanie nielegalnych zgromadzeń. Został ukarany grzywną z powodu modlitwy, złożenia kwiatów i zapalenia zniczy pod pomnikiem ks. Stanisława Brzóski w Sokołowie Podlaskim w rocznicę jego stracenia, a także urządzenie nielegalnego zgromadzenia oraz kolportaż prasy podziemnej. Milicja uczestniczyła w mszach odprawianych przez księdza i je nagrywała.
Odznaczenia.
11 listopada 2007 otrzymał z rąk prezydenta Lecha Kaczyńskiego Krzyż Oficerski Orderu Odrodzenia Polski.
23 grudnia 2013 odebrał, przyznany przez redaktora "Niedzieli" ks. inf. Ireneusza Skubisia, medal „Mater Verbi”.

</doc>
<doc id="1495634" url="https://pl.wikipedia.org/wiki?curid=1495634" title="Marek Grabowski">
Marek Grabowski



</doc>
<doc id="1495637" url="https://pl.wikipedia.org/wiki?curid=1495637" title="Turniej kwalifikacyjny do Mistrzostw Europy w Curlingu Mężczyzn 2008">
Turniej kwalifikacyjny do Mistrzostw Europy w Curlingu Mężczyzn 2008

Turniej kwalifikacyjny do Mistrzostw Europy w Curlingu Mężczyzn 2008 odbył się w dniach 17–19 października w Łodzi jednocześnie z turniejem kobiet.
Ostatecznie Polskę na Mistrzostwach Europy 2008 w szwedzkim Örnsköldsvik reprezentowała drużyna Media CC Polaris (skip Krzysztof Kowalski). Zespół ten pokonał Media CC KNB bilansem 2-1.
Drużyny.
Skipowie zostali zaznaczeni pogrubieniem.
Wyniki.
Finał.
19 października 2008, 9:00
19 października 2008, 13:00
Round-Robin.
Sesja 1..
17 października 2008, 11:00
Sesja 2..
17 października 2008, 17:00
Sesja 3..
18 października 2008, 10:00

</doc>
<doc id="1495639" url="https://pl.wikipedia.org/wiki?curid=1495639" title="Phú Yên">
Phú Yên



</doc>
<doc id="1495640" url="https://pl.wikipedia.org/wiki?curid=1495640" title="101A">
101A

101A – wagon osobowy 2. klasy używany od lat 60. do wczesnych lat 90. XX w. przez PKP na trasach lokalnych, zwany "ryflakiem". Dwa ostatnie czynne wagony zostały przeniesione do skansenu kolejowego w Chabówce, gdzie służą przy okazji przejazdów specjalnych. Wagon stanowił rozwinięcie konstrukcji 43A.
Historia.
Tło historyczne.
Po II wojnie światowej PKP posiadało tabor bardzo urozmaicony i przestarzały. Szczególnie brakowało taboru do obsługi linii lokalnych&lt;ref name="ŚK 3/2012"&gt;&lt;/ref&gt;. W większości były to pojazdy dwu- lub trzyosiowe, często o konstrukcji drewnianej i z kłopotliwym gazowym oświetleniem. W sierpniu 1945 Ministerstwo Komunikacji zleciło wykonanie wagonów czteroosiowych trzeciej klasy. W 1946 w Pafawagu ruszyła produkcja wagonów trzeciej klasy C4i, bazujących na częściach oraz planach pozostawionych przez Niemców. Produkcja polskich wagonów rozpoczęła się w drugiej połowie 1946. 16 listopada 1946 w Zakładach Cegielskiego w Poznaniu powstał prototyp wagonu 1A. Wagon ten nie zapewniał wystarczającego komfortu podróżnym, jednakże jego produkcja i eksploatacja przyczyniła się do dalszego rozwoju konstrukcji wagonów osobowych w Polsce&lt;ref name="ŚK 9/2003"&gt;&lt;/ref&gt;. W 1957 powstał wagon 43A, wagon ten był znacznie bardziej nowoczesny od poprzedników, przeznaczony był do przewozów regionalnych i aglomeracyjnych. Konstrukcja wymagała jednak wciąż wielu modyfikacji.
Powstanie wagonów 101A.
Program modernizacji kolei, przyjęty w PKP w drugiej połowie lat pięćdziesiątych, oprócz prac elektryfikacyjnych zakładał wdrożenie na szerszą skalę na liniach drugorzędnych wagonów motorowych&lt;ref name="ŚK 3/1997"&gt;&lt;/ref&gt;. Równolegle podjęto prace nad projektem wagonów doczepnych, przeznaczonych do eksploatacji z takimi wagonami. W roku 1959 powstał projekt, następnie prototyp wagonu motorowego krajowej produkcji serii SN80. Jednocześnie, Centralne Biuro Konstrukcyjne Przemysłu Taboru Kolejowego opracowało projekt wagonu doczepnego serii DBhixt, stanowiącego rozwinięcie konstrukcji wagonu 43A. W przeciwieństwie do wagonów motorowych SN80, które nie weszły do masowej produkcji z powodu wstrzymania importu przekładni, w Zakładach Cegielskiego od roku 1962 podjęto seryjną produkcję wagonów doczepnych 101A. Wykorzystano w nich wiele rozwiązań zapożyczonych z projektu SN80&lt;ref name="ŚK 8/2002"&gt;&lt;/ref&gt;.
Produkcja seryjna.
Zakłady Hipolita Cegielskiego w Poznaniu wyprodukowały w latach 1962–1964 łącznie 155 wagonów 101A. Rozwinięciem projektu stała się seria 102A. W wyniku doświadczeń zdobytych w produkcji i eksploatacji wagonów 101A podjęto się produkcji udoskonalonej serii wagonów, których budowę rozpoczęto w 1964, równolegle z produkcją ostatnich 101A&lt;ref name="ŚK 11/2013"&gt;&lt;/ref&gt;. Względem pierwowzoru, nowe wagony zyskały m.in. poprawione ogrzewanie oraz oświetlenie według standardów UIC.
Konstrukcja.
Pudło.
W konstrukcji wagonu 101A względem pierwowzoru zmianie uległ kształt ścian czołowych, które – wraz z czołownicą – zostały przesunięte do końca zewnętrznych ścian bocznych oraz górnej linii dachu. Drzwi przesuwne w ścianach czołowych zostały zastąpione odchylnymi. Zamiast uchylnych, zastosowano opuszczane okna, umieszczone w metalowej ramie. Zmiany miały za cel zwiększenie szczelności pudła i zabezpieczenie przeciw dostawaniem się spalin do przestrzeni pasażerskiej. Wagon, podobnie jak SN80 oraz pierwowzór, otrzymał siedzenia w układzie klasycznym 2+2 z przejściem środkowym. Wyposażenie wnętrza zostało również zaadaptowane z tego wagonu motorowego&lt;ref name="TTS12/1997"&gt;&lt;/ref&gt;. W układzie biegowym zastosowano nowe wózki (typu 101A), o zmniejszonym do 2,5 m rozstawie osi, w których usprężynowanie belki bujakowej realizowały sprężyny śrubowe. Belkę bujakową wraz z gniazdem oparcia pudła poddano rekonstrukcji, pozostawiono jednak tradycyjne (widłowe) prowadzenie maźnic. Przez wagon przeprowadzono przewody elektryczne umożliwiające eksploatację w pociągach zmiennokierunkowych. Zmodyfikowany wagon był dłuższy od pierwowzoru o 910 mm.
Ogrzewanie i wentylacja.
Wagon miał wyłącznie ogrzewanie parowe – zrezygnowano z ogrzewania elektrycznego, które miał poprzednik oraz sprowadzane z NRD wagony piętrowe. Wentylacja była niewymuszona – za pomocą uchylnych okien.
Wózki.
Wózek 101A był taki sam jak w wagonie motorowym SN80. Była to ostatnia konstrukcja wózka z widłowym prowadzeniem łożysk zestawu kołowego. Rama wózka była spawana z profili walcowanych. Zestawy kołowe były amortyzowane przez belkę bujakową opartą na sprężynach śrubowych. Usprężynowanie miało dwustopniową charakterystykę. Dodatkowo zostały zamontowane amortyzatory hydrauliczne tłumiące ruchy poprzeczne. Wózki tego typu stosowano również w 102A.
Eksploatacja.
Wagony 101A zostały przydzielone do wszystkich DOKP z wyjątkiem Katowic, gdzie ze względu na duże potoki podróżnych, kierowane były wagony piętrowe serii Bhp, oferujące więcej miejsc w przeliczeniu na długość składu. Z czasem jednak wagony piętrowe wypierały wagony 101A także w innych dyrekcjach&lt;ref name="KMiD2-3/2007"&gt;&lt;/ref&gt;. Najwięcej 101A (51 sztuk) trafiło do DOKP Gdańsk, dysponującej małą liczbą wagonów wcześniejszych serii. 101A najczęściej były doczepiane do wagonów motorowych, których gdańska dyrekcja miała najwięcej w kraju. Pierwszy wagon został skasowany już 20 lipca 1966. Ostatecznie seria została wycofana na początku lat 90. Dwa ostatnie czynne wagony zostały przeniesione do skansenu kolejowego w Chabówce i są wykorzystywane między innymi do przejazdów turystycznych&lt;ref name="KMiD1-2/2013"&gt;&lt;/ref&gt;.

</doc>
<doc id="1495646" url="https://pl.wikipedia.org/wiki?curid=1495646" title="Trachemys scripta cataspila">
Trachemys scripta cataspila



</doc>
<doc id="1495647" url="https://pl.wikipedia.org/wiki?curid=1495647" title="Melodyka (instrument)">
Melodyka (instrument)

Melodyka, niekiedy nazywana "melodyjką" – niewielki, klawiszowy instrument dęty. Ma od 21 do 37 klawiszy. Zbliżony budową i barwą dźwięku do harmonijki ustnej. Jej zaletą jest niska cena w stosunku do jakiegokolwiek innego instrumentu klawiszowego. Muzyk podczas gry dmucha w ustnik i naciska odpowiedni klawisz. Do instrumentu często dołączona jest giętka, plastikowa rurka przedłużająca ustnik, przez co można ją postawić i grać na niej dwiema rękami jak na keyboardzie.

</doc>
<doc id="1495650" url="https://pl.wikipedia.org/wiki?curid=1495650" title="Chaltenobatrachus grandisonae">
Chaltenobatrachus grandisonae

Chaltenobatrachus grandisonae − gatunek płaza z rodziny Batrachylidae, jedyny przedstawiciel rodzaju "Chaltenobatrachus". Występuje w Chile. Jego naturalnym środowiskiem są umiarkowane lasy i słodkowodne bagna.

</doc>
<doc id="1495651" url="https://pl.wikipedia.org/wiki?curid=1495651" title="Lobo (jabłoń)">
Lobo (jabłoń)

Jabłoń domowa 'Lobo' – odmiana uprawna (kultywar) jabłoni domowej ("Malus domestica" 'Lobo'), należąca do grupy odmian jesiennych. Otrzymana w Kanadzie około 1900 roku jako siewka odmiany McIntosh, w rolniczej stacji doświadczalnej w Ottawie (Central Experimental Farm). Jej hodowcą był William T. Macoun.
Rozwój.
W okres owocowania wchodzi wcześnie, na ogół w 3–4 roku po posadzeniu. Jest odmianą bardzo plenną. W pierwszych latach po posadzeniu owocuje corocznie, lecz przy zaniedbaniach pielęgnacyjnych lub na skutek zniszczenia kwiatów przez przymrozki może wejść w cykl owocowania przemiennego.
Zdrowotność.
Lobo jest odmianą o bardzo dużej wytrzymałości na mróz oraz o dużej odporności na mączniaka jabłoni. Jest umiarkowanie podatna na zarazę ogniową i bardzo wrażliwa na parcha jabłoni. Zdrowotność drzewa jest dobra i rzadko ulega chorobom kory i drewna.
Zastosowanie.
Odmiana o dużej popularności w Polsce, obecnie rzadziej sadzona ze względu na dużą wrażliwość na parcha. Odmiana nieprzydatna do nasadzeń amatorskich, lecz dobra do uprawy wysokotowarowej. Szczególnie godna polecenia do zimniejszych rejonów Polski.

</doc>
<doc id="1495653" url="https://pl.wikipedia.org/wiki?curid=1495653" title="Évariste de Parny">
Évariste de Parny

Évariste Desiré de Forges, vicomte de Parny (ur. 6 lutego 1753 w Reunion, zm. 5 grudnia 1814 w Paryżu) – francuski poeta epoki oświecenia.
W 1771 wstąpił do armii. W 1802 ożenił się z Marie-Francoise Vally. Wcześniej miał romans z Esther Lelievre, która zainspirowała go do napisania i wydania pierwszych poezji. W 1803 został wybrany do Akademii, a w 1813 otrzymał pensję od cesarza Napoleona Bonapartego. Dzieła wybrane poety zostały opublikowane w 1827.
Poeta był popularny zarówno we Francji, jak i w Rosji. Jego lirykę wysoko cenił Aleksander Puszkin.

</doc>
<doc id="1495656" url="https://pl.wikipedia.org/wiki?curid=1495656" title="Traken">
Traken



</doc>
<doc id="1495658" url="https://pl.wikipedia.org/wiki?curid=1495658" title="Plac Strzegomski we Wrocławiu">
Plac Strzegomski we Wrocławiu

Plac Strzegomski we Wrocławiu znajduje się na Szczepinie, części Przedmieścia Mikołajskiego. Plac, którego założenie planowano już w połowie XIX wieku (wytyczono w roku 1856, nazwano 1870 jako "Striegauer Platz") leży na skrzyżowaniu ulic Legnickiej, Poznańskiej, Smoleckiej, Braniborskiej oraz Strzegomskiej, tj. na węźle spinającym dwie trasy z centrum miasta na północny zachód, w stronę Legnicy i Berlina (Legnicka i Braniborska) z trasą na zachód w stronę Strzegomia (Strzegomska) i na północ (Poznańska).
Historia.
Do roku 1945 ważnym obiektem stojącym przy placu Strzegomskim był ewangelicki kościół św. Pawła, wybudowany w latach 1911–1913 na terenie dawnego cmentarza (założonego w 1852). W latach 1941–1942 przy zachodniej pierzei placu wzniesiono 5-piętrowy schron przeciwlotniczy dla ludności cywilnej (projekt – Richard Konwiarz). W czasie oblężenia "Festung Breslau" w 1945 roku cała zabudowa (w tym kościół), z wyjątkiem schronu, legła w gruzach.
W schronie tym mieści się obecnie Muzeum Współczesne Wrocław. Na placu Strzegomskim stoi także pomnik Pociąg do nieba odsłonięty w październiku 2010 roku.
Komunikacja.
Placem Strzegomskim kursują linie tramwajowe:
oraz linie autobusowe:

</doc>
<doc id="1495659" url="https://pl.wikipedia.org/wiki?curid=1495659" title="Atelognathus reverberii">
Atelognathus reverberii

Atelognathus reverberii – gatunek płaza z rodziny Batrachylidae. Występuje w Argentynie. Jego naturalnym środowiskiem są suche, tropikalne i subtropikalne zarośla, użytki zielone, słodkowodne bagna. Gatunek ten jest zagrożony przez utratę siedlisk.

</doc>
<doc id="1495660" url="https://pl.wikipedia.org/wiki?curid=1495660" title="Prowincja Lâm Đồng">
Prowincja Lâm Đồng

Lâm Đồng – prowincja Wietnamu, znajdująca się w południowej części kraju, w Regionie Płaskowyżu Centralnego.
Podział administracyjny.
W skład prowincji Lâm Đồng wchodzi dziesięć dystryktów oraz dwa miasta.

</doc>
<doc id="1495661" url="https://pl.wikipedia.org/wiki?curid=1495661" title="Prowincja Lạng Sơn">
Prowincja Lạng Sơn

Lạng Sơn – prowincja Wietnamu, znajdująca się w północnej części kraju, w Regionie Północno-Wschodnim. Na północy prowincja graniczy z Chinami.
Podział administracyjny.
W skład prowincji Lạng Sơn wchodzi dziesięć dystryktów oraz jedno miasto.

</doc>
<doc id="1495663" url="https://pl.wikipedia.org/wiki?curid=1495663" title="Tônlé Sab (rzeka)">
Tônlé Sab (rzeka)

Tônlé Sab – rzeka w Kambodży, wypływająca z jeziora Tonle Sap. Jej długość wynosi około 110 km. Łączy się z Mekongiem w Phnom Penh i dalej, już jako odnoga Mekongu – Tônlé Basăk, uchodzi do Morza Południowochińskiego. 
Na wiosnę, kiedy w Tybecie topnieją śniegi i Mekong przybiera, masy wód zostają wtłoczone w górę Tônlé Sab, odwracając kierunek biegu rzeki. Poziom wód, wspomagany przez porę deszczową, podnosi się znacznie, a jezioro Tonle Sap powiększa się kilkakrotnie.

</doc>
<doc id="1495665" url="https://pl.wikipedia.org/wiki?curid=1495665" title="Lam Dong">
Lam Dong



</doc>
<doc id="1495666" url="https://pl.wikipedia.org/wiki?curid=1495666" title="Markus Oscarsson">
Markus Oscarsson

Markus Oscarsson (ur. 9 maja 1977 w Västerås) – szwedzki kajakarz. Dwukrotny medalista olimpijski.
Jego pierwszą olimpiadą były igrzyska w Atlancie. Przed następną stworzył osadę z Henrikiem Nilssonem, wspólnie zaczęli odnosić wielkie sukcesy. Specjalizowali się na dystansie 1000 metrów, zdobyli na nim dwa medale olimpijskie - srebro w Sydney i złoto w Atenach. Również dwukrotnie byli mistrzami świata (2002 i 2003). W 2006 zwyciężał na tych zawodach w jedynce. Brał udział w IO 08.

</doc>
<doc id="1495669" url="https://pl.wikipedia.org/wiki?curid=1495669" title="Flow (parkour)">
Flow (parkour)

Flow – w parkour i freerun płynne wykonywanie ewolucji na różnych przeszkodach bez zbędnego zatrzymywania się czy zwalniania; płynność ruchów. Najczęściej doskonalenie swojego flow polega na trenowaniu techniki do momentu, gdy podstawy jej wykonania wejdą nam w odruch, a dopiero potem dopracowywaniu elementów takich jak upadek po wykonaniu techniki, odpowiedni nabieg, czy dokładne ułożenie ciała podczas lotu. Termin "flow" określa także płynne wykonywanie ruchów i technik np. na deskorolce, snowboardzie, desce surfingowej.

</doc>
<doc id="1495670" url="https://pl.wikipedia.org/wiki?curid=1495670" title="Flow (muzyka)">
Flow (muzyka)

Flow (pot. "nawijka") – termin muzyczny związany z kulturą hip-hopową oznaczający umiejętność rapowania w stylu wyróżniającym się spośród stylu innych raperów, a także umiejętność rapowania w zmiennym tempie i stałym rytmie, umiejętność zmiany tempa i akcentowania jest postrzegana jako niecodzienna umiejętność w porównaniu do raperów, którzy od lat recytują swoje utwory, zamiast je śpiewać czy rapować.
Z terminem związane jest również pejoratywne określenie antyflow.

</doc>
<doc id="1495675" url="https://pl.wikipedia.org/wiki?curid=1495675" title="Perełkowiec japoński">
Perełkowiec japoński

Perełkowiec japoński, szupin chiński, szupin japoński, sofora japońska ("Styphnolobium japonicum" (L.) Schott) – gatunek drzewa z rodziny bobowatych. Sprowadzony do Europy w 1750 z Japonii. Wbrew niektórym nazwom nie pochodzi z Japonii, lecz z Chin i Korei. Licznie hodowany w parkach i ogrodach we Francji i południowej Anglii. W Europie Środkowej głównie po południowej stronie Karpat. W Polsce z rzadka wysadzany w parkach i ogrodach botanicznych.

</doc>
<doc id="1495676" url="https://pl.wikipedia.org/wiki?curid=1495676" title="Mariola Jarocka">
Mariola Jarocka

Mariola Jarocka - wrocławska pisarka, autorka książek dla dzieci i młodzieży.
Twórczość.
W swym dorobku ma pozycje z literatury baśniowej: "O dzieciach dla dzieci", "Smocze opowieści", "Baśnie w kolorach tęczy", a także beletrystycznej: "Piekielna rodzinka", "Niezwykłe przygody Bartka Renklody" i typowo edukacyjnej: "Nasza Polska", "Podróże z legendą" oraz serie "Sam/a" i "Świat Malucha".

</doc>
<doc id="1495677" url="https://pl.wikipedia.org/wiki?curid=1495677" title="Zespół kanału Guyona">
Zespół kanału Guyona

Zespół kanału Guyona (syn. zespół kanału nadgarstka nerwu łokciowego, łac. "syndroma canalis carpalis nervi ulnaris", ang. Guyon's canal syndrome, ulnar tunnel syndrome) – zespół chorobowy związany z uciskiem nerwu łokciowego w obrębie kanału Guyona (struktura anatomiczna utworzona przez haczyk kości haczykowatej, kość grochowatą i więzadło haczykowato grochowate). Zespół wywołany jest najczęściej przez gangliony, urazy, wady anatomiczne. Ucisk na nerw łokciowy w kanale Guyona może też być wywołany zmianami w przebiegu reumatoidalnego zapalenia stawów. Objawami zespołu kanału Guyona są zaburzenia czucia i ruchu w zakresie unerwienia nerwu łokciowego. Leczenie jest operacyjne.

</doc>
<doc id="1495678" url="https://pl.wikipedia.org/wiki?curid=1495678" title="Zespół kanału nadgarstka nerwu łokciowego">
Zespół kanału nadgarstka nerwu łokciowego



</doc>
<doc id="1495686" url="https://pl.wikipedia.org/wiki?curid=1495686" title="Turniej kwalifikacyjny do Mistrzostw Europy w Curlingu Kobiet 2008">
Turniej kwalifikacyjny do Mistrzostw Europy w Curlingu Kobiet 2008

Turniej kwalifikacyjny do Mistrzostw Europy w Curlingu Kobiet 2008 odbył się w dniach 17–19 października w Łodzi jednocześnie z turniejem mężczyzn.
Ostatecznie Polskę na Mistrzostwach Europy 2008 w szwedzkim Örnsköldsvik reprezentowała drużyna Media CC Warszawa (skip Marta Szeliga-Frynia).
Wyniki.
Finał.
19 października 2008, 9:00
Round-Robin.
Sesja 1..
17 października 2008, 11:00
Sesja 2..
17 października 2008, 17:00
Sesja 3..
18 października 2008, 10:00

</doc>
<doc id="1495691" url="https://pl.wikipedia.org/wiki?curid=1495691" title="Preah Vihear">
Preah Vihear

Preah Vihear – hinduistyczna świątynia Śiwy na pograniczu Kambodży i Tajlandii, w Górach Dangrek, ok. 160 km na północny wschód od Angkor.
Świątynia została zbudowana przez Khmerów w latach 893–1200 na krawędzi klifu i poświęcona hinduskiemu bogu Śiwie, umieszczona na Liście Światowego Dziedzictwa Kulturowego UNESCO. Znaczna część świątyni leży w gruzach, ale nadal jest miejscem pielgrzymek.
Świątynia leży w pobliżu granicy Kambodży z Tajlandią. Kambodża uznaje, że świątynia należy do jej prowincji Preah Vihear, a Tajlandia zalicza do terytorium własnej prowincji Sisaket. Świątynię kontroluje Kambodża, a Tajlandia zgłasza pretensje do niej i okolicznych obszarów.
W 1904 r. ustalono przebieg granicy między Indochinami Francuskimi a Syjamem działem wodnym między dorzeczami rzek Nam Sen i Mekong oraz rzeką Nam Moun. Delimitacje granicy przeprowadziła komisja dwustronna. Pomimo że traktat nie opisywał przynależności świątyni, komisja wielokrotnie przeprowadzała wizję lokalną celem wytyczenia linii działu wodnego. W 1907 r. rząd syjamski powierzył Francji wydanie oficjalnych topograficznych map granicy. Według tych map świątynia znalazła się po stronie kambodżańskiej. W 1941 r. Tajlandia zajęła część obszarów nadgranicznych, w tym także płaskowyż Preah Vihear, ale po wojnie wycofała się ze wszystkich z wyjątkiem świątyni. W 1949 r. Francja usiłowała uzyskać wyjaśnienie pobytu tajskich wojsk w świątyni, ale nie otrzymano odpowiedzi. Po uzyskaniu niepodległości w 1953 r. Kambodża usiłowała obsadzić świątynię, ale wobec obecności wojsk tajskich żołnierze kambodżańscy wycofali się, a Kambodża zażądała wyjaśnień. Tajlandia ponownie nie odpowiedziała na noty. W odpowiedzi władze Kambodży poskarżyły się instytucjom międzynarodowym, które przyznały Preah Vihear Kambodży, a w 1962 r. wojska tajskie wycofały się. Następnie w świątyni rezydowali Czerwoni Khmerzy; ostatnia ich grupa poddała się w grudniu 1998. W 2001 r. wojska tajskie odcięły dostęp do świątyni, gdyż sąd, przyznając Kambodży świątynię, nie rozstrzygnął przynależności terenów wokół niej, a jednocześnie jedyna droga do świątyni prowadzi od strony Tajlandii.
Gdy w czerwcu 2008 na wniosek Kambodży Preah Vihear znalazł się na Liście Światowego Dziedzictwa Kulturowego UNESCO, doszło do zaostrzenia sporu, a latem oba kraje wysłały w rejon budowli wojska. 15 października 2008 w jej rejonie doszło do wymiany ognia, w wyniku której zginęło 2 kambodżańskich żołnierzy. Na początku 2011 r. miały miejsce kolejne dwa starcia, w których zginęło w sumie 27 żołnierzy obu stron.
Wizerunek świątyni widnieje na kambodżańskim banknocie o nominale 2000 rieli.

</doc>
<doc id="1495698" url="https://pl.wikipedia.org/wiki?curid=1495698" title="Antonio Rossi">
Antonio Rossi

Antonio Rossi (ur. 19 grudnia 1968 w Lecco) – włoski kajakarz, wielokrotny medalista olimpijski.
Kariera.
Pierwszy medal - brązowy - zdobył w Barcelonie, a jego partnerem był Bruno Dreossi. Były to jego pierwsze igrzyska. W Atlancie zwyciężył w jedynkach w wyścigu na 500 metrów oraz na dwukrotnie dłuższym dystansie - wspólnie z Daniele Scarpa - w dwójkach. Cztery lata później ponownie został mistrzem olimpijskim w dwójce (z Beniamino Bonomim). Ta sama para w Atenach zajęła drugie miejsce. Stawał na podium mistrzostw świata (m.in. złoto w dwójce w 1995, 1997 i 1998). Podczas igrzysk w Pekinie (2008) niósł włoską flagę podczas ceremonii otwarcia.

</doc>
<doc id="1495700" url="https://pl.wikipedia.org/wiki?curid=1495700" title="Antoni Soświński">
Antoni Soświński

Antoni Tomasz Soświński (ur. 6 stycznia 1847 w Kaninie, zm. 15 lutego 1926 w Krakowie) – polski nauczyciel; profesor gimnazjalny, działacz społeczny.
Syn Jana Soświńskiego. W latach 1868–1873 studiował na wydziale filozoficznym, a następnie, w latach 1895–1901, na wydziale teologicznym Uniwersytetu Jagiellońskiego.
Po śmierci żony, Honoraty z Soświńskich, z którą miał czworo dzieci, wybrał stan duchowny i 10 czerwca 1901 przyjął święcenia kapłańskie z rąk kardynała Puzyny.
W latach 1873–1879 nauczyciel języka niemieckiego w Gimnazjum im. Franciszka Józefa I we Lwowie, a następnie w Gimnazjum św. Anny w Krakowie. W latach 1885–1905 profesor gimnazjalny w II Liceum Ogólnokształcącym im. Króla Jana III Sobieskiego w Krakowie. W roku 1906 został dyrektorem Zakładu Św. Józefa dla Osieroconych Chłopców.
Pochowany, wraz z żoną, w grobowcu rodzinnym na Cmentarzu Rakowickim w Krakowie.

</doc>
<doc id="1495702" url="https://pl.wikipedia.org/wiki?curid=1495702" title="Light novel">
Light novel

 – japoński gatunek powieści. Jest ona zazwyczaj ilustrowana, skierowana głównie do młodzieży i młodszych dorosłych. Termin "light novel" jest japońskim anglicyzmem (waseieigo). Stosuje się również formy skrócone i .
W ostatnich latach na podstawie takich powieści tworzone są mangi, anime, a także filmy aktorskie. Często są one drukowane w odcinkach w magazynach literackich, takich jak Faust, Gekkean Dragon Magazine, Za Sunika czy Dengeki hp.
Z uwagi na dużą popularność japońskie wydawnictwa organizują coroczne konkursy dla autorów, w których nagrodą może być m.in. publikacja nagrodzonej powieści. Największym z tych konkursów jest Dengeki Shousetsu Taishou z główną nagrodą miliona jenów, na który corocznie wpływa ponad 2500 zgłoszeń.
Light novel są wyraźnie oznaczane i publikowane jako tanie edycje w miękkich okładkach. Sfinansowane przez japoński rząd badania wskazują, że w 2006 roku rynek tego typu powieści wart był około 46 miliardów jenów, przy około 78 milionach egzemplarzy rocznej sprzedaży. Większa część rynku (około 70%) należy do Kadokawa Group Holdings.
Powieści te wydawane są również poza Japonią, przede wszystkim w Stanach Zjednoczonych.

</doc>
<doc id="1495704" url="https://pl.wikipedia.org/wiki?curid=1495704" title="Rainer Schopp">
Rainer Schopp



</doc>
<doc id="1495705" url="https://pl.wikipedia.org/wiki?curid=1495705" title="Rainer Schoepp">
Rainer Schoepp



</doc>
<doc id="1495707" url="https://pl.wikipedia.org/wiki?curid=1495707" title="Aravind Adiga">
Aravind Adiga

Aravind Adiga (ur. 23 października 1974 w Madrasie) – indyjski pisarz i dziennikarz. Zdobywca Nagrody Bookera w 2008 roku za powieść "The White Tiger" (2008, "Biały Tygrys"). Kolejne jego książki to:
Jego rodzice są Kannadygami z Mangaluru. Początkowo studiował w kraju, ale później wyjechał razem z rodziną do Sydney w Australii, gdzie także studiował. Następnie uczył się na Columbia University. Publikował artykuły m.in. w „Financial Times” i „The Wall Street Journal”.

</doc>
<doc id="1495708" url="https://pl.wikipedia.org/wiki?curid=1495708" title="Rejon iliniecki">
Rejon iliniecki

Rejon iliniecki – jednostka administracyjna w składzie obwodu winnickiego Ukrainy.
Powstał w 1923. Ma powierzchnię 910 km2 i liczy około 37 tysięcy mieszkańców. Siedzibą władz rejonu są Ilińce.
W skład rejonu wchodzą 1 miejska rada, 1 osiedlowa rada oraz 22 silskie rady, obejmujących 47 wsi i 5 osad.

</doc>
<doc id="1495712" url="https://pl.wikipedia.org/wiki?curid=1495712" title="Menedżerska Akademia Nauk Stosowanych w Warszawie">
Menedżerska Akademia Nauk Stosowanych w Warszawie

Menedżerska Akademia Nauk Stosowanych (MANS), do 2022 Wyższa Szkoła Menedżerska – niepubliczna uczelnia z siedzibą w Warszawie przy ul. Kawęczyńskiej 36, w dzielnicy Praga-Północ.
O uczelni.
Została założona w 1995 roku pod nazwą Wyższa Szkoła Menedżerska przez Stowarzyszenie Inicjatyw Gospodarczych w Warszawie. 22 czerwca 1995 Minister Edukacji Narodowej wydał decyzję o jej wpisaniu do rejestru uczelni niepublicznych pod nr 60. Decyzją MEN nr DNS 1-0145-412/TBM/2000 z dnia 4 lipca 2000 uczelnia otrzymała uprawnienia do prowadzenia studiów magisterskich na kierunku Zarządzanie.
Kształci na studiach licencjackich i inżynierskich oraz prowadzi zarówno 5-letnie, jak i uzupełniające studia magisterskie. Ponadto posiada ofertę w zakresie studiów podyplomowych. W WSM utworzono 4 wydziały (w tym 1 zamiejscowy w Ciechanowie) z pięcioma różnymi kierunkami nauczania. Aktualnie uczelnia dąży do uzyskania prawa doktoryzowania. Od lipca 2001 roku WSM prowadzi także własne Gimnazjum i Liceum Akademickie. Od 2003 roku Uczelnia należy do systemu brytyjskiej akredytacji BTEC.
Posiada 8000 studentów w Warszawie, Bełchatowie i Ciechanowie na 10 kierunkach: administracja, bezpieczeństwo narodowe, europeistyka, informatyka, pedagogika, politologia, prawo, stosunki międzynarodowe, zarządzanie, zarządzanie i inżynieria produkcji. Do chwili obecnej uczelnia wydała ponad 33 000 dyplomów.
Od początku funkcjonowania uczelnia prowadzi aktywną współpracę międzynarodową z uczelniami, m.in. z Belgii, Białorusi, Danii, Finlandii, Francji, Irlandii, Niemiec, Norwegii, Hiszpanii, Rosji, Stanów Zjednoczonych, Ukrainy, Wielkiej Brytanii. Posiada Kartę Erasmusa.
Jako pierwsza spośród polskich uczelni niepublicznych zorganizowała Biuro Karier, które zajmuje się gromadzeniem i udostępnianiem informacji o zawodach łączących się z profilem szkoły, rynkiem pracy, możliwościami zdobywania kwalifikacji zawodowych oraz pomaganiem zainteresowanym w podejmowaniu decyzji w sprawach edukacji i pracy. Biuro Karier zainaugurowało swoją działalność pod koniec września 2000.
W 2022 roku uczelnia zmieniła nazwę z Wyższej Szkoły Menedżerskiej na Menedżerską Akademię Nauk Stosowanych.
Kampus XXI wieku
W 2005 uczelnia oddała do użytku przy ul. Kawęczyńskiej 36 na warszawskiej Pradze nową część kampusu, zwanego „Kampusem XXI wieku”.
Dzięki tej infrastrukturze uczelnia zwiększyła liczbę sal wykładowych oraz nowoczesnych laboratoriów. Nowy Kampus posiada salę koncertowo-widowiskową (na 700 miejsc), basen pływacki, dwie hale sportowe (w tym jedną pełnowymiarową), akademik, podziemne parkingi.

</doc>
<doc id="1495714" url="https://pl.wikipedia.org/wiki?curid=1495714" title="Dywizjon Rozpoznawczy Armii">
Dywizjon Rozpoznawczy Armii

 
 Dywizjon Rozpoznawczy Dowództwa Armii Polskiej na Wschodzie – jednostka rozpoznawcza Polskich Sił Zbrojnych.
Szwadron Przyboczny.
20 września 1941 generał Anders wydał rozkaz utworzenia w Buzułuku kompanii przybocznej dowódcy PSZ w ZSRR. W październiku zmieniono nazwę na szwadron przyboczny. Jego organizatorem i pierwszym dowódcą był rtm. Czesław Florkowski.
Struktura organizacyjna
dowódca - rtm. Czesław Florkowski "(we wrześniu 1939 dowódca szwadronu w 22 Pułku Ułanów Podkarpackich"). 
Liczył około 250 oficerów i szeregowych. 
Oddział otrzymał broń i sprzęt motorowy rosyjskie, a umundurowanie brytyjskie. Do obowiązków Szwadronu Przybocznego, prócz ochronnych i wartowniczych, należało też wystawianie szwadronu honorowego.
Oddział przyboczny.
W styczniu 1942 przewieziono Szwadron Przyboczny Armii pod Taszkent, do miejscowości Jangi Jul. Tu szwadron otrzymał uzupełnienia, a 13 kwietnia 1942 zmienił nazwę na oddział przyboczny dowódcy PSZ w ZSSR.
Skład organizacyjny
5 sierpnia 1942 oddział przyboczny nazwano dywizjonem rozpoznawczym Dowództwa Armii Polskiej na Wschodzie. Dowódcą mianowano rtm. Jerzego Klimkowskiego. Rtm. Florkowski został jego zastępcą.
Na Bliskim Wschodzie.
8 sierpnia 1942 przewieziono dywizjon do Iranu. W okolicach Quzil Ripat przeorganizowano go w pułk, który to mocą rozkazu dowódcy Armii Polskiej na Wschodzie otrzymał nazwę 12 pułku kawalerii pancernej, a 1 grudnia 1943 przyjął tradycyjną nazwę 12 pułku ułanów podolskich. Był już pułkiem rozpoznawczym 3 Dywizji Strzelców Karpackich.

</doc>
<doc id="1495718" url="https://pl.wikipedia.org/wiki?curid=1495718" title="Rejon jampolski (obwód winnicki)">
Rejon jampolski (obwód winnicki)

Rejon jampolski – jednostka administracyjna w składzie obwodu winnickiego Ukrainy.
Powstał w 1965. Ma powierzchnię 790 km2 i liczy około 40 tysięcy mieszkańców. Siedzibą władz rejonu jest Jampol.
W skład rejonu wchodzą 1 miejska rada oraz 18 silskich rad, obejmujących 38 wsi.

</doc>
<doc id="1495721" url="https://pl.wikipedia.org/wiki?curid=1495721" title="Rejon kalinowski">
Rejon kalinowski

Rejon kalinowski – jednostka administracyjna w składzie obwodu winnickiego Ukrainy.
Powstał w 1923. Ma powierzchnię 1090 km2 i liczy około 65 tysięcy mieszkańców. Siedzibą władz rejonu jest Kalinówka.
W skład rejonu wchodzą 1 miejska rada oraz 28 silskich rad, obejmujących 51 wsi i 6 osad.

</doc>
<doc id="1495722" url="https://pl.wikipedia.org/wiki?curid=1495722" title="Franciszek Ossowski (1903–1984)">
Franciszek Ossowski (1903–1984)

Franciszek Ossowski (ur. 29 listopada 1903 we wsi Czaplice, zm. 14 października 1984 w Płocku) – ksiądz, więzień stalinowski, historyk regionalista.
Życiorys.
Przyszedł na świat w rodzinie szlacheckiej. Był synem Aleksandra i Leokadii z Sadowskich. Jego ojciec należał do najzamożniejszych gospodarzy, posiadał 90-morgowe gospodarstwo. Po ukończeniu szkoły elementarnej uczył się w gimnazjum w Ciechanowie. Tam w 1924 uzyskał świadectwo dojrzałości. Po maturze rozpoczął studia w Seminarium Duchownym w Płocku. Święcenia kapłańskie przyjął 21 grudnia 1929 w bazylice katedralnej płockiej z rąk bpa Antoniego Juliana Nowowiejskiego. Był wikariuszem w parafiach: Sierpc, Krzynowłoga Wielka i Bodzanów. Samodzielną placówkę – probostwo w Korzeniu otrzymał w 1936. W 1938 otrzymał nominację na proboszcza w Niedzborzu.
Został przeniesiony z pospolitego ruszenia do rezerwy i mianowany kapelanem rezerwy w duchowieństwie wojskowym wyznania rzymsko-katolickiego ze starszeństwem z 1 stycznia 1939 i 99. lokatą.
W sierpniu 1939 został zmobilizowany do 32 Pułku Piechoty na stanowisko kapelana. W szeregach tego pułku wziął udział w kampanii wrześniowej. Dostał się do niewoli niemieckiej, z której uwolniony został dzięki wstawiennictwu jednego z księży katolickich z Olsztyna. Jesienią 1939 wrócił do Niedzborza. W czasie okupacji niemieckiej był kapelanem oddziałów AK i NSZ, pomagał ukrywającemu się przed Niemcami Żydowi Wilkowi z Przasnysza. Po wojnie został proboszczem w parafiach Skołatowo (1946-1947) i Zielona Ciechanowska (od sierpnia 1947).
24 czerwca 1950 został aresztowany i wyrokiem Wojskowego Sądu Rejonowego w Warszawie skazany na karę 12 lat więzienia oraz 5 lat pozbawienia praw publicznych i obywatelskich. Wyrok stwierdzał, że ks. Ossowski "czynił przygotowania do dokonania przemocą zmiany demokratycznego ustroju Państwa Polskiego, wygłaszając publicznie z ambony i w szeregu prywatnych rozmów wypowiedzi mające przez złośliwą i oszczerczą propagandę reakcyjną skierować inne osoby do wystąpień przeciwko sojuszowi ze Związkiem Radzieckim". Karę odbywał w Rawiczu i Wronkach. Pomagali mu w tym czasie, przesyłając paczki żywnościowe i dozwolone kwoty pieniężne matka, siostra oraz proboszcz z Blichowa, ks. Józef Batóg. W obronie księdza wystąpił zastępca przewodniczącego Prezydium GRN w Bartołdach. Biskup płocki Tadeusz Paweł Zakrzewski wielokrotnie interweniował u dyrektora Urzędu do Spraw Wyznań o zwolnienie ks. Ossowskiego. Nastąpiło ono dopiero 2 maja 1956 na podstawie ustawy o amnestii z 27 kwietnia tegoż roku.
Po odzyskaniu wolności władze państwowe nie pozwoliły mu podjąć pracy duszpasterskiej w charakterze proboszcza, został więc kapelanem sióstr kapucynek w Przasnyszu (1957-1961). Czas spędzony w Przasnyszu wykorzystał na studia historyczne: napisał studium "Szlachta ziemi ciechanowskiej i przasnyskiej" oraz pracę o dziejach rodu Ossowskich. W 1961 został kapelanem sióstr Matki Bożej Miłosierdzia w Białej k. Płocka, pełnił też obowiązki obrońcy węzła małżeńskiego w Sądzie Biskupim Płockim. W dalszym ciągu prowadził badania naukowe, zebrał znaczny materiał dotyczący dziejów Kościoła płockiego w czasie okupacji, pozostawił w maszynopisie opracowanie jednego z diariuszów sejmowych XVIII w., w „Miesięczniku Pasterskim Płockim” opublikował – jeszcze przed wojną – krótkie studium historyczne pt. "Ze stosunków Hozjusza z Janem Chojeńskim, biskupem płockim i Kanclerzem Wielkim Koronnym". 21 stycznia 1978 został odznaczony honorową kanonią kapituły pułtuskiej. W grudniu 1979 obchodził uroczyście 50-lecie święceń kapłańskich.
W ostatnich latach życia zapadł na zdrowiu. Zmarł w płockim Szpitalu Wojewódzkim. Spoczął w grobowcu rodzinnym w Węgrze.

</doc>
<doc id="1495724" url="https://pl.wikipedia.org/wiki?curid=1495724" title="Pierpaolo Ferrazzi">
Pierpaolo Ferrazzi

Pierpaolo Ferrazzi (ur. 23 lipca 1965 w Bassano del Grappa) – włoski kajakarz górski. Dwukrotny medalista olimpijski.
Startował w slalomie w kajaku-jedynce (K-1). W 1992 - gdy kajakarstwo górskie wróciło do programu igrzysk po dwudziestoletniej przerwie - został mistrzem olimpijskim, osiem lat później zajął trzecie miejsce. Brał udział również w olimpiadzie w Atalancie (1996) i Atenach (2004).

</doc>
<doc id="1495725" url="https://pl.wikipedia.org/wiki?curid=1495725" title="Rejon żmeryński">
Rejon żmeryński

Rejon żmeryński – jednostka administracyjna w składzie obwodu winnickiego Ukrainy.
Rejon ma powierzchnię 1130 km2 i liczy około 34 tysięcy mieszkańców. Siedzibą władz rejonu jest Żmerynka.
W skład rejonu wchodzą 1 osiedlowa rada oraz 27 silskich rad, obejmujących 58 wsi i 10 osad.

</doc>
<doc id="1495728" url="https://pl.wikipedia.org/wiki?curid=1495728" title="Anne Enright">
Anne Enright

Anne Enright (ur. 11 października 1962 w Dublinie) – irlandzka pisarka. Zdobywczyni Nagrody Bookera w 2007 za powieść "Tajemnica rodu Hegartych". W swoich dziełach porusza takie tematy jak miłość, współczesna Irlandia czy zeitgeist.

</doc>
<doc id="1495729" url="https://pl.wikipedia.org/wiki?curid=1495729" title="Papyrus Design Group">
Papyrus Design Group

Papyrus Design Group – studio zajmujące się produkcją gier komputerowych, założone przez Davida Kaemmera i Omara Khudariego, działające w latach 1987–2004. Firma ta była studiem producenckim Sierra Entertainment.

</doc>
<doc id="1495732" url="https://pl.wikipedia.org/wiki?curid=1495732" title="Ulica Zachodnia we Wrocławiu">
Ulica Zachodnia we Wrocławiu

Ulica Zachodnia we Wrocławiu jest jedną z głównych ulic Wrocławskiego Szczepina lub zwanego inaczej Przedmieścia Mikołajskiego. Przy ulicy Zachodniej znajduje się:
Do 1945 roku ulicą Zachodnią kursowały tramwaje. Obecnie kursują tam linie autobusowe:
Zarówno ze źródeł pisanych, jak i wykopalisk wiadomo, że w średniowieczu Odra poniżej Kępy Mieszczańskiej płynęła przez rybacką wówczas osadę Szczepin - w latach 1890-1898 podczas prac ziemnych przy ul. Zachodniej natknięto się m.in. na pozostałości czółna i inne dowody rybackiej aktywności w tym rejonie.
Do 1910 nosiła nazwę Kurzegasse, w latach 1910-1945 Westendstrasse.

</doc>
<doc id="1495735" url="https://pl.wikipedia.org/wiki?curid=1495735" title="Rejon winnicki">
Rejon winnicki

Rejon winnicki – jednostka administracyjna w składzie obwodu winnickiego Ukrainy.
Powstał w 1965. Ma powierzchnię 950 km2 i liczy około 80 tysięcy mieszkańców. Siedzibą władz rejonu jest Winnica.
W skład rejonu wchodzą 3 osiedlowe rady oraz 30 silskich rad, obejmujących 49 wsi i 2 osady.

</doc>
<doc id="1495736" url="https://pl.wikipedia.org/wiki?curid=1495736" title="Kurowska Góra (Pogórze Rożnowskie)">
Kurowska Góra (Pogórze Rożnowskie)

Kurowska Góra (402 m) – szczyt na Pogórzu Rożnowskim. Znajduje się w obrębie wsi Kurów, w widłach dróg krajowej nr 75 i wojewódzkiej nr 975. Na południowych zboczach (przy drodze nr 75) znajduje się czynny kamieniołom.
Kurowska Góra jest w większości zalesiona. Jej południowe i zachodnie podnóża opływa Dunajec. W północno-wschodnim kierunku grzbiet Kurowskiej Góry przez przełęcz łączy się z Dąbrowską Górą (583 m). Kurowska Góra wraz z leżącą po przeciwnej, lewej stronie Dunajca Białowodzką Górą tworzą pierwsze przewężenie doliny Dunajca w jej podgórskim, trzecim przełomie.
Na Kurowskiej Górze, zwanej też Zamczyskiem, Zamkową Górą lub Grodziskiem, znajdują się pozostałości późnołużyckiego grodziska, otoczonego wałem i fosą. Gród ten istniał jeszcze w XIII i XIV wieku. Według niektórych badaczy był to znany z przekazów piśmiennych zamek Lemiesz.

</doc>
<doc id="1495737" url="https://pl.wikipedia.org/wiki?curid=1495737" title="Dekanat Mława">
Dekanat Mława



</doc>
<doc id="1495738" url="https://pl.wikipedia.org/wiki?curid=1495738" title="Dekanat Żuromin">
Dekanat Żuromin



</doc>
<doc id="1495741" url="https://pl.wikipedia.org/wiki?curid=1495741" title="Rejon szarogrodzki">
Rejon szarogrodzki

Rejon szarogrodzki – była jednostka administracyjna w składzie obwodu winnickiego Ukrainy. Rozwiązany w 2020 roku, w wyniku reformy decentralizacyjnej.
Powstał w 1965. Miał powierzchnię 1140 km2, liczył około 65 tysięcy mieszkańców. Siedzibą władz rejonu był Szarogród.
W skład rejonu wchodziły 1 miejska rada oraz 31 silskich rad, obejmujących 55 wsi i 6 osad.

</doc>
<doc id="1495742" url="https://pl.wikipedia.org/wiki?curid=1495742" title="FORTIS Championships Luxembourg 2008">
FORTIS Championships Luxembourg 2008

Tenisowy turniej WTA FORTIS Championships Luxembourg 2008 odbył się w dniach 20 – 27 października w Luksemburgu na kortach twardych. Pula nagród wyniosła 600 tysięcy dolarów amerykańskich.

</doc>
<doc id="1495745" url="https://pl.wikipedia.org/wiki?curid=1495745" title="Zespół kanału łokciowego">
Zespół kanału łokciowego

Zespół kanału łokciowego (łac. "syndroma canalis ulnaris", ang. cubital tunnel syndrome) – zespół chorobowy wywołany uciskiem na nerw łokciowy. Choroba związana jest ze zwężeniem kanału łokciowego (struktura anatomiczna utworzona przez nadkłykieć przyśrodkowy kości ramiennej, więzadło ramienno-łokciowe i rozcięgno położone pomiędzy głowami zginacza łokciowego nadgarstka). Przyczynami zwężenia są urazy, stany zapalne lub zmiany zwyrodnieniowe stawów. 
U chorych występuje osłabienie i zanik dotyczące mięśni kłębiku. Stwierdza się zaburzenia czucia i ruchu w zakresie unerwienia nerwu łokciowego. Obserwuje się parestezje dotyczące palców ręki IV i V, szczególnie silne podczas zginania kończyny górnej w stawie łokciowym. Ponadto stwierdza się pozytywne wyniki testów diagnostycznych, takich jak: test Fromenta, test cyrkla i test Lüthy'ego oraz dodatni objaw Tinela-Hoffmana. Do rozpoznania często wymagane jest także badanie rentgenowskie stawu łokciowego.
W leczeniu stosuje się leki przeciwzapalne oraz zabiegi operacyjne.

</doc>
<doc id="1495749" url="https://pl.wikipedia.org/wiki?curid=1495749" title="Zespół rowka nerwu łokciowego">
Zespół rowka nerwu łokciowego



</doc>
<doc id="1495751" url="https://pl.wikipedia.org/wiki?curid=1495751" title="Dystrykt Agona">
Dystrykt Agona

Dystrykt Agona – dawny dystrykt w Regionie Centralnym w Ghanie. W wyniku reformy administracyjnej na przełomie lat 2007 i 2008 zmienił nazwę na Agona West i status dystryktu zwykłego na miejski.

</doc>
<doc id="1495754" url="https://pl.wikipedia.org/wiki?curid=1495754" title="Kościół św. Aleksandra">
Kościół św. Aleksandra



</doc>
<doc id="1495755" url="https://pl.wikipedia.org/wiki?curid=1495755" title="Trachemys scripta chichiriviche">
Trachemys scripta chichiriviche



</doc>
<doc id="1495761" url="https://pl.wikipedia.org/wiki?curid=1495761" title="Religia w Warszawie">
Religia w Warszawie

Religia w Warszawie – lista kościołów i związków wyznaniowych, prowadzących działalność religijną na terenie Warszawy.

</doc>
<doc id="1495769" url="https://pl.wikipedia.org/wiki?curid=1495769" title="Grzegorz Jerzy Ghica">
Grzegorz Jerzy Ghica

Grzegorz Jerzy Ghica (rum. "Grigore I Ghica"; zm. 1675) – hospodar Wołoszczyzny w latach 1660-1664 i 1672-1673 z rodu Ghica.
Był synem hospodara wołoskiego i mołdawskiego Jerzego Ghica. Wobec rosnących napięć pomiędzy Imperium Osmańskiego a Austrią (m.in. w okresie jego panowania IV wojna austriacko-turecka) próbował uniezależnić się od Turcji, prowadząc rokowania z Austrią. Został jednak usunięty i wyjechał do Austrii, gdzie przeszedł na katolicyzm.
Od jego syna Macieja (wielkiego bana, zm. 1708 na wygnaniu na Cyprze) pochodzili następni przedstawiciele rodu Ghica na tronach hospodarstw rumuńskich.

</doc>
<doc id="1495776" url="https://pl.wikipedia.org/wiki?curid=1495776" title="Radu Leon">
Radu Leon

Radu XII Leon, zwany też Radu Sprzedawca Ostryg (rum. "Radu Leon, Radu negustorul de scoici"), hospodar Wołoszczyzny w latach 1664-1669.
Był synem hospodara wołoskiego Leona Tomșy. Wprowadzony na tron przez Portę po ucieczce Grzegorza I Ghiki, który próbował nawiązując kontakt z Austrią uniezależnić Wołoszczyznę od Turcji. Swoją władzę opierał na już obecnych oraz sprowadzanych przez siebie na Wołoszczyznę Grekach fanariockich, w szczególności na rodzinie Cantacuzino (m.in. późniejszym hospodarze Șerbanie Kantakuzenie, który pełnił najważniejsze funkcje na jego dworze). W 1668 polityka ta doprowadziła do zamieszek antygreckich, których efektem było pozbawienie Radu tronu.

</doc>
<doc id="1495777" url="https://pl.wikipedia.org/wiki?curid=1495777" title="Splot Kiesselbacha">
Splot Kiesselbacha

Splot Kiesselbacha, miejsce Kiesselbacha, trójkąt Little'a, pole Little'a – obszar w przedniej dolnej części przegrody nosowej, gdzie następujące tętnice tworzą anastomozy:
Znaczenie kliniczne.
90% krwawień z nosa pochodzi ze splotu Kiesselbacha.
Historia.
Splot Kiesselbacha nosi nazwę od Wilhelma Kiesselbacha (1839–1902), niemieckiego otolaryngologa.

</doc>
<doc id="1495780" url="https://pl.wikipedia.org/wiki?curid=1495780" title="Antoni Popescu">
Antoni Popescu

Antoni Popescu (rum. "Antonie Vodă din Popeşti"), hospodar Wołoszczyzny w latach 1669-1672.
Pochodził z lokalnej rodziny bojarskiej. Protegowany potężnej rodziny Cantacuzino, na której czele stał Șerban Kantakuzen, zastąpił za jego sprawą na tronie Radu Leona, który obrócił się przeciwko Cantacuzino wobec zamieszek antygreckich. W opozycji do niego był ród Ghica, który ostatecznie doprowadził do zastąpienia go na tronie przez jednego ze swoich przedstawicieli.
Źródło: J. Demel, Historia Rumunii, Wrocław 1970.

</doc>
<doc id="1495781" url="https://pl.wikipedia.org/wiki?curid=1495781" title="New Historicism">
New Historicism



</doc>
<doc id="1495782" url="https://pl.wikipedia.org/wiki?curid=1495782" title="NASCAR Racing">
NASCAR Racing

NASCAR Racing – gra komputerowa typu wyścigi, wyprodukowana przez Papyrus Design Group i wydana w 1994 roku.
Opis gry.
Gracz wciela się w rolę kierowcy startującego w serii NASCAR. Ważną cechą gry, która odróżniała ją od wcześniejszych tego typu gier (np. "Richard Petty's Talladega" czy "Bill Elliott's NASCAR Challenge") tym, że posiadała wykupioną licencję na większość zespołów (wraz z ich sponsorami) i kierowców (w grze nie występowali tacy ówcześni kierowcy jak m.in. Dale Earnhardt, Bill Elliott, Dale Jarrett, Kyle Petty i Darrell Waltrip).
Gracz mógł współzawodniczyć z maksimum 38 innymi rywalami (na krótkich torach typu Bristol Motor Speedway czy też Martinsville Speedway z 32), istniał również tryb gry wieloosobowej (np. za pomocą LAN).
Jakkolwiek domyślnym trybem graficznym był tryb VGA, tak wersje wydawane na płytach CD-ROM oferowały również tryb SVGA, który można było osiągnąć za pomocą wpisania w wierszu poleceń komendy "nascar -h", jednakże większość ówczesnych komputerów klasy PC posiadała procesory 486 lub posiadające niską częstotliwość taktowania procesory Pentium.
W grze istniały następujące tory (oznaczone gwiazdką jedynie w dodatku):
Wśród torów brakowało między innymi torów Daytona International Speedway czy Indianapolis Motor Speedway.
Realizm w grze stał na wysokim poziomie. Wiernie oddano model zniszczeń, z tym, że gracz mógł włączyć niezniszczalność swojego samochodu. Występowały żółte flagi (oznaczające niebezpieczeństwo na drodze) a podczas wypadków na tor wyjeżdżał pace car. Gracz mógł również dokonać indywidualnych ustawień swojego samochodu na konkretny wyścig, np. ustawić ilość paliwa, ciśnienie w oponach, przełożenia skrzyni biegów, nachylenie tylnego spojlera etc.
W grze znajdował się również dodatek (nazwany "Paintkit"), dzięki któremu gracz mógł w dowolny sposób przemalować samochód, zmienić jego markę (do wyboru były Chevrolet Lumina, Ford Thunderbird i Pontiac Grand Prix) oraz markę opon (do wyboru Goodyear i Hoosier).
W grze nie było głosu ludzi (np. poleceń szefostwa zespołu czy komentarza), wyjątkiem było intro do gry, gdzie były kierowca NASCAR Ned Jarrett mówi: "I'm Ned Jarrett. From Papyrus, this is NASCAR Racing" ("Jestem Ned Jarrett. Oto NASCAR Racing od [firmy] Papyrus"). Muzykę do gry wykonywał zespół Skid Row, a jego basista, Rachel Bolan, pojawia się jako jeden z kierowców.

</doc>
<doc id="1495783" url="https://pl.wikipedia.org/wiki?curid=1495783" title="Raimond Aumann">
Raimond Aumann

Raimond Aumann (ur. 12 października 1963 w Augsburgu) – niemiecki piłkarz grający na pozycji bramkarza.
Kariera klubowa.
Aumann urodził się w Augsburgu. Karierę piłkarską rozpoczął w tamtejszym klubie FC Augsburg i występował tam jedynie w drużynie młodzieżowej. W 1980 roku przeszedł do Bayernu Monachium, ale początkowo nie miał szans na grę w pierwszym składzie i był rezerwowym dla Waltera Junghansa, Manfreda Müllera, a następnie Jeana-Marie Pfaffa. Dlatego też po kłopotach zdrowotnych tego drugiego w 1984 roku Raimond w końcu zadebiutował w niemieckiej Bundeslidze, a fakt ten miał miejsce 25 sierpnia w wygranym 3:1 wyjazdowym meczu z Arminią Bielefeld. Przez cały sezon bronił na przemian z belgijskim golkiperem i w 1985 roku wywalczył mistrzostwo Niemiec oraz dotarł do finału Pucharu Niemiec. W kolejnych trzech sezonach to jednak Pfaff był pierwszym bramkarzem Bawarczyków i to on w większym stopniu przyczynił się do wywalczenia mistrzostw kraju w latach 1986 i 1987, awansu do finału Pucharu Mistrzów w 1987 i wicemistrzostwa Niemiec w 1988. Po tym ostatnim sukcesie Belg odszedł do Lierse i Aumann stał się pierwszym bramkarzem Bayernu. W 1989 roku doprowadził FCB do zdobycia kolejnego tytułu mistrzowskiego, a osiągnięcie to Raimond powtarzał jeszcze w latach 1990 i 1994. Natomiast w 1991 i 1993 roku zostawał wicemistrzem Bundesligi. Po sezonie 1993/1994 odszedł z Bayernu, dla którego rozegrał 216 ligowych spotkań. Jego następcą został Oliver Kahn, który przybył do klubu latem 1994.
Nowym klubem Aumanna został turecki Beşiktaş JK. W sezonie 1994/1995 był podstawowym zawodnikiem tego klubu, wywodzącego się ze Stambułu i wywalczył z nim tytuł mistrza Turcji. W sezonie 1995/1996 doznał kontuzji stopy w jednym z testowych spotkań i pauzował przez prawie cały sezon rozgrywając w nim zaledwie 8 spotkań. Latem 1996 zdecydował się więc zakończyć piłkarską karierę.
Kariera reprezentacyjna.
W latach 1984-1985 Aumann rozegrał 7 meczów w młodzieżowej reprezentacji RFN U-21. Natomiast w pierwszej reprezentacji zadebiutował 6 września 1989 roku w zremisowanym 1:1 towarzyskim spotkaniu z Irlandią. W 1990 roku został powołany przez selekcjonera Franza Beckenbauera do kadry na Mistrzostwa Świata we Włoszech, jednak był tam tylko rezerwowym dla Bodo Illgnera i nie wystąpił w żadnym spotkaniu, a zawodnicy RFN wywalczyli tytuł mistrzów świata. W październiku przeciwko Szwecji (3:1) rozegrał ostatni mecz w kadrze narodowej. Łącznie wystąpił w niej 4 razy.

</doc>
<doc id="1495784" url="https://pl.wikipedia.org/wiki?curid=1495784" title="Trachemys scripta emolli">
Trachemys scripta emolli



</doc>
<doc id="1495787" url="https://pl.wikipedia.org/wiki?curid=1495787" title="Sokka">
Sokka

Sokka – postać fikcyjna. Bohater amerykańskiego serialu animowanego . W filmie aktorskim "Ostatni władca wiatru" wcielił się w niego Jackson Rathbone.
Opis.
15-letni wojownik z Południowego Plemienia Wody, zbyt młody kiedy mężczyźni ruszali na wojnę wziął na siebie rolę opiekuna plemienia. Razem z siostrą towarzyszy Aangowi w wykonywaniu jego zadania. W przeciwieństwie do przyjaciół, Sokka nie jest magiem, jednak nieraz ma okazję zademonstrować swój prawdziwy dar – pomysłowość. Jest dumny ze swojej fizycznej i psychicznej siły, choć nieraz jest zazdrosny o umiejętność "Bendingu". Jest niezwykle bystry, opiera się na nauce tam, gdzie mistycyzm i sztuki walki zawodzą, jednak poprzez niedojrzałe zachowanie sprawia, że pozostali nie doceniają jego intelektu. Zakochał się w szesnastoletniej księżniczce północnego plemienia wody – Yue. Po stracie Yue zakochał się w Suki.
Bronie.
Sokka używał nie dużego arsenału, zawsze i wszędzie zabierał ze sobą swój bumerang.
Jego najpotężniejszą bronią był jego miecz, kiedy Sokka uczył się u swego mistrza jak władać mieczem na końcu treningu wykuł sobie miecz z meteorytu który spadł na ziemie, Sokka również stracił ten miecz próbując ocalić siebie i Toph przed magami ognia.
Jego drugorzędną bronią był pojedynczy sztylet którego używał lecz nie posługiwał się nim zbyt zręcznie i nie pokonał nim dużo przeciwników.

</doc>
<doc id="1495792" url="https://pl.wikipedia.org/wiki?curid=1495792" title="Radiowy Dom Kultury">
Radiowy Dom Kultury

Radiowy Dom Kultury – magazyn, ukazujący się na antenie Programu III Polskiego Radia od października 2004 roku. Nadawany jest w każdą sobotę między 13.00 a 15.00 (dawniej między 12.00 a 15.00, później do 14:00). Na początku swego istnienia był programem o charakterze muzyczno-informacyjnym, obecnie – informacyjno-muzycznym.
Audycję przygotowują: Agnieszka Szydłowska (prowadzenie, kierownik), Agnieszka Obszańska (która zastąpiła Michała Margańskiego po jego odejściu do Programu I Polskiego Radia) i Michał Nogaś (instruktorzy).
Z Radiowym Domem Kultury stale współpracują dziennikarze, artyści, kuratorzy i krytycy sztuki oraz literatury, a także animatorzy kultury. Do tej grupy należą między innymi: Bogna Świątkowska, Justyna Sobolewska, Aneta Szyłak, Ewa Gołębiowska, Bartosz Marzec, Szymon Holcman, Martyna Sztaba, Marcel Andino Velez, Agnieszka Wołodźko, Tomasz Pindel, Joanna Warsza, Joanna Sokołowska, Magdalena Kardasz, Adam Gawęda, Michał Sobelman, Milada Ślizińska, Iwona Zając, Kaja Pawełek, Stach Szabłowski czy Urszula Śniegowska.
W programie pojawiają się goście z całego świata. Byli to między innymi: Sonic Youth, Róisín Murphy, Etgar Keret, Beastie Boys, Lao Che, L.Stadt, Yoko Ono, Sigur Rós, CocoRosie, Terence Davies, gwiazdy Open’er Festival. 
Radiowy Dom Kultury jest programem rzadko nadawanym ze studia Programu III Polskiego Radia. Dziennikarze podróżują po Polsce i świecie. Magazyn gościł między innymi w: Gdyni (co roku w czasie Open’er Festival), Wrocławiu, Gdańsku, Krakowie, Cieszynie. Na jego łamach pojawiały się także relacje między innymi z Hiszpanii, Francji, Niemiec, Izraela, Ukrainy i ze Stanów Zjednoczonych.
Plebiscyt na najważniejsze wydarzenia kulturalne roku.
Radiowy Dom Kultury prowadzi plebiscyt na najważniejsze wydarzenia kulturalne mijającego roku.
Kulturysta Roku.
Od roku 2010 Radiowy Dom Kultury przyznaje honorowy tytuł „Kulturysty Roku”. 

</doc>
<doc id="1495797" url="https://pl.wikipedia.org/wiki?curid=1495797" title="Miejsce Kiesselbacha">
Miejsce Kiesselbacha



</doc>
<doc id="1495798" url="https://pl.wikipedia.org/wiki?curid=1495798" title="Pole Little'a">
Pole Little'a



</doc>
<doc id="1495801" url="https://pl.wikipedia.org/wiki?curid=1495801" title="Trójkąt Little'a">
Trójkąt Little'a



</doc>
<doc id="1495805" url="https://pl.wikipedia.org/wiki?curid=1495805" title="Benedetto XVI">
Benedetto XVI



</doc>
<doc id="1495806" url="https://pl.wikipedia.org/wiki?curid=1495806" title="Siamion Szarecki">
Siamion Szarecki

Siamion Hieorhijewicz Szarecki (, , "Siemion Gieorgijewicz Szariecki"; ur. 23 września 1936 w Ławryszewie) – białoruski polityk, w 1996 przewodniczący Rady Najwyższej Republiki Białorusi XIII kadencji; zgodnie z konstytucją Białorusi z 1994 roku, po wygaśnięciu kadencji Alaksandra Łukaszenki 20 lipca 1999 roku, jako przewodniczący parlamentu wykonywał obowiązki prezydenta Białorusi; od 2001 roku mieszka w Stanach Zjednoczonych; doktor nauk ekonomicznych (odpowiednik polskiego stopnia doktora habilitowanego), profesor.
Życiorys.
Młodość i praca.
Urodził się 23 września 1936 roku we wsi Ławryszewo, w województwie nowogródzkim II Rzeczypospolitej. W 1959 roku ukończył Białoruską Państwową Akademię Gospodarstwa Wiejskiego, w 1970 roku – Mińską Wyższą Szkołę Partyjną. W 1984 roku uzyskał stopień doktora nauk ekonomicznych (odpowiednik polskiego stopnia doktora habilitowanego). W 1989 roku zdobył tytuł profesora. W 1996 roku został akademikiem Akademii Nauk Rolniczych Republiki Białorusi. Jest członkiem korespondentem Rosyjskiej Akademii Rolniczej, akademikiem Ukraińskiej Akademii Nauk Rolniczych i Międzynarodowej Akademii Procesów i Technologii Informacyjnych.
Od 1959 roku pracował jako zastępca przewodniczącego, a od 1963 roku – przewodniczący kołchozu „Zwiezda”. W latach 1970–1976 był starszym wykładowcą w Wyższej Szkole Partyjnej. Od 1976 roku pełnił funkcję kierownika Katedry Ekonomiki i Organizacji Produkcji Rolnej na tej uczelni. W latach 1984–1993 pracował jako przewodniczący kołchozu „Czyrwony Sciah” w rejonie wołożyńskim. W latach 1993–1994 był doradcą premiera Białorusi Wiaczasłaua Kiebicza. W 1994 roku założył i objął funkcję przewodniczącego Białoruskiej Partii Agrarnej (według innego źródła w latach 1992–1998 był współprzewodniczącym Zjednoczonej Agrarno-Demokratycznej Partii Białorusi, od 1994 roku pod nazwą Partia Agrarna).
Działalność parlamentarna i późniejsza.
W drugiej turze wyborów parlamentarnych 28 maja 1995 roku został wybrany na deputowanego do Rady Najwyższej Republiki Białorusi XIII kadencji z Nowogródzkiego Wiejskiego Okręgu Wyborczego Nr 138. 9 stycznia 1996 roku został zaprzysiężony na deputowanego. W tym samym miesiącu wybrano go na przewodniczącego Rady Najwyższej. 1 kwietnia został przewodniczącym stałej delegacji Rady do Zgromadzenia Parlamentarnego OBWE, 21 czerwca – przewodniczącym delegacji Rady do Zgromadzenia Parlamentarnego Stowarzyszenia Białorusi i Rosji.
27 listopada 1996 roku, po dokonanej przez prezydenta Alaksandra Łukaszenkę kontrowersyjnej i częściowo nieuznanej międzynarodowo zmianie konstytucji, nie wszedł w skład utworzonej przez niego Izby Reprezentantów Zgromadzenia Narodowego Republiki Białorusi I kadencji. Uznał prezydencką reformę konstytucyjną za bezprawną i, pozostając wierny konstytucji z 1994 roku, kontynuował wraz z częścią deputowanych pracę Rady Najwyższej. Również Zgromadzenie Parlamentarne OBWE (ZP OBWE) uznawało nadal Radę Najwyższą za legalny parlament Białorusi. Co najmniej do września 2000 roku Siamion Szarecki wraz z trzema innymi deputowanymi Rady: Wiktarem Chomiczem, Anatolem Labiedźką i Uładzimirem Nisciukiem – posiadał status członka ZP OBWE i uznawany był przez ten organ za część stałej delegacji Białorusi. Budziło to niezadowolenie i protesty m.in. ze strony przedstawicieli władz Rosji, jednak status Szareckiego został dwukrotnie potwierdzony przez ZP OBWE – w styczniu 1997 i lipcu 1998 roku. W latach 1998–1999 kilkakrotnie odwiedzał on polski parlament, gdzie przyjmowany był jako przewodniczący jedynego legalnego parlamentu Białorusi. Spotkał się m.in. z marszałek Senatu Alicją Grześkowiak i wicemarszałkiem Senatu Andrzejem Chronowskim. W 1999 opuścił stanowisko przewodniczącego Białoruskiej Partii Agrarnej. 21 lipca 1999 roku, po zakończeniu zgodnie z konstytucją z 1994 roku kadencji prezydenta Łukaszenki, Szarecki został mianowany przez deputowanych pozostających w Radzie Najwyższej pełniącym obowiązki prezydenta Republiki Białorusi. Pod koniec lipca opuścił kraj i zamieszkał w Wilnie, gdzie był przyjmowany jako szef prawomocnej władzy Białorusi, miał m.in. przydzieloną ochronę państwową. Zgodnie z Konstytucją Białorusi z 1994 roku jego mandat deputowanego do Rady Najwyższej zakończył się 9 stycznia 2000 roku; kolejne wybory do tego organu jednak nigdy się nie odbyły.
W lipcu 2001 roku wyemigrował do Stanów Zjednoczonych, gdzie otrzymał azyl polityczny. Mieszka w mieście Livermore w stanie Kalifornia. Śledzi wydarzenia polityczne na Białorusi, co miesiąc uczestniczy w spotkaniach koła pracowników naukowych w San Francisco. Publikuje artykuły na temat Białorusi w prasie kalifornijskiej i innej. Pracuje nad książką – pracą naukową pt. "Prizraki i riealii kommunizma". Nie planuje powrotu na Białoruś, uzasadniając to obawą przez represjami politycznymi ze strony władz:
Życie prywatne.
Siamion Szarecki jest żonaty. Ma dwóch synów, z których jeden ukończył studia na uniwersytecie w Stanach Zjednoczonych, oraz pięcioro wnucząt. Jest prawosławny. W 1995 roku mieszkał w Mińsku.

</doc>
<doc id="1495807" url="https://pl.wikipedia.org/wiki?curid=1495807" title="Bobolowie herbu Leliwa">
Bobolowie herbu Leliwa

 Bobolowie herbu Leliwa – polski ród szlachecki.
Historia.
Rodzina Bobolów jest średniowiecznym rodem szlacheckim, którego kolebką były ziemie śląskie. Do mieszkańców m. Sychowa, niewielkiej w XIII w. wsi książęcej, koło Książa, należał „Bobola z bratem swym Secesławem”. On też prawdopodobnie jest protoplastą całego, szeroko w późniejszych czasach rozgałęzionego, rodu Bobolów. Korzystając z uzyskanej swobody ruchów łazęków, dotarł Bobola ze swym bratem w pobliże opactwa cystersów w Henrykowie, leżącego na linii Wrocław-Kamieniec, gdzie dorobił się kawałka ziemi, na którym założył osiedle; „Bobolice” i za zasługi wojenne, otrzymał od Henryka Brodatego tu posiadłości, oraz zdobył herb Leliwa.
W okolicach Henrykowa przebywali rodzeni bracia: Przybysław, Boguchwał, Wojsław i Gostacho Bobolowie. Jednak w 1239 r. „dziedzice na Bobolicach” utracili swą ojcowiznę. Zmuszono ich do sprzedaży Bobolic opatowi Cystersów henrykowskich, Bodonowi.
Jeszcze w 1315 r. pojawia się jeden z Bobolów na Śląsku, podkomorzy księcia Leszka raciborskiego, nazwany w dokumencie Wacław „Bobulca”. W pierwszych dziesiątkach lat XIV wieku w Małopolsce, pojawiają się Bobolowie, do których należy; „comes Nicolaus dictus Bobola”, cześnik królowej Jadwigi, żony Władysława Łokietka i pierwszych dwu żon
Kazimierza Wielkiego, oraz Jakub Bobola z Piasków, który przyczynił się do fundacji kościoła Wszystkich Świętych w Krakowie.
W XV i XVI w. pojawiają się Bobolowie piszący się "z Piasków" lub "z Wielkiego i Małego Piasku"; m.in.; w okolicach Jarosławia, Lwowa, Przemyśla, Przeworska, Sanoka i Krosna. Pod koniec XVI i przez wiek XVII, występują też w woj. sandomierskiem.
Jednym z najstarszych z rodu był Jan Bobola z Piasków – właściciel Tywoni (4 km na wschód od Jarosławia), stały świadek licznych zapisów, jakich w latach 1467—1486 dokonywał podkomorzy przemyski, później wojewoda bełski, ruski, sandomierski i krakowski – Spytko z Jarosławia.
Największych posiadłości dorobili się trzej Bobolowie: Jan Bobola (1464-1533) z Piasków ze Strachociny – dziedzic Strachociny – dóbr koło Sanoka. Prawnukiem jego był św. Andrzej Bobola. Posiadał na własność, lub też dzierżawił wsi; Tywonię, Sadową, Grabownicę, Małnów, Sarny, Strachocinę i połowę Nadyb, Górki (powiat brzozowski), Sczyrczkową.
Jakub Bobola (zm. 1636) pobierał dochody z wsi: Krościenko Wyżne, Wilczyce, Dacharzów, Jankowice Kościelne (Sandomierskie), Skrzypaczewice, Zbigniewice, Ruszcza, Nietnia, Postronna i Niedrzwica.
Największy majątek posiadał; Andrzej Bobola (podkomorzy), który obok starostw Rohatyn, Pilzno, Gniewków, Dybów i Dobrowoda, dziedziczył lub otrzymał od króla Zygmunta III wsi Zmiennicę, Krościenko Wyżne i Niżne, Podwinie, Leszczynę, Królewkę, Leśniówkę, Nową Wolę, Rzepiennik, Lubuszę, Czychawkę, Złotą, Kryg, Binarową i Sadków.
Herb.
Rodzina Bobolów używała średniowiecznego herbu Leliwa ("Leliwczyk", "Leliwita") – polski herb szlachecki.
Herb ten miał w polu błękitnym lub czerwonym półksiężyc złoty, do góry rogami obrócony a nad nim sześciopromienną gwiazdę złotą. W klejnocie siedem piór pawich, a na nich taki sam półksiężyc z gwiazdą. Najstarsze pieczęcie z tym herbem to: Jerzy Leliwita (początek XIV w.), potem Spicymira z Piasków de Arena, inne pieczęcie: 1334 (kasztelan krakowski Spycimir), 1352 (kasztelan wojnicki Jaśko Tarnowski), 1373 Epitafium Wierzbięty z Branic 1425.
Dwory Bobolów były cenione w wieku XVII, jako jedne z piękniejszych w Rzeczypospolitej, w których bywali słynni jezuici. (Tacy, jak np. ks. Piotr Skarga). Do rezydencji Bobolów należała m.in.; Strachocina, Iskrzynia.
Bobolowie byli właścicielami wielu miejscowości w ziemi sandomierskiej i przemyskiej.
Stali się fundatorami klasztorów, uczelni jezuickich, i zajmowali wysokie urzędy.

</doc>
<doc id="1495808" url="https://pl.wikipedia.org/wiki?curid=1495808" title="Batalion „S”">
Batalion „S”

 Batalion „S” – jednostka specjalna Polskich Sił Zbrojnych.
Sformowany 17 kwietnia 1942 w okolicach Jangi Jul koło Taszkentu z najmłodszych wiekiem żołnierzy jako specjalna jednostka dyspozycyjna. Dowódcą mianowany został, przeniesiony z Wielkiej Brytanii, rotmistrz Zbigniew Kiedacz.
Skład organizacyjny.
16 maja 1942 batalion liczył piętnastu oficerów i 360 szeregowych, miał dwa konie do biedek i jeden motocykl. 1 lipca rozrósł się do szesnastu oficerów i 400 szeregowych.
Uzbrojenie batalionu stanowiły: karabiny – SWT wz. 40 (według etatu – 138), pistolety maszynowe – PPSz wz. 41 (153), ckm – „Maxim” wz. 10 (6), rkm – „Diegtiariew” wz. 28 (9), rewolwery – „Nagant” wz. 1895 (609) i moździerze 82 mm Wz. 37 (6)
Na Bliskim Wschodzie.
8 sierpnia 1942 batalion został przewieziony koleją do Krasnowodska. Zdano tam broń sowiecką i załadowano się na statek. 14 sierpnia oddział wyładował się w perskim porcie Pahlevi. Na drugi dzień został zakwaterowany w obozie przejściowym. Miał wtedy 662 oficerów i szeregowych, z czego 24 w szpitalach.
Przeformowanie.
3 października 1942 Batalion „S” przekształcony został w 15 Pułk Kawalerii Pancernej. Stał się tym samym jednostką rozpoznawczą 5 Kresowej Dywizji Piechoty. 1 grudnia 1943 pułk przemianowano na 15 Pułk Ułanów Poznańskich.

</doc>
<doc id="1495811" url="https://pl.wikipedia.org/wiki?curid=1495811" title="Jerzy Duca">
Jerzy Duca

Jerzy Duca (rum. "Gheorghe Duca"; w niektórych tekstach polskich – "Dukas", zm. 1685) – hospodar Mołdawii, w latach 1665–1666, 1668–1672 i 1678–1683, jako Jerzy III, oraz hospodar Wołoszczyzny, w latach 1673–1678, jako Jerzy II.
Biografia.
Pochodził z rodziny greckiej rodziny Ducasów. Kilkakrotnie obejmował rządy w Mołdawii i na Wołoszczyźnie, jednak na krótkie okresy, osadzany i odwoływany przez Turków. 
W 1672 odsunięty od władzy pod zarzutem opóźnienia z posiłkami dla tureckiej wyprawy przeciwko Polsce (jej efektem było zdobycie Kamieńca Podolskiego). Władzę na Wołoszczyźnie objął w ramach porozumienia z rodem Cantacuzino – odwołany został, gdy doszło do konfliktu z nim. 
W czasie swoich trzecich rządów w Mołdawii próbował realizować plan rozszerzenia znajdujących się pod kontrolą mołdawską terenów na północnym brzegu Dniestru (włączonych do Mołdawii przez Turków po zwycięstwie w 1672), tytułował się nawet hetmanem kozackim. Jego siedzibą miała być wtedy podolska Peczara. W 1683 wziął udział w wyprawie tureckiej na Wiedeń – po porażce w bitwie pod jego murami, wracając do kraju (gdzie wcześniej wybuchł bunt bojarów, oczekujących polskiej pomocy przeciw Turkom) został ujęty przez Polaków. Zmarł we Lwowie. Był ojcem hospodara Konstantyna Duki.
Był często przywoływany w Rumunii podczas drugiej wojny światowej z powodu swojego panowania na ziemiach za Dniestrem – w 1941 włączono w granice Rumunii tereny pomiędzy Dniestrem a Bohem (tzw. Transnistrię).

</doc>
<doc id="1495814" url="https://pl.wikipedia.org/wiki?curid=1495814" title="Dig Out Your Soul">
Dig Out Your Soul

Dig Out Your Soul – siódmy album studyjny zespołu Oasis wydany 6 października 2008. Pierwszy album zespołu dostępny w pełni w internecie na stronach serwisu MySpace. Nagrania odbywały się w legendarnych Abbey Road Studios w Londynie. Za brzmienie płyty odpowiada Dave Sardy, który wspomagał zespół przy ostatnim regularnym krążku "Don't Believe the Truth" z maja 2005 roku.
Pierwszym singel z płyty jest utwór "The Shock of the Lightning", wydany 29 września 2008.

</doc>
<doc id="1495815" url="https://pl.wikipedia.org/wiki?curid=1495815" title="Discantus">
Discantus

Discantus (gr. "dís" - dwa razy; łac. "cantus" - śpiew, "discantus" - niezgodny, przeciwstawny śpiew) - technika w polifonii średniowiecznej.
W średniowiecznych klasztornych szkołach Szkoła St. Martial i Notre-Dame (XI/XII w.) w technice "discantus" wprowadzono dokładną rytmizację głosów opartą na starogreckich stopach metrycznych. Zamiast długobrzmiących nut chorałowych wprowadzono głosy śpiewające w tych samych lub podobnych wartościach rytmicznych. Mogły one być przeciwstawiane sylabami w obu głosach, które prowadzone były zgodnie z tekstem, w tym samym sylabicznym pulsie. Możliwe było także przeciwstawianie melizmatów, realizowanych przez oba głosy w długich frazach bez tekstu na samych samogłoskach. Termin ten stosowano w odniesieniu do kompozycji powstałych przed wykształceniem się organum melizmatycznego.
W XIV w. termin ten był używany ogólnie w stosunku do kontrapunktu, a pojawił się w traktacie o gatunkach kontrapunktu "Ars discantus" Johannesa de Muris.
W XV-wiecznej muzyce angielskiej termin ten oznaczał dwugłosowy śpiew, w którym głosy prowadzone są w równoległych interwałach tercji lub seksty lub decymy (była to początkowa forma fauxbourdonu).
"Discantus supralibrum" to dołączanie do zapisanego głosu tenoru innych głosów w formie improwizacji.
Dyszkantem zwany jest najwyższy, falsetowy rodzaj głosu ludzkiego oraz o analogicznym brzmieniu wysoki głos w organach.

</doc>
<doc id="1495824" url="https://pl.wikipedia.org/wiki?curid=1495824" title="Trachemys venusta grayi">
Trachemys venusta grayi



</doc>
<doc id="1495825" url="https://pl.wikipedia.org/wiki?curid=1495825" title="Corona Schröter">
Corona Schröter

Corona (Elisabeth Wilhelmine) Schröter (ur. 14 stycznia 1751 w Guben, zm. 23 sierpnia 1802 w Ilmenau) – niemiecka śpiewaczka i aktorka.
Corona Schröter była najstarszym dzieckiem Johanna Friedricha Schrötera (zm. 1811), oboisty w orkiestrze wojskowej; jej matka Marie Regine była córką szewca i majstra garbarskiego. Miała dwóch braci i o 15 lat młodszą siostrę. Jej brat Johann Samuel był pianistą i kompozytorem.
Gdy rodzina Schröterów przeniosła się do Lipska, Corona kształciła się w śpiewie u Johanna Adama Hillera. Już jako czternastolatka wystąpiła na scenie, odniosła sukces i była ubóstwiana przez miłośników sztuki. Wtedy poznał ją Johann Wolfgang von Goethe, który właśnie studiował w Lipsku. Wywarła na nim silne wrażenie i głęboko zapadła mu w pamięć.
W październiku 1776 na wniosek Goethego została zaangażowana w Weimarze do dworskiego teatru (amatorskiego) jako śpiewaczka i aktorka. Dzięki wrodzonemu wdziękowi stała się główną postacią tego teatru. Goethe wyrażał wobec niej swe uwielbienie, z czego musiał się usprawiedliwiać przed swą przyjaciółką Charlottą von Stein. Przypadła jej rola "Ifigenii" w prapremierze sztuki Goethego "Ifigenia w Taurydzie", w której występował również Goethe. Wszyscy byli zachwyceni oprócz C. von Stein, która pozostała obojętna. 
Ostatecznie teatr dworski w tej postaci dotrwał tylko do roku 1783. Corona jednak nadal była przy dworze jako śpiewaczka kameralna. Od 1788 r. zaczęła wycofywać się z życia dworskiego, czuła się wyobcowana w towarzystwie, gdzie kiedyś święciła triumfy. Ze względu na zły stan zdrowia wywołany postępującą gruźlicą przeniosła się do Ilmenau, gdzie zmarła w obecności swej wieloletniej przyjaciółki Wilhelminy Probst.
Grób Corony znajduje się w historycznej części cmentarza w Ilmemau. Płyta nagrobkowa została położona w stulecie śmierci artystki.

</doc>
<doc id="1495834" url="https://pl.wikipedia.org/wiki?curid=1495834" title="Lamborghini Tipo">
Lamborghini Tipo



</doc>
<doc id="1495836" url="https://pl.wikipedia.org/wiki?curid=1495836" title="Far Away">
Far Away



</doc>
<doc id="1495838" url="https://pl.wikipedia.org/wiki?curid=1495838" title="Andrzej Klimaszewski (kajakarz)">
Andrzej Klimaszewski (kajakarz)

Andrzej Aleksander Klimaszewski (ur. 26 listopada 1954 w Poznaniu) – polski kajakarz, medalista mistrzostw świata, olimpijczyk.
Największe sukcesy odniósł w startach na nieolimpijskim dystansie 10000 m w kajakach czwórkach (K-4). Trzykrotnie był wicemistrzem świata w tej konkurencji: w Belgradzie (1978) (partnerzy: Krzysztof Lepianka, Zbigniew Torzecki, Zdzisław Szubski), w Duisburgu (1979) (partnerzy: Lepianka, Torzecki, Szubski) i w Nottingham (1981) (partnerzy: Leszek Jamroziński, Ryszard Oborski, Szubski). Dwa razy zdobywał brązowe medale: w Sofii (1977) (partnerzy: Lepianka, Torzecki, Szubski) i w Tampere (1983) (partnerzy: Ireneusz Ciurzyński, Oborski, Krzysztof Szczepański).
Startował na Igrzyskach Olimpijskich w 1980 w Moskwie w konkurencji kajaków-dwójek (K-2) na 1000 m w parze z Krzysztofem Lepianką; odpadli w repasażach.
Klimaszewski był pięciokrotnym mistrzem Polski: w wyścigu K-1 na 10000 m (1979), K-2 na 500 m (1980), K-2 na 10000 m (1980, 1981 i 1982).
Był zawodnikiem Warty Poznań.

</doc>
<doc id="1495841" url="https://pl.wikipedia.org/wiki?curid=1495841" title="Mikoła Szylahowicz">
Mikoła Szylahowicz

Mikoła Szylahowicz (biał. Мікола Шыляговіч lub Шэляговіч; ur. 21 lipca 1956 w rejonie drohiczyńskim) – białoruski działacz społeczny i kulturalny na Polesiu, założyciel stowarzyszenia "Полісьсе", zwolennik autonomii obwodu brzeskiego w ramach państwa białoruskiego. 
Życiorys.
Kulturą i tradycjami Polesia zaczął się interesować już podczas studiowania filologii na Białoruskim Uniwersytecie Państwowym. W młodości pisał wiersze w języku poleskim. W 1982 opublikował w piśmie "Hołas Radzimy" artykuł "Głos dawnych Bałtów", w którym wskazywał na związki historyczne i etniczne między Jaćwingami a współczesnymi mieszkańcami Polesia. Tworzą oni w jego opinii odrębny od Białorusinów naród. Za swe poglądy był prześladowany przez KGB i zwolniony z pracy. 
14 kwietnia 1988 powołał do życia Towarzystwo Społeczno–Kulturalne "Poliśsie", które opowiadało się za odrodzeniem języka zachodniopoleskiego oraz uznaniem Poleszuków za odrębny etnos. W dziedzinie politycznej stowarzyszenie proponowało stworzenie federacji białorusko-poleskiej, względnie powstanie autonomicznego Polesia w ramach niepodległej Białorusi. Początkowo Szylahowicz był członkiem Białoruskiego Frontu Narodowego, jednak później jego działalność spotkała się z ostrą krytyką białoruskich nacjonalistów, m.in. Niła Hilewicza. Zarzucano mu rozbijanie integralności terytorialnej Białorusi oraz działanie z ispiracji służb radzieckich. 
W 1988 "Czyrwona Zmiena" udostępniła swe łamy dla drukowania pisma "Балесы Полісься", które od 1989 wychodziło jako niezależna gazeta wydawana w języku poleskim, publikując teksty o charakterze krajoznawczym, historycznym i kulturowym oraz komunikaty stowarzyszenia "Полісьсе". W tym samym roku rozpoczęto wydawanie pisma "Збудінне", będącego oficjalnym organem Rady Inicjatywnej Związku na Rzecz Odrodzenia Jaćwieży.
Był założycielem i przewodniczącym Partii wszystkie białoruskiej jedności i zgody. Nieco później został usunięty z tego stanowiska przez Dmitry Bulakhov.
Po odejściu z polityki, gdyż od połowy 90. do chwili obecnej pracuje w gospodarstwie "SHELENG GRUPA», od kwietnia 2008 - Wiceprzewodniczący Rady Dyrektorów Unii «Rosyjski systemy automatyki».

</doc>
<doc id="1495842" url="https://pl.wikipedia.org/wiki?curid=1495842" title="Sophora japonica">
Sophora japonica



</doc>
<doc id="1495846" url="https://pl.wikipedia.org/wiki?curid=1495846" title="Park Stanowy Berlin-Ichthyosaur">
Park Stanowy Berlin-Ichthyosaur



</doc>
<doc id="1495855" url="https://pl.wikipedia.org/wiki?curid=1495855" title="Savin’ Me">
Savin’ Me

Savin’ Me – ballada rockowa kanadyjskiego zespołu Nickelback, wydana jako czwarty singel z piątej studyjnej płyty formacji – "All the Right Reasons". Premiera singla w Stanach Zjednoczonych miała miejsce 25 kwietnia, natomiast w Wielkiej Brytanii singel ukazał się 5 czerwca 2005 roku. Na stronie B singla znalazły się utwory „Animals” oraz „Follow You Home” w wersjach koncertowych. Singel ukazał się nakładem wytwórni Roadrunner Records. Singel dostępny był również w formie digital download. Utwór został zamieszczony na piątej pozycji na krążku, trwa 3 minuty i 39 sekund. Autorem tekstu do utworu jest wokalista grupy Chad Kroeger. Muzykę skomponował wspólnie cały zespół. Utwór „Savin’ Me” jest pierwszym utworem w dorobku grupy, gdzie słychać jest brzmienie nowych instrumentów, fortepianu oraz skrzypiec. Na fortepianie w utworze zagrał członek z ekipy technicznej zespołu Tim „Timmy” Dawson. Zagrał on także na fortepianie w utworze „If Everyone Cared”, wydanym na singlu.
Znaczenie tekstu.
Tekst utworu opowiada historię mężczyzny znajdującego się w pomieszczeniu przypominającym więzienie, gdzie jest zupełnie sam. Jedyną rzeczą której potrzebuje to kobieta, dzięki której mógłby zmienić się na lepsze, zmienić swój stosunek do świata.
Brzmienie utworu rozpoczyna się od gry gitary akustycznej, dopiero w refrenie piosenki słychać jest ostrzejsze gitary, oraz dźwięki skrzypiec. Utwór posiada także solówkę gitarową. Kompozycja kończy się dźwiękami fortepianu.
Pozycje na listach.
Utwór zajął pierwsze miejsce na kanadyjskiej liście Canadian BDS Airplay Chart, oraz dotarł do 19 miejsca w rankingu Billboard Hot 100. Utwór znalazł się także na 14 miejscu w zestawieniu Pop 100. W zestawieniu Mainstream Rock Tracks "Savin’ Me" dotarło do dość wysokiej, 11 pozycji. W innych krajach utwór zajmował dalsze lokaty, z wyjątkiem Nowej Zelandii, gdzie w zestawieniu New Zealand Singles Chart dotarł do miejsca 8. Utwór w 2006 roku znalazł się także na ścieżce dźwiękowej do popularnego serialu „Skazany na śmierć”.
Utwór został wykonany na żywo przez grupę, podczas gali rozdania Juno Awards w Vancouver w roku 2006, gdzie grupa zdobyła 2 statuetki. Popularny amerykański piosenkarz Chris Daughtry kilkakrotnie wykonywał na swoich koncertach cover tego utworu.
Teledysk.
Teledysk do utworu kręcony był w styczniu 2006 roku. Teledysk rozpoczyna się od sceny kiedy przypadkowy przechodzień ratuje życie idącemu ulicą człowiekowi, który jest zajęty rozmową przez telefon komórkowy. Ocalony zaczyna widzieć u innych ludzi tajemnicze cyferki nad głową. Okazuje się, iż jest to czas jaki pozostał im do końca życia. Chodząc ulicami miasta obserwuje czas u ludzi. W pewnym momencie zauważa karetkę pogotowia, która zabiera staruszkę. Obserwuje ostatnie 10 sekund jej życia. Po pewnym czasie zauważa iż tylko on nad swą głową nie ma tajemniczego czasomierza. Idąc dalej ulicą spogląda na kobietę zbliżającą się do swego samochodu, która za chwilę ma umrzeć. W ostatniej chwili ratuje jej życie przed spadającą z góry rzeźbą, która spada na samochód. Wówczas moc dostrzegania czasu pozostałego do śmierci przechodzi na nią. Premiera teledysku nastąpiła w lutym 2006 roku. Reżyserem clipu jest Nigel Dick.
Lista utworów na singlu.
UK 3-track single (13 czerwca 2006)
Twórcy.
Nickelback
Muzycy sesyjni:
Produkcja
Pozostali

</doc>
<doc id="1495860" url="https://pl.wikipedia.org/wiki?curid=1495860" title="Zbudinnie">
Zbudinnie

Zbudinne (pol. Збудінне; biał. Абуджэньне) – regionalne czasopismo białoruskie wydawane w latach 1989–1995 przez Radę Inicjatywną Ruchu na Rzecz Odrodzenia Jaćwieży. 
Pismo było kontynuacją „Baliesów Poliśsja”, które drukowano jako wkładkę regionalną do „Czyrwonej Zmieny”. Na łamach „Zbudinnia” ukazywały się teksty dotyczące przeszłości regionu, jego kultury, tożsamości i języka. Teksty drukowano w językach poleskim, białoruskim – pisanym łacinką i grażdanką, rosyjskim i ukraińskim. 

</doc>
<doc id="1495861" url="https://pl.wikipedia.org/wiki?curid=1495861" title="Region Oresund">
Region Oresund



</doc>
<doc id="1495865" url="https://pl.wikipedia.org/wiki?curid=1495865" title="Dekanat Rypin">
Dekanat Rypin



</doc>
<doc id="1495867" url="https://pl.wikipedia.org/wiki?curid=1495867" title="Dekanat Dobrzyń nad Drwęcą">
Dekanat Dobrzyń nad Drwęcą



</doc>
<doc id="1495872" url="https://pl.wikipedia.org/wiki?curid=1495872" title="Sławomir Górzyński">
Sławomir Górzyński

Sławomir Górzyński (ur. 21 sierpnia 1962 w Belgradzie) – polski historyk, heraldyk, wydawca, współautor i współredaktor serii "Ziemianie polscy XX wieku", od 1989 roku redaktor naczelny Biuletynu Polskiego Towarzystwa Heraldycznego, od 2010 Rocznika Polskiego Towarzystwa Heraldycznego; redaktor naczelny "Rocznika Skierniewickiego", zastępca redaktora kwartalnika „Forum Artis Rhetoricae”; współredaktor serii "Szlachta i ziemiaństwo na ziemiach dawnej Rzeczypospolitej", członek redakcji serii „Społeczeństwo staropolskie. Seria nowa”.
Wspólnie z Tadeuszem Epszteinem opublikował odnaleziony rękopis K. Pułaskiego: "Kronika polskich rodów szlacheckich Podola, Wołynia i Ukrainy". Jest autorem ponad stu sześćdziesięciu prac naukowych, książek, artykułów z zakresu historii i nauk pomocniczych historii (głównie epigrafiki, heraldyki, genealogii, chronologii i biografistyki) m.in. w: "Miscellanea Historico-Archivistica", "Biuletynie Polskiego Towarzystwa Heraldycznego", "Roczniku Polskiego Towarzystwa Heraldycznego", "Archeionie", "Adlerze", "Computer und Genealogie". Zajmuje się heraldyką, dziejami elit głównie ziemiaństwa i szlachty; kolejnym obszarem badawczym są dzieje emigracji polskiej, głównie we Francji. Właściciel Edition La Rama (Francja).
Był koordynatorem projektu realizowanego w latach 2019-2021 przez Polskie Towarzystwo Historyczne, mającego na celu utworzenie muzeum poświęconego Liceum Polskiemu w Villard-de-Lans.
Życiorys.
Ukończył studia na Wydziale Historycznym Uniwersytetu Warszawskiego (1981–1986), gdzie uzyskał stopień magistra. Był stypendystą Rządu Republiki Francji w Paryżu. 
W latach 1987–1992 był doktorantem Instytutu Historii Polskiej Akademii Nauk. W 1991 roku, wraz z Krzysztofem Dąbrowskim, założył Wydawnictwo DiG, które specjalizuje się w publikowaniu książek historycznych zarówno naukowych, jak i popularnonaukowych oraz źródeł. W ramach działalności wydawnictwa uruchomił serie: "Ziemianie polscy XX wieku", "Człowiek. Symbol. Historia", "Pamiętniki Polskie XVII–XX wieku", "Ludzie Niezwyczajni", "Szlachta polska". Zajmuje się także wydawaniem periodyków: "Dzieje Najnowsze" (od 1993 roku), "Przegląd Historyczny" (od 1999 roku), "Rocznik Polskiego Towarzystwa Heraldycznego" (od 1993)", Rocznik Skierniewicki" (od 2021)", Miscellanea Historico-Archivistica" (od 1994).
W 2007 roku uzyskał stopień doktora nauk humanistycznych w zakresie historii na Akademii im. Jana Długosza w Częstochowie za rozprawę "Arystokracja polska w Galicji. Studium heraldyczno-genealogiczne", a w 2013 roku stopień naukowy doktora habilitowanego, nadany przez Radę Naukową Instytutu Historii Uniwersytetu im. Adama Mickiewicza w Poznaniu. Był profesorem nadzwyczajnym w Instytucie Historii Uniwersytetu w Opolu. 23 stycznia 2023 roku otrzymał postanowieniem Prezydenta tytuł profesora nauk humanistycznych. Jest recenzentem prac doktorskich oraz habilitacyjnych. Członek Komisji Habilitacyjnych.
Jest żonaty z Iwoną Dacką-Górzyńską, z którą ma dwóch synów: Dobrogosta i Ewarysta urodzonych w 2008 roku. Najstarszy syn Krzysztof Aleksander urodził się w 1987 roku.

</doc>
<doc id="1495874" url="https://pl.wikipedia.org/wiki?curid=1495874" title="Białowodzka Góra">
Białowodzka Góra

Białowodzka Góra (616 m) – szczyt Beskidu Wyspowego na wschodnim krańcu Pasma Łososińskiego.
Topografia.
Białowodzka Góra ma dwie kulminacje: południową Rozdziele (616 m) i północną – Zamczysko (606 m). Północne stoki opadają stromo do doliny Dunajca w Tęgoborzu, wschodnie równie stromo do Dunajca naprzeciwko Dąbrowskiej Góry znajdującej się już na Pogórzu Rożnowskim. Dunajec dokonał przełomu między tymi szczytami, obecnie oddziela je Jezioro Rożnowskie. Południowo-zachodnie i południowe stoki Białowodzkiej góry opadają do doliny potoku Smolnik w miejscowościach Chomranice, Klęczany i Marcinkowice, w kierunku północno-zachodnim tworzy grzbiet, którym łączy się z Chełmem w Paśmie Łososińskim.
Białowodzka Góra wraz z leżącą po przeciwnej, prawej stronie Dunajca Dąbrowską Górą i Kurowską Górą tworzą pierwsze przewężenie doliny Dunajca w jej pogórskim, trzecim przełomie.
Opis szczytu.
Obydwa wierzchołki Białowodzkiej Góry łączy grzbiet o długości 500 m. Na grzbiecie tym i na jego południowych stokach występuje kilka grzęd skalnych zbudowanych z drobno- oraz średnioziarnistych piaskowców płaszczowiny magórskiej. Białowodzką Górę porasta las, ale grzbiet i część jego stoków jest bezleśna, zajęta przez pola uprawne i zabudowania miejscowości Zawadka. Miejsce to jest bardzo dobrym punktem widokowym.
Północny wierzchołek to tzw. Zamczysko. Porasta go las sosnowy i jest na nim niewielka kapliczka. Na północnych stokach znajdują się liczne wychodnie skalne. Odkryto tutaj i zbadano pozostałości późnołużyckiego grodziska, złożonego z dwóch wałów, dwóch fos i majdanu. Niektórzy badacze wysuwali przypuszczenie, że mógł się tu znajdować zagadkowy zamek Lemiesz, wspominany w XIV-wiecznym "Żywocie św. Kingi" i będący jednym z elementów średniowiecznego systemu fortyfikacyjnego ciągnącego się wzdłuż doliny Dunajca.
Rezerwat przyrody.
W 1961 roku utworzono we wschodnich partiach góry rezerwat przyrody Białowodzka Góra nad Dunajcem o powierzchni 67,69 ha. Na południowym zboczu góry, na zachód od skałek Zamczyska, występuje drzewostan dębowo–bukowy. W runie rosną tutaj turzyca orzęsiona, kosmatka gajowa, miodunka ćma, przytulia Schultesa, bluszcz pospolity, wiechlina gajowa, konwalia majowa i storczyki. W południowej części rezerwatu, wzdłuż potoku, pojawia się buczyna karpacka z dużym udziałem jodły, w której runie występuje żywokost sercowaty. Występuje tutaj jarząb brekinia i irga czarna – rośliny w Karpatach bardzo rzadkie. Na wschodnim stoku Zamczyska rozwija się żyzny grąd przechodzący stopniowo w buczynę karpacką. Znajduje się tutaj piękne stanowisko kwitnącego bluszczu, sięgającego wysoko w korony jodeł. Północne stoki w części północnej rezerwatu pokrywa buczyna karpacka wraz z jodłą jako wariant typowy dla tego regionu.
Na południowych stokach Białowodzkiej Góry, nad wsią Klęczany, znajduje się potężny kamieniołom (KSS Klęczany), jeden z największych na terenie Beskidów. W latach trzydziestych transportowano stąd tłuczeń skalny na budowę zapory elektrowni wodnej Rożnów. Przez długi okres (do 1970 roku) funkcjonowała tu również niewielka kopalnia i rafineria ropy naftowej.
Punkt widokowy na Białowodzkiej Górze.
Bezleśny grzbiet między obydwoma szczytami Białowodzkiej Góry w miejscowości Zawadka jest bardzo dobrym punktem widokowym. Prowadzi tędy szlak turystyczny. Ostatnio gmina Łososina Dolna wykonała aż pod sam grzbiet wąską, ale dobrą drogę asfaltową oraz wszystkie obiekty znajdujące się na tym punkcie widokowym. Rozciągają się stąd rozległe widoki na Beskid Wyspowy, Jezioro Rożnowskie i Pogórze Rożnowskie. Przy dobrej pogodzie widać stąd również Tatry. Obok punktu widokowego wybudowano nową kaplicę, nad którą znajduje się taras widokowy, ołtarz polowy oraz dużą zadaszoną wiatę ze stołami i ławami. Obok stoi krzyż z tablicą upamiętniającą bywającego tutaj Jana Pawła II, oraz pomnik upamiętniający partyzantów II wojny światowej i żołnierzy podziemia poległych podczas powojennej obławy zorganizowanej przez UB.

</doc>
<doc id="1495877" url="https://pl.wikipedia.org/wiki?curid=1495877" title="Józef Kupczyk">
Józef Kupczyk

Józef Kupczyk (ur. 1846 w Bartągu koło Olsztyna, zm. 7 listopada 1911 tamże), polski artysta ludowy na Warmii, rzeźbiarz, bibliofil, poeta.
Życiorys.
Był synem cieśli Jakuba (Martuszewski podaje imię ojca: Józef), właściciela gospodarstwa niedaleko Bartąga, który przez pewien czas dzierżawił również od nadleśnictwa sąsiadujące z gospodarstwem pole korcowe (teren do wykarczowania, przeznaczony na kilkudziesięcioletnią uprawę rolną, z planami przywrócenia gospodarki leśnej). Józef Kupczyk odbył służbę wojskową w armii pruskiej; wiadomo, że w 1871 przebywał w Gdańsku, być może w czasie drogi powrotnej z wojny z Francją (był ranny w walkach o Metz). Mógł też trafić do Gdańska w poszukiwaniu pracy. W późniejszych latach osiadł na stałe w Bartągu, gdzie pracował jako stolarz.
Jako samouk wykonywał rzeźby, głównie o tematyce religijnej. Pracował przy ołtarzach kościołów wiejskich w Bartągu i Klebarku, tworzył figury świętych, przydrożne krzyże. Swoje usługi rzeźbiarskie reklamował w „Gazecie Olsztyńskiej”, oferując wykonywanie ołtarzy, ambon, konfesjonałów, chrzcielnic, krzyży (zarówno na ołtarze, jak i do procesji oraz krzyży pokojowych), drewnianych figur Chrystusa. Budował również, a także remontował i uzupełniał o nowe melodie, katarynki.
Był zaangażowany w ruch polski. Propagował czytelnictwo polskich gazet („Pielgrzyma”, „Gazety Olsztyńskiej”) i książek. Od 1882 prowadził w swoim domu bibliotekę Towarzystwa Czytelni Ludowych, liczącą 260 tytułów. Był w sprawie biblioteki wielokrotnie indagowany przez władze pruskie, m.in. w 1886 skonfiskowano pięć książek, uznanych za niepożądane politycznie, a dwa lata później zakazano rozpowszechniania biografii Jana Kilińskiego. Na zarzuty współpracy z polskimi organizacjami z ziem wielkopolskich Kupczyk odpowiadał, że książki zakupił sam, na użytek własny oraz w celach zarobkowych, z zamiarem wypożyczania ich za pieniądze. Zapewne część książek pochodziła z poznańskiego Towarzystwa Oświaty Ludowej, a część z Towarzystwa Moralnych Interesów, niemniej jednak pewna liczba pozycji, np. kalendarze, najprawdopodobniej rzeczywiście stanowiła własność Kupczyka. Władze pruskie mogły dawać wiarę tłumaczeniom Kupczyka, o czym świadczy uwolnienie go od kary i kosztów w 1888 po zakazie dotyczącym książki o Kilińskim, a także plany z 1887, w myśl których miano powierzyć bartąskiemu stolarzowi jednoczesne prowadzenie zakupionego w Królewcu księgozbioru w języku niemieckim (nie wiadomo, czy doszło do realizacji tych zamiarów).
W marcu 1884 w „Mazurze” Jana Karola Sembrzyckiego pisano: "„Kupczyk jest rodem Warmiak z rodziców polskiej narodowości, miłujący swój ojczysty język, choć i w niemieckim nie da się oszukać. Jest dobrym obywatelem pruskim, służył w wojsku, składał przysięgę najjaśniejszemu królowi, której też wiernie dochował”". Skądinąd zachowała się notatka Kupczyka, pozostawiona w kuli nad żyrandolem w kościele w Bartągu, jednoznacznie określająca jego stosunek od otaczającej rzeczywistości: „mowa przeważnie polska, lecz teraz chcą nas gwałtem zniemczyć, czytamy gazety polskie, Pielgrzyma, Przyjaciela. Niemców mamy czystych sześciu.”
Przypuszczalnie Kupczyk był autorem korespondencji, zamieszczanych w „Gazecie Olsztyńskiej” od 1886 pod pseudonimem „Stary wiarus znad Łyny”. Poświęcone one były germanizacji wsi, a także odkryciom archeologicznym w okolicy Bartąga.
W 1892 biblioteka Towarzystwa Czytelni Ludowych przeniesiona została z domu Kupczyka do Rusi, do kowala Jana Jagalskiego. Przez kolejne kilkanaście lat działalność Kupczyka pozostaje nieznana, zapewne wykonywał kolejne prace rzeźbiarskie; jedną z nich odnotowała w 1907 „Gazeta Olsztyńska”. W 1910 Kupczyk uczestniczył w zakładaniu Banku Polskiego w Olsztynie. W tym samym czasie wybudował w Bartągu okazały dom, a syna Mieczysława ożenił z Józefą Biegałówną z Gietrzwałdu. Zaprzyjaźniony z Kupczykiem poeta i księgarz gietrzwałdzki Andrzej Samulowski uczcił ślub dwoma okolicznościowymi wierszami, zamieszczonymi w „Gazecie Olsztyńskiej”. Niewykluczone, że właśnie za sprawą Samulowskiego sam Kupczyk próbował swoich sił jako poeta, pisząc po polsku wiersze religijne i patriotyczne. Pozostały one w rękopisie i po II wojnie światowej zaginęły.
Józef Kupczyk zmarł 7 listopada 1911 w Bartągu i został pochowany na miejscowym cmentarzu (grób nie zachował się).

</doc>
<doc id="1495880" url="https://pl.wikipedia.org/wiki?curid=1495880" title="Za cenę życia">
Za cenę życia

Za cenę życia (ang. "10th &amp; Wolf") – amerykański film kryminalny powstały w 2006 roku, z Jamesem Marsdenem obsadzonym w roli głównej. Film inspirowany jest prawdziwymi wydarzeniami.
Treść.
Weteran wojny w Zatoce Perskiej, Tommy, dostaje od FBI propozycję nie do odrzucenia. Ma wrócić do Pensylwanii i pomóc w rozbiciu struktur mafijnych, które rządzą w jego rodzinnym mieście – w przeciwnym razie jego brat i kuzyn trafią do więzienia. Lojalność wobec rodziny kłóci się z lojalnością wobec praw ulicy, na której się wychował. Tommy decyduje się wrócić do środowiska, z którego tak bardzo próbował się wyrwać. W ekstremalnych sytuacjach pozna granice wierności i zdrady, dobra i zła, dowie się, jaką wartość ma jego własne życie.

</doc>
<doc id="1495881" url="https://pl.wikipedia.org/wiki?curid=1495881" title="Trzy Cechy Istnienia">
Trzy Cechy Istnienia

Trzy Cechy Istnienia (pāli "ti-lakkhana"; określane też jako "Trzy Pieczęcie Dharmy", sanskryt "dharma mudra") - podstawowa doktryna w buddyzmie głosząca trzy cechy uwarunkowanego istnienia.
Charakterystyka.
Wszelkie uwarunkowane istnienie wykazuje trzy następujące cechy:
Dogłębne zrozumienie, czyli wgląd (pāli "vipassana") w te trzy cechy, uważane jest za transcendentalną mądrość (pāli "panna", sanskryt "pradżnia"), która prowadzi do Nieuwarunkowanego Wyzwolenia (pāli animitta-vimokkha) od nieustannego odradzania się (reinkarnacji) w sansarze.
W mahajanie podawane są tzw. "Cztery Pieczęcie Buddyzmu" w skład których wchodzą owe "Trzy Cechy Istnienia":
Rozpatrując powyższe podziały należy zaznaczyć, że w theravadzie "Nieuwarunkowane Wyzwolenie" (pāli animitta-vimokkha) oraz w mahajanie "trzy ciała Buddy" nie należą do uwarunkowanego istnienia.

</doc>
<doc id="1495886" url="https://pl.wikipedia.org/wiki?curid=1495886" title="Bitwa pod Bernem">
Bitwa pod Bernem

Bitwa pod Bernem – potoczne określenie ćwierćfinałowego meczu Mistrzostw Świata w Piłce Nożnej 1954 pomiędzy reprezentacjami Węgier i Brazylii, który odbył się 27 czerwca 1954 roku.
Mecz ten stał się sławny z powodu bardzo ostrej, wręcz brutalnej gry obu reprezentacji – węgierskiej złotej jedenastki oraz Brazylii, finalisty mistrzostw świata z 1950 roku. Obie reprezentacje były faworytami do zdobycia tytułu mistrza świata, ale mecz odbył się w nieprzyjemnej atmosferze. Angielski sędzia Arthur Ellis usunął z boiska aż trzech piłkarzy. Określenia „bitwa pod Bernem” użyli brytyjscy dziennikarze. Więcej czerwonych kartek było tylko podczas 1/8 finału Mistrzostw Świata w 2006 roku w meczu Portugalia – Holandia (w trakcie tego meczu ówczesny sędzia Walentin Iwanow pokazał aż 4 czerwone kartki).
Mecz.
W reprezentacji Węgier z powodu kontuzji nie grał napastnik Ferenc Puskás. Mimo to Węgrzy szybko zdobyli dwie bramki (Hidegkuti w trzeciej, a Kocsis w siódmej minucie). Brazylijczycy atakowali, ale ich akcje przerywane były przez uporczywe faule. Jednak w osiemnastej minucie Índio wywalczył rzut karny, który wykorzystał Djalma Santos. Od tamtego momentu mecz stał się jeszcze brutalniejszy.
W drugiej połowie Lantos strzelił gola, wykorzystując w 64 minucie rzut karny i zmienił wynik na 3:1. Minutę później było już 3:2, do czego przyczynił się Brazylijczyk Julinho. Po tym wydarzeniu gra stała się bardzo ostra. Bozsik faulowany przez Níltona Santosa w odwecie uderzył go, w konsekwencji czego obaj zostali usunięci z boiska. W późniejszej części meczu Didí trafił w poprzeczkę, a Djalma Santos rzekomo nie chciał grać dalej i ze złością gonił Czibora po boisku. Pod koniec meczu Czibor dośrodkował do Kocsisa, a ten strzelił czwartą bramkę dla Węgrów. Przed końcem meczu usunięty z boiska został jeszcze Humberto za kopnięcie Lóránta.
Po meczu nadal panowała bardzo nerwowa atmosfera. Puskás rzucił w Pinheiro butelką, raniąc go. Poirytowani Brazylijczycy zaatakowali szatnię Węgrów. Wywiązała się bójka na pięści, użyto w niej również butów i butelek. W końcu jeden z Węgrów stracił przytomność, a ich szkoleniowiec Gusztáv Sebes przerwał bójkę, przy czym wcześniej sam dostał w twarz butelką, a rana jaką odniósł wymagała założenia czterech szwów.

</doc>
<doc id="1495893" url="https://pl.wikipedia.org/wiki?curid=1495893" title="Alfons II (władca Konga)">
Alfons II (władca Konga)

"Dom" Alfons II ("Mpemba Nzinga") – manikongo w 1561.
Prawdopodobnie był nieślubnym synem Dioga I. Tron objął dzięki poparciu Portugalczyków. W tym samym roku został zamordowany przez Nzingę Mbembę, który wstąpił na tron jako Bernard I.

</doc>
<doc id="1495894" url="https://pl.wikipedia.org/wiki?curid=1495894" title="Nicholas Clay">
Nicholas Clay

Nicholas Clay, właśc. Nicholas 'Nick' Anthony Phillip Clay (ur. 18 września 1946 w Londynie, zm. 25 maja 2000 w Londynie) – brytyjski aktor teatralny i filmowy.
Życiorys.
Wczesne lata.
Urodził się w Londynie jako syn Billa i Rose Clay'ów. Studiował w Royal Academy of Dramatic Art (RADA). W latach 70. związany był z National Theatre Company. Występował także na Broadwayu.
Kariera.
Swoją ekranową karierę rozpoczął od występu w dramacie sci-fi "Fabryka nieśmiertelnych" ("The Damned", 1963). W dramacie biograficznym "Darwin" ("The Darwin Adventure", 1972) zagrał tytułową postać Karola Darwina. Pojawił się również na scenie West End w kilku londyńskich produkcjach teatralnych, przedstawieniach Laurence’a Oliviera w Old Vic i w ciągu dziesięciolecia stał się jednym z najbardziej obiecujących aktorów brytyjskich. Wśród jego sukcesów była rola Acaste w sztuce Moliera "Mizantrop" ("The Misanthrope") wystawiana na Broadwayu w 1975 roku. 
Stał się powszechnie znany z roli Sir Lancelota w filmie fantasy Johna Boormana "Excalibur" (1981). W ekranizacji powieści D.H. Lawrence’a "Kochanek lady Chatterley" ("Lady Chatterley's Lover", 1981) z Sylvią Kristel wystąpił w roli leśniczego, tytułowego kochanka głównej bohaterki. Wcielił się w postać Aleksandra w miniserialu PBS "Poszukiwanie Aleksandra Wielkiego" ("The Search for Alexander the Great", 1981) u boku Gabriela Byrne’a. W dramacie "Tristan i Izolda" ("Lovespell", 1981) u boku Richarda Burtona zagrał Tristana. Na planie kryminału "Zło czai się wszędzie" ("Evil Under the Sun", 1982) spotkał się z Peterem Ustinov, Jane Birkin, Roddy McDowallem, Maggie Smith i Dianą Rigg. W telewizyjnym dramacie muzycznym WDR "Męczeństwo św. Sebastiana" ("Das Martyrium des heiligen Sebastian", 1984) wystąpił jako cesarz z Michaelem Biehnem i Franco Citti. W miniserialu ABC "Ostatnie dni Pompeii" ("The Last Days of Pompeii", 1984) z udziałem Ernesta Borgnine, Lesley-Anne Down, Laurence’a Oliviera i Franco Nero odtwarzał rolę Glaukosa. W baśniowym filmie "Śpiąca królewna" ("Sleeping Beauty", 1987) z Morgan Fairchild pojawił się jako książę. W miniserialu NBC "Biedna mała bogata dziewczynka" ("Poor Little Rich Girl: The Barbara Hutton Story", 1987) z Farrah Fawcett był księciem Alexisem Mdivani, jednym z wielu mężów tytułowej bohaterki.
W ostatnich latach swego życia był wykładowcą dramatu w Actors Centre oraz Academy of Live and Performing Arts, a także współpracował z RADA.
Życie prywatne.
W 1980 roku ożenił się z Lorną Heilbron, z którą miał dwie córki: Ellę and Madge. Zmarł w Londynie w wieku 53. lat na raka wątrobowokomórkowego.

</doc>
<doc id="1495905" url="https://pl.wikipedia.org/wiki?curid=1495905" title="Collblanc">
Collblanc

Collblanc - stacja metra w Barcelonie, na linii 5. Stacja została otwarta w 1969. Jest najbliżej położoną stacją metra od stadionu Camp Nou.

</doc>
<doc id="1495908" url="https://pl.wikipedia.org/wiki?curid=1495908" title="Badal">
Badal

Badal - stacja metra w Barcelonie, na linii 5. Stacja została otwarta w 1969.

</doc>
<doc id="1495911" url="https://pl.wikipedia.org/wiki?curid=1495911" title="Ulica Wita Stwosza we Wrocławiu">
Ulica Wita Stwosza we Wrocławiu

Ulica Wita Stwosza we Wrocławiu (dawniej "Platea S. Adalberti", "Sancte Albrechtis Gasse", "Ulbrichtsgasse", "Albrechtsgasse", "Albrechtstrasse") – ulica na wrocławskim Starym Mieście. Ma początek w północno-wschodnim narożniku Rynku i biegnie na wschód aż do ul. św. Katarzyny (placu Dominikańskiego), równolegle do Oławskiej.
Ulica wzmiankowana już w średniowieczu, jeszcze przed lokacją miasta stanowiąc część traktu od klasztoru Dominikanów na zachód. Początkowo mieszkali przy niej rzemieślnicy (kuśnierze i złotnicy), z czasem także patrycjat. W 1276 wspomina się o istniejącej przy ulicy szkole św. Marii Magdaleny. Już w XIV w. na Wita Stwosza dominowały głównie budynki murowane. W kolejnych latach zbudowano przy niej wiele okazałych budynków m.in.: rezydencję Ludwika brzeskiego (1364, róg obecnej ul. św. Wita), aptekę „Pod Orłem” (1484, kamienica nr 39), oraz dom książąt legnicko-brzeskich (1520, róg obecnej ul. Krowiej). Inne ślady zabudowy średniowiecznej zachowały się m.in. w domach nr 12, 15, 16 i 25. Przykładem architektury gotyckiej był rozebrany w 1903 dom „Pod Białym Bocianem” (nr 23).
W okresie baroku wzdłuż ulicy zbudowano liczne siedziby arystokratów (m.in. rodu Schlegenbergów, książąt oleśnickich, Kospothów, Schreyvogla, Hohenlohe). Z tego okresu pochodzi częściowo zachowany do dziś pałac Hatzfeldów, rozbudowany po częściowym zniszczeniu w czasie oblężenia miasta w 1760.
W XIX wieku zbudowano wzdłuż ulicy pierwsze kamienice czynszowe; wyprowadziła się stąd część arystokracji, a jej rezydencje zaadaptowano do innych celów. W dawnym pałacu Schreyvogla uruchomiono po 1800 fabrykę tytoniową, a potem od 1833 główny wrocławski urząd pocztowy. W 1802 skarb państwa kupił pałac Hatzfeldów, w którym urządzono siedzibę prezydium prowincji. Pałac księcia Hohenlohe w 1844 przekształcono w siedzibę Banku Królewskiego, a w pałacu Kospothów mieścił się (od 1858) Śląski Związek Banków ("Schlesischer Bankverein", który swoją kolejną siedzibę wybudował w 1906 na miejscu posesji 33-36). W latach 1884–1887 pałac Schreyvogla i domy 24 oraz 25 wyburzono, a na powstałej parceli wybudowano nowy budynek poczty głównej.
W latach 1877–1878 Wrocławskie Towarzystwo Kolei Ulicznej ("Breslauer Strassen-Eisenbahn Gesellschaft" – BSEG) uruchomiło we Wrocławiu pierwsze linie tramwajowe, z których jedna przebiegała po ulicy Wita Stwosza (łącząc Popowice ze Szczytnikami). Tory tej linii, wykorzystywane były jeszcze do lat 70. XX wieku i zachowały się do 2007, gdy rozebrano je przy okazji remontu ulicy.
W XVIII i XIX wieku funkcjonowały tu także duże karczmy, winiarnie, cukiernia i kawiarnia, a także trzy hotele, np. Lothus, b. Hotel Deutsches Haus (Dom Niemiecki). Od XIX wieku, gdy władze Prus zezwoliły na handel poza obszarem Rynku, na parterach (później na piętrach) wielu domów otworzono nowe sklepy.
Większość oryginalnej zabudowy ulicy została zniszczona podczas oblężenia Festung Breslau w 1945. Po wojnie luki wypełniły nowe budynki mieszkalno-usługowe, a część oryginalnej zabudowy zaadaptowano do innych celów. Jedynie budynek Śląskiego Związku Banków wciąż, tak jak przed 1945, jak i przez całą drugą połowę XX wieku, pełni funkcję banku (mieści się tam wrocławski I Oddział PKO Banku Polskiego SA we Wrocławiu).

</doc>
<doc id="1495912" url="https://pl.wikipedia.org/wiki?curid=1495912" title="Kanał rodny">
Kanał rodny

Kanał rodny – przestrzeń stanowiąca drogę dla rodzącego się płodu. Utworzony jest przez:
W obrębie kanału rodnego kostnego wyróżnia się cztery mniejsze przestrzenie:

</doc>
<doc id="1495916" url="https://pl.wikipedia.org/wiki?curid=1495916" title="Okręg wyborczy Cashel">
Okręg wyborczy Cashel

Okręg wyborczy Cashel powstał w 1801 r. i wysyłał do brytyjskiej Izby Gmin jednego deputowanego. Okręg obejmował miasto Cashel w irlandzkim hrabstwie Tipperary. Został zlikwidowany w 1870 r.

</doc>
<doc id="1495923" url="https://pl.wikipedia.org/wiki?curid=1495923" title="Richard Franklin Pettigrew">
Richard Franklin Pettigrew

Richard Franklin Pettigrew (ur. 23 lipca 1848 w Ludlow, Vermont, zm. 5 października 1926 w Sioux Falls, Dakota Południowa) to amerykański prawnik i polityk.
W latach 1889–1901 reprezentował stan Dakota Południowa w Senacie Stanów Zjednoczonych.

</doc>
<doc id="1495934" url="https://pl.wikipedia.org/wiki?curid=1495934" title="Cotswold Hills">
Cotswold Hills



</doc>
<doc id="1495935" url="https://pl.wikipedia.org/wiki?curid=1495935" title="Bernard Lüdtke">
Bernard Lüdtke

Bernard Lüdtke (ur. 1909, zm. ?) – zbrodniarz hitlerowski, członek załogi obozu koncentracyjnego Stutthof i SS-Rottenführer. 
Członek SS, który w czasie II wojny światowej pełnił służbę w obozie w Stutthofie. Lüdtke brał tu udział w masowych mordach (przez rozstrzeliwanie, gazowanie czy mordowanie za pomocą zastrzyków z fenolu) na więźniach żydowskich, polskich partyzantach i radzieckich jeńcach wojennych. 
W 1964 odbył się przed zachodnioniemieckim Sądem w Tybindze proces Bernarda Lüdtke i dwóch innych członków załogi Stutthofu (Otto Haupta i Otto Knotta). 22 grudnia 1964 został skazany za swoje zbrodnie na 6 lat pozbawienia wolności.

</doc>
<doc id="1495939" url="https://pl.wikipedia.org/wiki?curid=1495939" title="Awaryjne lądowanie">
Awaryjne lądowanie



</doc>
<doc id="1495945" url="https://pl.wikipedia.org/wiki?curid=1495945" title="Okręg wyborczy Westbury">
Okręg wyborczy Westbury

Okręg wyborczy Westbury powstał w 1449 r. i wysyłał do angielskiej, a następnie brytyjskiej, Izby Gmin dwóch deputowanych. W 1832 r. liczbę mandatów przypadających na okręg zmniejszono do jednego. Okręg obejmuje miasta Westbury, Warminster, Trowbridge i Bradford on Avon w hrabstwie Wiltshire.

</doc>
<doc id="1495947" url="https://pl.wikipedia.org/wiki?curid=1495947" title="Jonas Scultetus">
Jonas Scultetus

Jonas Scultetus (ur. 30 lipca 1603 w Szprotawie, zm. 14 lipca 1664) – kartograf śląski.
Życiorys.
Wiadomo o nim stosunkowo niewiele. Urodził się za panowania cesarza Rudolfa II, któremu miasto zawdzięcza nadanie herbu do dziś widniejącemu na barokowej kracie ratusza. Uczęszczał do szkół w Szprotawie, gdzie jego ojciec był nauczycielem i w Legnicy. W latach 1622–1625 studiował prawo na uniwersytetach we Frankfurcie i Lipsku. Następnie zajął się kartografią zaczynając w tym czasie swój burzliwy rozwój. Przydatność map zarówno w życiu gospodarczym, jak i sztuce wojennej powodowała ogromny na nie popyt. W latach 1625–1635 stworzył on wiele map geograficznych Śląska, które podczas podróży do Amsterdamu (1634–1635) zaoferował wydawnictwu kartograficznemu Hondiusa. Opracował on następujące mapy: ogólną Śląska, Dolnego Śląska, księstwa głogowskiego, księstwa legnickiego, księstwa wrocławskiego, hrabstwa kłodzkiego. Charakterystyczną cechą wszystkich prac Scultetusa jest rzadko spotykana wschodnia orientacja. Autor posłużył się sporą liczbą symboli do przedstawienia obiektów gospodarczych i sieci osadniczej. Scultetus zrezygnował z zajmujących wiele miejsca sygnatur obrazkowych. Poprawiony został także rysunek sieci rzecznej.
Mapy Scultetusa zawierają wiele informacji o ulokowaniu obiektów gospodarczych: kopalnie złota, srebra, miedzi, cyny, rudy żelaza, wapieni oraz kuźnie żelaza. Szczególnie piękne są kartusze zdobione postaciami alegorycznymi, elementami heraldycznymi i widokami miast. W latach 1633–1649 Scultetus przebywał w Lesznie. W tym okresie współpracując z Georgiem Vechnerem tworzył mapy Dolnego Śląska. W międzyczasie zwiedził Niderlandy i Francję. W roku 1649 przeniósł się do Góry Śląskiej, gdzie objął, piastowane do śmierci, stanowisko notariusza. Zmarł w 1664 roku. Aż do wydania w 1752 r. Atlasu Śląska i księstw Johana Wolfganga Wielanda jego mapy pozostawały niedoścignionym wzorem precyzji. Reprint wykonanej przez niego mapy znajduje się w zbiorach Izby Historii w Szprotawie.

</doc>
<doc id="1495951" url="https://pl.wikipedia.org/wiki?curid=1495951" title="Messina Centrale">
Messina Centrale

Messina Centrale (włoski: "Stazione di Messina Centrale") – stacja kolejowa w Mesynie, na Sycylii, we Włoszech. Jest jedną z najważniejszych sycylijskich stacji kolejowych. Znajduje się tu 5 peronów.
Historia.
W dniu 12 grudnia 1866 miała miejsce inauguracja pierwszego odcinka, Mesyna-Taormina do Giardini, dokonane przez Spółkę Vittorio Emanuele, linii kolejowej do Katanii. Ze względu na trudności ekonomiczne przedsiębiorstwa kolejowego, który w 1885 przejąło przedsiębiorstwo Sicula, ale trzeba było czekać do 20 czerwca 1889, data otwarcia pierwszego odcinka Mesyna-San Filippo del Mela do Palermo, ponieważ związane było to z budową linii do dworca kolejowego w Porcie Mesyna. Kolej była poważnie zniszczona w wyniku trzęsieniu ziemi w Messynie w 1908 roku i później odbudowana.
Nowa stacja kolejowa Messina Centrale została zbudowana w 1939, zamiast poprzedniego, zaprojektowana przez Mazzoni, w stylu typowym dla faszystowskich budynków publicznych, z dużymi pokojami. Do stacji przylega stacja Messina Marittima budowana między 1937 a 1939 r.

</doc>
<doc id="1495954" url="https://pl.wikipedia.org/wiki?curid=1495954" title="Ignacy Weinfeld">
Ignacy Weinfeld

Ignacy Weinfeld (ur. 22 grudnia 1877 w Tarnowie, zm. 12 marca 1939 w Warszawie) – polski prawnik, profesor i urzędnik, kierownik resortu skarbu w listopadzie 1920, wicedyrektor GUS, adwokat.
Pochodził z rodziny mieszczańskiej. Studiował na Uniwersytecie Jagiellońskim, uniwersytetach w Getyndze, Erlangen i Wiedniu. Na Uniwersytecie Jagiellońskim uzyskał doktorat z prawa. W latach 1907–1918 radca Prokuratorii Skarbowej we Lwowie. W 1916 r. habilitował się z prawa skarbowego i skarbowości na Wydziale Prawa Uniwersytetu Lwowskiego, gdzie wykładał skarbowość od 1916 do 1939 r..
W styczniu 1919 został szefem Wydziału Skarbowego Komisji Rządzącej dla Galicji, Śląska Cieszyńskiego, Orawy i Spisza, następnie komisarzem likwidacyjnym dla Małopolski. W latach 1920–1922 był podsekretarzem stanu w resorcie skarbu, a w dniach 25-26 listopada 1920 był tymczasowym kierownikiem tegoż resortu w rządzie Wincentego Witosa. W latach 1922–1924 był wicedyrektorem Głównego Urzędu Statystycznego. W latach 1924–1926 prezes Izby Skarbowej we Lwowie. Od 1926 prowadził w Warszawie własną kancelarię adwokacką.
Długoletni profesor Szkoły Nauk Politycznych w Warszawie, wykładał politykę skarbową, docent Uniwersytetu Jana Kazimierza we Lwowie, autor licznych publikacji z zakresu skarbowości.
31 grudnia 1923 odznaczony Krzyżem Komandorskim Orderu Odrodzenia Polski.

</doc>
<doc id="1495962" url="https://pl.wikipedia.org/wiki?curid=1495962" title="Wiersze Baczyńskiego">
Wiersze Baczyńskiego



</doc>
<doc id="1495963" url="https://pl.wikipedia.org/wiki?curid=1495963" title="Partie polityczne Nowej Zelandii">
Partie polityczne Nowej Zelandii

Partie polityczne Nowej Zelandii – ugrupowania polityczne funkcjonujące w nowozelandzkim systemie wielopartyjnym.

</doc>
<doc id="1495965" url="https://pl.wikipedia.org/wiki?curid=1495965" title="Wskaźnik T/P">
Wskaźnik T/P

Wskaźnik T/P (ang. trough:peak ratio) - współczynnik stosowany w farmakologii w celu porównania czasu i jakości działania leków hipotensyjnych.
Określa się go jako stosunek stopnia redukcji ciśnienia tętniczego na końcu przerwy pomiędzy poszczególnymi dawkami leku (parametr "trough") i stopnia redukcji ciśnienia na szczycie maksymalnego działania leku (parametr "peak").

</doc>
<doc id="1495967" url="https://pl.wikipedia.org/wiki?curid=1495967" title="Współczynnik T/P">
Współczynnik T/P



</doc>
<doc id="1495976" url="https://pl.wikipedia.org/wiki?curid=1495976" title="Ujejsce">
Ujejsce

Ujejsce (dawniej "Ujeździec") - dawniej wieś, od roku 1977 północno-zachodnia dzielnica Dąbrowy Górniczej.
Geografia.
Dzielnica położona jest 9 km na płn.-wsch. od centrum miasta, zajmuje obszar 1577 ha i liczy ok. 2 tys. mieszkańców.
27 maja 1975 Ujejsce wraz z gminą Ząbkowice zostało przyłączone do miasta Ząbkowice, a 1 lutego 1977 wraz z nim do Dąbrowy Górniczej. Posiada własną parafię NMP Matki Kościoła.
Przez dzielnicę przebiega wschodnia obwodnica GOP. 
Po dawnych podziałach wsi pozostały stare nazwy, używane przez część mieszkańców do dziś: Dwór, Podedwór, Pasternik, Górki, Piaski, Morgi, Klemencin, Pilecko, Rowce, Podrowce, Zarowce, Granice, Buczyny (Podbuczyny), Podlesie, Dymniki, Dębina, Bagienko, Podbagienko.
We wschodniej części dzielnicy wznosi się Bukowa Góra (368 m n.p.m.), natomiast przez zachodnią część przepływa wśród łąk Trzebyczka (Wysiłka) (dopływ Czarnej Przemszy).
W starej części dzielnicy zabudowa jest typowo wiejska. W nowej budownictwo wielorodzinne (m.in. przekształcone w bloki mieszkalne dawne hotele robotnicze dla budowniczych huty "Katowice").
Historia.
W okresie międzywojennym Ujejsce należało do gminy Wojkowice Kościelne. Po II wojnie światowej przechodziły kolejno pod administrację gminy Wojkowice Kościelne (1945-1949), gminy Ząbkowice (1950-1954), gromady Ujejsce (1954–72), gminy Wojkowice Kościelne (1973-1975), miasta Ząbkowice (1975-1977) i wreszcie miasta Dąbrowy Górniczej od 1 lutego 1977 

</doc>
<doc id="1495981" url="https://pl.wikipedia.org/wiki?curid=1495981" title="Freiheit (album)">
Freiheit (album)

Freiheit to tytuł albumu rapera Curse. Płyta była nagrywana w studiu w miejscowości Kolonia.

</doc>
<doc id="1495983" url="https://pl.wikipedia.org/wiki?curid=1495983" title="Ewangelia Dzieciństwa Łacińska">
Ewangelia Dzieciństwa Łacińska

Ewangelia Dzieciństwa Łacińska (EwDzŁac) lub "„Księga o narodzeniu Zbawiciela, i o Maryi, i o położnej”" – apokryf Nowego Testamentu, należący do gatunku Ewangelii dzieciństwa. Utwór powstał prawdopodobnie w czasach karolińskich.
Składa się ona z czterech części:
Anonimowy utwór został włączony do równie anonimowej Ewangelii dzieciństwa w czasach karolińskich, sam utwór jest jednak starszy. Prawdopodobnie jego dotyczy wzmianka w Dekrecie Ps. Gelazjańskim (V/VI w): "„Księga o narodzeniu Zbawiciela, i o Maryi, i o położnej”" i nie można wykluczyć, że pochodzi on z pierwszych wieków, być może z kręgów judeochrześcijańskich. Jest w nim bardzo silnie podkreślona rola św. Józefa, rys rzadki w apokryfach, natomiast autor niewiele miejsca poświęcił Marii. Ewangelia ta została wydana przez M. R. Jamesa w 1927.

</doc>
<doc id="1495984" url="https://pl.wikipedia.org/wiki?curid=1495984" title="Pło paprociowe">
Pło paprociowe



</doc>
<doc id="1495985" url="https://pl.wikipedia.org/wiki?curid=1495985" title="Adolf Theuer">
Adolf Theuer

Adolf Theuer (ur. 20 września 1920, zm. 23 kwietnia 1947) – zbrodniarz hitlerowski, członek załogi obozów koncentracyjnych Auschwitz-Birkenau i Buchenwald oraz SS-Unterscharführer.
Urodził się w miejscowości Henneberg-Bolatitz (obecnie powiat Opawa w Czechach). Z zawodu był murarzem. W latach 1940–1945 pełnił służbę w obozie Auschwitz-Birkenau, gdzie był sanitariuszem SS oraz kierował służbą dezynfekcyjną. Osobiście kierował akcjami gazowania Żydów i niezdolnych do pracy więźniów w komorach gazowych obozu. Uczestniczył również w spalaniu ciał pomordowanych ofiar. Po zakończeniu służby w Auschwitz przeniesiony został do podobozu KL Buchenwaldu – Ohrdruf.
Po zakończeniu wojny został osądzony przez sąd czechosłowacki, skazany na karę śmierci i powieszony w miejscowości Opawa w kwietniu 1947.

</doc>
<doc id="1495987" url="https://pl.wikipedia.org/wiki?curid=1495987" title="Ewangelia dzieciństwa łacińska">
Ewangelia dzieciństwa łacińska



</doc>
<doc id="1495989" url="https://pl.wikipedia.org/wiki?curid=1495989" title="Davidoff Swiss Indoors Basel 2008">
Davidoff Swiss Indoors Basel 2008

Davidoff Swiss Indoors Basel 2008 – tenisowy turniej ATP z cyklu Davidoff Swiss Indoors Basel rozgrywany w dniach 20–26 października 2008 roku w Bazylei na kortach twardych w hali o puli nagród 891 000 euro.

</doc>
<doc id="1495990" url="https://pl.wikipedia.org/wiki?curid=1495990" title="Trachemys scripta gaigeae">
Trachemys scripta gaigeae



</doc>
<doc id="1495992" url="https://pl.wikipedia.org/wiki?curid=1495992" title="Komisja Episkopatów Wspólnoty Europejskiej">
Komisja Episkopatów Wspólnoty Europejskiej

Komisja Konferencji Biskupów Unii Europejskiej (COMECE) – komisja, składająca się z delegowanych biskupów, przedstawicieli 25 konferencji episkopatów Unii Europejskiej, pochodzących z Anglii i Walii, Austrii, Belgii, Bułgarii, Chorwacji, Czech, Francji, Grecji, Hiszpanii, Holandii, Irlandii, Litwy, Luksemburga, Łotwy, Malty, Niemiec, Polski, Portugalii, Rumunii, Słowacji, Słowenii, Szkocji, Węgier, Włoch, przedstawiciele Konferencji Episkopatów Serbii i Szwajcarii są także członkami stowarzyszonymi. Odrębnym organem jest Rada Konferencji Episkopatów Europy (CCEE).
Historia.
COMECE powstała 3 marca 1980 przy aprobacie Stolicy Apostolskiej. Jan Paweł II zaproponował, by Kościół był obecny w strukturach Wspólnot Europejskich nie tylko poprzez urzędników, którzy są katolikami, ale w konkretnej formie instytucjonalnej. Przed rokiem 1980 te tematy były dyskutowane w ramach Europejskiej Katolickiej Agencji Informacji Duszpasterskiej (SIPECA – European Catholic Pastoral Information Service). Utworzenie świeckiej organizacji współpracy między konferencjami biskupów a Wspólnotami Europejskimi było przedmiotem wielu spotkań i rozmów toczących się w latach 70. XX. Dyskusje te doprowadziły w 1979 – krótko przed pierwszymi bezpośrednimi wyborami do Parlamentu Europejskiego – do ustanowienia COMECE.
W latach (1998-1999) delegatem KEP ds. kontaktów z Komisją był ks. prałat dr Marian Subocz.
W latach (1999-2005) delegatem KEP ds. kontaktów z Komisją był abp Henryk Muszyński, metropolita gnieźnieński, prymas Polski.
W latach (2008-2012) sekretarzem generalnym KEP był prof. Piotr Mazurkiewicz, polski politolog, socjolog, filozof, wykładowca w Instytucie Politologii Uniwersytetu Kardynała Stefana Wyszyńskiego.
Struktura.
Biskupi, członkowie COMECE, spotykają się dwa razy w roku na Zgromadzeniach Ogólnych, których celem jest nadawanie zasadniczego kierunku ich pracy. W obradach bierze wówczas udział nuncjusz apostolski. Głównym tematem tych spotkań jest ocena procesu integracji europejskiej w okresie od ostatniego zgromadzenia plenarnego.
Komitet Wykonawczy (Zarząd)
Sekretariat zapewnia kontynuację podjętych zadań COMECE. Siedziba sekretariatu mieści się w Brukseli (Belgia). Mała grupa zatrudnionych tam specjalistów obserwuje i analizuje rozwój w polityce Unii Europejskiej a wyniki swej pracy relacjonuje Zarządowi i Zgromadzeniu Ogólnemu.
Dotychczasowi przewodniczący.
Obszary pracy.
Komisja Konferencji Biskupów Unii Europejskiej działa w pięciu zasadniczych obszarach. W zakresie każdego mieszczą się konkretne aktywności w poszczególnych dziedzinach:
Zadania i cele.
Do zadań COMECE należy monitorowanie i analiza procesów politycznych w Unii Europejskiej, we wszystkich sferach zainteresowania i działalności Kościoła.
COMECE zabiega o pielęgnowanie kontaktów z politykami i urzędnikami. Ta działalność ma na celu promocję poglądów i opinii wyrażanych przez COMECE, oraz ma odpowiadać na aktualne problemy i trudności we Wspólnotach, proponując konkretną współpracę.
Kolejnym zadaniem jest rozwijanie świadomości wewnątrz wspólnoty Kościoła na temat prawodawstwa, rozwoju i polityki Unii Europejskiej, a także budzenie refleksji o wyzwaniach zjednoczonej Europy na gruncie Katolickiej Nauki Społecznej.
Do ważnych zadań należy pomoc Kościołowi na Wschodzie w przezwyciężaniu wyzywających trudności, zwłaszcza w perspektywie integracji wschodniej części Europy.
Formy pracy.
Wielowymiarowa działalność COMECE wymaga różnorodnych metod i form pracy i współpracy w ramach realizacji celów i zadań. Do nich należą:

</doc>
<doc id="1496004" url="https://pl.wikipedia.org/wiki?curid=1496004" title="Ulicznik.net">
Ulicznik.net



</doc>
<doc id="1496005" url="https://pl.wikipedia.org/wiki?curid=1496005" title="Trachemys scripta hartwegi">
Trachemys scripta hartwegi



</doc>
<doc id="1496009" url="https://pl.wikipedia.org/wiki?curid=1496009" title="SC Eendracht Aalst">
SC Eendracht Aalst

Sportclub Eendracht Aalst – belgijski klub piłkarski, mający siedzibę w mieście Aalst, leżącym we Flandrii Wschodniej.
Historia.
Klub został założony 25 czerwca 1919 jako Eendracht Football Club Aalst. W 1920 roku został przyłączony do Belgijskiego Związku Piłki Nożnej. W 1923 roku doszło do pierwszej zmiany nazwy klubu na Sportclub Eendracht Aalst. Nazwa ta obowiązywała do 1951 roku. Wtedy też drużynę przemianowano na Koninklijke Sportclub Eendracht Aalst. W 1977 roku utworzono sekcję żeńską. W sezonie 1994/1995 Eendracht zajął 4. miejsce w pierwszej lidze belgijskiej, co jest największym sukcesem w historii klubu. W sezonie 1995/1996 zespół wystąpił w rozgrywkach Pucharu UEFA. W pierwszej rundzie wyeliminował Lewski Sofia (2:1, 1:0), jednak w drugiej uległ Romie (0:4, 0:0).
W sezonie 2001/2002 Eendracht spadł z pierwszej ligi. Zespół został postawiony w stan likwidacji i zmienił nazwę na "Voetbal Club Eendracht Aalst 2002". Nie mógł uzyskać licencji na grę w drugiej lidze i rozpoczął występy od trzeciej. W latach 2003–2005 grał w drugiej lidze, a następnie znalazł się na trzecim szczeblu rozgrywek.
W 2012 zmienił nazwę na "Sportclub Eendracht Aalst".

</doc>
<doc id="1496010" url="https://pl.wikipedia.org/wiki?curid=1496010" title="Eendracht Aalst">
Eendracht Aalst



</doc>
<doc id="1496011" url="https://pl.wikipedia.org/wiki?curid=1496011" title="VC Eendracht Aalst">
VC Eendracht Aalst



</doc>
<doc id="1496017" url="https://pl.wikipedia.org/wiki?curid=1496017" title="Trachemys scripta hiltoni">
Trachemys scripta hiltoni



</doc>
<doc id="1496020" url="https://pl.wikipedia.org/wiki?curid=1496020" title="Lądowacenie">
Lądowacenie

Lądowacenie, lądowienie – proces przekształcania środowiska wodnego w lądowe. Lądowacenie może zachodzić w skali geologicznej (regresja morza) lub ekologicznej (lądowienie jezior). W przypadku lądowienia wielkich jezior, może trwać ono równie długo i obejmować równie szerokie obszary, jak lądowienie mórz.
W tektonice lądowacenie jest wynikiem ruchów lądotwórczych – wielkoskalowych ruchów pionowych skorupy ziemskiej. Część nowych lądów może powstawać także w wyniku ruchów górotwórczych, których skutkiem jest wypiętrzenie wysp.
W ekologii na lądowacenie (zalądowienie) zbiornika wodnego składa się akumulacja osadów, czyli nanoszenie (również nawiewanie) i sedymentacja materii, która wypełniając misę jeziorną powoduje jej wypłycanie oraz zarastanie przez roślinność. Szczegóły lądowacenia zbiorników zależą od różnych czynników – nanoszenie osadów jest szybsze w jeziorach mających dopływy, przy czym osady z jezior przepływowych są jednocześnie wypłukiwane. W jeziorach o misie mającej łagodne zbocza osady wypłycają litoral, co z kolei ułatwia zasiedlanie przez makrofity, w jeziorach o stromych zboczach misy osady są najpierw spłukiwane do głębszych rejonów. W zbiornikach eutroficznych sedymentująca materia składa się w dużej mierze z biomasy (detrytus pochodzący ze szczątków organizmów planktonowych lub makrofitów), która w zależności od stopnia rozkładu i warunków fizyczno-chemicznych przekształca się w gytię lub torf. Najszybciej wypłycają się zbiorniki płytkie i żyzne – łatwe do zasiedlenia przez roślinność szuwarową, np. starorzecza lub zatoczki. Wypłycanie wiąże się z sukcesją zbiorowisk roślinnych. Kolejność stadiów sukcesji jest zbliżona do kolejności stref roślinności wodno-błotnej, choć nie zawsze się z nią pokrywa. Po zbiorowiskach elodeidów następują zbiorowiska nymfeidów, następnie szuwaru wysokiego, szuwaru niskiego i roślinność podmokłych siedlisk lądowych (olsy, mechowiska, turzycowiska, bory bagienne). Ostatecznie miejsce byłego jeziora może zająć zbiorowisko zupełnie lądowe – klimaksowe. W pewnych warunkach oprócz wypłycania, tj. podnoszenia się poziomu dna, następuje nasuwanie się na powierzchnię wody pła przybierającego postać wiszaru lub – po oderwaniu się – pływającej wyspy. Z czasem pło może pokryć większą powierzchnię, także zajmując całe lustro jeziora i stworzyć przykrywające soczewkę wody trzęsawisko. W jeziorach eutroficznych to pło paprociowe lub szalejowe tworzące torfowisko niskie, w jeziorach humotroficznych – pło torfowcowe tworzące torfowisko przejściowe mogące przekształcić się w torfowisko wysokie i bór bagienny. W jeziorach humotroficznych jest to główny sposób zarastania zbiornika.
Inną przyczyną lądowacenia jeziora jest obniżenie poziomu wody. Duże zmiany dotykają zwykle jezior płytkich, w których nawet nieznaczne obniżenie lustra wody odsłania duże przestrzenie dna. Przykładem jest jezioro Czad, które w ciągu swojej historii wielokrotnie znacznie zmieniało powierzchnię, a w drugiej połowie XX w. skurczyło się dwunastokrotnie. Przyczyną tak szybkiego obniżenia poziomu wody (i zmniejszenia powierzchni) w tym przypadku najprawdopodobniej jest zużycie wody przez gospodarkę ludzką, głównie rolnictwo i pasterstwo.
Zalądowienie jest przeznaczeniem w zasadzie wszystkich jezior, choć ruchy tektoniczne mogą sprawiać, że jest ono wolniejsze od procesów powiększania się jezior, np. takich, które zajmują rozszerzający się rów tektoniczny. Powierzchnia jezior, które powstały na ziemiach polskich po ostatnim zlodowaceniu, zmniejszyła się o ok. 30%, w tym część jezior zanikła całkowicie. Zajęło to 10–12 tys. lat. Szacuje się, że stosunkowo duże jeziora przepływowe znikną za kilkanaście lub kilkadziesiąt tysięcy lat – Jezioro Bodeńskie za 12 000 lat, Jezioro Ałtajskie za 36 000 lat, a Jezioro Genewskie za 40 000 lat.
Etap lądowacenia, w którym powstaje bagno bywa nazywany zabagnieniem, jednak termin ten najczęściej stosowany jest do procesu o przeciwnym kierunku, tzn. do zjawiska przekształcania środowiska lądowego w środowisko mokradłowe. Mniej wieloznacznym terminem jest zamulenie.

</doc>
<doc id="1496024" url="https://pl.wikipedia.org/wiki?curid=1496024" title="Bis zum Schluss">
Bis zum Schluss

Bis zum Schluss – drugi singel niemieckiego rapera Curse promujący album "Freiheit". W nagraniu gościny udział wzięła niemiecka grupa rockowa Silbermond.

</doc>
<doc id="1496027" url="https://pl.wikipedia.org/wiki?curid=1496027" title="Lądowienie">
Lądowienie



</doc>
<doc id="1496028" url="https://pl.wikipedia.org/wiki?curid=1496028" title="Zalądowienie">
Zalądowienie



</doc>
<doc id="1496029" url="https://pl.wikipedia.org/wiki?curid=1496029" title="Sanfratellano">
Sanfratellano

Sanfratellano – wrażliwy, szlachetny koń o dobrym charakterze. Żyje w stanie dzikim w północnych rejonach Monti Nebrodi na Sycylii, żywiąc się tym co znajdzie na ubogich pastwiskach, zarówno podczas suchego lata, jak i długiej zimy. Najprawdopodobniej rasa ta pochodzi od wpływów koni angloarabskich, maremmano i koni salerneńskich. Sanfratellano to wspaniały koń o szczególnych predyspozycjach do skoków przez przeszkody.
Pokrój.
Głowa ciężka z przeważnie prostym profilem, osadzona na proporcjonalnej szyi. Tułów muskularny, zad dobrze rozwinięty i nieco ścięty, a klatka piersiowa szeroka i głęboka. Kończyny kościste i muskularne z ukośnymi łopatkami oraz twardymi i proporcjonalnymi kopytami.
Ogólne dane.
Typ rasowy - ciepłokrwisty (półkrwi)
Pochodzenie - Włochy
Występowanie - Włochy
Maść - gniada, skarogniada, kara
Wysokość w kłębie - 1,50 - 1,60 m
Typ użytkowy i przydatność - koń wierzchowy i wszechstronnie użytkowy
Waga - lekka

</doc>
<doc id="1496030" url="https://pl.wikipedia.org/wiki?curid=1496030" title="Emydoidea">
Emydoidea



</doc>
<doc id="1496031" url="https://pl.wikipedia.org/wiki?curid=1496031" title="Ivan Patzaichin">
Ivan Patzaichin

Ivan Patzaichin (ur. 26 listopada 1949 w Mili, zm. 5 września 2021 w Bukareszcie) – rumuński kajakarz, kanadyjkarz. Wielokrotny medalista olimpijski.
Pochodził z rodziny osiadłych na terenie dzisiejszej Rumunii starowierców (Lipowanie). Brał udział w pięciu igrzyskach na przestrzeni 16 lat (1968–1984), na czterech zdobywał medale. Pierwszy medal – złoty – zdobył w Meksyku w dwójkach. W Monachium zwyciężył w jedynkach w wyścigu na 1000 metrów, w dwójce był drugi. W Montrealu startował wyłącznie w jedynce i nie stanął na podium. Przed następna olimpiadą zaczął pływać w duecie z Tomą Simionovem i w Moskwie zdobył złoto na 1000 metrów, a z innym partnerem był drugi na dwa razy krótszym dystansie. Cztery lata później pływał już wyłącznie z Simionovem. Ponownie sięgnęli po złoto na 1000 metrów, na 500 byli drudzy. Pracował również jako trener.

</doc>
<doc id="1496033" url="https://pl.wikipedia.org/wiki?curid=1496033" title="Emys">
Emys

Emys – rodzaj żółwia z rodziny żółwi błotnych (Chelydridae).
Zasięg występowania.
Rodzaj obejmuje gatunki występujące w północnej Afryce (Tunezja, Algieria i Maroko) i Eurazji (Portugalia, Hiszpania, Francja, Niemcy, Łotwa, Litwa, Białoruś, Ukraina, Polska, Słowacja, Austria, Szwajcaria, Włochy, Słowenia, Węgry, Chorwacja, Bośnia i Hercegowina, Czarnogóra, Albania, Grecja, Macedonia, Bułgaria, Serbia, Rumunia, Mołdawia, Rosja, Gruzja, Armenia, Azerbejdżan, Turcja, Syria, Iran, Turkmenistan i Kazachstan). 
Systematyka.
Podział systematyczny.
Do rodzaju należą następujące gatunki:

</doc>
<doc id="1496035" url="https://pl.wikipedia.org/wiki?curid=1496035" title="Elżbieta Romanowa (1826–1845)">
Elżbieta Romanowa (1826–1845)

Elżbieta Michajłowna Romanowa (ros. "Елизавета Михайловна") (ur. 26 maja 1826 w Moskwie, zm. 28 stycznia 1845 w Wiesbaden) – wielka księżna Rosji i księżna Nassau.
Wielka księżna urodziła się na Kremlu jako córka wielkiego księcia Michała Pawłowicza i wielkiej księżnej Eleny Pawłownej. Nazywano ją Lili. Imię otrzymała po zmarłej ciotce, cesarzowej Elżbiecie, żonie cara Aleksandra I, która była bliską przyjaciółką jej matki. Elżbieta była uważana za najładniejszą z sióstr. Podobnie jak Elena Pawłowna miała dobre maniery i wykształcenie.
W Sankt Petersburgu poznała Adolfa Wilhelma, księcia Nassau, i zakochała się w nim z wzajemnością. 31 stycznia 1844 poślubiła wybranka. Przez jakiś czas mieszkali w Rosji, później przenieśli się do Niemiec, gdzie zamieszkali w Wiesbaden. Elżbieta, po ślubie księżna Nassau, była bardzo popularna, a wieść o ciąży księżnej spowodowała wielką radość. Małżeństwo było bardzo szczęśliwe, ale Elżbieta zmarła rodząc córkę, która również nie przeżyła. Pogrążony w smutku Adolf Wilhelm zarządził budowę cerkwi św. Elżbiety, która została postawiona tak, aby książę mógł ją widzieć z miejsca swojego zamieszkania.

</doc>
<doc id="1496041" url="https://pl.wikipedia.org/wiki?curid=1496041" title="Sinnflut">
Sinnflut

Sinnflut jest czwartym solowym albumem niemieckiego rapera Curse.

</doc>
<doc id="1496046" url="https://pl.wikipedia.org/wiki?curid=1496046" title="Parafia św. Michała Archanioła">
Parafia św. Michała Archanioła

Parafie pod wezwaniem Michała Archanioła

</doc>
<doc id="1496055" url="https://pl.wikipedia.org/wiki?curid=1496055" title="Kristineberg">
Kristineberg

Kristineberg – powierzchniowa stacja sztokholmskiego metra, leży w Sztokholmie, w dzielnicy Kungsholmen, w Kristineberg. Na zielonej linii (T17, T18 i T19), między stacjami Alvik i Thorildsplan. Dziennie korzysta z niej około 5 100 osób.
Stacja znajduje się między Drottningholmsvägen a Hjalmar Söderbergs väg. Ma jedno wyjście na wysokości Nordenflychtsvägen. Stację otworzono 26 października 1952, składy jeździły wówczas na linii Hötorget-Vällingby. Ma jeden peron.
Na stacji można zobaczyć grupę brązowo-betonowych rzeźb "Resande med djur" ("Podróżujący ze zwierzęciem") autorstwa Cariny Wallert z 1991.
Otoczenie.
W najbliższym otoczeniu stacji znajdują się:

</doc>
<doc id="1496056" url="https://pl.wikipedia.org/wiki?curid=1496056" title="Toma Simionov">
Toma Simionov

Toma Simionov (ur. 30 października 1955 w Caraorman) – rumuński kajakarz, kanadyjkarz. Trzykrotny medalista olimpijski.
Przed olimpiadą w 1980 zaczął pływać w duecie z Ivanem Patzaichinem i w Moskwie zdobył złoto na 1000 metrów. Cztery lata później ponownie sięgnęli po złoto na 1000 metrów, na 500 byli drudzy. Stawał na podium mistrzostw świata w C-2 (m.in. złoto w 1981, 1982 i 1983).

</doc>
<doc id="1496057" url="https://pl.wikipedia.org/wiki?curid=1496057" title="Glyptemys">
Glyptemys

Glyptemys – rodzaj żółwia z rodziny żółwi błotnych (Chelydridae).
Zasięg występowania.
Rodzaj obejmuje gatunki występujące we wschodniej Ameryce Północnej (Kanada i Stany Zjednoczone). 
Systematyka.
Podział systematyczny.
Do rodzaju należą następujące gatunki: 

</doc>
<doc id="1496059" url="https://pl.wikipedia.org/wiki?curid=1496059" title="Okręg wyborczy Carlow Borough">
Okręg wyborczy Carlow Borough

Okręg wyborczy Carlow Borough powstał w 1801 r. i wysyłał do brytyjskiej Izby Gmin jednego deputowanego. Okręg obejmował miasto Carlow w Irlandii. Został zlikwidowany w 1885 r.

</doc>
<doc id="1496062" url="https://pl.wikipedia.org/wiki?curid=1496062" title="Mikropipeta">
Mikropipeta



</doc>
<doc id="1496066" url="https://pl.wikipedia.org/wiki?curid=1496066" title="Gangsta Rap (singel Curse)">
Gangsta Rap (singel Curse)

Gangsta Rap jest pierwszym singlem promującym płytę Sinnflut niemieckiego rapera Curse. 
Utwór ten mówi o wpływie gangsterskich tekstów niemieckich raperów na młodzież.
Piosenka jest skrytym dissem na Bushido, który wiele razy niepochlebnie wypowiadał się o Curse w swoich utworach oraz wywiadach. 

</doc>
<doc id="1496068" url="https://pl.wikipedia.org/wiki?curid=1496068" title="Ewa Demarczyk śpiewa piosenki Zygmunta Koniecznego">
Ewa Demarczyk śpiewa piosenki Zygmunta Koniecznego

Ewa Demarczyk śpiewa piosenki Zygmunta Koniecznego – album studyjny Ewy Demarczyk wydany w 1967 przez wytwórnię płytową Polskie Nagrania „Muza”; album zdobył tytuł platynowej płyty za sprzedaż ponad 100 tysięcy egzemplarzy.
Album był wielokrotnie wznawiany na nośniku kompaktowym, jednak wydania te nie posiadały autoryzacji Ewy Demarczyk. W 1999 ukazała się jedyna autoryzowana wersja CD z bonusową płytą, zawierającą materiał z singla wydanego w 1963.
Reżyserem nagrania był Antoni Karużas, zaś operatorem dźwięku Janusz Pollo. Autorem okładki był Marek Karewicz. 
Lista utworów.
Opracowano na podstawie materiału źródłowego.

</doc>
<doc id="1496071" url="https://pl.wikipedia.org/wiki?curid=1496071" title="Gibson Explorer">
Gibson Explorer

Gibson Explorer – gitara elektryczna produkowana przez firmę Gibson Guitar Corporation. 
Początkowo nazwana Futura w 1958, zanim została przemianowana oraz przerobiona w tym samym roku. Charakteryzowała się futurystycznym wyglądem (ze względu na swą innowacyjną na ówczesne czasy kanciastość, tak jak jej "gitara-siostra" - Gibson Flying V. 
Pierwsze wyprodukowane modele nie cieszyły się powodzeniem, dlatego gitara została zdjęta z linii produkcji w roku 1959. W roku 1976 Gibson rozpoczął kampanię mającą na celu przywrócenie Explorera do produkcji, biorąc pod uwagę sukces komercyjny gitar innych producentów o podobnej stylistyce. Explorer został szczególnie ciepło przyjęty przez muzyków hard rockowych i metalowych lat '70 i '80.

</doc>
<doc id="1496076" url="https://pl.wikipedia.org/wiki?curid=1496076" title="Zygmunt Jasiński">
Zygmunt Jasiński

Zygmunt Józef Jasiński herbu Sas (ur. 2 maja 1860 we Lwowie, zm. 1939 w Warszawie) – polski inżynier budownictwa, minister kolei żelaznych.
Życiorys.
Syn prezydenta Lwowa Aleksandra i Marii ze Śląskich. Studiował na Politechnice Lwowskiej i Politechnice Wiedeńskiej ("Technische Hochschule"). Po uzyskaniu w 1883 dyplomu inżyniera budowlanego, powrócił do rodzinnego miasta i uzyskał nominację na budowniczego miejskiego. Był projektantem i budowniczym wielu linii kolejowych (np. Zagórz-Grybów, Lwów-Bełżec, Lwów-Janów-Jaworów, Tarnopol-Halicz, Stanisławów-Woronienka) oraz dworców na terenie Galicji. Pełnił też funkcje szefa departamentu w Ministerstwie Kolei ("k. k. Eisenbahn-Ministerium") w Wiedniu, dyrektora dyrekcji kolei w Krakowie i Lwowie. W 1918 był delegatem rządu polskiego w Wiedniu ds przejęcia majątku kolejowego w Galicji, następnie w 1919 był delegatem Ministerstwa Komunikacji dla Galicji z siedzibą w Krakowie. Od 13 grudnia 1920 do 13 września 1921 był ministrem kolei żelaznych w rządzie Wincentego Witosa.
Zygmunt Jasiński zmarł w Warszawie najprawdopodobniej w pierwszych tygodniach po wybuchu II wojny światowej.

</doc>
<doc id="1496079" url="https://pl.wikipedia.org/wiki?curid=1496079" title="Struktura sieciowa">
Struktura sieciowa

Struktura sieciowa (ang. "network") - zespół podmiotów i względnie trwałych więzi między nimi. 
Głównym elementem definiującym sieć są więzi kooperacyjne (dostawca-odbiorca). Siła więzi opiera się na zaufaniu oraz kontraktach długoterminowych. Sporządzane są często listy preferowanych (strategicznych) dostawców / odbiorców. Dzięki temu obniżane są koszty marketingu (po stronie dostawcy) i zaopatrzenia (po stronie odbiorcy). 
Najbardziej prymitywną formą struktury sieciowej są sieci przedstawicieli handlowych z umową na wyłączność. Z kolei bardzo złożone struktury obejmują wiele ogniw łańcucha kooperacyjnego. 
Są to typowe struktury mające zastosowanie na rynku B2B (ang. "business-to-business"). 
Trwałość sieci.
Czynnikiem trwałości sieci są powiązania własnościowe, gwarantujące choćby minimalny nadzór nad poczynaniami partnerów (poprzez udział w walnym zgromadzeniu czy radach nadzorczych). 
Tendencje dośrodkowe. Intensyfikacja powiązań własnościowych między współpracującymi partnerami może skutkować fuzjami lub przejęciami (ang. "mergers &amp; acquisitions"), wówczas tworzą się struktury holdingowe lub jednolitej firmy o charakterze koncernu (kombinatu). 
Tendencje odśrodkowe. Występują, gdy któryś z uczestników układu zaczyna postrzegać swoją pozycję i sytuację jako nie dość korzystną, nie w pełni odpowiadającą jego aspiracjom. Wówczas zaczyna poszukiwać alternatywnych możliwości działania (dywersyfikacja dostaw lub odbiorców). 
(opracowano na podstawie [2], [4]). 
Role w sieci.
Uczestnicy sieci przyjmują jedną z trzech podstawowych ról [3]: 
Sieci i prawo.
Złożona struktura więzi handlowych i własnościowych powoduje wątpliwości związane z legalnością niektórych przedsięwzięć. Struktury sieciowe (ich uczestnicy) narażone są w szczególności na zarzuty z obszarów: 
W reakcji na nieprzejrzystość biznesów sieciowych w niektórych branżach stosuje się politykę deregulacji. W Europie i Ameryce Północnej branżami najbardziej narażonymi na zarzuty i deregulację są: telekomunikacja i elektroenergetyka. Najbardziej spektakularną operacją rządową tego typu było "rozwiązanie" przez rząd USA monopolistycznych firm: American Telephone &amp; Telagraph (telekomunikacja) oraz Standard Oil (ropa naftowa); więcej na ten temat: [5] i [6]. 

</doc>
<doc id="1496088" url="https://pl.wikipedia.org/wiki?curid=1496088" title="Wieża ratuszowa w Żninie">
Wieża ratuszowa w Żninie

Wieża ratuszowa w Żninie – wzniesiona w latach 1447–1500, w przeszłości była częścią ratusza, który nie przetrwał do naszych czasów. W roku 1692 została uszkodzona w pożarze, a następnie odbudowana. Obecnie jest siedzibą Muzeum Ziemi Pałuckiej.
Historia.
Dawny ratusz w Żninie wzniesiono w latach 1447-1500. Budynek ten miał charakter obronny i został zniszczony w czasie wojen polsko-szwedzkich w roku 1656, a następnie rozebrany z wyjątkiem wieży, która dotrwała do naszych czasów. W roku 1692 wieża została uszkodzona w pożarze, odbudowano ją obniżoną o jedną kondygnację. W trakcie tej przebudowy powstał też dach namiotowy z barokowym hełmem, który dotrwał do połowy XIX wieku. W roku 1755 w budowli zainstalowano zegar, ufundowany przez burmistrza Zenona Konwerskiego. W roku 1961 w obiekcie znalazło siedzibę muzeum regionalne.
Decyzją wojewódzkiego konserwatora zabytków z dnia 3 kwietnia 1930 roku wieża ratusza została wpisana do rejestru zabytków.
Architektura.
Wieża ratuszowa w Żninie jest masywną budowlą wzniesioną na planie kwadratu, od wysokości pierwszego piętra przechodzi w ośmiobok. Kondygnacje są oddzielone od siebie fryzami opaskowymi oraz fryzem z cegieł kładzionych skośnie, okna zakończone są łukami odcinkowymi, a na trzeciej kondygnacji widnieje okrągła blenda. Pomiędzy pierwszą a drugą kondygnacją znajdują się łęki ułożone schodkowo. Wieża nakryta jest dachem namiotowym, który zastąpił pierwotne zwieńczenie z blankowaniem. Najstarszą częścią budowli są piwnice ze sklepieniami kolebkowymi, które w przeszłości pełniły funkcję więzienia lub aresztu. W piwnicach znajdują się również pozostałości średniowiecznego systemu centralnego ogrzewania tzw. hypocaustum. Znajduje się tu palenisko, od którego prowadzi system wewnętrznych kanałów grzewczych wbudowanych w mury wieży i ciągnący się na całej wysokości budowli.
Ekspozycja.
Obecnie w obiekcie mieści się oddział Muzeum Ziemi Pałuckiej, posiadający w swych zbiorach eksponaty etnograficzne i historyczne związane z regionem. W zbrojowni (parter) prezentowane są zbroje i stara broń, m.in. halabarda i cep bojowy, a także replika foglerza (rodzaj działa). Na pierwszym piętrze znajduje się ekspozycja przedmiotów wykopanych podczas rewitalizacji rynku żnińskiego (narzędzia kamienne i ceramika z XV-XVI wieku i fragment rurociągu z 1528). Na drugim piętrze ulokowana jest sala rady miejskiej, dawne pomieszczenie obrad rajców. Wiszą tu tarcze herbowe oraz stoją meble reprezentacyjne. Na trzecim piętrze zrekonstruowano skarbiec miejski z wagą szalkową. 

</doc>
<doc id="1496093" url="https://pl.wikipedia.org/wiki?curid=1496093" title="Und was ist jetzt?">
Und was ist jetzt?

Und was ist jetzt? – singel niemieckiego rapera Curse z albumu "Innere Sicherheit". 

</doc>
<doc id="1496094" url="https://pl.wikipedia.org/wiki?curid=1496094" title="Hylorina sylvatica">
Hylorina sylvatica

Hylorina sylvatica - gatunek żaby z rodziny żab południowych (Leptodactylidae), jedyny przedstawiciel rodzaju "Hylorina" . Występuje w Chile i Argentynie. Jego naturalnym środowiskiem są lasy i słodkowodne bagna. Gatunek zagrożony z powodu wycinania lasów.

</doc>
<doc id="1496096" url="https://pl.wikipedia.org/wiki?curid=1496096" title="Podwójne wesele w Cambrai">
Podwójne wesele w Cambrai

Podwójne wesele w Cambrai – odbyło się dnia 12 kwietnia 1385 roku, w Cambrai. Trwało 8 dni i było wydarzeniem o europejskiej randze, na które zaproszono 20 000 gości, m.in. króla Francji - Karola VI.

</doc>
<doc id="1496100" url="https://pl.wikipedia.org/wiki?curid=1496100" title="Feuerwasser">
Feuerwasser

Feuerwasser jest debiutanckim albumem niemieckiego rapera Curse.

</doc>
<doc id="1496101" url="https://pl.wikipedia.org/wiki?curid=1496101" title="Socjalizm etyczny">
Socjalizm etyczny

Socjalizm etyczny − koncepcje, według których powstanie socjalizmu jest rezultatem aprobowanego przez ludzi celu, nakazu etycznego. Podstawą i celem ruchu socjalistycznego powinny być wolność, sprawiedliwość i godność jednostki. Socjalizm etyczny odrzuca walkę klasową, rewolucję, użycie przemocy; postuluje upowszechnianie idei socjalizmu przez perswazję, przekonywanie i apelowanie do świadomości wszystkich grup społecznych.
Przedstawiciele.
Idee socjalizmu etycznego propagowali m.in.:

</doc>
<doc id="1496102" url="https://pl.wikipedia.org/wiki?curid=1496102" title="Bolesław Grodziecki">
Bolesław Grodziecki

Bolesław Grodziecki (ur. 8 sierpnia 1875 w Kaliszu, zm. 30 stycznia 1960 w Wiesbaden) – polski działacz gospodarczy, minister aprowizacji, założyciel Unii Narodowo-Państwowej w 1922 roku, konsul honorowy Finlandii w Katowicach od 1927 roku.
Syn Hipolita i Władysławy z Gołembowskich. Ukończył studia w Akademii Handlowej w Lipsku.
W okresie od 12 stycznia 1921 do 7 maja 1921 był ministrem aprowizacji w rządzie Wincentego Witosa.
W ostatnich latach II wojny światowej wyjechał do Niemiec.

</doc>
<doc id="1496103" url="https://pl.wikipedia.org/wiki?curid=1496103" title="Republiek Utrecht">
Republiek Utrecht



</doc>
<doc id="1496110" url="https://pl.wikipedia.org/wiki?curid=1496110" title="Sérgio Henrique Ferreira">
Sérgio Henrique Ferreira

Sérgio Henrique Ferreira (ur. 4 października 1934 we Franca, São Paulo, zm. 17 lipca 2016 w Ribeirão Preto, São Paulo) – brazylijski naukowiec, lekarz, farmakolog. Pionier badań nad mechanizmem działania bradykininy. Odkrył "bradykinin potentiating factor" (BPF), czynnik nasilający działanie bradykininy. Jego badania stały się podstawą do wynalezienia leków hipotensyjnych z grupy inhibitorów konwertazy angiotensyny.
Ukończył w 1960 Wydział Medyczny w Ribeirão Preto Uniwersytetu w São Paulo, zostając następnie na uczelni. Kontynuował pracę Maurício Rochy e Silvy, odkrywcy bradykininy. Zsyntetyzował w 1965 grupę peptydów obecnych w jadzie żmii z gatunku "Bothrops jararaca", która nasilała działanie bradykininy. Czynnik ów nazwał "bradykinin potentiating factor" (BPF).
Podczas swojego stażu w Londynie na przełomie lat 60. i 70. współpracował z Johnem Vane'em w jego badaniach nad prostaglandynami. 

</doc>
<doc id="1496111" url="https://pl.wikipedia.org/wiki?curid=1496111" title="Sergio Henrique Ferreira">
Sergio Henrique Ferreira



</doc>
<doc id="1496112" url="https://pl.wikipedia.org/wiki?curid=1496112" title="Chrysemys picta">
Chrysemys picta



</doc>
<doc id="1496113" url="https://pl.wikipedia.org/wiki?curid=1496113" title="Chrysemys">
Chrysemys

Chrysemys – rodzaj żółwia z rodziny żółwi błotnych (Chelydridae).
Zasięg występowania.
Rodzaj obejmuje gatunki występujące w Ameryce Północnej (Kanada, Stany Zjednoczone i Meksyk). 
Systematyka.
Etymologia.
"Chrysemys": "khrusos" „złoto”; εμυς "emus", εμυδος "emudos" „żółw wodny”.
Podział systematyczny.
Do rodzaju należą następujące gatunki:

</doc>
<doc id="1496114" url="https://pl.wikipedia.org/wiki?curid=1496114" title="Karol Kukuła">
Karol Kukuła

Karol Kukuła (ur. 23 lutego 1948 w Brodach) – profesor zwyczajny dr hab. – kierownik Katedry Statystyki Matematycznej Uniwersytetu Rolniczego w Krakowie na Wydziale Rolniczo-Ekonomicznym. Zawodowo zajmuje się statystyką matematyczną, ekonometrią oraz badaniami operacyjnymi.
W latach 1968–1972 studiował na Wydziale Ekonomiki Produkcji Akademii Ekonomicznej w Krakowie. Tytuł magistra ekonomii otrzymał na podstawie pracy „Ekonometryczna analiza działalności produkcyjnej Krakowskich Zakładów Przemysłu Spirytusowego”. W 1973 roku zdobył tytuł najlepszego studenta Krakowa otrzymał medal im. Mikołaja Kopernika. W 1976 obronił pracę doktorską pt. „Metody badania zmienności struktur ekonomicznych”. W 1990 na podstawie rozprawy „Statystyczna analiza strukturalna i jej zastosowanie w sferze usług produkcyjnych dla rolnictwa” uzyskał stopień doktora habilitowanego nauk ekonomicznych w zakresie ekonomii, statystyki i ekonomiki rolnictwa. Tytuł profesora otrzymał 22 stycznia 2003. Jest autorem wielu książek związanych ze statystyką. W 1999 został odznaczony Srebrnym Krzyżem Zasługi, a w 2002 otrzymał Medal Komisji Edukacji Narodowej.

</doc>
<doc id="1496116" url="https://pl.wikipedia.org/wiki?curid=1496116" title="Okres drgania">
Okres drgania



</doc>
<doc id="1496120" url="https://pl.wikipedia.org/wiki?curid=1496120" title="Władysław Leon Grzędzielski">
Władysław Leon Grzędzielski

Władysław Leon Grzędzielski (ur. 15 grudnia 1864 w Kopytowej, zm. 28 września 1925 we Lwowie) – polski prawnik i polityk. 
Życiorys.
Absolwent gimnazjum w Rzeszowie (1885), ukończył prawo na Uniwersytecie Jagiellońskim. W 1914 objął stanowisko prezesa Sądu Okręgowego w Przemyślu, od 1919 sędzia we Lwowie. Od 1917 zastępca posła, następnie od 1918 poseł do austriackiej Rady Państwa. 
Brał udział w przejmowaniu władzy z rąk Austriaków w Krakowie (31 X 1918). Współorganizator Polskiej Komisji Likwidacyjnej, zastępca przewodniczącego Wydziału Aprowizacyjnego PKL, członek Komisji Rządzącej dla Galicji, Śląska Cieszyńskiego, Górnej Orawy i Spisza (1918–1919). Był działaczem Polskiego Stronnictwa Ludowego „Piast”. Od 1919 do 1922 był posłem na Sejm. Minister aprowizacji (VI–IX 1921) w rządzie Wincentego Witosa. W 1922 bezskutecznie ubiegał się o reelekcję.
Działacz społeczny w Towarzystwie Gimnastycznym „Sokół”, Towarzystwie Szkoły Ludowej i Stronnictwie Narodowo-Demokratycznym.
W 1924 został członkiem Trybunału Stanu.
Z Marią z Wolffów (1872–1968) miał siedmioro dzieci: Aleksander – konstruktor lotniczy; Jerzy – lekarz; Janina – plastyczka; Władysław – prawnik (zmarł w łagrze sowieckim); Maria – prof. teorii literatury; Juliusz – lekarz (zamordowany przez NKWD).
Zmarł we Lwowie. Został pochowany na cmentarzu Łyczakowskim.
W 2022 roku grobowiec Grzędzielskiego został odnowiony. Cały projekt został realizowany na zlecenie Kancelarii Prezesa Rady Ministrów przez Fundację Dziedzictwa Kulturowego.

</doc>
<doc id="1496121" url="https://pl.wikipedia.org/wiki?curid=1496121" title="Alicetea">
Alicetea

Alicetea – radomski zespół grający muzykę rock/reggae/ska/funky.
Zespół założony został w 2003 roku przez muzyków grających wcześniej w grupie Źródło Zasilania (Niecu, Fred i Miz), do których dołączyli wokaliści Adam III i Alicja. W latach 2003-2006 skład Alicetea ewoluował kilka razy, podobnie jak rodzaj wykonywanej muzyki. W wyniku poszukiwań personalnych i stylistycznych we wrześniu 2006 zespół zasiliła sekcja dęta, reprezentowana przez Demona i Puzona, występujących dotychczas w zespole Le Illjah oraz Jamal. 
14 kwietnia 2008 ukazała się debiutancka płyta pt. "Muzyka Moja Broń". W 2009 roku z przyczyn osobistych zespół opuściła wokalistka Alicja, którą zastąpił QBA. 
Formacja wystąpiła w programie Must Be The Music (2012 r.). Drugi album zatytułowany "Wyspy, planety, układy" ukazał się 20 kwietnia 2013 i był promowany przez single: "Są Tacy" z gościnnym udziałem rapera Mediuma, "Budźmy Zmysły", "Piekielny Szu" oraz "Miasta Ja".
W czerwcu 2017 roku zespół wydał swoją dwupłytowe wydawnictwo koncertowe (płytę audio i płytę DVD), będące zapisem koncertu zespołu, zagranego podczas Festiwalu Woodstock w 2016 roku. 
19 grudnia 2018 roku premierę miał trzeci studyjny album zespołu zatytułowany "Idylla"; płytę promowały single: „Korzenie” oraz „Idylla”. 

</doc>
<doc id="1496131" url="https://pl.wikipedia.org/wiki?curid=1496131" title="Malaclemys">
Malaclemys



</doc>
<doc id="1496132" url="https://pl.wikipedia.org/wiki?curid=1496132" title="Roberto Firpo">
Roberto Firpo

Roberto Firpo (ur. 10 maja 1884 w Las Flores, zm. 14 czerwca 1969) - argentyński pianista i kompozytor tanga argentyńskiego. 
Przedstawiciel Starej Gwardii tanga. W 1903 zaczął brać lekcje muzyki. W 1907 zaczął pisać własne kompozycje i występować publicznie. Grał w Buenos Aires w "Armenonville", "El tambito", "Palais de Glace", "Bar Iglesias", "L’Abbaye", "Teatro Buenos Aires", "Teatro Nacional", "Salón San Martín" oraz "Colonia Italiana". Dodał piano do orkiestry tanga. Nagrał od 1 650 do 3 000 utworów. Jego znanym przebojem było tango "Alma de Bohemio". Zmienił aranżację i napisał trzecią część tanga La Cumparsita (oryginalnie "La Cumparista" była marszem) i nagrał tę wersję jako tango.

</doc>
<doc id="1496136" url="https://pl.wikipedia.org/wiki?curid=1496136" title="Struktury sieciowe">
Struktury sieciowe



</doc>
<doc id="1496137" url="https://pl.wikipedia.org/wiki?curid=1496137" title="Norvegia">
Norvegia

Norvegia – rodzaj norweskiego sera, który jest produkowany z krowiego mleka. Ser ten jest zaliczany do serów podpuszczkowych oraz dojrzewających.
Jest to rodzaj goudy wytwarzany w tradycyjny sposób.

</doc>
<doc id="1496139" url="https://pl.wikipedia.org/wiki?curid=1496139" title="Lamborghini Cheetah">
Lamborghini Cheetah

Lamborghini Cheetah – model terenowego buggy wyprodukowanego przez firmę Automobili Lamborghini S.p.A. w 1977.
Pod koniec lat 70. firma Lamborghini postanowiła spróbować sił na polu samochodów terenowych. Firma nie posiadała doświadczenia w tej dziedzinie, więc nawiązała współpracę z amerykańską firmą Mobility Technology International. Owa firma miała zbudować pojazd, który będzie sprzedawany pod marką Lamborghini, co miało autu dodać prestiżu. Lamborghini także chciało startować z tym autem w przetargach na samochód dla armii wielu krajów. Projektowanie i budowa pierwszej terenówki Lamborghini odbyły się w San Jose w Kalifornii. Gotowy pojazd o nazwie Cheetah zaprezentowano w Genewie w 1977. Cheetah był pojazdem terenowym typu buggy. Został zbudowany z przeznaczeniem jazdy po pustyni. Został oparty na stalowej ramie przestrzennej. Nadwozie wykonano z tworzyw syntetycznych. Było ono pozbawione dachu i drzwi. We wnętrzu zamontowano 4 siedziska odporne na działanie wody. Poza tym zainstalowano jeszcze kilka zegarów, dźwigni i przycisków. Do napędu auta użyto silnik Chryslera rozwijający 135 kW (183 KM), który był zbyt słaby do tego auta, gdyż pojazd ważył ponad 2 t. Moc na wszystkie koła przenosiła 3-bieg. skrzynia automatyczna z reduktorem. Zaletą Cheetach'a była dobra mobilność w terenie. Duży moment obrotowy silnika V8, wielkie opony i wyciągarka uczyniły z niego auto, które mogło wjechać praktycznie wszędzie. Wyprodukowano tylko 1 egzemplarz tego pojazdu.

</doc>
<doc id="1496142" url="https://pl.wikipedia.org/wiki?curid=1496142" title="Zamówienie publiczne">
Zamówienie publiczne



</doc>
<doc id="1496146" url="https://pl.wikipedia.org/wiki?curid=1496146" title="Dieta aspirynowa">
Dieta aspirynowa

Dieta aspirynowa lub dieta niskosalicylanowa (ang. "Low salicylate diet") – potoczna nazwa modyfikacji diety podstawowej, która polega na zmniejszeniu podaży salicylanów, a zwłaszcza kwasu salicylowego spożywanych z produktami spożywczymi lub przyjmowanych jako farmaceutyki.
Nazwa dieta aspirynowa, choć jest używana w Polsce, nie jest poprawna, ponieważ aspiryna jest kwasem acetylosalicylowym a nie kwasem salicylowym.
Założeniem tej diety jest utrzymanie podaży salicylanów w spożywanych pokarmach na poziomie, przy którym nie występują objawy niepożądane, przy czym jest to poziom indywidualny Objawy niepożądane po przyjęciu kwasu salicylowego są łagodniejsze (świąd skóry, obrzęk warg i języka) i występują przy dawkach wielokrotnie wyższych niż w przypadku kwasu acetylosalicylowego (objawy analogiczne do astmy lub pokrzywka). Nie jest wskazana eliminacja produktów zawierających salicylany a jedynie ograniczenie ilościowe, takich jak niektóre owoce (np. porzeczka) czy zioła (np. korzeń lukrecji). 
Zalecana jest jako środek ostrożności u pacjentów, u których występuje astma aspirynowa lub pokrzywkowo-obrzękowa nadwrażliwością na aspirynę i inne niesteroidowe leki przeciwzapalne (zwana potocznie pokrzywką aspirynową lub uczuleniem na aspirynę). Modyfikacja diety tego rodzaju nie ma udowodnionych właściwości leczniczych, ponieważ zarówno astmę aspirynową jak i nadwrażliwość pokrzywkowo-obrzękową wywołuje, spośród związków salicylowych, jedynie kwas acetylosalicylowy, a ten nie występuje w owocach, warzywach czy ziołach. W spożywanych ziołach występuje natomiast kwas salicylowy (o odmiennym mechanizmie działania i nie powodujący astmy aspirynowej). 
Dieta ta mimo braku podstaw była zalecana u dzieci z ADHD, badania wykazały jednak brak związków występowania objawów zaburzenia z zawartością salicylanów w diecie.
Salicylany w pożywieniu.
Salicylany w postaci soli lub kwasu salicylowego zawierają zioła, np. rozmaryn, tymianek oraz przyprawy, np. garam masala, sproszkowana papryka, curry mięta lub korzeń lukrecji. Mimo że obecność salicylanów jest typowa dla łodyg i liści, to pietruszka czy koper nie zawiera znaczącej ilości salicylanów.
Badania wykazały, że sole kwasu salicylowego obecne w pożywieniu po spożyciu, stanowiąc źródło kwasu salicylowego.
Kwas salicylowy był stosowany jako konserwant (związek bakteriobójczy działanie analogiczne do pasteryzacji), jednak obecnie nie jest stosowany jako dodatek do żywności. Jest natomiast stosowany w preparatach do użytku zewnętrznego (nie odnotowano uczulenia lub toksyczności w przypadku kontaktu ze skóra). Salicylany są też powszechnie obecne w kosmetykach, np. perfumach, szamponach, płynnych mydłach, kremach do golenia, dezodorantach, kremach ochronnych z filtrem UV. Związek nie jest toksyczny w kontakcie ze skórą, jednak może powodować poważne uszkodzenie oczu i może być toksyczny po połknięciu, dlatego nie jest wskazany w przypadku kosmetyków dla niemowląt (ryzyko zatarcia oka lub dostanie się do ust w trakcie ssania palców).

</doc>
<doc id="1496151" url="https://pl.wikipedia.org/wiki?curid=1496151" title="Tadeusz Skałuba">
Tadeusz Skałuba



</doc>
<doc id="1496152" url="https://pl.wikipedia.org/wiki?curid=1496152" title="Jan Michalski (minister)">
Jan Michalski (minister)

Jan Michalski (ur. 17 grudnia 1875 w Kaliszu, zm. po 1934) – polski inżynier, działacz niepodległościowy, polityczny i samorządowy, minister aprowizacji w pierwszym rządzie Wincentego Witosa, burmistrz Kalisza, Radomia i Łowicza.
Życiorys.
Urodził się 17 grudnia 1875 w Kaliszu, w rodzinie Michała i Ludwiki.
W 1898 opuścił rodzinne miasto i wyjechał do Berlina. W 1904 powrócił do Kalisza. W czasie I wojny światowej przebywał na zesłaniu w Rosji. Od kwietnia 1919 do 1921 był burmistrzem Kalisza i przyczynił się do odbudowy miasta ze zniszczeń wojennych. W okresie od 2 do 11 czerwca 1921 był ministrem aprowizacji w rządzie Wincentego Witosa. Od grudnia 1926 do 1927 był burmistrzem Radomia, a w okresie od czerwca 1929 do marca 1934 burmistrzem Łowicza. Dalsze jego losy po 1934 nie są znane.

</doc>
<doc id="1496153" url="https://pl.wikipedia.org/wiki?curid=1496153" title="Pfaffengrund">
Pfaffengrund

Pfaffengrund - dzielnica w Heidelbergu (Badenia-Wirtembergia). Pfaffengrund rozciąga się na obszarze 3,61 km² i liczy 7412 mieszkańców (203 os./km2). Dzielnica na południu ma charakter mieszkalny, zaś na północy dominuje przemysł. W 1920 powstała Pfaffengrundstraße a wraz z nią pierwsze budynki w dzielnicy.

</doc>
<doc id="1496154" url="https://pl.wikipedia.org/wiki?curid=1496154" title="Parafia św. Tomasza">
Parafia św. Tomasza

Parafie pod wezwaniem św. Tomasza

</doc>
<doc id="1496156" url="https://pl.wikipedia.org/wiki?curid=1496156" title="Mosty Osiedle">
Mosty Osiedle



</doc>
<doc id="1496158" url="https://pl.wikipedia.org/wiki?curid=1496158" title="Robert Anderson (major)">
Robert Anderson (major)

Robert Anderson, (ur. 14 czerwca 1805 w Hrabstwie Jefferson, zm. 26 października 1871 w Nicei, we Francji) – amerykański wojskowy, uczestnik wojny secesyjnej po stronie Unii.
Życiorys.
Urodził się w Jefferson County (Kentucky) na rodzinnej plantacji "Soldier’s Retreat". Jego ojciec, Richard Clough Anderson, oficer Linii Kontynentalnej, po rewolucji przeniósł się do Kentucky, natomiast jego matka, Sarah Marshall Anderson, była drugą żoną Richarda. Robert ukończył West Point w 1825, zajmując 15. miejsce w klasie liczącej 37 kadetów. Mianowany podporucznikiem w Trzeciej Dywizji Artylerii, przez pewien czas służył jako sekretarz swojego przyrodniego brata Richarda Clougha Andersona, Jr., który był ministrem stanu Kolumbia. W 1832 brał udział w wojnie Czarnego Jastrzębia, a w latach 1837-1838 walczył w wojnie z Seminolami.
Kariera.
Jako oficer dowodzący bronił Fortu Sumter przed atakami konfederatów w dniach 12-14 kwietnia 1861 w bitwie o Fort Sumter. Jesienią 1861 dostał awans na dowódcę polowego w Departamencie Kentucky.

</doc>
<doc id="1496160" url="https://pl.wikipedia.org/wiki?curid=1496160" title="Mosty-Osiedle">
Mosty-Osiedle

Mosty-Osiedle (do 1945 "Speck Bahnhof") – osada sołecka w Polsce położona w województwie zachodniopomorskim, w powiecie goleniowskim, w gminie Goleniów.
W latach 1975–1998 miejscowość położona była w województwie szczecińskim.
Osada leży na Równinie Nowogardzkiej, wśród lasów Puszczy Goleniowskiej, ok. 3 km na północ od Mostów, przy linii kolejowej nr 402 łączącej Goleniów z Koszalinem przez Kołobrzeg, Gryfice i Nowogard.
Osiedle zbudowano w latach 30. XX wieku na potrzeby powstałej w okolicznym lesie dużej fabryki amunicji Luftwaffe Haupt Munition Anstalt Speck. Od 1945 roku jest to osiedle wojskowe, teren fabryki zajęty jest od 1957 roku przez Wojsko Polskie (teren zamknięty). Znajduje się tutaj kilka domów i bloków mieszkalnych, przy torach kolejowych przedwojenny budynek stacji kolejowej oraz przystanek PKP. Obecnie zamieszkuje tam ok. 257 osób (2016). Okoliczne tereny leśne to ciekawy obszar turystyczny (turystyka piesza, rowerowa, grzybiarstwo).
Okoliczne miejscowości: Mosty, Glewice, Imno, Krzywice.

</doc>
<doc id="1496165" url="https://pl.wikipedia.org/wiki?curid=1496165" title="Sodalicja Świętej Jadwigi Królowej">
Sodalicja Świętej Jadwigi Królowej

Sodalicja Świętej Jadwigi Królowej – stowarzyszenie wiernych świeckich Kościoła katolickiego w formie sodalicji, którego patronką jest św. Jadwiga Królowa. Sodalicję tę założył biskup Wacław Świerzawski w 1997 r. Jej siedzibą jest Kraków, istnieje również wspólnota lokalna w Bieczu.
Celami członków stowarzyszenia są:

</doc>
<doc id="1496176" url="https://pl.wikipedia.org/wiki?curid=1496176" title="Literatura obrachunków inteligenckich">
Literatura obrachunków inteligenckich

Literatura obrachunków inteligenckich, in. literatura obrachunkowa – pojęcie wprowadzone przez krytyka literackiego Kazimierza Wykę na określenie pewnego typu polskich powieści, które ukazywały się w latach 1945–1948, a które łączyło podobieństwo postaw życiowych bohaterów literackich, ich wspólne inteligenckie pochodzenie, oraz rewizja wyborów życiowych w kontekście wydarzeń wojennych i powojennych. Przejawami takiego obrachunku z własną przeszłością było albo odcięcie się inteligenta od tradycji, szyderstwo z niej i wykazywanie jej anachroniczności, albo szukanie sposobu na pogodzenie się z nową rzeczywistością.
Historia.
Po raz pierwszy tezę o istnieniu takiej prozy sformułował Wyka w artykule "Rozrachunki inteligenckie" (1946), opublikowanym na łamach tygodnika „Odrodzenie”, łącząc wspólnym mianownikiem powieści "Jezioro Bodeńskie" (1946) Stanisława Dygata, "Drewniany koń" (1946) Kazimierza Brandysa, "Sprzysiężenie" (1947) Stefana Kisielewskiego oraz zbiór opowiadań "Sedan" (1948) Pawła Hertza. Ich cechą wspólną miało być nawiązywanie do tradycji powieści modernistycznej, wyróżniającej się zindywidualizowanym bohaterem, roszczącym sobie prawa do oceniania i komentowania rzeczywistości. Pozornie są to powieści społeczno-obyczajowe, jednak według Wyki stanowią parabolę „straconych złudzeń” polskiej inteligencji.
Równolegle na łamach tygodnika „Kuźnica” rozpoczęła się krytyka inteligencji, którą zainicjował Józef Chałasiński w artykule "Socjologia i historia inteligencji polskiej" (1946) twierdząc, że warstwa ta zawsze izolowała się od pozostałych, nie angażując się w sprawy społeczne i ekonomiczne. Podobnie uważał Stefan Żółkiewski, krytykując klerkizm inteligencji, jej wyobcowanie i dominujący pesymizm. Była to jednak dyskusja ideologiczna, podczas gdy Wykę interesowała przede wszystkim budowa pojawiających się wówczas powieści (np. pewna konwencjonalność w ujmowaniu świata przedstawionego).
Późniejsi badacze zaliczyli do literatury obrachunkowej także takie powieści jak: "Śmierć liberała" Artura Sandauera (1947), "Pożegnania" Stanisława Dygata (1948), "Mury Jerycha" Tadeusza Brezy (1946), "Popiół i diament" Jerzego Andrzejewskiego (1948), "Węzły życia" Zofii Nałkowskiej (1948) czy "Ostatnią Europę" Mirosława Żuławskiego (1947), "Rojsty" Tadeusza Konwickiego (powstałe w 1948 roku, wyd. 1956). Zarówno w tych powieściach, jak i w utworach wymienionych przez Wykę, zastosowano odmienne sytuacje narracyjne; np. w "Sedanie" narrator komentuje rzeczywistość, w "Jeziorze Bodeńskim" jest jednocześnie bohaterem, opowiadającym o sobie oraz o dziejących się wydarzeniach, a w "Sprzysiężeniu" oraz w "Popiele i diamencie" czytelnik ma do czynienia z narracją trzecioosobową.
Zjawisko obrachunków inteligenckich w twórczości polskich pisarzy można dostrzec także w każdym następnym historycznym lub społeczno-politycznym momencie przełomowym: w literaturze lat 1956, 1968-1970 czy 1980. Popularne stają się wówczas takie gatunki jak dziennik, zapis rozmowy, lub pamiętnik.

</doc>
<doc id="1496177" url="https://pl.wikipedia.org/wiki?curid=1496177" title="Literatura obrachunkowa">
Literatura obrachunkowa



</doc>
<doc id="1496178" url="https://pl.wikipedia.org/wiki?curid=1496178" title="Maria Romanowa (1825–1846)">
Maria Romanowa (1825–1846)

Maria Michajłowna (ros. "Мария Михайловна") (ur. 9 marca 1825 w Moskwie, zm. 19 listopada 1846 w Wiedniu) — wielka księżna rosyjska, córka wielkiego księcia Michała Pawłowicza i wielkiej księżnej Eleny Pawłownej. Była pierwszym dzieckiem tej książęcej pary. Spowodowało to, że do jej wychowania oraz nauki przykładano bardzo wiele uwagi. Zmarła nagle w wieku 21 lat.

</doc>
<doc id="1496179" url="https://pl.wikipedia.org/wiki?curid=1496179" title="Edward Pepłowski">
Edward Pepłowski

Edward Pepłowski (ur. 11 kwietnia 1880 w Starachowicach, zm. 23 marca 1960 w Łodzi) – polski inżynier, polityk, minister pracy i opieki społecznej, senator II RP.
Życiorys.
Syn Eugeniusza Pepłowskiego h. Gozdawa (1847–1897) i Marianny z Bairdów (zm. 1937). Absolwent Petersburskiego Instytutu Technologicznego. Był członkiem Ligi Narodowej. Był współzałożycielem Narodowego Związku Robotniczego w Królestwie Polskim, a następnie należał do Narodowej Partii Robotniczej. Poseł do rosyjskiej II Dumy Państwowej w roku 1907. W latach 1906–1909 pracował w przedsiębiorstwie robót górniczych, wiertniczych i hydrologicznych Michała Łempickiego w Sosnowcu. 
Od 13 grudnia 1919 do 9 czerwca 1920 i od 24 lipca 1920 do 5 marca 1921 był ministrem pracy i opieki społecznej w rządach Leopolda Skulskiego i Wincentego Witosa. W latach 1921–1926 zajmował stanowisko dyrektora naczelnego Państwowych Zakładów Górniczych i Hutniczych w Warszawie.
W latach 1928–1935 był senatorem II i III kadencji. Senator II kadencji wybrany w 1928 roku z województwa poznańskiego z Listy Narodowej Partii Robotniczej.
Po II wojnie światowej, w latach 1945–1947 był dyrektorem technicznym w Zakładach Przemysłu Bawełnianego nr 4 im. Stanisława Dubois w Łodzi (daw. „Eitingon i Spółka”), w latach 1947–1949 dyrektorem technicznym w Dyrekcji Przemysłu Bawełnianego, w latach 1949–1954 dyrektorem, a następnie głównym mechanikiem Zakładów Przemysłu Bawełnianego im. Józefa Stalina w Łodzi oraz głównym mechanikiem w Przedsiębiorstwie Usług Ogólnych Przemysłu Bawełnianego w Łodzi.
Zmarł w Łodzi. Pochowany na cmentarzu Powązkowskim w Warszawie (kwatera 179-3-20,21).

</doc>
<doc id="1496182" url="https://pl.wikipedia.org/wiki?curid=1496182" title="Maurice Klippel">
Maurice Klippel

Maurice Klippel (ur. 30 maja 1858 w Miluzie, zm. 1942) − był francuskim lekarzem, studiującym medycynę w Paryżu. W 1884 roku został internistą, w 1889 roku doktorem medycyny. Na jego cześć nazwano opisane przez niego zespół Klippla-Feila i zespół Klippla-Trénaunaya.

</doc>
<doc id="1496186" url="https://pl.wikipedia.org/wiki?curid=1496186" title="Halina Szwarc">
Halina Szwarc

Halina Szwarc "de domo" Kłąb (ur. 5 maja 1923 w Łodzi, zm. 28 maja 2002 w Warszawie) – agentka AK-owskiego wywiadu w okresie II wojny światowej (pseudonim "Ryszard", następnie "Jacek II"); po wojnie profesor doktor medycyny, gerontolog, w latach 1970–1971 prorektor Akademii Wychowania Fizycznego w Warszawie.
Życiorys.
Jej ojcem był Wincenty Kłąb, który po przybyciu do Łodzi nauczył się krawiectwa, a następnie prowadził firmę budowlaną (budował i sprzedawał domy). Halina Szwarc była uczennicą prestiżowego w Łodzi prywatnego Gimnazjum Żeńskiego Humanistycznego Heleny Miklaszewskiej przy ul. G. Narutowicza 59a. Ucząc się tu, marzyła o karierze pianistki, ale kiedy usłyszała fantastyczną grę 12-letniego ucznia Konserwatorium, do którego też uczęszczała, porzuciła myśl o tej drodze życiowej.
Po wybuchu II wojny światowej, mając 16 lat, zgłosiła się na ochotnika do pracy w konspiracji Związku Walki Zbrojnej Okręgu Łódzkiego. Z polecenia dowództwa szybko i bardzo dobrze nauczyła się języka niemieckiego. Następnie, na polecenie tegoż dowództwa, podjęła starania o volkslistę powołując się na niemieckie korzenie babki (z d. Vogel). Aby odciąć się od środowiska łódzkiego, wyjechała we wrześniu do Kalisza, gdzie podjęła naukę w niemieckim gimnazjum. Tu z rekomendacji dyrektora gimnazjum, do którego uczęszczała otrzymała volkslistę najwyższej grupy, zmieniając jednocześnie nazwisko na „Klomb”. Już wtedy realizowała zadania wywiadowcze w zakresie obserwacji ruchu jednostek niemieckich. W lutym 1942 r. zdała maturę z wyróżnieniem.
Po aresztowaniu w 1942 r. jej bezpośredniego przełożonego ps. „Jacek Pierwszy” otrzymała polecenie wyjazdu do Rzeszy. W listopadzie 1943 r. wyjechała do Wiednia pod pseudonimem „Jacek II” i tu, by nie wzbudzać podejrzeń, zapisała się na studia medyczne. Jej zadaniem tutaj było pisanie raportów o nastrojach w mieście i kolportaż materiałów „akcji N”.
Działania wywiadowcze prowadziła m.in. w Wiedniu, Hamburgu, Berlinie i Monachium. Do jej największych sukcesów wywiadowczych należało ustalenie położenia obiektów wojskowych w Hamburgu, co umożliwiło aliantom ich zniszczenie, otrzymała za to angielskie odznaczenie (brązowy Krzyż Zasługi z mieczami). Następnie podjęła pracę w berlińskim Archiwum Medycyny Wojskowej, skąd pozyskiwała przekazywane aliantom informacje, na podstawie których można było wnioskować o rozmieszczeniu oddziałów niemieckich na froncie wschodnim.
Prowadziła również akcje dezinformacyjne wymierzone w niemiecką administrację oraz kolportaż prasy podziemnej na terenie Bawarii i Austrii w ramach Akcji N.
W 1944 roku została zatrzymana i przesłuchana po tym, jak posłużyła się fałszywą kartką żywnościową, ale nie zdekonspirowała się. W tym samym roku, po powrocie do rodzinnej Łodzi, została aresztowana przez Gestapo pod zarzutem działalności konspiracyjnej, torturowana i skazana na śmierć przez rozstrzelanie. Wyroku nie wykonano z powodu końca okupacji niemieckiej w Łodzi (19 stycznia 1945 roku). W tym czasie była przetrzymywana w więzieniu kobiecym przy obecnej ul. Gdańskiej 13 ("Polizeigefängnis für Frauen; Polizeigefängnis Danzigerstrasse; Frauen-Gefängnis, Danzigerstrasse 13, Litzmannstadt"). Uciekła 18 stycznia 1945 r. w okolicy Pabianic podczas pieszej ewakuacji więźniarek tego więzienia (rozpoczętej ok. godz. 20.00 17 stycznia).
W 1948 r. ukończyła medycynę i rozpoczęła pracę w Klinice Akademii Medycznej w Poznaniu. Tu poznała swego męża, prawnika – Andrzeja Szwarca (ślub w 1949). Pomimo szykan UB, oskarżenia o kolaborację, a następnie prześladowań przez reżim stalinowski za współpracę z Armią Krajową udało się jej z czasem kontynuować karierę naukową. W 1963 r. rozwiodła się i przeprowadziła z dziećmi (synem Andrzejem i córką Magdaleną) do Warszawy, gdzie podjęła pracę w Wyższej Szkole Wychowania Fizycznego. Tu w 1966 roku uzyskała tytuł profesora nauk medycznych. Od roku 1974 była członkiem Rady Naczelnej ZBoWiD. W 1975 roku przy Centrum Medycznym Kształcenia Podyplomowego w Warszawie z jej inicjatywy powstał Uniwersytet Trzeciego Wieku będący pierwszą taką placówką w Polsce i jedną z pierwszych w Europie. Obecnie placówka nosi jej imię.
Postanowieniem z dnia 27 kwietnia 2000 r. "za wybitne zasługi dla rozwoju medycyny polskiej oraz w działalności społecznej na rzecz ludzi starszych" została przez prezydenta Aleksandra Kwaśniewskiego odznaczona Krzyżem Komandorskim z Gwiazdą Orderu Odrodzenia Polski.
Pochowana została na cmentarzu Powązkowskim w Warszawie w grobie rodzinnym (kwatera 276-5-3). W 2003 roku upamiętniono ją tablicą umieszczoną w murze dawnego więzienia na Radogoszczu. W 2012 została upamiętniona tablicą umieszczoną w ścianie siedziby Centrum Medycznego Kształcenia Podyplomowego przy ulicy Marymonckiej 99/103 w Warszawie.
Upamiętnienie.
Na motywach jej życia oraz pamiętnika "Wspomnienia z pracy w wywiadzie antyhitlerowskim ZWZ-AK" powstał w 2007 spektakl Teatru Telewizji "Doktor Halina" według scenariusza Grażyny Treli i Marcina Wrony w reżyserii Marcina Wrony, konsultacja historyczna Andrzej Krzysztof Kunert, IPN, Teatr TVP – Scena Faktu, który miał premierę 1 września 2008. W 2008 r. spektakl ten został nagrodzony na 52 festiwalu produkcji telewizyjnych i radiowych The New York Festivals Srebrnym Światowy Medal w kategorii „dramat” i wydany na DVD.
Halina Szwarc-Kłąb wychowała się na łódzkich Bałutach w kamienicy przy ul. Dworskiej (obecnie ul. Organizacji WiN 10). Z inicjatywy mieszkańców na ścianie jej domu powstał mural z wizerunkiem jednej z bohaterek Polskiego Państwa Podziemnego. Są tam samoloty lecące na Berlin oraz logo Uniwersytetu Trzeciego Wieku – ślady jej najważniejszych dokonań. .
10 listopada 2021 przed Muzeum Tradycji Niepodległościowych w Łodzi odsłonięto pomnik. Przy ulicy Gdańskiej 13 w Łodzi znajdowało się więzienie, w którym przetrzymywano kobiety skazane za przestępstwo przeciwko III Rzeszy. W maju 1944 roku trafiła tu Halina Szwarc, wówczas nosząca nazwisko Kłąb. .

</doc>
<doc id="1496187" url="https://pl.wikipedia.org/wiki?curid=1496187" title="Muztagata">
Muztagata

Muztagata (; ujg.: مۇز تاغ ئاتا, "Muztagh Ata", dosł. "ojciec lodowych gór") – szczyt o wysokości 7546 m n.p.m. położony w zachodnich Chinach w Górach Kaszgarskich w Pamirze (czasami zaliczany do Kunlunu). Należy do 50 najwyższych gór na Ziemi (43. miejsce).
Pierwszą poważną próbę zdobycia szczytu podjął w 1894 roku szwedzki podróżnik Sven Hedin, jednak zmuszony był zawrócić z wysokości ok. 6300 m n.p.m. z powodu choroby wysokościowej. Kolejne próby zdobycia góry miały miejsce w 1900, 1904 i 1947 roku. Ostatnia z nich, w której uczestniczyli m.in. Eric Shipton i Bill Tilman, musiała zawrócić spod samego szczytu na skutek zimna i głębokiego śniegu. Ostatecznie pierwszego wejścia na szczyt dokonali Jewgienij A. Bielecki, Witalij Abałakow i Qu Yinhua 6 kwietnia 1956 roku.

</doc>
<doc id="1496188" url="https://pl.wikipedia.org/wiki?curid=1496188" title="Ameland">
Ameland

Ameland (fryz. "It Amelân") – nizinna wyspa i gmina w Holandii we Fryzji w archipelagu Wysp Zachodniofryzyjskich. Powierzchnia gminy to 268,50 km², z czego 208,48 km² to woda. Na wyspie silnie rozwinięta turystyka. Od strony Morza Północnego wysokie wydmy i piaszczyste plaże.
Ludność wyspy zajmuje się rybołówstwem oraz hodowlą owiec i bydła. Na wyspie uprawia się zboża, buraki cukrowe oraz ziemniaki.
Największe miejscowości to ośrodek administracyjny Ballum oraz wieś Hollum najpopularniejsza wśród turystów. Burmistrzem gminy jest Albert de Hoop (stan w lipcu 2014). W maju 2014 populacja wynosiła 3 591; dla porównania, w 1966 wyspę zamieszkiwało blisko 2,8 tys. ludzi.

</doc>
<doc id="1496189" url="https://pl.wikipedia.org/wiki?curid=1496189" title="Super">
Super



</doc>
<doc id="1496197" url="https://pl.wikipedia.org/wiki?curid=1496197" title="Deepest Purple">
Deepest Purple

Deepest Purple: The Very Best of Deep Purple – składanka przebojów lat 70' zespołu Deep Purple, która została nagrana charakterystyczną linią tego zespołu (Mark II) oprócz dwóch utworów ("Burn" i "Stormbringer") nagranych linią Mark III. Płyta została wydana przez wytwórnię Harvest.
Jest to składanka wybranych utworów z następujących płyt:
Lista utworów.
Wszystkie, z wyjątkiem opisanych skomponowali Blackmore-Gillian-Glover-Lord-Paice.
Twórcy.
Deep Purple.
w utworach 9 i 10:

</doc>
<doc id="1496198" url="https://pl.wikipedia.org/wiki?curid=1496198" title="Smolhów">
Smolhów



</doc>
<doc id="1496199" url="https://pl.wikipedia.org/wiki?curid=1496199" title="Asprilio Pacelli">
Asprilio Pacelli

Asprilio Pacelli (ur. 1570 w Vasciano di Stroncone (Terni), zm. 4 maja 1623 w Warszawie) - włoski kompozytor. Od 1589 roku działał w kapeli kościoła S. Maria di Monserrato, od 1594 w Trinità dei Pellegrini, w latach 1595–1602 był kapelmistrzem w Collegium Germanicum i następnie w bazylice św. Piotra w Rzymie. W roku 1603 przybył do Polski, gdzie był członkiem, a następnie dyrygentem kapeli królewskiej.
Ważniejsze kompozycje.
Dzieła P. wydał M. Gliński (Opera omnia, Rzym 1946–48).

</doc>
<doc id="1496204" url="https://pl.wikipedia.org/wiki?curid=1496204" title="Kościół św. Łazarza">
Kościół św. Łazarza

Niektóre kościoły pod wezwaniem św. Łazarza:

</doc>
<doc id="1496206" url="https://pl.wikipedia.org/wiki?curid=1496206" title="Tarquinio Merula">
Tarquinio Merula

Tarquinio Merula (ur. między 1590 a 1595 w Cremonie, zm. 10 grudnia 1665 tamże) − włoski kompozytor i organista epoki baroku.
Życiorys.
Działalność muzyczną rozpoczął w roku 1623 jako organista w Basilica di Santa Maria Maggiore w Bergamo, rok później znalazł się w Warszawie, gdzie otrzymał stanowisko organisty na dworze królewskim. Po dwóch latach wyjechał do ojczyzny. W latach 1628–1639 przebywał w Cremonie, gdzie był organistą w tamtejszej katedrze. Po tym czasie przeniósł się z powrotem do Bergamo i objął tam wcześniejsze stanowisko. Około roku 1652 wrócił do Cremony.
Twórczość.
Tarquinio Merula pisał zarówno muzykę instrumentalną (w tym przede wszystkim "canzoni francese", nawiązujące do stylu Adriano Banchieriego), jak i wokalną (w tym m.in. madrygały, motety, psalmy, msze) przejawiającą wpływy szkoły weneckiej oraz (w koncertach kościelnych) L.G. da Viadany.
Jego dzieła były wielokrotnie wydawane w Wenecji, m.in.:

</doc>
<doc id="1496213" url="https://pl.wikipedia.org/wiki?curid=1496213" title="Gideon Curtis Moody">
Gideon Curtis Moody

Gideon Curtis Moody (ur. 16 października 1832 w Cortland, Nowy Jork, zm. 17 marca 1904 w Los Angeles, Kalifornia) – amerykański prawnik i polityk.
W latach 1889–1891 reprezentował stan Dakota Południowa w Senacie Stanów Zjednoczonych.

</doc>
<doc id="1496219" url="https://pl.wikipedia.org/wiki?curid=1496219" title="Rüdiger Helm">
Rüdiger Helm

Rüdiger Helm (ur. 6 października 1956 w Neubrandenburgu) – niemiecki kajakarz, wielokrotny medalista olimpijski.
Reprezentował Niemiecką Republiką Demokratyczną. Dwa razy brał udział w igrzyskach i za każdym razem zdobywał po trzy medale. W Montrealu zwyciężył w jedynce na dystansie 1000 metrów i dwukrotnie stawał na najniższym stopniu podium. W Moskwie obronił tytuł mistrza olimpijskiego, drugie złoto dorzucił w czwórce oraz zajął trzecie miejsce w dwójce. Zdobywał medale mistrzostw świata, był m.in. w jedynce pięć razy najlepszy w swojej koronnej konkurencji 1000 metrów (1978, 1979, 1981, 1982 i 1983).

</doc>
<doc id="1496221" url="https://pl.wikipedia.org/wiki?curid=1496221" title="Kate Mosse">
Kate Mosse

Kate Mosse (ur. 20 października 1961) – angielska pisarka i prezenterka, laureatka konkursu "British Book Awards" za powieść "Labirynt".
Życiorys.
Kate urodziła się w hrabstwie West Sussex. Uczęszczała do szkoły średniej Chichester High School oraz New College w Oksfordzie. Po zakończeniu edukacji przez siedem lat zajmowała się działalnością wydawniczą. 
W 1996 wydała swoją pierwszą powieść, "Eskimo Kissing" (pl. "Eskimoskie całowanie"), o młodej, adoptowanej kobiecie szukającej swojego pochodzenia. Następnym utworem pisarki był thriller "Crucifix Lane" wydany w 1998. W latach 1998-2000 obejmowała stanowisko dyrektora wykonawczego teatru Chichester Festival Theatre. W międzyczasie zaangażowała się do pracy badawczej nad swoją przyszłą powieścią. W 2005 pisarka odniosła międzynarodowy sukces ze swoją powieścią przygodową "Labirynt", osadzoną w realiach średniowiecza i współczesnych.
Kate jest również prezenterem telewizyjnym w BBC 4, gdzie prowadzi literacki talk show "Readers' and Writers' Roadshow". W 1996 była jednym z fundatorów-założycieli corocznej nagrody literackiej "Orange Prize for Fiction"; Kate jest honorowym dyrektorem kapituły konkursu. W 2000 została okrzyknięta Europejską Kobietą Sukcesu za wkład w sztukę.
W 2006 Kate Mosse wygrała nagrodę "British Book Award" za swoją powieść "Labirynt" w kategorii "Richard &amp; Judy's Best Read". Nagrodzona powieść została wydana w 2005 i doczekała się ponad 37 tłumaczeń. W październiku 2007 opublikowała swoją następną powieść "Grobowiec". W lutym 2008 pojawiła się podczas debaty traktującej o moralności, "The Big Questions" (pl. "Duże Pytania") na antenie BBC One.
Kate poślubiła starego kolegę ze szkoły Grega Mosse, po tym jak spotkała go przypadkowo po dwudziestu latach w pociągu. Mosse żyje ze swoim mężem i dziećmi, Marthą i Felixem, w West Sussex i Carcassonne.

</doc>
<doc id="1496222" url="https://pl.wikipedia.org/wiki?curid=1496222" title="Andriej Piatnicki">
Andriej Piatnicki

Andriej Władimirowicz Piatnicki (ros. Андрей Владимирович Пятницкий, ur. 27 września 1967 w Taszkencie) – rosyjski piłkarz grający na pozycji prawego pomocnika.
Kariera klubowa.
Piatnicki urodził się w stolicy Uzbekistanu, Taszkencie i tam też rozpoczął karierę piłkarską w Starcie Taszkent. Grał tam do 1984 roku, a w 1985 przeszedł do lokalnego rywala, Paxtakoru Taszkent. Przez rok występował w jego barwach w drugiej lidze radzieckiej, a w 1986 roku przeszedł do CSKA Moskwa. W tym samym roku awansował z CSKA do pierwszej ligi, ale nie zdołał wywalczyć miejsca w podstawowym składzie klubu, który na koniec 1987 roku wrócił do drugiej ligi. W 1988 roku Andriej wrócił do Pachtakoru, a w 1990 roku wywalczył awans o klasę wyżej. Przez dwa sezony, 1990 i 1991, należał do najlepszych strzelców swojego klubu w rozgrywkach ligowych.
W 1992 roku Piatnicki przeszedł do ówczesnego wicemistrza ZSRR Spartaka Moskwa i stał się jego podstawowym zawodnikiem. W jego barwach występował w rozgrywkach nowo powstałej rosyjskiej ligi. Już w 1992 roku wywalczył mistrzostwo Rosji oraz zdobył Puchar ZSRR, a jesienią 1993 zadebiutował w Lidze Mistrzów. W kolejnych latach 1993-1997 pięciokrotnie z rzędu zostawał mistrzem Rosji, chociaż w tym ostatnim przypadku był tylko rezerwowym i opuścił prawie cały sezon z powodu kontuzji. W 1998 roku odszedł do Sokoła Saratów. Rozegrał dwa mecze w Pierwszej Dywizji i zdecydował się zakończyć piłkarską karierę.
Kariera reprezentacyjna.
W reprezentacji Związku Radzieckiego Piatnicki zadebiutował 9 października 1990 roku w wygranym 3:0 meczu z Izraelem. Był to jego jedyny mecz w barwach ZSRR, a następnie występował w reprezentacji Wspólnoty Niepodległych Państw (5 meczów i 2 gole), a 28 lipca 1993 rozegrał swój pierwszy mecz w reprezentacji Rosji, przegrany 1:3 z Francją. W 1994 roku został powołany przez selekcjonera Pawła Sadyrina do kadry na Mistrzostwa Świata w USA. Tam wystąpił jedynie w przegranym 0:2 grupowym meczu z Brazylią. Do 1995 roku rozegrał 10 meczów w kadrze narodowej Rosji i zdobył 2 gole. W 1992 roku rozegrał 2 mecze w reprezentacji Uzbekistanu. Piatnicki ma za sobą także występy w reprezentacji ZSRR U-21, z którą w 1990 roku wywalczył mistrzostwo Europy U-21.

</doc>
<doc id="1496226" url="https://pl.wikipedia.org/wiki?curid=1496226" title="Adrianus Petit Coclico">
Adrianus Petit Coclico

Adrianus Petit Coclico (ur. w 1499 lub 1500 na terenie Flandrii – zm. po wrześniu 1562 w Kopenhadze) – flamandzki kompozytor, śpiewak i teoretyk muzyki okresu renesansu.
Jako muzyk służył w Paryżu na dworze króla Francji, a także w Rzymie w kapeli papieskiej Pawła III. Początkowo cieszył się uznaniem papieża, lecz prawdopodobnie ze względu na przejście na protestantyzm został oskarżony o niemoralne prowadzenie się i poddany represjom (ze źródeł wynika, że przez pewien czas przebywał w więzieniu papieskim) i musiał opuścić Rzym . Wiele podróżował po Europie – w 1545 przebywał w Wittenberdze, w 1546 we Frankfurcie nad Odrą a w 1547 trafił do Szczecina.
W Szczecinie Coclico zamierzał uzyskać posadę w Pedagogium Szczecińskim i skierował do ówczesnego księcia szczecińskiego Barnima IX (XI) Pobożnego list w tej sprawie, datowany na 4 lipca 1547. Zapewne zależało mu na stanowisku kantora Pedagogium, ale pozostaje niejasne, czy takie stanowisko otrzymał (mogło być już obsadzone). Prawdopodobnie po kilku miesiącach pracy w Szczecinie Coclico wyjechał do Królewca. W roku 1552 wyjechał do Norymbergi, stamtąd do Wismaru, by wreszcie osiąść w Kopenhadze.
Jako kompozytor był Coclico przedstawicielem szkoły flamandzkiej – prawdopodobne jest, że był uczniem Josquina des Prés. Był człowiekiem wykształconym, znał łacinę i nauki wyzwolone, pisał muzyczne traktaty teoretyczne. Komponował głównie wielogłosowe motety.

</doc>
<doc id="1496230" url="https://pl.wikipedia.org/wiki?curid=1496230" title="Zespół Hermana">
Zespół Hermana

Zespół Hermana (zespół pourazowy z livedo racemosa, ang. Herman syndrome) – rzadki zespół neurologiczny opisany po raz pierwszy przez Eufemiusza Hermana w 1937 roku. Przypadki zespołu opisywane głównie przez Hermana i jego uczniów, ale także przez zagranicznych neurologów. Na obraz kliniczny zespołu składają się zmiany skórne, objawy piramidowo-pozapiramidowe, zaburzenia mowy, napady padaczkowe, postępujące otępienie, czasem nadciśnienie tętnicze. Istnienie zespołu obecnie nie zawsze jest akceptowane przez neurologów, część z nich uważa, że jest to manifestacja zespołu Sneddona.

</doc>
<doc id="1496231" url="https://pl.wikipedia.org/wiki?curid=1496231" title="Amri">
Amri

Amri – prehistoryczna osada zaliczana do cywilizacji doliny Indusu, datowana na IV tysiąclecie p.n.e. Zabudowę stanowiły domy z cegieł mułowych i kamieni. Powstała tutaj najstarsza znana sieć kanałów irygacyjnych w dolinie Indusu.

</doc>
<doc id="1496236" url="https://pl.wikipedia.org/wiki?curid=1496236" title="Ćevapčići">
Ćevapčići

Ćevapčići () — rozpowszechnione na Bałkanach danie mięsne, sporządzane w wielu lokalnych odmianach. W Albanii znane jest pod nazwą "qofte", w Bośni i Chorwacji jako "ćevapi", w Bułgarii jako "кебапчета", a w Rumunii jako "mititei" lub "mici". Jest pochodną tureckiego kebabu.
Głównym produktem do wykonania tej potrawy jest mięso mielone lub siekane, najlepiej będące mieszanką mięsa z różnych zwierząt. Dodane do niego bywają także np. (do wyboru): niewielka ilość mąki, cebula, czosnek, przyprawy i zioła. Mięso formowane jest zazwyczaj w ruloniki i prażone (grillowane) lub smażone. 
Danie serwuje się m.in. z plackami pita, sosem tzatziki, ajwarem, białym serem twarogowym, grillowanymi (smażonymi) warzywami lub z pieczonymi ziemniakami.

</doc>
<doc id="1496237" url="https://pl.wikipedia.org/wiki?curid=1496237" title="Cevapcici">
Cevapcici



</doc>
<doc id="1496239" url="https://pl.wikipedia.org/wiki?curid=1496239" title="Șerban Kantakuzen">
Șerban Kantakuzen

Șerban Kantakuzen (rum. "Șerban Cantacuzino"; ur. 1640, zm. 28 października 1688) – hospodar Wołoszczyzny w latach 1678–1688 z rodu Kantakuzenów.
Șerban pochodził z rodziny, której korzenie sięgały dynastii rządzących średniowiecznym Bizancjum. Na Wołoszczyznę przybyli jego przodkowie na początku XVII w. Szybko zyskali bogactwo i wpływy. Efektem tego były najpierw zakulisowe (poprzez protegowanych, których dzięki swoim stosunkom w Stambule sadzał na tronie wołoskim), a następnie bezpośrednie (jako hospodar) rządy na Wołoszczyźnie. Na tronie utrzymał się przez dziesięć lat, aż do swojej śmierci, co jest dość wyjątkowe w tej epoce.
W polityce wewnętrznej dążył do absolutyzmu, znajdując jednak opozycję wśród bojarów – na jej czele stali przedstawiciele konkurencyjnego rodu Ghica. W polityce zagranicznej początkowo był lojalny wobec Imperium Osmańskiego, sytuacja jednak zmieniła się po klęskach Turcji w starciach z Austrią (m.in. pokonanych przez Jana III Sobieskiego w bitwie pod Wiedniem, w której Şerban brał udział po stronie tureckiej). Początkowo Șerban zwrócił się w stronę Austrii, gdy jednak ta odmówiła jego roszczeniem (oddanie mu rządów absolutnych i dziedzicznych, przyłączenie Banatu do Wołoszczyzny), próbował zbliżenia z Rosją.
Położył spore zasługi na polu wspierania kultury i religii prawosławnej. Na jego zamówienie powstał bardzo popularny później rumuński przekład Pisma Świętego z 1688 nazwany Biblią bukaresztańską. Wyremontował też cerkiew Zaśnięcia Matki Bożej w Curtea de Argeș.
Jego następcą był jego siostrzeniec Konstantyn Brâncoveanu.

</doc>
<doc id="1496240" url="https://pl.wikipedia.org/wiki?curid=1496240" title="Hienadź Hruszawy">
Hienadź Hruszawy

Hienadź Uładzimirawicz Hruszawy (, , "Giennadij Władimirowicz Gruszewoj"; ur. 24 lipca 1950 w Mińsku, zm. 28 stycznia 2014) – białoruski filozof, działacz społeczny i polityk, w latach 1990–1996 deputowany do Rady Najwyższej Białoruskiej SRR/Rady Najwyższej Republiki Białorusi XII kadencji; członek Opozycji BNF – frakcji parlamentarnej partii Białoruski Front Ludowy ("Biełaruski Narodny Front"), o charakterze antykomunistycznym i niepodległościowym; od 1989 roku przewodniczący Komitetu BFL „Dzieci Czarnobyla”, a następnie prezes zarządu Białoruskiej Fundacji Charytatywnej „Dzieciom Czarnobyla”; doktor nauk filozoficznych (odpowiednik polskiego stopnia doktora habilitowanego), profesor.
Życiorys.
Pochodzenie.
Ojciec Hienadzia Hruszawego przed II wojną światową ukończył studia fizyczno-matematyczne w Frunze w Kirgiskiej SRR. W czasie wojny walczył na froncie w szeregach Armii Czerwonej, awansując od stopnia szeregowego do majora. Był dowódcą pułku, z którym szturmował Królewiec. Następnie służył jako komendant jednego z miast w Prusach Wschodnich. Tam poznał swoją przyszłą żonę i matkę Hienadzia. Pochodziła ona z Nowogrodu Wielkiego i została wywieziona w czasie niemieckiej okupacji do III Rzeszy. Po pewnym czasie major Hruszawy został przekierowany do Mińska w Białoruskiej SRR, gdzie 24 lipca 1950 roku na świat przyszedł jego syn, Hienadź.
Edukacja i działalność naukowa.
Hienadź Hruszawy skończył Szkołę Nr 50 o profilu fizyczno-matematycznym. Studiował na Wydziale Filozofii Białoruskiego Uniwersytetu Państwowego (BUP). W trakcie studiów aktywnie zajmował się sportem – koszykówką, sztukami walki, lekkoatletyką. Od drugiego do piątego roku studiów pisał swoją pierwszą pracę naukową na temat Nicolasa Malebranche'a, na potrzeby której nauczył się języka francuskiego i szukał książek sprzed rewolucji październikowej. W 1972 roku rozpoczął aspiranturę. W 1976 roku (według innego źródła w 1975) uzyskał stopień kandydata nauk filozoficznych (odpowiednik polskiego stopnia doktora; temat rozprawy: "Okazjonalizm N. Malebranche'a"). Następnie został docentem Katedry Historii Filozofii i Logiki BUP, doktorem nauk filozoficznych (odpowiednikiem polskiego stopnia doktora habilitowanego) i profesorem Instytutu Wiedzy Współczesnej w Mińsku.
Hienadź Hruszawy jest autorem ponad 200 prac naukowych z zakresu filozofii i politologii.
Działalność polityczna.
Pod koniec lat 80. XX wieku Hienadź Hruszawy związał się ze środowiskiem prodemokratycznym i niepodległościowym. Uczestniczył w działalności ruchu „Za Demokratyczne Zmiany”. W 1988 roku wziął udział w posiedzeniu Komitetu Organizacyjnego Białoruskiego Frontu Ludowego „Odrodzenie” (BFL) – pierwszej antykomunistycznej i niepodległościowej organizacji na Białorusi tego okresu. Był pomysłodawcą i jednym z organizatorów pierwszego marszu „Czarnobylska Droga”; inspirację i wzór stanowiła dla niego praska wiosna 1969 roku. Marsz odbył się 30 września 1989 roku w Mińsku i uczestniczyło w nim ok. 40 tysięcy ludzi. Wkrótce potem Hienadź Hruszawy jako jeden z jego organizatorów trafił przed sąd. 25–26 listopada 1989 roku koordynował prace pierwszego Zgromadzenia Narodów Czarnobylskich.
W marcu 1990 roku został wybrany na deputowanego ludowego do Rady Najwyższej Białoruskiej SRR XII kadencji z Matusewickiego Okręgu Wyborczego Nr 41 w mieście Mińsku. W maju 1990 roku był pomysłodawcą utworzenia w parlamencie Klubu Demokratycznego, który jednoczyłby deputowanych niezgodnych z komunistyczną nomenklaturą, i wejścia frakcji BFL w jego skład. Wchodził w skład Komisji Rady Najwyższej ds. Katastrofy Czarnobylskiej i od 20 lipca 1990 roku w skład Komisji Konstytucyjnej. Brał udział w opracowaniu i przyjęciu Deklaracji o Państwowej Suwerenności Białorusi, przygotowaniu projektów ustaw na nadzwyczajnej sesji Rady Najwyższej 24–25 sierpnia 1991 roku, w czasie której ogłoszono niepodległość Białorusi. Był członkiem frakcji BFL.
Pod koniec 1995 roku kandydował w wyborach do Rady Najwyższej XIII kadencji. Został wybrany, jednak Centralna Komisja ds. Wyborów i Referendów odmówiła jego rejestracji jako deputowanego. Hruszawy zorganizował wówczas zbiórkę podpisów przeciwko tej decyzji, w ciągu kilku tygodni gromadząc ich ok. 118 tysięcy, głównie w strefach dotkniętych katastrofą czarnobylską (według innego źródła zebrano ich ok. 116 tysięcy). Decyzja nie została jednak zmieniona i Hruszawy nie wszedł do Rady Najwyższej.
Od 1996 roku Hienadź Hruszawy pełnił funkcję przewodniczącego Białoruskiej Partii Chrześcijańsko-Demokratycznej (według innego źródła pełnił tę funkcję od 1990 roku, jednak partia istniała jedynie krótki czas). Od 1997 roku był koordynatorem Zgromadzenia Demokratycznych Pozarządowych Organizacji Białorusi. Od 1997 roku zorganizował Młodzieżowy Związek Chrześcijańsko-Społeczny, 71 grup samopomocy i sieć centrów społecznych „Pracownia Przyszłości” w różnych regionach Białorusi. Z powodu prześladowań ze strony Rady Bezpieczeństwa Białorusi i z obawy przed aresztowaniem, w okresie od kwietnia (według innego źródła od marca) 1997 do marca 1998 roku przebywał na emigracji w Niemczech. Od 2000 roku był współprzewodniczącym komitetu obywatelskiego „Wybór-2001”. Wchodził w skład rady koordynacyjnej Międzynarodowego Biura Pokoju w Genewie.
W 1999 roku za pracę na rzecz obrony praw człowieka otrzymał nagrodę Norweskiej Fundacji Rafto.
Działalność społeczna.
Na początku wiosny 1989 roku Hienadź Hruszawy poznał okoliczności katastrofy elektrowni jądrowej w Czarnobylu i wkrótce podjął się działalności na rzecz pomocy jej ofiarom. W maju tego samego roku oficjalnie został przewodniczącym Komitetu BFL „Dzieci Czarnobyla”. Komitet później przekształcił się w Białoruską Fundację Charytatywną „Dzieciom Czarnobyla”, a Hienadź Hruszawy został jego prezesem zarządu. Kierowana przez niego fundacja w czasie swojego istnienia okazała pomoc ponad 2 milionom mieszkańców Białorusi. Od 1989 do 1996 roku, kiedy zostało to zabronione, dzięki fundacji na leczenie za granicą było skierowanych ponad 900 dzieci z ciężkimi chorobami onkologicznymi. Ponad 200 pracowników medycznych – od dyrektorów szpitali do pielęgniarek – było wysłanych do Stanów Zjednoczonych, Wielkiej Brytanii, Kanady, Japonii, Belgii i Niemiec. Do 2000 roku, kiedy Departament ds. Pomocy Humanitarnej wprowadził licencjonowanie, poprzez fundację na Białoruś trafiła pomoc o wartości ok. 500 milionów dolarów, głównie w formie leków.
Hienadź Hruszawy zmarł 28 stycznia 2014 roku po długiej chorobie.
Życie prywatne.
Hienadź Hruszawy był mężem Iryny Hruszawej – działaczki społecznej, kandydata nauk filologicznych. Miał dwoje dzieci. Od lat 70. interesował się malarstwem i kolekcjonował obrazy, głównie białoruskich malarzy.
Poglądy i oceny.
Zdaniem Hienadzia Hruszawego organizacje społeczne posiadają znacznie większy potencjał od partii politycznych w zakresie przeprowadzania zmian w kraju. Dotyczy to przede wszystkim okresu przejściowego od totalitaryzmu do demokracji oraz specyfiki Białorusi. Do wniosku tego doszedł po marszu „Czarnobylska Droga” w 1989 roku, w którym ideowi zwolennicy BFL stanowili, jego zdaniem, mniej niż jeden procent. Opracował także własną definicję społeczeństwa obywatelskiego, które według niego powstaje tam, gdzie:
W 2010 roku Zianon Pazniak opisał w swoich wspomnieniach Hienadzia Hruszawego z początku lat 90. następująco:

</doc>
<doc id="1496241" url="https://pl.wikipedia.org/wiki?curid=1496241" title="Juliusz Zweibaum">
Juliusz Zweibaum

Juliusz Zweibaum (ur. 1 maja 1887 w Warszawie, zm. 6 maja 1959 tamże) – polski biolog i histolog. Twórca pierwszej w Polsce hodowli tkanek in vitro.
Życiorys.
Urodził się w Warszawie w rodzinie żydowskiej. Uczęszczał do praskiego Gimnazjum im. Władysława IV. Aktywny uczestnik strajku szkolnego w 1905, za co został relegowany ze szkoły. Studiował na uniwersytetach w Liège i Bolonii. W latach 1912–1916 był wykładowcą Uniwersytetu Królewskiego w Modenie, a od 1916 adiunktem Zakładu Histologii i Embriologii Uniwersytetu Warszawskiego. W latach 1933–1939 zorganizował i prowadził Zakład Histologii i Embriologii Wydziału Weterynaryjnego Uniwersytetu Warszawskiego. Współzałożyciel Towarzystwa Przyjaciół Uniwersytetu Hebrajskiego w Jerozolimie a następnie członek Zarządu. Ochotnik w wojnie 1920 r.
Jego siostra Tekla Zweibaum była pierwszą żoną prof. Stefana Ehrenkreutza, profesora, a w 1939 r. rektora uniwersytetu w Wilnie.
Podczas II wojny światowej brał udział w obronie Warszawy, a następnie jako zakładnik został uwięziony na Pawiaku. Po zwolnieniu został przesiedlony do warszawskiego getta, gdzie zorganizował oraz kierował Kursem Przysposobienia Sanitarnego do Walki z Epidemiami, będącym zakonspirowanym Wydziałem Lekarskim UW. Współpracował z CENTOS oraz prowadził badania nad wpływem witamin na organizm człowieka. Po wielkiej akcji deportacyjnej latem 1942 roku przeszedł na aryjską stronę i ukrywał się do zakończenia wojny. Został ciężko ranny podczas powstania warszawskiego.
Po zakończeniu wojny uczestniczył w odtwarzaniu Wydziału Lekarskiego UW oraz zreorganizował Zakład Histologii i Embriologii UW, którym kierował do roku 1956. Od 1950 r. do 1957 r. był redaktorem naczelnym czasopisma „Folia Morphologica”. Współredaktor „Excerpta Medica”. Autor i współautor szeregu prac i publikacji naukowych, m.in. podręcznika do histologii (1955). Członek komitetu redakcyjnego książki zawierającej wyniki badań nad głodem przeprowadzonych w getcie warszawskim. Od 1952 był członkiem korespondentem Polskiej Akademii Nauk. Był m.in. członkiem Society of Experimental Cytology w Cambridge, Polskiej Akademii Umiejętności oraz Polskiego Towarzystwa Przyrodników.
W 1957 r. został odznaczony Krzyżem Komandorskim Orderu Odrodzenia Polski.
Pochowany na cmentarzu Wojskowym na Powązkach (kwatera B II 28 rz. 4 m. 23).

</doc>
<doc id="1496243" url="https://pl.wikipedia.org/wiki?curid=1496243" title="Idzie skacząc po górach">
Idzie skacząc po górach

Idzie skacząc po górach – powieść Jerzego Andrzejewskiego napisana w 1963 roku. W 1973 roku opublikowana za zgodą autora w połączeniu z dwiema innymi jego powieściami: "Ciemności kryją ziemię" i "Bramy raju". Powieść koncentruje się na postaci wybitnego malarza, Antoniego Ortiza i jego powrocie do twórczości artystycznej. Tytuł powieści nawiązuje do cytatu z "Pieśni nad pieśniami", a pierwowzorem postaci Ortiza jest Pablo Picasso.
Treść powieści.
Akcja powieści dzieje się w latach 1959–1960 w Vollioures i w Paryżu i koncentruje się na, oglądanym z perspektywy różnych bohaterów, osiemdziesięcioletnim malarzu Antonim Ortizie. Uznany za jednego z najwybitniejszych współczesnych twórców, po wielu latach bezczynności powraca z serią portretów swojej młodziutkiej kochanki Françoise Pilier. 22 obrazy mają być wystawione 22 marca w Paryżu, w dniu, w którym Françoise skończy 22 lata. Wystawa odnosi ogromny sukces, publiczność i krytycy, są zachwyceni zarówno nowymi dziełami Ortiza, jak i ich inspiracją – miłością, która jest siłą twórczą, pobudzającą do artystycznej twórczości. Tymczasem cała sytuacja została zaaranżowana przez malarza – nie był zakochany we Françoise, była ona tylko dziewczyną dziennikarza, który próbował przeprowadzić z Ortizem wywiad, w zamian za tenże wywiad Ortiz kupił Françoise od niego, gdyż interesowała go jej „kruchoroślinność”, jej forma zewnętrzna, która dostarczyła mu tematu do obrazów. Legendę o swojej miłości jako o sile twórczej Ortiz spreparował sam. Tę wymyśloną miłość rozgrywa do końca – kiedy po zakończonej wystawie Françoise ginie przypadkowo w wypadku, Ortiz w teatralnym geście podnosi jej ciało i odchodzi.
Postać Ortiza.
Antonio Ortiz jest zdrowym, zamożnym osiemdziesięcioletnim malarzem. Jest, zarówno jako artysta i jako człowiek, postacią całkowicie suwerenną wewnętrznie, nie podlega żadnym zewnętrznym przymusom. Takie uprawnienia daje mu jego geniusz, który pozwala mu panować zarówno nad wyobraźnią masową jak i nad namiętnością, którą wykorzystuje jako tworzywo twórczości i budulec swojego mitu. Również jego rola artysty pozwala mu całkowicie ignorować prawa moralne rządzące rzeczywistością. To do jego suwerenności odnosi się zwrot zaczerpnięty z "Pieśni nad pieśniami" i służący za tytuł powieści – "idzie skacząc po górach, przeskakując pagórki"
Ironia.
Ważną rolę w utworze pełni ironia, zawarta przede wszystkim w sposobie kształtowania wypowiedzi przez narratora. Ironia ta wyraża się w ukazywaniu trywialności ukrytej za wzniosłą twórczością Ortiza. Ironia ta jest przez badaczy postrzegana jako wyraz kryzysu światopoglądowego, dotykającego Andrzejewskiego, a także jako środek zabezpieczający autora przed wpadnięciem w konwencję wzniosłego pisania o twórczości artystycznej. Ma również wskazywać na ironiczne połączenie w człowieku wartości duchowych z cielesnością.

</doc>
<doc id="1496244" url="https://pl.wikipedia.org/wiki?curid=1496244" title="Olaf Heukrodt">
Olaf Heukrodt

Olaf Heukrodt (ur. 23 stycznia 1962 w Magdeburgu) – niemiecki kajakarz kanadyjkarz, wielokrotny medalista olimpijski.
Urodził się w NRD i do zjednoczenia Niemiec startował w barwach tego kraju. Na igrzyskach debiutował w 1980 w Moskwie. Miał wówczas 18 lat i wywalczył dwa medale. Nie mógł wystartować w 1984 – większość państw bloku wschodniego zbojkotowała igrzyska olimpijskie w Los Angeles. W Seulu wywalczył jedyne w karierze złoto olimpijskie – w jedynce, na dystansie 500 metrów wyprzedzając reprezentującego ZSRR Michała Śliwińskiego. Ostatni medal olimpijski – brązowy – zdobył w tej samej konkurencji, już w barwach zjednoczonych Niemiec. Zdobywał medale mistrzostw świata, był m.in. w jedynce pięć razy najlepszy w swojej koronnej konkurencji 500 metrów (1981, 1982, 1985, 1986 i 1987).
Przypisy.
 

</doc>
<doc id="1496249" url="https://pl.wikipedia.org/wiki?curid=1496249" title="Kościół św. Jacka">
Kościół św. Jacka

Świątynie pod wezwaniem św. Jacka:

</doc>
<doc id="1496250" url="https://pl.wikipedia.org/wiki?curid=1496250" title="Rewolucja 1905 r.">
Rewolucja 1905 r.



</doc>
<doc id="1496253" url="https://pl.wikipedia.org/wiki?curid=1496253" title="Feliks Urbanowicz">
Feliks Urbanowicz

Feliks Urbanowicz (ur. 1863, zm. 16 lipca 1903 w Warszawie) – polski embriolog i zoolog. 
Nieznane są jego dokładne miejsce i data urodzin. Studiował nauki przyrodnicze na Cesarskim Uniwersytecie Warszawskim, w 1885 roku ukończył studia z tytułem kandydata nauk. Specjalizował się następnie z embriologii skorupiaków pod kierunkiem Mitrofanowa. W 1884 roku jego praca "Istorija razwitija ciklopa" otrzymała złoty medal. Do 1895 roku pracował jako wolontariusz u Mitrofanowa badając rozwój gatunku "Maja squinado". W związku z tymi badaniami odbył podróże naukowe do stacji morskich w Roscoff i Banyuls-sur-Mer. Pisał też prace o charakterze popularnym: w 1903 roku wydano jego książeczkę "Zwierzęta pod względem budowy ciała". Pisał sprawozdania do kroniki naukowej w piśmie "Wszechświat" pod pseudonimem "fu". Pisał także utwory dramatyczne. 

</doc>
<doc id="1496256" url="https://pl.wikipedia.org/wiki?curid=1496256" title="Ingo Spelly">
Ingo Spelly

Ingo Spelly (ur. 6 listopada 1966 w Lubinie) – niemiecki kajakarz kanadyjkarz, trzykrotny medalista olimpijski.
Urodził się w NRD i do zjednoczenia Niemiec startował w barwach tego kraju. Na igrzyskach debiutował w 1988. W Seulu wywalczył srebro w dwójce na dystansie 1000 metrów (wspólnie z Olafem Heukrodtem). Cztery lata później, już w barwach zjednoczonych Niemiec, ponownie pływał w dwójce i wspólnie z Ulrichem Papke sięgnął po dwa medale, w tym złoto. Zdobywał medale mistrzostw świata.

</doc>
<doc id="1496265" url="https://pl.wikipedia.org/wiki?curid=1496265" title="Autosan Wetlina">
Autosan Wetlina

Autosan A8V Wetlina – rodzina autobusów klasy MINI budowanych na podwoziu Mercedes-Benz O818D Vario produkowana w latach 2008–2013.
Historia modelu.
Model ten po raz pierwszy zaprezentowany został w 2007 roku na targach Transexpo w prototypowej wersji międzymiastowej o oznaczeniu A8V.01.01 Wetlina. W następnym roku wyprodukowano kolejne, ale już produkcyjne odmiany o oznaczeniu A8V.01.02 (wersja turystyczna) oraz A8V.01.03 (wersja międzymiastowa). W stosunku do prototypu wersje seryjne charakteryzują się zmniejszoną o 475 mm długością nadwozia, osiągnięto to poprzez skrócenie zwisu tylnego. We wrześniu 2008 roku w czasie VII Dni Transportu Publicznego w Warszawie i miesiąc później w czasie Transexpo 2008 zaprezentowano odmianę miejską „Wetlina City” (A8V.02.01). W początkowym okresie cała rodzina nowych produktów Autosanu ma być oferowana równolegle ze starszą serią Solina. Pierwsze 10 seryjnych Wetlin w wersji turystycznej zostało odebranych przez szwedzkiego odbiorcę. Egzemplarz Wetliny City prezentowany podczas Transexpo 2008 również został sprzedany do Szwecji. W III kwartale 2009 roku do rozpoczęto produkcję modeli wyposażonych w silniki spełniające normę czystości spalin Euro 5. Planowana jest sprzedaż modeli rodziny Wetlina m.in. na rynkach Wielkiej Brytanii i Irlandii, gdzie mają nosić nazwę Autosan Osprey („Rybołów”). Pod koniec 2010 roku z nazwy handlowej usunięte zostało kodowe oznaczenie „A8V”. Od tego momentu pojazdy te w zależności od wersji noszą nazwy "Autosan Wetlina" lub "Autosan Wetlina City". W 2011 roku do oferty wprowadzono więźniarkę na bazie modelu Wetlina. Produkcję autobusów Autosan Wetlina zakończono w 2013 roku, co związane było ze wstrzymaniem we wrześniu 2013 roku produkcji podwozi Mercedes-Benz Vario.
Opis konstrukcji.
Autobusy rodziny A8V budowane były na podwoziu Mercedes-Benz Vario O818D. Konstrukcja nadwozia została wykonana z rur stalowych o przekroju kwadratowym i prostokątnym, łączonych za pomocą spawania. Poszycie zewnętrzne, wklejone do szkieletu, wykonano z materiałów odpornych na korozję – stali nierdzewnej i tworzyw sztucznych. W porównaniu do poprzedniego modelu zrezygnowano z miejsca obok kierowcy, który ma dużą kabinę. Dzięki większym wymiarom i lepszemu rozplanowaniu wnętrza odmiany Wetliny mogą przewieźć więcej pasażerów niż odpowiadające im wersje Soliny.

</doc>
<doc id="1496266" url="https://pl.wikipedia.org/wiki?curid=1496266" title="Ulrich Papke">
Ulrich Papke

Ulrich Papke (ur. 4 marca 1962 w Neuruppin) – niemiecki kajakarz kanadyjkarz, dwukrotny medalista olimpijski z Barcelony.
Urodził się w NRD i do zjednoczenia Niemiec startował w barwach tego kraju. Mimo że w kadrze NRD znajdował się od wczesnych lat 80., nie znalazł się w składzie reprezentacji na IO w Seulu i na olimpiadzie debiutował w 1992, już w barwach zjednoczonych Niemiec. Pływał w dwójce i wspólnie z Ingo Spellym (tworzyli osadę już w połowie poprzedniej dekady) sięgnął po dwa medale, w tym złoto. Zdobywał medale mistrzostw świata, m.in. zwyciężał w jedynce.

</doc>
<doc id="1496278" url="https://pl.wikipedia.org/wiki?curid=1496278" title="Monognathidae">
Monognathidae

Monognathidae – monotypowa rodzina oceanicznych ryb głębinowych z rzędu gardzielcokształtnych (Saccopharyngiformes). Nazwa odzwierciedla brak kości szczęki przy obecnej dużej żuchwie. Ryby te nie mają płetw piersiowych, płetwy grzbietowa i odbytowa pozbawione są kostnej podpory. Zwierzęta te osiągają długość 4–10 cm. Żyją na głębokości ponad 2000 m p.p.m. 
Systematyka.
Podział systematyczny.
Gatunki zaliczane do tego rodzaju:

</doc>
<doc id="1496279" url="https://pl.wikipedia.org/wiki?curid=1496279" title="Szampion">
Szampion

Jabłoń domowa ‘Szampion’ (cz. 'Šampion') – odmiana uprawna (kultywar) jabłoni domowej ("Malus domestica" ‘Szampion’), należąca do grupy odmian jesiennych. Odmiana czeska wyselekcjonowana w 1970 roku przez Otto Loudę w miejscowości Střižovice. Jest krzyżówką odmian 'Golden Delicious' i 'Koksa Pomarańczowa'. W Polsce w uprawie od połowy lat 80., wpisana do Rejestru Odmian prowadzonego przez Centralny Ośrodek Badania Odmian Roślin Uprawnych w 1990 roku.
Rozwój.
W okres owocowania wchodzi bardzo wcześnie, na ogół już w drugim roku po posadzeniu. Owocuje obficie i corocznie, zarówno na krótko-, jak i długopędach. Dobrze owocuje na wszystkich typach podkładek.
Zdrowotność.
Szampion jest odmianą o bardzo dużej wrażliwości na mróz, lecz o średniej wrażliwości na zarazę ogniową. Na najgroźniejsze choroby jabłoni: parcha i mączniaka jest mało wrażliwa. Drzewa są wrażliwe na raka jabłoni i gumowatość drewna. W suche lata, przy dużych owocach wykazuje dużą podatność na chorobę fizjologiczną – gorzką plamistość podskórną jabłek.
Zastosowanie.
Jest jedną z najchętniej sadzonych odmian jabłoni w ostatnich latach w Polsce. Według danych Państwowej Inspekcji Ochrony Roślin i Nasiennictwa w 2007 była odmianą, której drzewek w szkółkach polskich zakwalifikowano najwięcej (ponad 1,1 mln sztuk), natomiast w 2010 roku liczba wzrosła do ponad 1,5 mln drzewek. Na liście najczęściej kwalifikowanych drzewek jest w czołówce od połowy lat 90. Nadaje się zarówno do uprawy amatorskiej, jak i wielkotowarowej. Ceniona ze względu na jakość i smak owoców. Jest odmianą deserową nadającą się także do przetwórstwa. Znanych jest kilka barwnych mutantów tej odmiany, z których najpopularniejszymi są:

</doc>
<doc id="1496281" url="https://pl.wikipedia.org/wiki?curid=1496281" title="Mark Morgan">
Mark Morgan

Mark Morgan (ur. 22 października 1961 w Los Angeles) – amerykański kompozytor muzyki do gier komputerowych i programów telewizyjnych.
Pracował z takimi artystami jak Chaka Khan, Rickie Lee Jones, Richard Band i Starship.
Twórca soundtracków między innymi do gry i serii Fallout.
Życie.
Ojciec Marka, Mel Morgan, był młodym architektem z Iowa, który przybył do Kalifornii, by kontynuować karierę. Mel stworzył swoją własną firmę. Był miłośnikiem jazzu. Matka Marka, Betty, była pianistką.
Zachęcany przez matkę, Mark zaczął brać lekcje pianina w wieku siedmiu lat. Było pewne, że w przyszłości zajmie się tym instrumentem.
Lubił takie zespoły i wykonawców, jak The Beatles, Jimi Hendrix, Cream, The Zombies, Led Zeppelin i Yes.
Czerpał inspirację z takich źródeł, jak inna muzyka, nauka, sztuka, czy wspomniana wcześniej architektura.

</doc>
<doc id="1496282" url="https://pl.wikipedia.org/wiki?curid=1496282" title="Helena Romanowa (1806–1873)">
Helena Romanowa (1806–1873)

Helena Pawłowna urodzona jako Fryderyka Charlotta Maria Wirtemberska (ros. "Елена Павловна", "Фредерика Шарлотта Мария Вюртембергская") (ur. 6 stycznia 1806, zm. 22 stycznia 1873) – wielka księżna Rosji.
Życiorys.
Lata dziecięce.
Urodziła się jako księżniczka wirtemberska, córka księcia Pawła Karola Fryderyka Augusta Wirtemberskiego i księżnej Charlotty Sachsen-Altenburg. Jej ojciec skonfliktowany ze swoim bratem-królem, wyjechał do Paryża. Swoje córki umieścił w pensjonacie, dzięki czemu 10-letnia Charlotta otrzymała usystematyzowaną wiedzę i bardzo dobre wychowanie. Podczas pobytu w Paryżu bardzo duży wpływ na nią wywarła znajomość ze znanym francuskim uczonym Georgiem Cuvier, z którym prowadziła ożywioną korespondencję już po wyjeździe do Rosji. Uważana była za niezwykle inteligentną i dojrzałą, oczarowywała wszystkich swoim sposobem bycia i inteligentną rozmową. 
Wielka księżna.
W wieku 15 lat została wybrana przez carycę Marię Fiodorowną na żonę dla jej syna Michała Pawłowicza. W 1823 roku przyjęła wiarę prawosławną i została uhonorowana tytułem wielkiej księżnej jako Helena Pawłowna. 21 lutego 1824 roku odbył się ślub. Małżeństwo nie było szczęśliwe, Michała Pawłowicza pochłaniała pasja do wojska i zaniedbywał żonę, która urodziła mu pięć córek:
Helena przyjaźniła się z carem Aleksandrem I i carycą Elżbietą Aleksiejewną, szybko też nawiązała bliską znajomość z żoną następcy tronu - nieśmiałą Marią Aleksandrowną. Gorliwie angażowała się w prace charytatywne.

</doc>
<doc id="1496284" url="https://pl.wikipedia.org/wiki?curid=1496284" title="Apen">
Apen

Apen – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Ammerland.
Dzielnice gminy.
W skład obszaru gminy wchodzą następujące dzielnice:

</doc>
<doc id="1496285" url="https://pl.wikipedia.org/wiki?curid=1496285" title="William Wilson (nowela)">
William Wilson (nowela)

William Wilson (ang. "William Wilson") – nowela Edgara Allana Poe, inspirowana okresem kształtowania się osobowości autora poza Londynem. Historia wykorzystuje motyw sobowtóra i cechuje się stylem bazującym na racjonalizmie. Została po raz pierwszy opublikowana w 1840 roku w kolekcji "Opowieści groteskowo-arabeskowe" ("Tales of the Grotesque and Arabesque") i była przedmiotem kilku różnych adaptacji.
Opis fabuły.
Narrator, człowiek o „szlacheckim pochodzeniu”, określający siebie jako William Wilson, potępia swoją nieszczęsną przeszłość, chociaż nie godzi się na to, aby wziąć na siebie winę za swoje działania, mówiąc, że „żaden człowiek nigdy nie był wcześniej w ten sposób kuszony”.
Po pewnym czasie narracja jest skoncentrowana na opisie jego lat chłopięcych, które spędził w „dużej, bezładnej elżbietańskiej szkole, w szaro wyglądającej wiosce w Anglii”. Dom szkolny był ogromny, z wieloma krętymi korytarzami i pomieszczeniami, usytuowany na rozległym terenie.
William opisuje spotkanie z innym chłopcem, który dzieli z nim to samo nazwisko, ma podobny wygląd i nawet urodził się dokładnie tego samego dnia, 19 stycznia (Co jest również datą urodzin Poe). Ów drugi William stanowi dla niego jedyną konkurencję w nauce, sporcie i popularności. Chłopiec zdaje się być w stanie konkurować z nim z wielką łatwością, co jest według Williama dowodem jego wyższości, gdyż aby nie doznać porażki, protagonista musiał dokładać niesamowitych starań. Imię William wprawia go w zakłopotanie, gdyż brzmi „plebejsko i pospolicie”. Jest on również zirytowany tym, że musi słyszeć to samo nazwisko dwukrotnie z powodu obecności jego konkurenta.
Ten zaczyna stopniowo naśladować zachowanie, styl ubierania się oraz sposób mówienia Williama, choć przez ogólnoustrojowe problemy, mógł on tylko szeptać. Z biegiem czasu chłopak zaczyna udzielać Williamowi rad specyficznej natury, których jednak ten nie godzi się brać pod uwagę, oburzając się na jego arogancję. Pewnej nocy wkrada się on do pokoju konkurenta i ku jego zdumieniu stwierdza, że twarz chłopca jest niemal identyczna z jego własną. Po tym zdarzeniu William opuszcza natychmiast akademię, tylko aby się dowiedzieć, że jego sobowtór zrobił dokładnie to samo, tego samego dnia.
Ostatecznie uczęszcza on do Eton i Oksfordu, stopniowo staje się coraz bardziej rozpustny i dopuszcza się, jak sam to określa, „różnych psot”, jak kradzież dużych sum pieniędzy od biednego człowieka szlacheckiego pochodzenia, oszukując go w grze w karty, czy uwodząc zamężną kobietę. Za każdym razem, gdy jego sobowtór się pojawia, z twarzą zawsze zakrytą, szepcze on kilka słów, wystarczających do zaalarmowania innych graczy, którzy szybko zaczynają reagować na zachowanie Williama, a następnie znika w taki sposób, że jego twarz pozostaje niezauważona przez pozostałych. Po ostatnim z podobnych incydentów na balu w Rzymie, William zaciąga swojego nieprzejednanego sobowtóra – który nosi identyczne ubrania – do jednego z przedpokojów i dźga go śmiertelnie.
Po tym czynie wydaje się pojawiać znienacka duże lustro, pokazujące jego własne odbicie, lecz wraz ze wszystkimi bladymi rysami, tonącymi we krwi – pozornie martwego sobowtóra, który jednak nie mówi już szeptem. Narrator odczuwa to wypowiadając słowa: „We mnie istniałeś i – spojrzyj w moją śmierć, spojrzyj wskroś tej, która jest twoją, postaci – jak doszczętnie zamordowałeś siebie samego!”.
Tło.
Tło utworu "William Wilson" jest w połowie autobiograficzne i odnosi się do miejsca zamieszkania Poe w Anglii, gdy był jeszcze chłopcem.
Mgliście wyglądająca angielska wioska to Stoke Newington, obecnie przedmieście Londynu. Szkoła w noweli to nieistniejąca już "Reverend John Bransby’s Manor House School" w Stoke Newington, do której Poe uczęszczał w latach od 1817 do 1820 roku. Kościół, o którym Poe wspomina, to "St Mary’s „Old” Church", w parafii Stoke Newington. Budynek ten wciąż istnieje.
Dodatkowo Poe przyznawał, że myśli przewodnie noweli były inspirowane artykułem Washingtona Irvinga. Odnosiły się one do irytacji osób, które spotkały innych ludzi o tym samym nazwisku, w wyniku czego zacierało się ich poczucie wyjątkowości.
Na końcu historii Irvinga, główna figura zabija swojego sobowtóra mieczem, tylko aby zobaczyć swoją własną twarz ukrytą za maską.
Analiza.
"William Wilson" wyraźnie eksponuje temat sobowtóra. Owa druga połowa prześladuje protagonistę i prowadzi go do szaleństwa, jak i je reprezentuje. Podział osobowości jest wzmocniony przez potwierdzenie narratora, że William Wilson to w zasadzie pseudonim. Nazwisko samo w sobie jest interesującym wyborem. „Son”, czyli syn oraz „will”, czyli wola. Innymi słowy William Wilson sam sobie przyzwolił do bycia razem z sobowtórem, z którym dzieli to samo nazwisko. Poe pisał opowieść bardzo skrupulatnie i z wielką subtelnością. Zdania są zbalansowane, z wieloma przymiotnikami i z mało konkretną symboliką, poza opisem szkoły Wilsona. Tempo jest spokojne i wyważone, z formalnym stylem i długimi zdaniami. Zamiast kreacji poetyckich efektów i atmosfery, autor stworzył historię bazującą na racjonalności i logice.
Publikacja.
"William Wilson" został opublikowany w październiku 1839 roku na łamach „Burton’s Gentleman’s Magazine”. Utwór został później przetłumaczony na język francuski w grudniu 1844 roku, wydrukowany w Paryżu w gazecie „La Quotidienne” w dwóch częściach. To było pierwsze tłumaczenie dzieła Poe na język obcy, co pozwoliło mu na rozpowszechnienie jego twórczości we Francji.
Krytyka.
Kiedy Poe pisał do Washingtona Irvinga z prośbą o wsparcie, zwracał on specjalną uwagę na "Williama Wilsona", określając go jako jego najlepsze dzieło. Thomas Mann powiedział o noweli Dostojewskiego "", która eksponuje również podobny temat, że bynajmniej ulepsza ona utwór Poe, jako historię, która przedstawia tę samą romantyczną tradycję, z bardziej głębszą moralną stroną i z większym sukcesem rozwiązuje krytyczne wzory poetyckie.

</doc>
<doc id="1496286" url="https://pl.wikipedia.org/wiki?curid=1496286" title="St. Germain">
St. Germain

St. Germain – miasto w Stanach Zjednoczonych, w stanie Wisconsin, w hrabstwie Vilas.

</doc>
<doc id="1496291" url="https://pl.wikipedia.org/wiki?curid=1496291" title="Cyema atrum">
Cyema atrum

Cyema atrum – gatunek ryby głębinowej, jedyny przedstawiciel rodzaju "Cyema" i jeden z dwóch gatunków w rodzinie Cyematidae. Gatunek batypelagiczny, żyje na głębokościach 5000 m. Cyematidae zaliczane są do gardzielcokształtnych.

</doc>
<doc id="1496293" url="https://pl.wikipedia.org/wiki?curid=1496293" title="Cyema">
Cyema



</doc>
<doc id="1496303" url="https://pl.wikipedia.org/wiki?curid=1496303" title="Dolina Kasprowa">
Dolina Kasprowa

Dolina Kasprowa – dolina w polskich Tatrach Zachodnich. Jest dużym, prawostronnym odgałęzieniem Doliny Bystrej.
Topografia.
Dolina Kasprowa zajmuje powierzchnię 3 km², a jej długość wynosi 3 km. Wylot doliny znajduje się na wysokości około 1120 m na Bystrej Polance. Wyżej Dolina Kasprowa dzieli się na dwie gałęzie (oddzielone od siebie grzbietem zwanym Bałdą, odchodzącym od Uhrocia Kasprowego):
Najwyższym punktem w otoczeniu Doliny Kasprowej jest Kasprowy Wierch – 1987 m n.p.m.
Dolina Kasprowa graniczy:
Wody.
Głównym ciekiem wodnym doliny jest Kasprowy Potok, który powstaje na wysokości 1382 m z połączenia potoków ze Starych Szałasisk i Zielonego Koryciska. Na zachód od tego miejsca, na lewym zboczu doliny znajduje się na wysokości 1388 m obfite Kasprowe Wywierzysko, z którego strumień wpływa do Kasprowego Potoku. Niżej następuje zanik wody w potoku (odpływa ona podziemnymi szczelinami) i w dolnej części doliny koryto jest zazwyczaj suche.
Na wysokości 1290 m, w pobliżu drogi na Myślenickie Turnie, znajduje się niewielki (18 × 13 m) śródmorenowy Kasprowy Stawek – jest to jedyne jeziorko w Dolinie Kasprowej.
Geologia.
Teren Doliny Kasprowej zbudowany jest zarówno ze skał krystalicznych, jak i osadowych. Dolna część została wycięta w odpornych wapieniach. Znajdują się tu liczne jaskinie, z których najdłuższa jest Jaskinia Kasprowa Niżnia (3020 m korytarzy). Prawe zbocze Starych Szałasisk jest również wapienne (urwiska Zawratu Kasprowego), a lewe zbudowane z piaskowców kwarcytowych i skał metamorficznych. W Dolinie Suchej Kasprowej występują skały metamorficzne i krystaliczne.
W czasie plejstocenu Dolina Kasprowa była wielokrotnie zlodowacona. Spływający nią lodowiec łączył się z głównym lodowcem Doliny Bystrej. Dno Doliny Suchej Kasprowej jest typowym kotłem polodowcowym.
Przyroda.
Większość obszaru doliny porośnięta jest borem świerkowym i zaroślami kosodrzewiny. Najbardziej pierwotny charakter mają zbiorowiska roślinne w Dolinie Suchej Kasprowej. Rośnie tu przy górnej granicy lasu ok. 350 limb&lt;re name=nyka/&gt;. Na zboczach Jaworzyńskich Czół usytuowana jest duża Kasprowa Polana. W rejonie Zawratu Kasprowego znajdują się wapniolubne murawy naskalne. Obecnie rejon Doliny Kasprowej jest zamknięty dla turystów i taterników i stanowi obszar ochrony ścisłej. Znakowane na niektórych mapach ścieżki zarosły już całkowicie lasem i kosodrzewiną.
Historia.
Dolina Kasprowa należała do Hali Kasprowej, która dzieliła się na dwie części:
W górnej części Starych Szałasisk znajdowała się sztolnia, w której wydobywano rudę żelaza.

</doc>
<doc id="1496304" url="https://pl.wikipedia.org/wiki?curid=1496304" title="Brindisi (ujednoznacznienie)">
Brindisi (ujednoznacznienie)

Nazwy geograficzne:

</doc>
<doc id="1496306" url="https://pl.wikipedia.org/wiki?curid=1496306" title="Telefon komórkowy a bezpieczeństwo na drodze">
Telefon komórkowy a bezpieczeństwo na drodze

Zjawisko odnoszące się do wpływu używania telefonu komórkowego przez prowadzących pojazdy na bezpieczeństwo ruchu drogowego. Psychologiczne teorie uwagowe i empiryczne dowody wskazują na negatywny wpływ prowadzenia rozmów oraz sporządzania wiadomości tekstowych przy użyciu telefonu komórkowego na bezpieczeństwo jazdy. Wpływ ten jest niezależny od użycia zestawów głośnomówiących oraz zestawów słuchawkowych.
Dystrakcja.
Rozproszenie uwagi kierującego pojazdem pod wpływem użycia telefonu komórkowego występuje w następujących aspektach:
Ograniczenie bezpieczeństwa.
Literatura o charakterze meta-analitycznym wskazuje na konkretne mechanizmy wpływu dystrakcji. Przejawia się on konkretnymi zachowaniami kierowców:
Dane statystyczne i eksperymentalne.
Większość kierowców (60–70%) wskazuje, że przynajmniej czasami używa telefonu komórkowego w czasie jazdy samochodem. Badania epidemiologiczne wskazują, że kierowcy używający telefonu komórkowego są ponad czterokrotnie bardziej narażeni na wypadek lub kolizję niż ci, którzy tego nie czynią.
Ryzyko wypadku lub kolizji jest większe o 38% w przypadku osób korzystających z telefonu komórkowego.
Zdaniem niektórych organizacji zajmujących się bezpieczeństwem ruchu liczba ofiar samych wypadków spowodowanych przez korzystanie z telefonów komórkowych przekroczyła liczbę ofiar pijanych kierowców. Amerykańska Krajowa Administracja ds. Bezpieczeństwa Ruchu na Autostradach (National Highway Traffic Safety Administration) stwierdziła, że każdej chwili w USA 660 000 kierowców wpatruje się w telefon lub inne urządzenie elektroniczne.
Postulowane mechanizmy psychologiczne.
Procesy uwagowe.
Proces przetwarzania informacji przez człowieka jest ograniczany przez właściwości systemu nerwowego oraz poznawczego. Zjawisko to w jednym ze swoich aspektów opisywane jest przez teorie uwagi. Do grupy tej można zaliczyć m.in.: teorię filtra uwagowego Donalda Broadbenta, teorię procesów przeduwagowych i uwagi Ulica Neissera czy teorię puli zasobów uwagi Daniela Kahnemana.
Paradygmat podwójnych zadań.
Psychologia wykształciła paradygmat badawczy podwójnych zadań. Jest to metoda służąca wskazywaniu zależności wynikających z obciążenia poznawczego z poziomem poprawności wykonania zadania. Dobranie odpowiednio trudnych zadań powoduje spadek poprawności reakcji przynajmniej dla jednego. Opisaną metodę badawczą można bezpośrednio odnieść do naturalnej sytuacji prowadzenia samochodu i rozmowy telefonicznej.
Regulacje prawne.
Możliwe regulacje prawne, w zależności od kraju to: zakaz używania telefonu komórkowego podczas prowadzenia samochodu, zakaz prowadzenia rozmów, trzymając słuchawkę telefonu w ręce, zakaz używania telefonu komórkowego w określonych zawodach związanych z prowadzeniem pojazdu.
Państwa, w których używanie telefonu komórkowego bez zdalnego systemu jest zabronione:

</doc>
<doc id="1496311" url="https://pl.wikipedia.org/wiki?curid=1496311" title="Citrobacter">
Citrobacter

Citrobacter - rodzaj bakterii należący do dużej rodziny "Enterobacteriaceae". Drobnoustroje te przyjmują postać dużych, bezotoczkowych, nieurzęsionych pałeczek Gram-ujemnych.
Charakterystyka.
Bakteria wymaga podobnych pożywek jak "Salmonella", ma również podobny profil biochemiczny do tego rodzaju. Cechą charakterystyczną jest zdolność do wzrostu na pożywce z KCN (na przykład podłożu Moellera), rozkładanie sacharozy oraz salicylanów.
Gatunki.
W obrębie rodzaju wyodrębniane są następujące gatunki:

</doc>
<doc id="1496314" url="https://pl.wikipedia.org/wiki?curid=1496314" title="Karol Piotr Pancerzyński">
Karol Piotr Pancerzyński

Karol Piotr Pancerzyński herbu Trzaska (ur. w powiecie Wiłkomirskim, zm. 19 lutego 1729 w Serebrzyszczach) – biskup tytularny hierapolitański i sufragan białoruski w latach 1712 - 1721, biskup smoleński od 24 września 1721, biskup wileński od 11 września 1724, duchowny pisarz wielki litewski od 1709 roku, kanonik wileński, kanclerz Akademii i Uniwersytetu Wileńskiego Towarzystwa Jezusowego od 1724 roku.
Pochowany w katedrze wileńskiej.

</doc>
<doc id="1496315" url="https://pl.wikipedia.org/wiki?curid=1496315" title="Ekranowanie magnetyczne">
Ekranowanie magnetyczne



</doc>
<doc id="1496321" url="https://pl.wikipedia.org/wiki?curid=1496321" title="Kościół Najświętszej Maryi Panny Anielskiej">
Kościół Najświętszej Maryi Panny Anielskiej

Niektóre kościoły pod wezwaniem Najświętszej Maryi Panny Anielskiej:
Inne kościoły Matki Bożej Anielskiej.
Zobacz artykuł: Kościół Matki Bożej Anielskiej

</doc>
<doc id="1496326" url="https://pl.wikipedia.org/wiki?curid=1496326" title="Chór Akademii Medycznej w Lublinie">
Chór Akademii Medycznej w Lublinie



</doc>
<doc id="1496328" url="https://pl.wikipedia.org/wiki?curid=1496328" title="G.Lite">
G.Lite

G.Lite (Zalecenie ITU-T G.992.2) – rodzaj modulacji sygnału stosowanej w technologii ADSL, który umożliwia transferowanie danych z prędkością do 1,5 Mbit/s do użytkownika oraz do 512 kbit/s od użytkownika. W przeciwieństwie do modulacji G.DMT nie wymaga stosowania splitterów.

</doc>
<doc id="1496330" url="https://pl.wikipedia.org/wiki?curid=1496330" title="Vladimír Páral">
Vladimír Páral

Vladimír Páral (ur. 10 sierpnia 1932 w Pradze) – czeski pisarz tworzący czasami pod pseudonimem Jan Laban, z wykształcenia inżynier chemik. 
Jego twórczość cechuje umiejętność realistycznej obserwacji zjawisk i faktów z życia codziennego, przedstawianie ich w sposób maksymalnie zracjonalizowany, z dystansu, z ironią. Motywem jego twórczości stała się tzw. mała stabilizacja.
Debiutował cyklem "Targowisko spełnionych życzeń" (1964), "Prywatna zawierucha" (1966), "Katapulta"(1967). Ponadto autor takich książek jak "Udręki wyobraźni", "Zawód: kobieta", "Cud generalny", "Dekameron 2000, czyli miłość w Pradze".

</doc>
<doc id="1496335" url="https://pl.wikipedia.org/wiki?curid=1496335" title="G.DMT">
G.DMT

G.DMT – rodzaj modulacji sygnału stosowanej w technologii ADSL, który umożliwia transferowanie danych z prędkością do 8 Mb/s do użytkownika oraz do 832 kb/s od użytkownika.

</doc>
<doc id="1496339" url="https://pl.wikipedia.org/wiki?curid=1496339" title="Zbrodnia w żeńskiej szkole">
Zbrodnia w żeńskiej szkole

Zbrodnia w żeńskiej szkole (czes.: "Zločin v dívčí škole") – czechosłowacka komedia kryminalna w reż. Jiříego Menzla, Iva Nováka i Ladislava Rychmana z roku 1966.
Opis fabuły.
Trzy nowele kryminalne połączone postacią prowadzącego dochodzenie porucznika Boruvki. Pierwsza z nowel "Śmierć na Jehle" rozgrywa się w środowisku alpinistów, W niejasnych okolicznościach jeden z alpinistów ginie od ciosu nożem w plecy. W kręgu podejrzanych jest bardzo mała grupa, która mogła dotrzeć na szczyt Jehli, gdzie rozegrała się zbrodnia.
Druga nowela - "Jak się kąpie kobieta" rozgrywa się w środowisku estradowym. W czasie kąpieli pod prysznicem od strzału w głowę ginie młoda solistka. Analiza układu pomieszczeń sąsiadujących z łazienką pozwala por. Boruvce na określenie miejsca, skąd padł strzał i w konsekwencji - sprawcy.
Trzecia nowela "Zbrodnia w żeńskiej szkole" przedstawia dochodzenie w sprawie zaginięcia nauczyciela matematyki, Kota. W toku śledztwa dyrekcja szkoły dowiaduje się, jak bujne życie towarzyskie prowadzą uczennice po zajęciach w szkole.

</doc>
<doc id="1496340" url="https://pl.wikipedia.org/wiki?curid=1496340" title="Max Drechsler">
Max Drechsler

Max Drechsler (ur. w październiku 1857 w Lipsku, zm. 8 stycznia 1892 w Berlinie) – niemiecki architekt.
Życiorys.
Studiował architekturę w Szkole Rzemiosła Budowlanego (niem. "Baugewerbeschule") w Lipsku, m.in. u prof. Constantina Lipsiusa. W latach 1882–1887 kształcił się w Drezdeńskiej Akademii Sztuki, którą ukończył ze złotym medalem. Już jako student architektury współpracował przy wznoszeniu gmachów z administracją państwową na Pomorzu. W 1887 osiedlił się na stałe w Szczecinie, gdzie został zatrudniony w administracji garnizonu.
Dziełem życia Maxa Drechslera jest Willa Lentza w Szczecinie, wielostylowa, pełna przepychu, zbudowana w latach 1888–1889 dla szczecińskiego fabrykanta, Augusta Lentza, właściciela Szczecińskiej Fabryki Wyrobów Szamotowych.
Na przełomie 1891 i 1892 roku Max Drechsler wyjechał służbowo do Berlina, gdzie rozwinęła się u niego ostra grypa, wskutek czego architekt zmarł

</doc>
<doc id="1496343" url="https://pl.wikipedia.org/wiki?curid=1496343" title="Kościół św. Józefa Oblubieńca Najświętszej Maryi Panny w Szczecinie">
Kościół św. Józefa Oblubieńca Najświętszej Maryi Panny w Szczecinie

Kościół św. Józefa Oblubieńca NMP w Szczecinie – niewielki, neogotycki kościół na osiedlu Szczecina Pomorzany.
Opis.
Budynek kościoła jest jednonawowy, z ciemnej, klinkierowanej cegły. Wieża, konstrukcyjnie związana z korpusem kościoła, ze strzelistą frontową wieżą, zakończoną iglicą, strzelistym hełmem, kulą i krzyżem. Budynek założony jest na planie prostokąta z wyodrębnionym prezbiterium. W jednoprzestrzennym wnętrzu, pod wieżą znajduje się chór muzyczny z organami. 
Historia.
Kościół był przeznaczony dla gminy luterańskiej. Kamień węgielny położono 10 listopada 1890, budowę zaplanowano według projektu Maksa Drechslera. Parafia przy nowym kościele, który otrzymał imię Marcina Lutra, została otwarta 1 kwietnia 1893, już po śmierci architekta.
Po II wojnie światowej w roku 1946 budynek kościoła został przejęty przez wiernych kościoła katolickiego. Kościół poświęcono 20 września 1946 roku. Utworzono w nim parafię pw. św. Józefa.
W późniejszych latach okna zostały przeszklone nowymi witrażami przedstawiającymi sceny z życia św. Józefa (projekt Wiktora Ostrzołka). Ten sam artysta wykonał projekt tabernakulum. Odbudową i wystrojem kościoła kierowali proboszczowie: ks. Julian Janas, ks. Stanisław Maślona, ks. Edward Koryl, ks. Tadeusz Jaszkiewicz, ks. Jan Szczepańczyk, ks. Jerzy Sosna, ks. adm. Stanisław Skibiński ks. Czesław Fryska.
Linki zewnętrzne.
115-lecie poświęcenia kościoła pw. Św. Józefa
Archiwalne zdjęcia wnętrza kościoła

</doc>
<doc id="1496345" url="https://pl.wikipedia.org/wiki?curid=1496345" title="Wyższa Szkoła Inżynieryjno-Ekonomiczna w Rzeszowie">
Wyższa Szkoła Inżynieryjno-Ekonomiczna w Rzeszowie

Wyższa Szkoła Inżynieryjno-Ekonomiczna z siedzibą w Rzeszowie – uczelnia rzeszowska powołana do istnienia decyzją Ministra Edukacji Narodowej w dniu 2 sierpnia 2000 roku. Założycielem Uczelni jest „STUDENT” Sp.z o.o. Szkoła prowadzi kształcenie na studiach I i II stopnia oraz podyplomowych.
Kształcenie.
Obecnie uczelnia daje możliwość podjęcia studiów inżynierskich i magisterskich uzupełniających prowadzonych na kierunku Geodezja i Kartografia oraz siedmiu kierunkach prowadzonych w ramach studiów podyplomowych.
Studia podyplomowe&lt;br&gt;
"*uprawnienia geodezyjne bez egzaminu"

</doc>
<doc id="1496349" url="https://pl.wikipedia.org/wiki?curid=1496349" title="Carlos Libedinsky">
Carlos Libedinsky

Carlos Libedinsky – argentyński muzyk, kompozytor tang argentyńskich, tancerz tanga.
Jeden z pierwszych wprowadził muzykę elektroniczną do utworów tanga około 2002 - czym zapoczątkował obecny (2008) ruch tanga alternatywnego. Znany jest z projektu Narcotango. Od 1986 jest dyrektorem szkoły muzycznej "Tademus" w Buenos Aires.

</doc>
<doc id="1496356" url="https://pl.wikipedia.org/wiki?curid=1496356" title="Hieorhij Taraziewicz">
Hieorhij Taraziewicz

Hieorhij Stanisławawicz Taraziewicz (, , "Gieorgij Stanisławowicz Taraziewicz"; ur. 17 lipca 1937 w Słobodzie koło Miadzioła, zm. 21 marca 2003 w Mińsku) – radziecki i białoruski polityk i dyplomata, w latach 1985–1989 przewodniczący Prezydium Rady Najwyższej Białoruskiej SRR, w latach 1994–1995 ambasador Republiki Białorusi w Polsce, od 1995 roku związany z opozycją; kandydat nauk technicznych (odpowiednik polskiego stopnia doktora).
Życiorys.
Okres radziecki.
Urodził się 17 lipca 1937 roku we wsi Słoboda koło Miadzioła, w województwie wileńskim II Rzeczypospolitej. W 1959 roku ukończył Lwowski Instytut Politechniczny, uzyskując wykształcenie inżyniera geodety, a w 1987 roku – Akademię Nauk Społecznych przy KC KPZR. Od 1959 roku pracował jako wykładowca Białoruskiego Instytutu Inżynierów Transportu Kolejowego. W 1969 uzyskał stopień kandydata nauk technicznych (odpowiednik polskiego stopnia doktora). Od 1969 roku pracował jako kierownik Białoruskiego Kartograficznego Przedsiębiorstwa Geodezyjnego. W latach 1974–1991 był członkiem Komitetu Centralnego Komunistycznej Partii Białorusi (KPB), był także kandydatem na członka Komitetu Centralnego Komunistycznej Partii Związku Radzieckiego. W latach 1974–1979 pracował jako I sekretarz Sowieckiego Komitetu Rejonowego KPB miasta Mińska, II sekretarz Mińskiego Komitetu Miejskiego KPB. Od 1980 roku pełnił funkcję przewodniczącego Mińskiego Miejskiego Komitetu Wykonawczego. W latach 1980–1990 był deputowanym do Rady Najwyższej Białoruskiej SRR X i XI kadencji. Od 1983 roku pełnił funkcję I sekretarza Mińskiego Komitetu Miejskiego KPB. W latach 1985–1989 był jednocześnie: przewodniczącym Prezydium Rady Najwyższej Białoruskiej SRR, deputowanym do Rady Najwyższej ZSRR XI kadencji i zastępcą przewodniczącego Prezydium Rady Najwyższej ZSRR. W latach 1986–1991 był członkiem Komitetu Centralnego KPZR. Stał na czele komisji ds. zbadania okoliczności związanych z użyciem siły i gazu paraliżującego „czeromucha” przeciwko uczestnikom demonstracji „Dziady-88” w Mińsku. W latach 1989–1991 był deputowanym ludowym do Rady Najwyższej ZSRR XII kadencji, pełniąc w niej funkcję przewodniczącego Komisji Stosunków Międzynarodowych i Komisji Planowo-Budżetowej. Jako zaufany człowiek Michaiła Gorbaczowa kierowany był do wielu punktów zapalnych na terenie ZSRR – Górskiego Karabachu, Tbilisi, Baku i Wilna.
W niepodległej Białorusi.
W 1991 roku Hieorhij Taraziewicz pracował jako przewodniczący Komitetu Geodezji przy Radzie Ministrów Republiki Białorusi. Od 1993 roku był pierwszym zastępcą ministra spraw zagranicznych Republiki Białorusi. W czasie wyborów prezydenckich w 1994 roku popierał kandydaturę Alaksandra Łukaszenki. W latach 1994–1995 pełnił funkcję Nadzwyczajnego i Pełnomocnego Ambasadora Republiki Białorusi w Polsce. W 1995 roku negatywnie odniósł się do zainicjowanego przez prezydenta referendum, występując w obronie języka białoruskiego jako jedynego języka państwowego oraz biało-czerwono-białej flagi i herbu „Pogoń” jako symboli państwowych Białorusi. Na znak protestu zrezygnował z funkcji ambasadora. Od tego czasu działał w opozycji. W 1998 roku wszedł w skład Narodowego Komitetu Wykonawczego – utworzonego przez opozycję gabinetu cieni. Pełnił w nim funkcję przewodniczącego Komisji Stosunków Narodowościowych i Religijnych. Był członkiem Białoruskiej Socjaldemokratycznej Partii (Ludowej Hramady), stał na czele Centralnej Komisji Kontrolnej tego ugrupowania. Zmarł 21 marca 2003 roku w swoim mieszkaniu w Mińsku. Trzy dni później został pochowany na Cmentarzu Wschodnim. Pomimo pełnienia przez niego najwyższych stanowisk, białoruskie władze nie zdecydowały się na pogrzeb o charakterze państwowym.

</doc>
<doc id="1496358" url="https://pl.wikipedia.org/wiki?curid=1496358" title="Kunrei-shiki">
Kunrei-shiki



</doc>
<doc id="1496359" url="https://pl.wikipedia.org/wiki?curid=1496359" title="10 sierpnia 1792">
10 sierpnia 1792

10 sierpnia 1792 (fr. "la journée de 10 août 1792") – dzień, w którym drogą zbrojnego powstania została obalona monarchia we Francji, jeden z przełomowych momentów rewolucji francuskiej.
Zniesienie monarchii, formalnie ogłoszone w sześć tygodni później, było skutkiem szturmu na pałac Tuileries przeprowadzonego przez uzbrojonych sankiulotów w sile około 20 tysięcy, pod dowództwem Antoine'a Santerre'a oraz François Westermanna, którzy pokonali w starciu 950-osobową gwardię szwajcarską. Atak ten w dużej mierze inspirowany był przez radykalne kluby polityczne Paryża oraz rewolucyjną radę miejską, Komunę Paryża.
Tło wydarzeń.
Spadek popularności monarchii we Francji związany był z klęskami Francuzów na froncie w walce z Austriakami oraz manewrami króla, który po nieudanej próbie sformowania rządu złożonego z żyrondystów stworzył nowy gabinet, w którym zasiedli jedynie umiarkowani feuillanci. Było to całkowicie sprzeczne nie tylko z oczekiwaniami przywódców Legislatywy, ale i z poglądami politycznymi większości mieszkańców Paryża.
5 lipca Legislatywa wydała dekret "Ojczyzna w niebezpieczeństwie" (fr."la patrie est en danger") i wydała polecenie, by wszyscy obywatele uzbroili się i rozpoczęli czynną służbę w Gwardii Narodowej. Osoby, które nie były w stanie samodzielnie zakupić broni, otrzymały piki. Komuna Paryża rozwiązała niektóre formacje zbrojne stacjonujące w mieście znane ze swojej wierności królowi oraz zdelegalizowała klub feuillantów. Gniew sankiulotów zdwoiła jeszcze deklaracja księcia brunszwickiego Karola Wilhelma, wydana 25 lipca. W odezwie do Francuzów groził osobom odpowiedzialnym za wypadki czerwcowe sądem wojennym. Słowa te były skierowane do członków Zgromadzenia Narodowego, władz okręgowych, miejskich i gwardii narodowej. W liście grzmiał by mieszkańcy niezwłocznie ukorzyli się przed królem Francji. Zadeklarował, że w wypadku wyrządzenia krzywdy rodzinie królewskiej, doprowadzi do "przykładnej zemsty", a buntowników skaże na śmierć. Odezwa której treść dotarła do stolicy Francji 1 sierpnia byłą iskrą zapalną, która padłą na beczkę prochu. Te nastroje ludu paryskiego potęgowała jeszcze atmosfera w radykalnych klubach politycznych, które – głównie kordelierzy – zaczęły po opublikowaniu Manifestu Brunszwickiego otwarcie nawoływać do powstania. Głównymi zwolennikami zbrojnej rozprawy z monarchią byli Georges Danton (który zyskał nawet przydomek "Człowieka 10 Sierpnia") i Jean Paul Marat. 3 sierpnia Jerome Pétion de Villeneuve otwarcie przemawiał w Legislatywie za likwidacją monarchii i proklamowaniem republiki, co jednak chciał przeprowadzić drogą parlamentarnego głosowania i dekretu. Sankiuloci nie chcieli czekać. 8 sierpnia sekcja Quinze-Vingts ogłosiła w manifeście żądanie natychmiastowego obalenia króla, a kiedy nie nastąpiło to do północy, uderzyła w dzwon na alarm. Skutkiem tego była mobilizacja prawie wszystkich (poza jedną) paryskich sekcji. Tej samej nocy Komuna Paryża przejęła kontrolę nad ratuszem i zdecydowała o obaleniu monarchii drogą powstania zbrojnego.
Przebieg powstania.
Atak na Tuileries.
O północy ponownie wybił dzwon na trwogę. Powołany został tymczasowy komitet powstańczy, który z ratusza kierował insurekcją. Legislatywa była całkowicie zdezorientowana. Tylko część posłów zebrała się pod przewodnictwem Pierre'a Vergniauda. Dezorientacja panowała również w Tuileries. Dowództwo nad gwardią szwajcarską przejął de Lachesnaye, który szybko przekonał się, że nie może – jak wcześniej sądził – liczyć na spodziewaną część Gwardii Narodowej (w czasie przeglądu wojsk żołnierze wołali "niech żyje naród!").
Powstańcy zdołali 10 sierpnia przejąć arsenał, dozbroić się i sformować w kilka kolumn, po drodze rosnących w siłę. Szczególnie licznie stawili się mieszkańcy przedmieścia Saint-Antoine. Na Pont Neuf powstańcy umieścili prowizoryczne stanowiska artylerii. Szturm rozpoczął się w godzinach rannych. Ci gwardziści narodowi, którzy do tej pory nie opuścili króla, teraz przeszli na stronę atakujących. W obliczu nieuchronnej klęski król nakazał Szwajcarom poddać się. Sama rodzina królewska opuściła pałac i szukała azylu w siedzibie Legislatywy.
Tymczasem gwardia szwajcarska, do której pisemny rozkaz królewski najpewniej nie dotarł (lub dotarł za późno), stanęła twarzą w twarz z powstańcami, których siły w dalszym ciągu rosły. W tym momencie padł strzał – nie wiadomo jednak, z której strony. W rezultacie sankiuloci ruszyli na pałac, zabijając wszystkich gwardzistów.
Reakcja Legislatywy.
Zwycięscy powstańcy udali się do Legislatywy, która dowiedziawszy się o wydarzeniach wydała proklamację, w której nawoływała do respektowania praw człowieka, zasad wolności i równości oraz obieralnych władz. Komuna Paryża nie zareagowała jednak na nią i ogłosiła własny program, w którym domagała się rozwiązania parlamentu i powołania nowego (pod nazwą Konwent Narodowy), a także uwięzienia króla i zniesienia monarchii. Legislatywa, z inicjatywy Vergniauda, przegłosowała przeprowadzenie wyborów do Konwentu, natomiast króla postanowiła "zawiesić", odwołując równocześnie wszystkich ministrów. Mimo tego o losie króla jednostronnie zdecydowała Komuna Paryża, przenosząc go do Temple, oficjalnie motywując tę decyzję względami bezpieczeństwa.
Skutki.
10 sierpnia 1792 był pod wieloma względami przełomowym momentem rewolucji. Insurekcja z tego dnia zdecydowała o ostatecznym obaleniu monarchii we Francji, jak również ugruntowała tradycję dokonywania się najważniejszych zmian państwowych pod presją oddolnej aktywności obywateli, a nie drogą parlamentarną. W istotny sposób wzmocniła pozycję Komuny Paryża i organizacji sekcyjnych, a także wpłynęła na pozycję polityczną wielu działaczy – udział w wydarzeniach 10 sierpnia przesądził np. o ogromnej popularności Dantona.

</doc>
<doc id="1496363" url="https://pl.wikipedia.org/wiki?curid=1496363" title="I bitwa pod Połockiem">
I bitwa pod Połockiem

I bitwa pod Połockiem – bitwa, która odbyła się pomiędzy 17 a 18 sierpnia 1812 w okolicach miasta Połock. Piotr Wittgenstein, dowódca sił rosyjskich zaatakował wojska francuskie dowodzone przez Nicolasa Charlesa Oudinota w celu powstrzymania Francuzów nacierających w kierunku Sankt Petersburga. Bitwa zakończyła się strategicznym zwycięstwem Francji.
Bitwa.
Po bitwie pod Jakubowem siły generała Oudinota wycofały się do miasta Połock, gdzie Francuzi mieli uzupełnić zapasy. 17 sierpnia 1812 1 korpus piechoty dowodzony przez Piotra Wittgensteina zaatakował wojska francuskie w okolicach wioski Spas. Atak ten zmusił częściowo wojska francuskie do wycofania się. Po wycofaniu się Oudinot przeprowadził przegrupowanie swoich wojsk, które zostały uzupełnione oddziałami pomocniczymi. Po uporządkowaniu własnych szyków Francuzi zorganizowali kontratak na centralną pozycję wojsk rosyjskich. Do nocy obie armie utrzymały dotychczasowe pozycje. Ranny w rękę Oudinot przekazał dowództwo generałowi Laurentowi de Gouvion Saint-Cyr.
Rankiem następnego dnia Saint-Cyr przeprowadził ofensywę na wojska rosyjskie. Atakując flanki rosyjskie całkowicie zaskoczył skoncentrowanych w centrum żołnierzy Wittgensteina, doprowadzając do zabicia wielu rosyjskich żołnierzy oraz zdobycia siedmiu dział. Mimo kontrataku kawalerii Wittgensteina, co spowodowało częściowe zahamowanie francuskiej ofensywy, dowódca rosyjski był zmuszony wycofać się do miasta Dryssa. Francuzi odnieśli strategiczny sukces, jednakże w trakcie następnych dwóch miesięcy żadna ze stron nie odniosła przełomowego zwycięstwa.

</doc>
<doc id="1496365" url="https://pl.wikipedia.org/wiki?curid=1496365" title="AO Itabaiana">
AO Itabaiana

Associação Olímpica de Itabaiana – brazylijski klub piłkarski z siedzibą w mieście Itabaiana leżącym w stanie Sergipe.
Historia.
Klub "Itabaiana" założony został 10 lipca 1938 roku. Do największego znaczenia doszedł na przełomie lat 70. i 80., kiedy to zdobyte mistrzostwa stanu pozwoliły kilka razy wystąpić w pierwszej lidze brazylijskiej (Campeonato Brasileiro Série A).

</doc>
<doc id="1496366" url="https://pl.wikipedia.org/wiki?curid=1496366" title="Ignacy Jan Wysoczański">
Ignacy Jan Wysoczański

Ignacy Jan Wysoczański (ur. 6 stycznia 1901 w Komarnikach, zm. 23 kwietnia 1975 w Kosewie) – polski duchowny pochodzenia łemkowskiego, zwierzchnik Polskiego Kościoła Starokatolickiego w nurcie obrządku wschodniego w latach 1965–1975.
Życiorys.
Ignacy Wysoczański urodził się w rodzinie greckokatolickiej. W czasie I wojny światowej w ramach bieżeństwa znalazł się w Kijowie, gdzie ukończył szkołę średnią. Następnie udał się do Krasnodaru, gdzie wstąpił do prawosławnego seminarium duchownego. Po odbyciu studiów filozoficzno-teologicznych w 1922 roku przyjął święcenia diakonatu w Żywej Cerkwi z rąk biskupa kubańskiego, Jana (Lewickiego). Według spisanego przez siebie życiorysu miał w tym okresie sympatyzować z bolszewikami i być przez krótki czas żołnierzem w konarmii Budionnego. Następnie przedostał się z ogarniętej wojną domową Rosji do Turcji. Przebywał w prawosławnym klasztorze św. Andrzeja w Stambule. W 1923 roku dzięki pomocy konsulatu polskiego udało mu się wyjechać do odrodzonej Rzeczypospolitej.
W 1923 roku Ignacy Wysoczański podjął starania o święcenia kapłańskie w prawosławnej eparchii wileńskiej i litewskiej. Metropolita Eleuteriusz (Bogojawleński) skierował go na formację do monasteru w Małych Zahajcach. Przyszły prezbiter porzucił szybko życie mnisze i prawosławie. W 1924 roku powrócił do katolicyzmu i związał się z ruchem neounickim. We Lwowie podjął kształcenie w greckokatolickim studium redemptorystów we Lwowie, a następnie w seminarium greckokatolickim w Dubnie.
1 lipca 1930 roku Ignacy Wysoczański otrzymał święcenia diakonatu "sub conditione" z rąk biskupa pomocniczego archidiecezji lwowskiej, Nikity Budki i rozpoczął pracę misjonarza neounickiego w Horochowie. W 1931 roku wystąpił jednak z Ukraińskiego Kościoła Greckokatolickiego i zgłosił akces do Starokatolickiego Kościoła Rzeczypospolitej Polskiej. 6 października 1931 roku z rąk biskupa Władysława Farona otrzymał święcenia prezbiteratu.
W 1932 roku za swoje godzące w dobre imię Kościoła postępowanie został wykluczony z szeregu kapłanów Polskiego Kościoła Starokatolickiego. Przystąpił wówczas do organizującej się na ziemiach polskich wspólnoty starokatolickiej biskupa Józefa Zielonki, który 30 lipca 1932 roku udzielił mu święceń kapłańskich "sub conditione" i wyznaczył proboszczem parafii Starokatolickiej Obrządku Wschodniego w Twerdyniu.
W 1933 roku Ignacy Wysoczański ogłosił się administratorem diecezji łuckiej Wschodniego Prawowiernego Katolickiego Kościoła Apostolskiego, a podległej jurysdykcyjnie biskupowi Eugeniuszowi Kupskiemu. W tym czasie wielokrotnie zmieniał miejsce swojego pobytu. Prowadził działalność kapłana wagabundy w wielu miejscowościach na Zamojszczyźnie i Wołyniu. Jednocześnie bezskuteczne starał o przyjęcie w szeregi duchowieństwa archidiecezji lwowskiej Kościoła ormiańskokatolickiego. W 1936 roku za nielegalne udzielane ślubów i rozwodów został skazany na 3,5 roku więzienia. W zakładzie penitencjarnym przebywał do 1939 roku. Początkowo więziony był w Łucku, a później w Samborze.
Po wkroczeniu wojsk radzieckich na teren Polski 17 września 1939, Ignacy Wysoczański wraz z dużą grupą Polaków został wzięty do niewoli. Zaocznym wyrokiem sądu w Moskwie został skazany na 17 lat pracy na Syberii w Workucie. Po kilku miesiącach pracy został zwolniony, a następnie dostał przydział do II Korpusu Polskiego generała Władysława Andersa. Kiedy w 1942 roku armia polska dotarła do Teheranu, ks. Wysoczański znalazł się w obozie cywilnym na terenie tego miasta. Później wyjechał do Afryki Wschodniej. Został kapelanem prawosławnym w Tengeru. Podczas pobytu na uchodźstwie, 8 sierpnia 1943 roku przyjął sakrę biskupią z rąk koptyjskiego arcybiskupa Konstantynopola Curielasa oraz biskupa Kalamazisa. Konsekracja miała miejsce w kościele anglikańskim w Ndola.
Po skończonej wojnie w 1947 jako biskup Kościoła starokatolickiego wizytował placówki w różnych zakątkach świata. W tym czasie podlegał ponownie pod jurysdykcję biskupa Józefa Zielonki. Do Polski powrócił 12 lutego 1948 roku i podjął ponownie współpracę z Polskim Kościołem Starokatolickim.
19 lutego 1948 roku został nominowany biskupem sufraganem Polskiego Kościoła Starokatolickiego. 19 marca 1948 Zygmunt Szypold konsekrował go "sub conditione" na biskupa. Od maja 1948 bp Ignacy Wysoczański mieszkał w Łodzi, gdzie znajdowała się Kuria Biskupia Polskiego Kościoła Starokatolickiego. W tym czasie został współpracownikiem Urzędu Bezpieczeństwa. Został zarejestrowany jako TW pod pseudonimem "Pioter".
Przed 1957 bp Wysoczański został podniesiony do godności arcybiskupa metropolii warszawsko-olsztyńskiej. Następnie 20 marca 1957 arcybiskupa Wysoczańskiego mianowano także biskupem Kościoła Wschodniego Starego Obrządku na terenie całej Polski. Współpracę z Cerkwią białokrynicką Wysoczański rozpoczął w 1953; otrzymał wówczas kilka modlitewników w języku cerkiewnosłowiańskim. Uzyskał ponadto od popowców rumuńskich jurysdykcję na teren Europy zachodniej, Stanów Zjednoczonych, Litwy, Łotwy i Kanady. 29 marca 1957 został mianowany przez abp starokatolickiego Węgier i Czechosłowacji Tomasza Fehérvárya także arcybiskupem i Metropolitą Kościoła Starokatolickiego na Węgrzech i Czechosłowacji. W 1957 zawarto między Kościołem na Węgrzech a Kościołem w Polsce Unię, przy czym każdy Kościół był autonomiczny. 24 kwietnia 1961 powstał jeden Kościół, którego zwierzchnikiem był abp Ignacy Jan Wysoczański.
W 1961 abp Ignacy Wysoczański przeprowadził się do Kosewa, gdzie w 1969 zakupił domek jednorodzinny. W Kosewie udało się zorganizować grupę wiernych, która założyła stowarzyszenie pod nazwą "Chrześcijańska Misja Filantropii Pokoju Świata", które to w 1962 odbyło swój I Synod. 21 października 1962 abp Wysoczański zwrócił się do Prezydium Wojewódzkiej Rady Narodowej w Olsztynie o zarejestrowanie go jako duchownego Staroobrzędowego Kościoła Wschodniego w Polsce, co dawałoby nadzieję na przejęcie podupadającego klasztoru żeńskiego w Wojnowie. Wniosek odrzucono.
Pod koniec życia ks. bp Zygmunt Szypold przesłał do abp Wysoczańskiego list, w którym upoważnił go do zwierzchnictwa nad Polskim Kościołem Starokatolickim w przypadku swojej śmierci. List abp Wysoczański uzyskał w lutym 1964. W dniach 12-15 sierpnia 1964 zorganizowano Synod Powszechny Kościoła Starokatolickiego w Kosewie. W drugim dniu obrad, 13 sierpnia, zebrani księża uchwalili zgodnie z rezolucją Kościoła Starokatolickiego we Wrocławiu z dnia 5 sierpnia 1952 r. zatwierdzoną przez ks. bpa Z. Szypolda, że jego następcą jest Ignacy Jan Wysoczański. Ponadto stwierdzono na Synodzie, że jedynym spadkobiercą władzy Kościoła Starokatolickiego po śp. bpie Zygmuncie Szypoldzie w PRL jest abp Ignacy Jan Wysoczański. W czasie Synodu powołano skład nowej kapituły arcybiskupa:
W tym czasie kościół liczył ok. 130 wiernych. Kościół przyjął nazwę "Chrystusowego Kościoła Starokatolickiego".
Niecały rok później, abp Wysoczański usunął ze swoich struktur m.in. Bogdana Filipowicza i grupę duchownych, którzy dzięki braku legalizacji Kościoła Starokatolickiego w Polsce kontynuowali samozwańczo misję Kościoła, nadając sobie wyszukane tytuły i urzędy.
Według tajnej notatki SB sakrę biskupią z rąk abp. Wysoczańskiego otrzymali:
Święcenia kapłańskie otrzymali: 
Śmierć ks. bpa Zygmunta Szypolda w 1964 dla władz komunistycznych była pretekstem do zawieszenia działalności Kościoła. Mimo zakazania działalności Kościoła, po 1965 wspólnota wciąż była aktywna. W tym czasie pojawiły się głosy o nieważności sakry biskupiej Ignacego Wysoczańskiego, a sam zainteresowany nie posiadał wiążących dokumentów na ten temat. Mimo to Ignacy Wysoczański w swoim mniemaniu nadal pozostawał biskupem. Po odebraniu wszelkich praw Kościołowi starokatolickiemu, ks. abp Wysoczański starał się wielokrotnie o uzyskanie osobowości prawnej dla Kościoła staroobrzędowego, jednak wszelkie próby były z góry torpedowane przez aparat państwowy.
Pod koniec 1971 w Kosewie i w powiecie mrągowskim nie mieszkali już żadni wyznawcy Kościoła staroobrzędowego. Po śmierci abpa Ignacego Wysoczańskiego w 1975 tradycje Kościoła wschodniego kultywował następca abpa Wysoczańskiego, ks. bp Jakub Malczewski (1936–1990).

</doc>
<doc id="1496367" url="https://pl.wikipedia.org/wiki?curid=1496367" title="Associação Olímpica de Itabaiana">
Associação Olímpica de Itabaiana



</doc>
<doc id="1496368" url="https://pl.wikipedia.org/wiki?curid=1496368" title="Abakanowicz (nazwisko)">
Abakanowicz (nazwisko)

Abakanowicz (forma żeńska: Abakanowicz, liczba mnoga: Abakanowiczowie (staropolskie: Abakanowicze)) – polskie nazwisko pochodzenia tatarskiego.
Etymologia nazwiska.
Powstało jako spolszczenie od Abbas+Kanowicz. Za protoplastę rodu uważa się "Abul Abbas" Fursowicza Krzeczowskiego, używającego przydomka "Kan" (tatarskie "khan → mirza"). Jego synowie tradycyjnie nazywani byli "Abbas Kanowiczami". Już w drugim pokoleniu nazwa ta uległa spolszczeniu do formy współcześnie używanej .
Rody szlacheckie.
Nazwiskiem Abakanowicz posługiwał się ród szlachecki Abakanowiczów herbu Abdank.
Demografia.
Na początku lat 90. XX wieku w Polsce mieszkało 38 osób o tym nazwisku, najwięcej w dawnym województwie: białostockim – 7, słupskim – 7 i gdańskim – 5. W 2002 roku według bazy PESEL mieszkało w Polsce 20 osób o nazwisku Abakanowicz, najwięcej w Słupsku.

</doc>
<doc id="1496369" url="https://pl.wikipedia.org/wiki?curid=1496369" title="Wypowiedź apodyktyczna">
Wypowiedź apodyktyczna

Wypowiedź apodyktyczna – w logice modalnej wypowiedź zbudowana z funktora modalnego „musi” (lub równoważnego, np. „powinien”) stwierdzającego konieczność oraz z argumentu w postaci zdania albo jego negacji.
Przykład: "Kraków musi być stolicą Polski."
Wypowiedzi modalne nie są zdaniami w sensie logicznym, gdyż nie można przypisać im obiektywnej wartości logicznej bez dokonania odpowiedniej interpretacji (np. logicznej lub tetycznej) i tym samym należą one do kategorii wypowiedzi niezupełnych.

</doc>
<doc id="1496378" url="https://pl.wikipedia.org/wiki?curid=1496378" title="Itabaiana">
Itabaiana

Itabaiana – miasto brazylijskie leżące w stanie Sergipe.
Miasto Itabaiana założone zostało w 1675 roku. W 2007 roku obszar miasta wynosił 337 km², a ludność 83 167 mieszkańców.

</doc>
<doc id="1496381" url="https://pl.wikipedia.org/wiki?curid=1496381" title="Dystylosaurus">
Dystylosaurus



</doc>
<doc id="1496382" url="https://pl.wikipedia.org/wiki?curid=1496382" title="Rudiger Helm">
Rudiger Helm



</doc>
<doc id="1496387" url="https://pl.wikipedia.org/wiki?curid=1496387" title="Włodzimierz Przerwa-Tetmajer">
Włodzimierz Przerwa-Tetmajer



</doc>
<doc id="1496390" url="https://pl.wikipedia.org/wiki?curid=1496390" title="Józefina (album)">
Józefina (album)

Józefina – autorska płyta (LP) Józefa Skrzeka (nagrana wraz z zaproszonymi muzykami – m.in. całym składem SBB). Muzykę do wszystkich utworów skomponował Józef Skrzek, on też był reżyserem nagrań realizowanych w studio Rozgłośni Polskiego Radia w Opolu (od lipca do grudnia 1980). Płyta została wydana w 1981 przez Wifon (LP-037).

</doc>
<doc id="1496393" url="https://pl.wikipedia.org/wiki?curid=1496393" title="Neuromarketing">
Neuromarketing

Neuromarketing − wykorzystanie narzędzi pomiarowych stosowanych w naukowych badaniach psychofizjologicznych oraz wiedzy o zachowaniach człowieka w procesie optymalizacji bodźców marketingowych. 
Neuromarketing zawiera się w trzech obszarach:
Neuromarketing analizuje podejmowanie decyzji w procesie kształtowania komunikacji z rynkiem.
Klasyczne badania konsumentów, dotyczące produktów lub reklam, wiążą się z koniecznością uwzględniania dodatkowego marginesu błędu: badane osoby nie zawsze odpowiadają tak, jak uważają w rzeczywistości. Dodatkowo przy decyzji zakupowej, często działa podświadomość, przez co konsument może nie zdawać sobie sprawy, że jego wybór nie zawsze jest świadomą decyzją.
Neuromarketing zajmuje się bezpośrednim badaniem reakcji psychofizjologicznych konsumentów. Najczęstsze metody badawcze wykorzystywane w neuromarketingu to:
Firmy, które jako pierwsze korzystały z technik neuro, wykorzystując je przy badaniu swoich produktów oraz kampanii reklamowych, to m.in. Coca-Cola, Procter &amp; Gamble, General Motors, Kodak, Bank of America czy Nestle.
Linki zewnętrzne.
stowarzyszenie NeuroPsychoEconomics

</doc>
<doc id="1496398" url="https://pl.wikipedia.org/wiki?curid=1496398" title="James Wilson (generał)">
James Wilson (generał)

James Harrison Wilson (ur. 2 września 1837, zm. 23 lutego 1925) – oficer wojsk inżynieryjnych, specjalista topografii w US Army, generał major Armii Unii w czasie wojny secesyjnej i w późniejszych wojnach oraz pracownik linii kolejowych i pisarz.
Młodość.
Wilson urodził się w Shawneetown w stanie Illinois. Przez rok uczęszczał na zajęcia na Uniwersytecie McKendree, ale wybrał karierę wojskową i w roku 1860 ukończył akademię wojskową w West Point, uzyskując szóstą promocję i przydział, jako podporucznik, do Korpusu Inżynieryjnego Armii Stanów Zjednoczonych ze specjalnością w topografii. Początkowo skierowany został do Departamentu Oregonu w Fort Vancouver.
Wojna secesyjna.
W wojskach inżynieryjnych.
Po wybuchu wojny Wilson został awansowany do stopnia porucznika i służył jako kartograf w siłach ekspedycyjnych skierowanych dla zdobycia Port Royal od września 1861 do marca 1862 roku. W tym charakterze brał udział w przygotowaniach do bitwy o Fort Pulaski w ujściu rzeki Savannah, po czym otrzymał awans na majora regularnej armii. Następnie, w kwietniu 1862 roku, przeniesiony został do Armii Potomaku, gdzie nadał służył jako kartograf, ale jednocześnie jako adiutant generała McClellana. Służył pod jego rozkazami podczas kampanii w Maryland i uczestniczył w bitwach pod South Mountain i Antietam.
Później Wilson został przeniesiony na zachodni teatr działań, gdzie trafił pod rozkazy gen. mjr. Granta, dowódcy Armii Tennessee już w stopniu podpułkownika topografii. W czasie trwania kampanii vicksburgskiej został inspektorem generalnym armii Granta. 30 października roku 1863 został wyniesiony do stopnia generała brygadiera formacji ochotniczych, jako jedyny oficer kiedykolwiek mianowany w ten sposób spośród sztabowców Granta. Niezależnie od promocji wykonywał swe sztabowe obowiązki podczas trzeciej bitwy pod Chattanoogą i był czołowym kartografem sił wysłanych do Knoxville pod dowództwem gen. mjr. Shermana.
Dowódca kawalerii.
W roku 1864 Wilson przeszedł z wojsk inżynieryjnych do kawalerii. 17 lutego 1864 roku został mianowany szefem Biura Kawalerii w Waszyngtonie. Był znakomitym administratorem, ale jego zdolności wskazywały, że powinien dowodzić w polu. Grant awansował go 6 maja 1864 roku do stopnia generała brygadiera kawalerii i skierował – jako dowódcę dywizji – w korpusie gen. mjr. Sheridana, gdzie wykazał się odwagą i doświadczeniem we wszystkich kampaniach Sheridana latem i jesienią 1864 roku. Jednakże, tuż przed decydującą bitwą Sheridana nad Cedar Creek, w październiku Wilson został mianowany generałem majorem formacji ochotniczych i przeniesiony ponownie na zachód, gdzie został szefem kawalerii u boku Shermana w jego Wydziale Wojskowym Missisipi.
Jako szef szkolił kawalerię Shermana (dowodzoną przez gen. bryg. Kilpatricka) przed jego „marszem ku morzu”. Nie towarzyszył jednak Shermanowi, natomiast na czele 17 tysięcy konnych został przydzielony do gen. mjr. George’a Thomasa i jego Armii Cumberlandu rozpoczynającej w listopadzie kampanię Franklin-Nashville. Odrzucenie przezeń skrzydłowego ataku sił gen. Forresta ocaliło Armię Unii w czasie bitwy pod Franklin. Za zasługi w bitwie pod Nashville został awansowany do stopnia generała brygadiera armii regularnej. Poprowadził zwycięski rajd przez terytoria Alabamy i Georgii, pokonując słabsze siły Forrest oraz zajmując Selmę i cztery inne ufortyfikowane miejscowości. W Wielkanoc 1865 roku jego kawalerzyści zaatakowali i zdobyli miasto Columbus w Georgii, co uważa się powszechnie za ostatnie starcie zbrojne wojny secesyjnej. Jego ludzie dokonali ogromnych zniszczeń w infrastrukturze militarnej Południa, ale robili to z dużym poczuciem dyscypliny, nie pozwalając sobie na rabunki i niszczenie własności prywatnej. Za swe zasługi w czasie rajdu otrzymał awans na generała majora regularnej armii z pełną promocją w dniu 6 maja 1865. Kawalerzyści Wilsona odznaczyli się w maju jeszcze jednym: ujęli konfederackiego prezydenta Jeffersona Davisa przemykającego się chyłkiem przez Georgię.
Po zakończeniu wojny Wilson, jak większość generałów, wrócił do stopnia podpułkownika z przydziałem do nowo utworzonego 35. pułku piechoty, przy czym wykonywane przezeń obowiązki wiązały się Korpusem Wojsk Inżynieryjnych aż do odejścia z wojska w grudniu 1870 roku.
Późniejsze lata.
Po opuszczeniu wojska Wilson pracował przy budowie linii kolejowych. W roku 1883 przeprowadził się do Wilmington w stanie Delaware. Przez następne 15 lat zajmował się biznesem, podróżami, działalnością publiczną i publicystyką.
Wrócił do wojska w roku 1898, w czasie wojny hiszpańsko-amerykańskiej i służył jako generał major na Kubie i Puerto Rico, a w 1901 roku, podczas powstania bokserów znalazł się w Chinach. Po ostatecznym odejściu z armii w roku 1902 reprezentował prezydenta Theodore’a Roosevelta podczas koronacji brytyjskiego monarchy Edwarda VII.
Wilson zmarł w Wilmington w 1925 roku jako czwarty najdłużej żyjący generał wojny secesyjnej. Został pochowany na cmentarzu Old Swedes Churchyard w Wilmington.

</doc>
<doc id="1496401" url="https://pl.wikipedia.org/wiki?curid=1496401" title="Aron Sztarkman">
Aron Sztarkman

Aron Sztarkman, biał. Арон Майсяёнак (Манышонак) Штаркман (ur. 1903 w Parczewie, zm. 26 maja 1938 w Mińsku) – białoruski działacz komunistyczny, nauczyciel, ekonomista, dyrektor Białoruskiego Państwowego Instytutu Gospodarki Narodowej (1936–1937).
Urodził się w rodzinie robotników. W 1925 roku przyjęty do Komunistycznej Partii Związku Radzieckiego WKP(b). W 1928 roku ukończył technikum pedagogiczne, pracował jako nauczyciel, a później również dyrektor szkoły średniej w Kojdanowie.
Od 1932 do 1935 roku kontynuował kształcenie przy Akademii Nauk Białoruskiej SRR oraz wykładał w Instytucie Gospodarki Narodowej, którego dyrektorem był w latach 1936–1937.
3 marca 1938 roku aresztowany pod zarzutem szpiegostwa na rzecz II Rzeczypospolitej, dwa miesiące później skazany przez NKWD na karę śmierci przez rozstrzelanie. W 1958 roku zrehabilitowany.

</doc>
<doc id="1496403" url="https://pl.wikipedia.org/wiki?curid=1496403" title="Siarhiej Kaliakin">
Siarhiej Kaliakin



</doc>
<doc id="1496406" url="https://pl.wikipedia.org/wiki?curid=1496406" title="James Henderson Kyle">
James Henderson Kyle

James Henderson Kyle (ur. 24 lutego 1854 w Xenia, Ohio, zm. 1 lipca 1901 w Aberdeen, Dakota Południowa) – amerykański pastor i polityk.
W latach 1891–1901 reprezentował stan Dakota Południowa w Senacie Stanów Zjednoczonych.

</doc>
<doc id="1496410" url="https://pl.wikipedia.org/wiki?curid=1496410" title="Rejon leniński">
Rejon leniński

Rejon leniński – nazwę taką nosi wiele dawnych oraz współczesnych jednostek administracyjnych, położonych na terenie Białorusi, Kirgistanu, Rosji oraz Ukrainy.

</doc>
<doc id="1496411" url="https://pl.wikipedia.org/wiki?curid=1496411" title="Granat No. 74">
Granat No. 74

No. 74 Sticky bomb (dosłownie „lepka bomba”, nazwa oficjalna № 74 ST Grenade) – nazwa ręcznego granatu przeciwpancernego opracowanego przez Brytyjczyków w roku 1940 i używanego przez armie brytyjską i kanadyjską podczas II wojny światowej.
Działanie tego granatu wykorzystywało lepkość żywicy, która umożliwiała przyklejenie granatu do pancerza czołgu bądź innego pojazdu. Zapalnik czasowy po pięciu sekundach od inicjacji powodował detonację ładunku kruszącego na bazie nitrogliceryny.
Granat miał 241 mm długości i ważył ok. 1 kg (w tym 600 g ładunku wybuchowego); szklany pojemnik zawierający nitroglicerynę zawinięty był w wełnianą dzianinę nasączona lepką substancją, a całość osłonięta była lekką osłoną z metalu i wyposażona w bakelitową rączkę, w której umieszczony był zapalnik czasowy zabezpieczony zawleczką. Użycie granatu polegało na zdjęciu metalowej pokrywy, co powodowało odsłonięcie dzianiny z lepką substancją, wyrwaniu zawleczki z zapalnika czasowego, a następnie rzuceniu granatem w nieprzyjacielski pojazd. Celny rzut udawał się na ogół z odległości do kilkunastu metrów, przy czym jednak rzucający granatem żołnierz musiał szczególnie uważać na to, żeby przy zamachu nie przykleić go przez nieuwagę do własnej odzieży lub wyposażenia, ani żeby po rzucie granat nie zaczepił po drodze o jakieś przedmioty (np. gałęzie), bo wówczas zamiast na atakowanym pojeździe eksplozja nastąpić mogła w bezpośredniej bliskości i atakujący sam mógł odnieść obrażenia lub ponieść śmierć od własnej broni. Właśnie to zagrożenie, w warunkach bojowych na polu walki szczególnie często występujące, oraz stosunkowo duża wrażliwość na wstrząsy podczas transportu szklanego pojemnika z nitroglicerynowym ładunkiem wybuchowym spowodowały, że "sticky bombs" nie cieszyły się powodzeniem wśród żołnierzy, pomimo że dowiodły swej skuteczności m.in. podczas walk w Afryce, np. pod El Alamein w 1942, a także później w Europie. Zostały zastąpione znacznie lepszą konstrukcją tzw. granatem Gammona.
Ogółem wyprodukowano około 2,5 miliona tych granatów w dwóch wersjach: "Mark I" i "Mark II"; ich producentem była firma chemiczna Kay Brothers Company ze Stockport, założona w 1865.

</doc>
<doc id="1496412" url="https://pl.wikipedia.org/wiki?curid=1496412" title="Esklarmonda">
Esklarmonda



</doc>
<doc id="1496415" url="https://pl.wikipedia.org/wiki?curid=1496415" title="2001 QW322">
2001 QW322

2001 QW322 – układ podwójny planetoid cubewano w Pasie Kuipera.
Planetoidy zostały odkryte w sierpniu 2001 roku. Obie mają podobną średnicę wynoszącą ok. 126 – 128 km. Planetoidy oddalone są od siebie o ok. 204 tys. kilometrów i krążą wokół wspólnego środka masy z niewielką prędkością ok. 3 km/h, z okresem ok. 17 lat.
Inne znane obiekty podwójne tego typu oddalone są od siebie o najwyżej 10 tys. kilometrów. Biorąc pod uwagę niewielkie rozmiary planetoid, ich wzajemne oddziaływanie grawitacyjne jest bardzo słabe i nawet stosunkowo niewielki obiekt przelatujący w ich pobliżu może rozbić ten układ planetoid.

</doc>
<doc id="1496425" url="https://pl.wikipedia.org/wiki?curid=1496425" title="Złotosław">
Złotosław



</doc>
<doc id="1496427" url="https://pl.wikipedia.org/wiki?curid=1496427" title="Priyanka Vadra">
Priyanka Vadra

Priyanka Gandhi Vadra (ur. 12 stycznia 1972 w Delhi) – indyjska polityk, działaczka socjaldemokratycznego Indyjskiego Kongresu Narodowego, najstarszej partii w kraju. Członkini najbardziej wpływowej indyjskiej rodziny Nehru-Gandhi, potomkini trojga premierów.
Pochodzenie.
Córka siódmego premiera Indii Rajiva Gandhiego i Sonii Gandhi, prezes Indyjskiego Kongresu Narodowego. Premierami Indii byli także jej babcia Indira Gandhi oraz pradziadek Jawaharlal Nehru. Aktywnym w świecie indyjskiej polityki jest również jej starszy brat Rahul Gandhi, parlamentarzysta i prezes Indyjskiego Kongresu Narodowego.
Rodzina Priyanki naznaczona jest od lat nie tylko dążeniem do sprawowania w Indiach władzy, ale też tragicznymi wydarzeniami - zarówno jej ojciec Rajiv, jak i babka Indira zginęli w zamachach na ich życie.
Kariera.
Ukończyła psychologię na Uniwersytecie w Delhi, po czym w 2010 uzyskała tytuł magistra studiów buddystycznych. Od 1997 jest żoną indyjskiego biznesmena Roberta Vadry. Mają dwójkę dzieci - córkę Mirayę i syna Raihana.
Choć sama przez długi czas nie zajmowała żadnego oficjalnego stanowiska politycznego, to z powodzeniem prowadziła kampanie wyborcze swojej matki Sonii oraz brata Rahula Gandhiego. Regularnie spotykała się z wyborcami, których ujmowała swoją charyzmą. Pomagała również w innych kampaniach wyborczych polityków Indyjskiego Kongresu Narodowego, ale zarzekała się, że nie chce się profesjonalnie zajmować polityką. 
Zmieniła jednak zdanie i formalnie weszła w świat polityki 23 stycznia 2019, kiedy została mianowana sekretarzem generalnym tej partii odpowiedzialnym za wschodnią część stanu Uttar Pradesh, najludniejszego i politycznie najważniejszego w Indiach. Priyanka jest także jedną z kluczowych osób zawiadujących Fundacją im. Rajiva Gandhiego.
Chociaż ślub wzięła w tradycyjnym obrządku hinduistycznym, praktykuje buddyzm.

</doc>
<doc id="1496428" url="https://pl.wikipedia.org/wiki?curid=1496428" title="Nuestra Familia">
Nuestra Familia

Nuestra Familia (hiszp. "Nasza Rodzina"), zwani także Norteños ("północni") – amerykański gang uliczny składający się z meksykańskich imigrantów pochodzących z północnej Kalifornii powstały w więzieniach Folsom (Kalifornia) lub Soledad. Organizacja powstała w latach 60. w ramach rywalizacji z innym gangiem tzw. meksykańską mafią.
Poza murami więzień działa głównie na terenie San Francisco.

</doc>
<doc id="1496431" url="https://pl.wikipedia.org/wiki?curid=1496431" title="Mafia meksykańska">
Mafia meksykańska

Mafia meksykańska (ang. "Mexican Mafia"; także: "La Eme") – jeden z najstarszych i największych gangów więziennych w Stanach Zjednoczonych.
Grupa powstała w więzieniach amerykańskiego stanu Kalifornia. Składa się głównie z więźniów pochodzenia meksykańskiego pochodzących ze wschodniego Los Angeles. Mafia prowadzi także działalność poza murami więzień – ma udział w handlu narkotykami, płatnych zabójstwach i napadach. "La Eme" jest organizacją rasistowską i anty-czarnoskórą, powiązana jest z inną rasistowską, białą organizacją przestępczą Aryan Brotherhood.

</doc>
<doc id="1496433" url="https://pl.wikipedia.org/wiki?curid=1496433" title="Bill Ayers">
Bill Ayers

William Charles "Bill" Ayers (ur. 26 grudnia 1944 w Glen Ellyn, Illinois) – amerykański filozof nauki, profesor na University of Illinois at Chicago. W latach 60. należał do radykalnej grupy pod nazwą Weather Underground. 
Jego związki z Barackiem Obamą były jednym z tematów medialnych podczas kampanii prezydenckiej w Stanach Zjednoczonych w 2008 roku.

</doc>
<doc id="1496435" url="https://pl.wikipedia.org/wiki?curid=1496435" title="Louis Kauffman">
Louis Kauffman

Louis Kauffman (ur. 3 lutego 1945) – amerykański matematyk, topolog, profesor na University of Illinois at Chicago. Znany z wielomianu bracketowego w teorii węzłów.

</doc>
<doc id="1496436" url="https://pl.wikipedia.org/wiki?curid=1496436" title="Peter Shalen">
Peter Shalen

Peter Shalen – amerykański matematyk, topolog, profesor na University of Illinois at Chicago. 
Studiował na Harvardzie. Jego inicjał znajduje się w terminie dekompozycja JSJ. 

</doc>
<doc id="1496438" url="https://pl.wikipedia.org/wiki?curid=1496438" title="Nat Turner">
Nat Turner

Nat Turner, właśc. Nathaniel Turner (ur. 2 października 1800, zm. 11 listopada 1831) – amerykański niewolnik, przywódca największego powstania niewolników w dziejach stanów południowych, które wybuchło w hrabstwie Southampton, w stanie Wirginia. Jako niewolnik nie posiadał nazwiska i został zarejestrowany wyłącznie jako Nathaniel. Zgodnie jednak z przyjętą na Południu praktyką nazywano go, używając nazwiska właściciela, w tym wypadku Samuela Turnera. Systematyczne mordowanie białych cywilów podczas powstania czyni jego działalność wysoce kontrowersyjną.
Młodość.
Nat spędził całe swe życie w hrabstwie Southampton, zamieszkanym przez więcej czarnoskórej ludności niż białej. Popowstańczy list gończy opisywał Nata następująco:
Turner był człowiekiem inteligentnym, czytać i pisać nauczył się bez niczyjej pomocy. Był głęboko religijny i widywano go często modlącego się lub czytającego Biblię. Często miewał widzenia, które poczytywał za wieści od Boga. Te widzenia w znacznym stopniu wpływały na jego życie; na przykład, gdy miał 21 lat, zbiegł od swego pana, ale wrócił po miesiącu, po kolejnym widzeniu. Turner często chrzcił dzieci niewolników i wygłaszał kazania w oparciu o wersety z Biblii, z tego powodu niewolnicy nazywali go między sobą "prorokiem". Na początku 1828 roku Nat nabrał przekonania, że "został wybrany przez Wszechmogącego dla dokonania jakiegoś wielkiego dzieła". 12 maja, gdy pracował w polu, miał widzenie: "usłyszałem głośny dźwięk w niebie i Duch Święty zjawił się przede mną i powiedział, że Wąż się uwolnił, Chrystus odłożył swe jarzmo z którym przyszedł na świat za ludzkie grzechy i że teraz ja mam je podjąć i walczyć z Wężem, bowiem szybko nadchodzi ten czas, gdy pierwsi będą ostatnimi, a ostatni pierwszymi". Nat był przekonany, że Bóg dał mu zadanie "zabicia Jego nieprzyjaciół ich własną bronią". Nat relacjonował: "opowiedziałem o wielkim zadaniu, jakie zostało mi powierzone czterem niewolnikom, do których miałem największe zaufanie" – Henry'emu, Harkowi, Nelsonowi i Samowi.
W lutym 1831 roku Turner zaczął wierzyć, że powinien przygotować się do powstania przeciwko właścicielom niewolników, a znakiem do takiego powstania będą pewne zjawiska atmosferyczne.
12 lutego tego roku w Wirginii obserwowano zaćmienie słońca. Nat widział w tym czarnoskórego człowieka sięgającego po słońce. W jego rozumieniu był to sygnał do przygotowania powstania. Wybuch tego powstania zaplanował początkowo na 4 lipca (Dzień Niepodległości), ale termin został przełożony z powodu sporów między Natem i jego zwolennikami oraz choroby. Tymczasem 13 sierpnia miało miejsce kolejne zaćmienie słońca, w czasie którego tarcza słoneczna przybrała barwę niebiesko-zieloną. Nat zrozumiał to jako ostateczne wezwanie i w tydzień później – 21 sierpnia – powstanie wybuchło.
Powstanie.
Nat rozpoczął powstanie z kilkoma zaufanymi niewolnikami. Rebelianci wędrowali od plantacji do plantacji, uwalniając niewolników i zabijając wszystkich białych bez względu na wiek i płeć. Ostatecznie w powstaniu wzięło udział od 50 do 70 niewolników i kilku wolnych Afroamerykanów.
Rebelianci chcieli uniknąć przedwczesnego alarmu, więc atakowali i zabijali swe ofiary przy pomocy noży, motyk, siekier i tępych narzędzi zamiast broni palnej. Nat kazał swoim ludziom "zabić wszystkich białych", chociaż twierdził później, że chciał oszczędzić kobiety, dzieci i starców, a nawet dorosłych mężczyzn, gdyby dobrowolnie się poddali. Zanim Nat i jego powstańcy spotkali się z oporem ze strony milicji stanowej i dragonów, śmierć poniosło 57 białych mężczyzn, kobiet i dzieci. Jednak kilka domostw zostało pominiętych "ponieważ Turner uważał, że biedni biali "nie mają lepiej niż negroes"".
Ujęcie i egzekucja.
Powstanie Nata Turnera zostało zdławione w ciągu 48 godzin, ale sam Turner zdołał zbiec i do 30 października ukrywał się na bagnach. Jego kryjówkę odnalazł miejscowy farmer, który zawiadomił władze. Nat został ujęty i postawiony przed sądem, który 5 listopada 1831 roku po krótkiej rozprawie uznał go winnym zbrodni i skazał na śmierć. Został powieszony 11 listopada w Jerusalem (dzisiaj Courtland), w Wirginii. Po śmierci został obdarty ze skóry, zdekapitowany i poćwiartowany.
Po egzekucji jego adwokat, Thomas Ruffin Gray, który miał wstęp do więzienia, gdzie Nat był przetrzymywany, opublikował własnym kosztem "Wyznanie Nata Turnera", pracę opartą częściowo na badaniach prowadzonych w czasie, gdy Nat się ukrywał i częściowo na rozmowach z więźniem przed procesem. .
Konsekwencje.
W sumie w stanie Wirginia uśmiercono 56 czarnoskórych podejrzanych o branie udziału w powstaniu. Po tym wydarzeniu nastąpiły krwawe porachunki w Wirginii i w innych stanach, w wyniku których blisko 200 czarnoskórych niewolników – z których większość nie miała nic wspólnego z powstaniem – pobito, torturowano i zamordowano.
Przed powstaniem Nata Turnera w stanie Wirginia ruch abolicjonistyczny w zasadzie nie istniał, a sprzeciw wobec niewolnictwa opierał się raczej na podstawach ekonomicznych niż etycznych. Przeciwnicy – a wśród nich urzędujący gubernator John Floyd – uważali, że niewolnictwo jest nieefektywne, zacofane, a ponadto obawiali się wzrostu liczby Afroamerykanów i prześcignięcia przez nich populacji białych na Południu. Tych, którzy kierowali się racjami moralnymi i humanitaryzmem było niewielu.
Obawa przed powtórzeniem się rewolty Nata Turnera spowodowała wprowadzenie represyjnych wobec Afroamerykanów aktów prawnych na Południu. Wolność czarnoskórych w Wirginii została drastycznie ograniczona; nadto wprowadzono zasadę zakazującą kwestionowania niewolnictwa w oparciu o przekonanie, że dyskusja na ten temat może stać się przyczynkiem do kolejnej tego typu rewolty. Istnieją dowody na to, że już przed powstaniem pomysły tego typu miały miejsce. Przyczyn należy szukać po części w nagłym odrodzeniu się gospodarki agrarnej Południa po wynalezieniu odziarniarki bawełny i związanego z tym zapotrzebowania na coraz droższych niewolników. Ruch Nata Turnera przypuszczalnie przyspieszył te tendencje.
Turner stał się obiektem zainteresowania naukowców w latach 40. XX wieku, kiedy to historyk amerykański Herbert Aptheker opublikował . Aptheker wyjaśnił, jak doszło do powstania w warunkach nieludzkiego wyzysku niewolników. Po zgłębieniu archiwów stanów południowych stwierdził, że przed powstaniem miało miejsce około 250 podobnych incydentów, aczkolwiek żaden z nich nie osiągnął skali rewolty kierowanej przez Nata Turnera.
"Wyznania Nata Turnera", powieść Williama Styrona z roku 1967, zdobyła nagrodę Pulitzera w 1968. Książka została bardzo dobrze oceniona przez czytelników, ale kilku czarnoskórych krytyków uznało ją za rasistowską.
W roku 2003 wszedł na ekrany kin w USA film Charlesa Burnetta "" a w 2016 roku film Narodziny narodu.

</doc>
<doc id="1496439" url="https://pl.wikipedia.org/wiki?curid=1496439" title="Herbert Emery Hitchcock">
Herbert Emery Hitchcock

Herbert Emery Hitchcock (ur. 22 sierpnia 1867 w Maquokecie, zm. 17 lutego 1958 w Mitchell) – amerykański prawnik i polityk.
W latach 1936–1938 reprezentował stan Dakota Południowa w Senacie Stanów Zjednoczonych.

</doc>
<doc id="1496440" url="https://pl.wikipedia.org/wiki?curid=1496440" title="Herbert E. Hitchcock">
Herbert E. Hitchcock



</doc>
<doc id="1496441" url="https://pl.wikipedia.org/wiki?curid=1496441" title="East Devon">
East Devon

East Devon - dystrykt w Anglii, w hrabstwie Devon. Utworzony w roku 1974 przez połączenie gminy Honiton z gminami miejskimi Budleigh Salterton, Exmouth, Ottery St Mary, Seaton, Sidmouth oraz gminą wiejską Axminster. Na terenie dystryktu znajdują się dwa obwody wyborcze: East Devon i Tiverton and Honiton. Powierzchnia dystryktu wynosi 814,4 km2 a populacja - 135 000 mieszkańców. Centrum administracyjnym dystryktu jest Sidmouth.
Inne miejscowości.
Alfington, All Saints, Awliscombe, Axmouth, Aylesbeare, Beer, Bicton, Bowd, Brampford Speke, Branscombe, Broadclyst, Broadhembury, Buckerell, Chardstock, Clyst Honiton, Clyst Hydon, Clyst St. George, Clyst St. Lawrence, Clyst St Mary, Colaton Raleigh, Colyford, Combe Raleigh, Combpyne, Combpyne Rousdon, Cotleigh, Dalwood, Dunkeswell, East Budleigh, Farringdon, Farway, Feniton, Gittisham, Harpford, Hawkchurch, Holcombe, Holy City, Huxham, Kilmington, Lands Common to Axminster and Kilmington, Luppitt, Lympstone, Membury, Monkton, Musbury, Nether Exe, Newton Poppleford, Northleigh, Offwell, Otterton, Payhembury, Plymtree, Poltimore, Rewe, Rockbeare, Rousdon, Salcombe Regis, Sheldon, Shute, Sidbury, Sidford, Smallridge, Southleigh, Sowton, Stockland, Stoke Canon, Talaton, Tipton St John, Tytherleigh, Uplyme, Upottery, Upton Pyne, West Hill, Weston (Awliscombe), Weston (Branscombe), Whimple, Whitford, Widworthy, Wilmington, Woodbury, Yarcombe.

</doc>
<doc id="1496442" url="https://pl.wikipedia.org/wiki?curid=1496442" title="Hex">
Hex



</doc>
<doc id="1496444" url="https://pl.wikipedia.org/wiki?curid=1496444" title="Kod szesnastkowy">
Kod szesnastkowy



</doc>
<doc id="1496445" url="https://pl.wikipedia.org/wiki?curid=1496445" title="Mid Devon">
Mid Devon

Mid Devon – dystrykt w Anglii, w hrabstwie Devon. Powstał w wyniku reformy administracyjnej w roku 1974 przez połączenie gmin Tiverton i Crediton. Do roku 1978 nosił nazwę dystryktu Tiverton. Dystrykt o powierzchni 194 km2 zamieszkuje 125 522 osób. Dystrykt znajduje się częściowo na terenie parku narodowego Exmoor. Centrum administracyjnym dystryktu jest Tiverton.
Inne miejscowości.
Appledore, Bickleigh, Black Dog, Bow, Brushford, Burlescombe, Butterleigh, Cadbury, Cadeleigh, Chawleigh, Cheriton Bishop, Cheriton Fitzpaine, Clannaborough, Clayhanger, Clayhidon, Coldridge, Colebrooke, Copplestone, Crediton Hamlets, Cruwys Morchard, Culmstock, Down St Mary, Eggesford, Halberton, Hemyock, Hittisleigh, Hockworthy, Holcombe Rogus, Huntsham, Kennerleigh, Kentisbeare, Lapford, Loxbeare, Morchard Bishop, Morebath, Newton St Cyres, Nymet Rowland, Oakford, Poughill, Puddington, Sampford Peverell, Sandford, Shillingford, Shobrooke, Silverton, Stockleigh English, Stockleigh Pomeroy, Stoodleigh, Templeton, Thelbridge, Thorverton, Uffculme, Uplowman, Upton Hellions, Washfield, Washford Pyne, Wembworthy, Willand, Woolfardisworthy, Yeoford, Zeal Monachorum.

</doc>
<doc id="1496446" url="https://pl.wikipedia.org/wiki?curid=1496446" title="WASP-2">
WASP-2

WASP-2 – gwiazda podwójna położona w gwiazdozbiorze Delfina, oddalona od Ziemi o około 470 lat świetlnych. Ma jedną znaną planetę, WASP-2 b.
System planetarny.
W 2006 roku odkryto krążącą wokół WASP-2 planetę WASP-2 b. Odkrycia dokonano metodą tranzytu w ramach projektu SuperWASP.
Gwiazda podwójna.
W 2008 roku przeprowadzono badania nad czternastoma gwiazdami mającymi egzoplanety, które odkryto metodą tranzytu przy użyciu małych teleskopów. Gwiazdy zostały ponownie zbadane, tym razem przy użyciu 2,2 m teleskopu zwierciadlanego znajdującego się w obserwatorium Calar Alto w Hiszpanii. W rezultacie ponownego badania gwiazd odkryto, że układ WASP-2 składa się nie z jednej, a dwóch gwiazd. Drugi obiekt to gwiazda typu widmowego M oddalona o 111 jednostek astronomicznych od centrum układu. Odkrycie to spowodowało konieczność ponownego wyznaczenia parametrów centralnej gwiazdy i krążącej wokół niej planety.

</doc>
<doc id="1496448" url="https://pl.wikipedia.org/wiki?curid=1496448" title="Promień Słońca">
Promień Słońca

Promień Słońca (R☉) – używana w astronomii pozaukładowa jednostka miary używana do określania promienia gwiazd, równa połowie średnicy Słońca.
Jest to promień fotosfery Słońca. Jego wartość jest obecnie ustandaryzowana rekomendacją Międzynarodowej Unii Astronomicznej. Jest on równy w przybliżeniu:

</doc>
<doc id="1496451" url="https://pl.wikipedia.org/wiki?curid=1496451" title="WASP-3">
WASP-3

WASP-3 – żółto-biały karzeł znajdujący się 727 lat świetlnych od Ziemi w gwiazdozbiorze Lutni. Jej wielkość gwiazdowa wynosi 10 magnitudo. Wokół gwiazdy krąży planeta WASP-3 b.
Układ planetarny.
W 2007 roku, w ramach projektu SuperWASP, odkryto krążącą wokół WASP-3 planetę. Odkrycia dokonano metodą tranzytu. 
W 2010 roku, dzięki zakłóceniom w tranzycie WASP-3b, zasugerowano możliwość istnienia drugiej planety. Wyniki badań nie pozwalały jednak ze stuprocentową pewnością stwierdzić, że planeta WASP-3 c istnieje. Najdokładniejsze badania wykazały, że WASP-3 c najprawdopodobniej znajduje się w rezonansie orbitalnym 2:1 z WASP-3 b oraz posiada masę ok. 15 razy większą niż Ziemia (zbliżona do masy Urana). Rok na planecie miałby trwać 3,72 – 3,78 dnia. Inne badania podają masę równą 6-10 mas Ziemi, z rokiem trwającym 3,03 – 3,05 dni (rezonans orbitalny 5:3) lub 10 mas Ziemi przy okresie orbitalnym 3,58 – 3,64 dni (rezonans orbitalny 2:1). 

</doc>
<doc id="1496453" url="https://pl.wikipedia.org/wiki?curid=1496453" title="WASP-4">
WASP-4

WASP-4 – gwiazda typu widmowego G (żółty karzeł) położona w gwiazdozbiorze Feniksa, odległa o około 1000 lat świetlnych od Ziemi. Posiada jedną znaną planetę – WASP-4 b.
Układ planetarny.
W roku 2007 odkryto krążącą wokół WASP-4 planetę WASP-4 b. Odkrycia dokonano metodą tranzytu w ramach programu SuperWASP.

</doc>
<doc id="1496462" url="https://pl.wikipedia.org/wiki?curid=1496462" title="Typ widmowy T">
Typ widmowy T

Typ widmowy T – typ widmowy obejmujący brązowe karły o temperaturze powierzchni pomiędzy 700 a 1300 K (tzw. „karły metanowe”). Obiekty te większość energii emitują w podczerwieni, wypromieniowując ciepło zgromadzone w pierwszych kilku milionach lat życia.
Charakterystyka widmowa.
Brązowe karły typu widmowego T klasyfikuje się według cech widma w bliskiej podczerwieni. Dominują w nim linie widmowe metanu, widoczne są linie metali alkalicznych i wody; w porównaniu z gorętszymi obiektami typu widmowego L spada intensywność linii wodorków metali, w szczególności CrH. lit nie jest obserwowany w widmach karłów typu T, co jest prawdopodobnie spowodowane tworzeniem cząsteczek związków (LiCl, LiH i LiOH) przez ten metal.
Charakterystyka fizyczna.
Wszystkie obiekty typu widmowego T mają niezwykle małą jasność, nie przekraczającą 10-5 . Ich temperatura jest zbyt niska, by we wnętrzu mogła zachodzić synteza wodoru, zatem do tego typu należą wyłącznie brązowe karły. To oznacza również, że masy tych obiektów nie mogą przekraczać ~0,08 , masy granicznej dla syntezy wodoru. Brązowe karły mogą zacząć życie jako gorętsze obiekty typu M lub L, ale ze względu na brak wewnętrznego źródła ciepła ostygną, stając się obiektami typu T. Równocześnie zachowują swoją jasność, dzięki zmniejszaniu ilości pyłu w ochładzającej się atmosferze, przez co energia z głębszych warstw karła może wydostać się w postaci promieniowania. W późniejszym czasie stają się obiektami typu Y.

</doc>
<doc id="1496465" url="https://pl.wikipedia.org/wiki?curid=1496465" title="SCR 1845-6357 B">
SCR 1845-6357 B

SCR 1845-6357 B – brązowy karzeł typu widmowego T, stanowiący układ podwójny (SCR 1845-6357) z gwiazdą SCR 1845-6357 A. Krąży w odległości ok. 4,5 au od gwiazdy. Jego masa szacowana jest na 25-65 mas Jowisza, a promień na 0,7 ± 0,1 promieni Jowisza. Jego odkrycie ogłoszono w 2006 roku.

</doc>
<doc id="1496472" url="https://pl.wikipedia.org/wiki?curid=1496472" title="SIMP J013656.5+093347">
SIMP J013656.5+093347

SIMP J013656.5+093347 – brązowy karzeł znajdujący się w konstelacji Ryb. Został odkryty w 2006 roku w ramach programu SIMP.
Jest najjaśniejszym obiektem tego typu widzialnym z półkuli północnej (obserwowana wielkość gwiazdowa: 12,77) oraz drugim najjaśniejszym w ogóle (po ε Indi Bab). Położony jest około 6,4 ± 0,3 parseków od Ziemi.

</doc>
<doc id="1496473" url="https://pl.wikipedia.org/wiki?curid=1496473" title="SIMP 0136">
SIMP 0136



</doc>
<doc id="1496475" url="https://pl.wikipedia.org/wiki?curid=1496475" title="Deng Yaping">
Deng Yaping

Deng Yaping (; ur. 5 lutego 1973 w Zhengzhou) – chińska tenisistka stołowa, czterokrotna mistrzyni olimpijska.
Zdobyła cztery olimpijskie złote medale i dziewięć tytułów mistrzostw świata. Na Letnich Igrzyskach Olimpijskich w Barcelonie zdobyła dwa złote medale: w kategorii gry pojedynczej oraz w kategorii gry podwójnej kobiet (grała w parze z Qiao Hong). Kolejne dwa złote medale olimpijskie, w grze pojedynczej i podwójnej (również z Qiao Hong) zdobyła cztery lata później na Letnich Igrzyskach Olimpijskich w Atlancie.
Wielokrotnie zdobywała medale mistrzostw świata. Po trzy tytuły zdobywała w grze pojedynczej, podwójnej i zespołowo.
Jeden raz zdobyła Puchar Świata. Zwycięstwo osiągnęła w Hongkongu w 1996 roku.
W grudniu 2008 uzyskała tytuł doktora filozofii na Uniwersytecie w Cambridge. Mierząca 149 cm wzrostu chińska zawodniczka zakończyła karierę w 1997 roku, w wieku 24 lat. Postawiła na naukę, kształciła się m.in. w Pekinie i Nottingham, a w międzyczasie wyszła za mąż (za byłego reprezentanta Chin w tenisie stołowym Lin Zhiganga) i urodziła syna.

</doc>
<doc id="1496476" url="https://pl.wikipedia.org/wiki?curid=1496476" title="Isaac Jogues">
Isaac Jogues



</doc>
<doc id="1496477" url="https://pl.wikipedia.org/wiki?curid=1496477" title="Julio Becerra">
Julio Becerra



</doc>
<doc id="1496479" url="https://pl.wikipedia.org/wiki?curid=1496479" title="Chen Jing (tenisistka stołowa)">
Chen Jing (tenisistka stołowa)

Chen Jing (; ur. 20 września 1968 w Wuhanie) - chińska tenisistka stołowa, czterokrotna medalistka olimpijska.
W swojej kolekcji medalowej ma cztery olimpijskie medale i osiem medali mistrzostw świata. Na Letnich Igrzyskach Olimpijskich w Seulu zdobyła dwa medale: złoty w kategorii gry pojedynczej oraz w srebrny kategorii gry podwójnej kobiet (grała w parze z Jiao Zhimin).
Kolejne dwa medale olimpijskie, tym razem tylko w grze pojedynczej zdobywała w następnych igrzyskach, ale startując w barwach Tajwanu: srebro na Letnich Igrzyskach Olimpijskich w Atlancie i brąz na Letnich Igrzyskach Olimpijskich w Sydney.
Wielokrotnie zdobywała medale mistrzostw świata. Dwukrotnie zdobyła złoty medal zespołowo.

</doc>
<doc id="1496480" url="https://pl.wikipedia.org/wiki?curid=1496480" title="Jing Chen">
Jing Chen



</doc>
<doc id="1496481" url="https://pl.wikipedia.org/wiki?curid=1496481" title="Yaping Deng">
Yaping Deng



</doc>
<doc id="1496482" url="https://pl.wikipedia.org/wiki?curid=1496482" title="Nan Wang">
Nan Wang



</doc>
<doc id="1496483" url="https://pl.wikipedia.org/wiki?curid=1496483" title="Yining Zhang">
Yining Zhang



</doc>
<doc id="1496485" url="https://pl.wikipedia.org/wiki?curid=1496485" title="Guoliang Liu">
Guoliang Liu



</doc>
<doc id="1496486" url="https://pl.wikipedia.org/wiki?curid=1496486" title="Linghui Kong">
Linghui Kong



</doc>
<doc id="1496487" url="https://pl.wikipedia.org/wiki?curid=1496487" title="Lin Ma">
Lin Ma



</doc>
<doc id="1496490" url="https://pl.wikipedia.org/wiki?curid=1496490" title="Cwmdu">
Cwmdu

Cwmdu (IPA /'kʊmdi/) – wieś w Wielkiej Brytanii, w Walii w hrabstwie Powys, w górach Black Mountains – najwyższym masywie południowej Walii. Wieś jest centrum turystycznym i bazą wypadową dla udających się w Black Mountains, jak również ośrodkiem rowerowej turystyki górskiej. Nazwa wywodzi się z języka walijskiego (Cwm Ddu) i oznacza "czarną dolinę".

</doc>
<doc id="1496492" url="https://pl.wikipedia.org/wiki?curid=1496492" title="Stanisław Karol Jabłonowski">
Stanisław Karol Jabłonowski

 Stanisław Karol Jabłonowski herbu Prus III (zm. po sierpniu 1702 roku) – oboźny koronny (dworski) w 1700 roku, starosta błoński w 1702 roku, starosta bohusławski, sinnicki, sołotwiński i janowski
Był synem hetmana wielkiego koronnego Stanisława Jana Jabłonowskiego (1634 -1702) i Marianny Kazanowskiej h. Grzymała (27 marca 1643 - luty 1697) – babki króla Polski Stanisława Leszczyńskiego. 
Miał dwóch braci Jana Stanisława i Aleksandra Jana oraz siostry Karolinę Teresę i Jadwigę i Annę - żonę Rafała Leszczyńskiego, która została matką króla Polski - Stanisława Leszczyńskiego. 
Wraz z bratem Stanisław Karol Jabłonowski odebrał wykształcenie w szkołach jezuickich we Lwowie i Pradze, uzupełnione w podróżach zagranicznych po Europie. 
W 1695 walczył pod Lwowem z Tatarami, w 1697 wyprawiony przez ojca przeciwko zagonowi tatarskiemu. 
Ożenił się w 1701 r. z Marianną Potocką (zm.1749), córką Feliksa Kazimierza Potockiego hetmana wielkiego koronnego, która po śmierci męża w 1702 r. poślubiła Adama Piotra Tarłę.
Bibliografia.
 

</doc>
<doc id="1496494" url="https://pl.wikipedia.org/wiki?curid=1496494" title="Zabród">
Zabród

Zabród (także "Zabrodzie", do 1945 "Schönwerder") – osada w Polsce położona w województwie zachodniopomorskim, w powiecie goleniowskim, w gminie Goleniów, w sołectwie Bolechowo, 3,5 km na południe od miasta, w Puszczy Goleniowskiej, na Równinie Goleniowskiej, nad rzeką Iną, przy drodze prowadzącej do miejscowości Bolechowo.
Historia.
Pierwsza wzmianka o osadzie pochodzi z roku 1852, na początku ubiegłego stulecia znajdował się tutaj majątek folwarczny radcy Ludwiga Meyera. Wtedy powstał układ przestrzenny miejscowości składający się z założenia folwarcznego, dworu i pozostałych budynków mieszkalnych. W 1928 roku zamieszkiwało go ok. 50 osób. Nieopodal mieściła się również leśniczówka oraz niewielki cmentarz ewangelicki. 
W latach 1975–1998 miejscowość administracyjnie należała do województwa szczecińskiego.
W 2000 r. 73 mieszk. Obecnie w Zabrodziu zachował się dwór neoklasycystyczny z przełomu XIX i XX wieku. Zbudowany na przyziemiu, dwukondygnacyjny, na planie prostokąta z szeroką fasadą frontową. Budynek był remontowany i przebudowywany w latach 70. i 80. XX wieku. Za czasów PRL pełnił funkcje administracyjne Wojewódzkiego Przedsiębiorstwa Przemysłu Mięsnego w Szczecinie, posiadającego tuczarnię w Zabrodziu. Obecnie jest to dwór wyłącznie mieszkalny. Obok budynku znajdują się budynki mieszkalne oraz pozostałości parku dworskiego. 
Przy drodze do Goleniowa znajduje się również budynek leśniczówki z końca XIX wieku oraz nowa leśniczówka, postawiona w roku 2005. Obie leśniczówki tworzą miejscowość o nazwie Krzewno. W zagajniku we wsi znajduje się okazały dąb - pomnik przyrody. Zabrodzie otaczają lasy sosnowe i bukowe, pełne uroczych zakątków, jak np. błędnie nazywane Królewskie Źródło, którego oryginalna niemiecka nazwa brzmiała "Quelle König" i pochodziła od nazwiska odkrywcy i pierwszego badacza aptekarza Königa. Miejscowość pełni obecnie wyłącznie funkcje mieszkalne.

</doc>
<doc id="1496496" url="https://pl.wikipedia.org/wiki?curid=1496496" title="Krzysztof Szubarga">
Krzysztof Szubarga

Krzysztof Szubarga (ur. 5 lipca 1984 w Inowrocławiu) – polski koszykarz grający na pozycji rozgrywającego, wychowanek Noteci Inowrocław, po zakończeniu kariery zawodniczej trener koszykówki, obecnie trener Suzuki Arki Gdynia.
59-krotny reprezentant Polski (w latach 2005–2013). W swojej karierze rozegrał 478 meczów w Polskiej Lidze Koszykówki, zdobywając w sumie 5431 punktów. Dwukrotny uczestnik mistrzostw Europy (2009 i 2013). Mistrz Polski z 2011 i wicemistrz z 2011 roku, zdobywca Superpucharu Polski z 2010. Najlepszy Polski Zawodnik PLK z 2010 i 2017. Najlepszy obrońca PLK z 2013. Najlepszy strzelec PLK z 2017. 
Od czerwca 2016 zawodnik Asseco Arki Gdynia.
21 marca 2021 poinformował o zakończeniu kariery zawodniczej. 12 czerwca 2022 podczas spotkania Noteci Inowrocław z Resztą Świata zakończył oficjalnie karierę sportową, otrzymując pamiątkową koszulkę kadry Polski oraz zegarek.
29 lipca 2022 został głównym trenerem Arki Gdynia.

</doc>
<doc id="1496497" url="https://pl.wikipedia.org/wiki?curid=1496497" title="Samantha Who?">
Samantha Who?



</doc>
<doc id="1496499" url="https://pl.wikipedia.org/wiki?curid=1496499" title="Dekanat Kraków - Borek Fałęcki">
Dekanat Kraków - Borek Fałęcki



</doc>
<doc id="1496503" url="https://pl.wikipedia.org/wiki?curid=1496503" title="Dekanat Kraków - Bieńczyce">
Dekanat Kraków - Bieńczyce



</doc>
<doc id="1496504" url="https://pl.wikipedia.org/wiki?curid=1496504" title="Córka górnika">
Córka górnika

Córka górnika – amerykański film biograficzny z 1980 na podstawie autobiografii Loretty Lynn napisanej wspólnie z George’em Vecseyem.
W 2019 Biblioteka Kongresu USA umieściła obraz na liście amerykańskiego dziedzictwa filmowego jako ważny pod względem kulturalnym, historycznym i estetycznym ("culturally, historically, or aesthetically significant").
Fabuła.
Loretta Lynn była córką górnika. Żyła w biednej rodzinie. Mając 13 lat, wyszła za mąż za Mooneya i szybko rodziła kolejne dzieci. Mąż odkrył w niej talent muzyczny i na rocznicę ślubu kupił jej gitarę. Ten prezent otwiera bohaterce drogę do kariery wokalistki country.

</doc>
<doc id="1496505" url="https://pl.wikipedia.org/wiki?curid=1496505" title="Gwiazda cyrkonowa">
Gwiazda cyrkonowa



</doc>
<doc id="1496509" url="https://pl.wikipedia.org/wiki?curid=1496509" title="Dekanat Kraków - Bronowice">
Dekanat Kraków - Bronowice



</doc>
<doc id="1496511" url="https://pl.wikipedia.org/wiki?curid=1496511" title="Koziołek (przystanek kolejowy)">
Koziołek (przystanek kolejowy)

Koziołek – przystanek kolejowy w Koziołku, w województwie kujawsko-pomorskim, w Polsce. Znajduje się tu 1 peron.
W roku 2017 przystanek obsługiwał 0–9 pasażerów na dobę.

</doc>
<doc id="1496512" url="https://pl.wikipedia.org/wiki?curid=1496512" title="Dekanat Kraków - Salwator">
Dekanat Kraków - Salwator



</doc>
<doc id="1496514" url="https://pl.wikipedia.org/wiki?curid=1496514" title="Dekanat Kraków - Prokocim">
Dekanat Kraków - Prokocim



</doc>
<doc id="1496515" url="https://pl.wikipedia.org/wiki?curid=1496515" title="Dekanat Kraków - Centrum">
Dekanat Kraków - Centrum



</doc>
<doc id="1496516" url="https://pl.wikipedia.org/wiki?curid=1496516" title="Dekanat Kraków - Kazimierz">
Dekanat Kraków - Kazimierz



</doc>
<doc id="1496517" url="https://pl.wikipedia.org/wiki?curid=1496517" title="Dekanat Kraków - Krowodrza">
Dekanat Kraków - Krowodrza



</doc>
<doc id="1496518" url="https://pl.wikipedia.org/wiki?curid=1496518" title="Dekanat Kraków - Mogiła">
Dekanat Kraków - Mogiła



</doc>
<doc id="1496519" url="https://pl.wikipedia.org/wiki?curid=1496519" title="Dekanat Kraków - Podgórze">
Dekanat Kraków - Podgórze



</doc>
<doc id="1496520" url="https://pl.wikipedia.org/wiki?curid=1496520" title="Dekanat Kraków - Prądnik">
Dekanat Kraków - Prądnik



</doc>
<doc id="1496521" url="https://pl.wikipedia.org/wiki?curid=1496521" title="Dekanat Wadowice - Południe">
Dekanat Wadowice - Południe



</doc>
<doc id="1496522" url="https://pl.wikipedia.org/wiki?curid=1496522" title="Siewiercy">
Siewiercy

Siewiercy, także Sewercy – plemię słowiańskie zamieszkujące od VII wieku tereny na południe od dolnego Dunaju.
Siewiercy przekroczyli Dunaj na początku VII wieku, po klęsce wyprawy cesarza bizantyńskiego Maurycjusza przeciw Sklawinom w 602 roku. Nazwa plemienia może wskazywać na związki ze wschodniosłowiańskim plemieniem Siewierzan.
Tereny Bułgarii naddunajskiej Siewiercy opanowali kosztem zamieszkałej dotychczas w tym rejonie ludności trackiej. Część Traków zginęła, część uciekła w trudno dostępne góry. W 680 roku Bułgaria naddunajska została najechana przez Protobułgarów, Asparucha. W wyniku podboju Siewiercy zostali częściowo wysiedleni z terenu Dobrudży. W utworzonym przez siebie państwie Asparuch powierzył im zadanie obrony przełęczy na południu przed najazdami bizantyńskimi. Jeszcze około 767 roku źródła bizantyńskie odnotowują schwytanie siewierskiego księcia Sławuna, zawziętego wroga Bizancjum, który bronił przełęczy Starej Płaniny. Siewiercy związani układem z Asparuchem i jego następcami i uznając ich zwierzchnictwo byli jak się wydaje wolni od płacenia im daniny. Ze względu na przewagę liczebną Słowian nad Protobułgarami w nowo powstałym państwie w następnych dwóch stuleciach doszło do zeslawizowania warstwy rządzącej i do zlania się słowiańskich Siewierców z pozostałą ludnością państwa w lud Bułgarów posługujący się językiem słowiańskim.

</doc>
<doc id="1496524" url="https://pl.wikipedia.org/wiki?curid=1496524" title="Dekanat Wadowice - Północ">
Dekanat Wadowice - Północ



</doc>
<doc id="1496525" url="https://pl.wikipedia.org/wiki?curid=1496525" title="Frank de la Paz Perdomo">
Frank de la Paz Perdomo

Frank de la Paz Perdomo (ur. 24 maja 1973 w Villa Clarze) – kubański szachista, arcymistrz od 2004 roku.
Kariera szachowa.
W 1993 r. zadebiutował w finale indywidualnych mistrzostw Kuby. W 1998 r. reprezentował barwy swojego kraju na rozegranej w Eliście szachowej olimpiadzie. W tym samym roku podzielił I m. (wspólnie z Leinierem Dominguezem i Luisem Sieiro Gonzalezem) w turnieju "Masters I" memoriału Jose Raula Capablanki w Hawanie.
Sukcesy w kolejnych latach:
Najwyższy ranking w dotychczasowej karierze osiągnął 1 stycznia 1999 r., z wynikiem 2495 punktów zajmował wówczas 5. miejsce wśród kubańskich szachistów.

</doc>
<doc id="1496526" url="https://pl.wikipedia.org/wiki?curid=1496526" title="Frank De la Paz Perdomo">
Frank De la Paz Perdomo



</doc>
<doc id="1496527" url="https://pl.wikipedia.org/wiki?curid=1496527" title="Wielki Santini (film)">
Wielki Santini (film)

Wielki Santini – amerykański film obyczajowy z 1979 roku na podstawie powieści Pata Conroya pod tym samym tytułem.
Fabuła.
Bull Meechum zwany „Wielkim Santinim” po opuszczeniu bazy wojskowej w Hiszpanii, wraca do domu. Tam wprowadza koszarowe nawyki i wojskową dyscyplinę. Doprowadza do rozkładu małżeństwa i konfliktu z dziećmi: córką Mary Anne i synem Benem. Najostrzej jest w relacjach ojca z synem. Chłopak nie zamierzać poddawać się woli ojca i podejmuje samodzielne decyzje. Kiedy zaprzyjaźnia się z czarnoskórym Toomerem, Bull wpada w gniew...
Główne role.
i inni
Nagrody i nominacje.
Oscary za rok 1980
Złote Globy 1980

</doc>
<doc id="1496528" url="https://pl.wikipedia.org/wiki?curid=1496528" title="Port lotniczy Seinäjoki">
Port lotniczy Seinäjoki

Seinäjoki (IATA: SJY, ICAO: EFSI) – regionalny port lotniczy położony 11 km na południe od Seinäjoki, w Finlandii.

</doc>
<doc id="1496529" url="https://pl.wikipedia.org/wiki?curid=1496529" title="Operacja Regenbogen">
Operacja Regenbogen

niem. "Operation Regenbogen", gdzie "Regenbogen" znaczy "tęcza"

</doc>
<doc id="1496531" url="https://pl.wikipedia.org/wiki?curid=1496531" title="Fitopatolog">
Fitopatolog



</doc>
<doc id="1496533" url="https://pl.wikipedia.org/wiki?curid=1496533" title="S Ursae Majoris">
S Ursae Majoris

S Ursae Majoris – gwiazda zmienna typu widmowego S położona w gwiazdozbiorze Wielkiej Niedźwiedzicy.

</doc>
<doc id="1496536" url="https://pl.wikipedia.org/wiki?curid=1496536" title="K.u.k. Husaren">
K.u.k. Husaren

K.u.k. Husaren (Huzarzy cesarscy i królewscy; w królewsko-węgierskiej Landwehrze: k.u. Husaren – Huzarzy królewsko-węgierscy) – byli obok dragonów ("k.u.k. Dragoner") i ułanów ("k.u.k. Ulanen") jednym z rodzajów kawalerii cesarskiej i królewskiej armii ("k.u.k. Armee") i królewsko-węgierskiej Landwehry ("Königlich Ungarische Landwehr") w latach 1867-1918.
Organizacja.
Cesarska i królewska armia liczyła 16 pułków huzarów, natomiast królewsko-węgierska Landwehra – ponad 10 pułków huzarów. Większość huzarów tradycyjnie rekrutowała się z Królestwa Węgier.
Pułki huzarów – z nielicznymi wyjątkami – stacjonowały właśnie w Królestwie Węgier.

</doc>
<doc id="1496538" url="https://pl.wikipedia.org/wiki?curid=1496538" title="Wimbi Dira Airways">
Wimbi Dira Airways

Wimbi Dira Airways – kongijska linia lotnicza z siedzibą w Kinszasie.

</doc>
<doc id="1496540" url="https://pl.wikipedia.org/wiki?curid=1496540" title="Kaskader z przypadku">
Kaskader z przypadku

Kaskader z przypadku – amerykański thriller z 1980 roku na podstawie powieści Paula Brodeur.
Fabuła.
Na plan filmu reżyserowanego przez Eli Crossa trafia Cameron, weteran wojny w Wietnamie. Camerona ściga policja za pobicie ich kolegi. Cross udziela mu schronienia, w zamian ma zastąpić zmarłego kaskadera. Cameron, który nie może się odnaleźć w nowej roli, bezwolnie poddaje się tyranii Crossa, zmuszającego go do coraz niebezpieczniejszych trików.
Główne role.
i inni
Nagrody i nominacje.
Oscary za rok 1980
Złote Globy 1980

</doc>
<doc id="1496545" url="https://pl.wikipedia.org/wiki?curid=1496545" title="Wielki Wschód Ludów Rosji">
Wielki Wschód Ludów Rosji

Wielki Wschód Ludów Rosji – wolnomularstwo polityczne w Imperium Rosyjskim. Za jedyny cel stawiało sobie obalenie monarchii, rezygnując z doskonalenia duchowego, rytuałów i ceremonii.

</doc>
<doc id="1496547" url="https://pl.wikipedia.org/wiki?curid=1496547" title="Entença">
Entença

Entença - stacja metra w Barcelonie, na linii 5. Stacja została otwarta w roku 1969.

</doc>
<doc id="1496548" url="https://pl.wikipedia.org/wiki?curid=1496548" title="HD 110813">
HD 110813



</doc>
<doc id="1496549" url="https://pl.wikipedia.org/wiki?curid=1496549" title="New Zealand House of Representatives">
New Zealand House of Representatives



</doc>
<doc id="1496551" url="https://pl.wikipedia.org/wiki?curid=1496551" title="Izmaiłowskie spotkania">
Izmaiłowskie spotkania

Izmaiłowskie spotkania – wieczornice poświęcone literaturze rosyjskiej, organizowane przez wielkiego księcia Konstantego Konstantynowicza Romanowa w koszarach Izmaiłowskiego Pułku Lejbgwardii. Wieczornice te miały zastąpić zwykłe hulanki oficerskie i zmienić przez to metody wychowawcze młodych rosyjskich żołnierzy.

</doc>
<doc id="1496552" url="https://pl.wikipedia.org/wiki?curid=1496552" title="Hospital Clínic">
Hospital Clínic

Hospital Clínic – stacja metra w Barcelonie, na linii 5. Stacja została otwarta w 1969.

</doc>
<doc id="1496557" url="https://pl.wikipedia.org/wiki?curid=1496557" title="Wielki Wschód">
Wielki Wschód



</doc>
<doc id="1496558" url="https://pl.wikipedia.org/wiki?curid=1496558" title="Roch Michał Jabłonowski">
Roch Michał Jabłonowski

Roch Michał Jabłonowski herbu Grzymała (ok. 1712–1780) – kasztelan wiślicki od 1757 roku, starosta bulkowski, starosta korsuński, komisarz z Senatu Komisji Skarbowej Koronnej w 1765 roku, galicyjski hrabia od 1779.
Był konsyliarzem konfederacji generalnej 1764 roku. W 1764 roku był elektorem Stanisława Augusta Poniatowskiego z województwa sandomierskiego. W 1764 roku został wyznaczony senatorem rezydentem.
Życiorys.
W 1766 został kawalerem Orderu Świętego Stanisława. Był członkiem konfederacji radomskiej 1767 roku. 
23 października 1767 wszedł w skład delegacji Sejmu, wyłonionej pod naciskiem posła rosyjskiego Nikołaja Repnina, powołanej w celu określenia ustroju Rzeczypospolitej.
Wspierał konfederację barską i przez długi czas, w jego chylącym się ku ruinie zamku odrzykońskim; stacjonowały oddziały konfederatów. Jako senator podpisał .
Pochodzenie.
Był synem chorążego trembowelskiego Stanisława Jabłonowskiego i Katarzyny Bogatkównej – starościanki kiślackiej, córki Kazimierza Bogatko. Jego macochą została Anna Komorowska.
Małżeństwa i potomstwo.
Jego pierwszą żoną była Magdalena z domu Scipio del Campo, córka Józefa, marszałka nadwornego litewskiego, i Wereny z Firlejów, dziedziczka Odrzykonia.
Ożenił się ponownie w Ciechanowcu w 1761 roku, z księżniczką 
Katarzyną Ossolińską (1743–1807), córką księcia Tomasza Ossolińskiego (1716–1791) i siostrą Franciszka Maksymiliana Ossolińskiego, starosty ruskiego.
Córka jego Anna Jabłonowska została poślubiona przez Stanisława Wodzickiego (1764–1843) – wojewodę Królestwa Polskiego i prezesa Rzeczypospolitej Krakowskiej, dziedzica dóbr Złota, Niedźwiedź, Wawrowice i Morawica.
Jego syn Józef Jabłonowski (zm. 1821) – starosta korsuński, ożeniony z Marią Świdzińską (córką Michała, kasztelana radomskiego), odziedziczył po ojcu zamek Odrzykoń i Korczynę w 1796.
Jego córka Teresa Jabłonowska (zm. 1807, bezpotomna); w 1785 r. wyszła za mąż za Józefa Maksymiliana Ossolińskiego (1754–1826).
Za zgodą jego syna jako właściciela w latach 1807–1809 przystąpiono do rozbiórki muru otaczającego dziedziniec wschodni zamku.
Wnuk jego hr. Leon Jabłonowski (zm. 1844) odziedziczył Odrzykoń i przyległe miejscowości: Bratkówkę, Krościenko, Czarnorzeki, Krasne.

</doc>
<doc id="1496559" url="https://pl.wikipedia.org/wiki?curid=1496559" title="Osobisty Konwój Jego Imperatorskiej Wysokości">
Osobisty Konwój Jego Imperatorskiej Wysokości

Osobisty Konwój Jego Imperatorskiej Wysokości – oddział straży przybocznej cara rosyjskiego.
Kozacy należący do tego oddziału stali tradycyjnie na straży wzdłuż schodów i przy wejściu do reprezentacyjnej Sali Mikołajewskiej.

</doc>
<doc id="1496561" url="https://pl.wikipedia.org/wiki?curid=1496561" title="Settlers II">
Settlers II



</doc>
<doc id="1496562" url="https://pl.wikipedia.org/wiki?curid=1496562" title="Settlers III">
Settlers III



</doc>
<doc id="1496564" url="https://pl.wikipedia.org/wiki?curid=1496564" title="Settlers IV">
Settlers IV



</doc>
<doc id="1496567" url="https://pl.wikipedia.org/wiki?curid=1496567" title="Haracz (film)">
Haracz (film)

Haracz – kanadyjska tragikomedia z 1980 roku na podstawie sztuki Bernarda Slade’a.
Fabuła.
Scottie Templeton jest chory i znajduje się w szpitalu. Jego największym marzeniem jest nawiązanie relacji z Judem, synem z wcześniejszego małżeństwa. Młodzieniec jest bardzo nieśmiały. Scottie pokazuje mu, że życie to też zabawa.
Główne role.
i inni
Nagrody i nominacje.
Oscary za rok 1980
Złote Globy 1980

</doc>
<doc id="1496568" url="https://pl.wikipedia.org/wiki?curid=1496568" title="NGC 1313">
NGC 1313

NGC 1313 (również PGC 12286) – galaktyka spiralna z poprzeczką (SBcd), znajdująca się w gwiazdozbiorze Sieci w odległości 15 milionów lat świetlnych od Ziemi. Została odkryta 27 września 1826 roku przez Jamesa Dunlopa. NGC 1313 rozciąga się na przestrzeni 50 000 lat świetlnych.
NGC 1313 należy do galaktyk gwiazdotwórczych, w których zachodzi intensywny proces formowania nowych gwiazd. Oznakami jej nietypowości są nieregularne ramiona spiralne oraz fakt, że oś rotacji galaktyki nie przechodzi przez środek centralnej poprzeczki. Taki nietypowy wygląd często jest skutkiem kolizji galaktyk lub ich zbliżenia, jednak wydaje się, że NGC 1313 jest galaktyką samotną.
W galaktyce tej zaobserwowano dwie supernowe: SN 1962M i SN 1978K.

</doc>
<doc id="1496569" url="https://pl.wikipedia.org/wiki?curid=1496569" title="Dmitrij Bogrow">
Dmitrij Bogrow

Dmitrij Grigorjewicz Bogrow, , właśc. Mordechaj Gierszkowicz Bogrow (ur. w Kijowie, zm. tamże) – podwójny agent pochodzenia żydowskiego. Studiował prawo na Uniwersytecie Ludwika i Maksymiliana w Monachium. Był współpracownikiem carskiej Ochrany, a zarazem członkiem organizacji rewolucyjnych.
Życiorys.
Pochodził z zamożnej rodziny żydowskiej, jego ojciec był adwokatem. Kijowski dom rodzinny Dmitrija wyceniany był na ponad czterysta tysięcy rubli. Nie brakowało mu pieniędzy i często je przepuszczał, był świetnym sportowcem, szachistą, duszą towarzystwa. Jego starszy brat, Władimir, dał się poznać jako bardzo dobry adwokat, natomiast na młodszym Bogrowie studia zostały wymuszone przez ojca, a on sam nie przykładał do nich dużej wagi. Zamiast studiować wolał chodzić do popularnej kawiarenki „Luwr” na spotkania konspiracyjnej młodzieży. Po jednym takim zjeździe Dmitrija aresztowano. Wtedy zaczął współpracować z policją.
Po 1910 wyjechał za granicę. W trakcie podróży zwiedził Humań, Warszawę, Drezno, Monachium, Berlin i Paryż. Wszędzie łatwo nawiązywał kontakty z rewolucjonistami. Podróżował ze znaczną sumą pieniędzy, używał pseudonimu "Grigorij". Poza zleconą mu przez policję infiltracją rosyjskiej emigracji, wojaże po Europie pozwoliły młodzieńcowi spełnić marzenie o poznaniu świata i zaspokoić swoją ciekawość.
Mimo początkowej zamożności przepuszczanie pieniędzy szybko wpędziło go w długi. Pieniądze były głównym powodem podjęcia współpracy z policją. Po ukończeniu studiów przez pewien czas pracował jako pomocnik adwokata – to pomogło mu poprawić trochę swoją sytuację finansową. Wkrótce jednak popadł w inne problemy, natury psychicznej. Czuł się opuszczony, samotny, coraz bardziej zniechęcał się do świata. Udawał przed ludźmi, starając się podtrzymać swoją reputację. Do przyjaciela pisał:
a kilka dni później:
Tymczasem na czele rządu rosyjskiego stanął Piotr Stołypin. Przeprowadzane przez niego liczne reformy i represje wobec anarchistów, terrorystów i potencjalnych rewolucjonistów przysporzyły mu wrogów. Wielokrotnie przeprowadzano zamachy na jego życie. Dzięki donosom Bogrowa aresztowano wielu eserowców i anarchistów. Organizacje rewolucyjne, na które donosił, wkrótce odkryły jego podwójną działalność. Dmitrij wyjawił im zamiary Ochrany, bojąc się zemsty z ich strony. Mimo to piął się coraz wyżej w policyjnej hierarchii: jego promotor został pułkownikiem, a sam Bogrow wyższym rangą agentem wywiadu wewnętrznego. Na carskiej służbie używał pseudonimów "Alenski" oraz "Nadieżdin".
Kulabko, komendant kijowskiej policji, który przyjął na służbę Bogrowa, zwlekał z wypłatą pieniędzy za pracę, a część zasług podopiecznego przypisywał sobie. Dmitrij postanowił, że zabije cara albo Stołypina. Podjął również decyzję o morderstwie Kulabki, jednak podczas rozmowy z nim z tego zrezygnował. Ostatecznie postanowił zabić premiera podczas jego wizyty w Kijowie.
 w Operze Kijowskiej dokonał udanego zamachu na przewodniczącego Rady Ministrów Piotra Stołypina. Do strzeżonego gmachu dostał się dzięki przepustce, którą posiadał jako agent policji. Ujęty został na gorącym uczynku; prawdopodobnie nie próbował uciekać z miejsca zbrodni. Stanął przed sądem wojskowym, który skazał go na śmierć. Podczas rozprawy zachowywał się spokojnie, nie okazując emocji. Tak też przyjął wyrok. Powieszono go na terenie fortu Łysaja Gora w Kijowie.

</doc>
<doc id="1496570" url="https://pl.wikipedia.org/wiki?curid=1496570" title="Miroobnowlency">
Miroobnowlency

Miroobnowlency – członkowie rosyjskiej partii „pokojowej odnowy”, założonej w 1906 przez Michała Stachowicza, Maksyma Kowalewskiego i Mikołaja Lwowa.
Partia ta połączyła się później z partią „umiarkowanych postępowców” (progresistów).

</doc>
<doc id="1496571" url="https://pl.wikipedia.org/wiki?curid=1496571" title="Rozkaz nr 1 Rady Piotrogrodzkiej">
Rozkaz nr 1 Rady Piotrogrodzkiej

Rozkaz nr 1 Rządu Rady Piotrogrodzkiej (ros. "Приказ № 1 Петроградского совета") – został wydany w trakcie rewolucji lutowej (jeszcze przed abdykacją Mikołaja II, która nastąpiła dzień później) przez Piotrogrodzką Radę Delegatów Robotniczych i Żołnierskich. 
Minister wojny Rządu Tymczasowego Aleksandr Guczkow krytykował "ex post" ten rozkaz w swoich emigracyjnych wspomnieniach, ale nie przeciwstawił się mu ani nie zakwestionował jego prawomocności.
Rozkaz zawierał 7 punktów. 1 nakazywał wybranie komitetów żołnierskich we wszystkich oddziałach garnizonu piotrogrodzkiego, 2 wzywał komitety do wybrania przedstawicieli do Rady. Punkt 3 głosił "We wszystkich swoich wystąpieniach politycznych jednostka wojskowa podporządkowana jest Radzie Delegatów Robotniczych i Żołnierskich oraz swemu komitetowi." Punkt 4 dozwalał wykonywać rozkazy komisji wojskowej Dumy tylko wtedy, gdy były zgodne z rozkazami Rady. Punkt 5 zakazywał wydawania broni oficerom, miała ona się znajdować w dyspozycji komitetu. Punkt 6 głosił "przy wykonywaniu obowiązków służbowych żołnierze powinni przestrzegać najsurowszej dyscypliny, lecz poza służbą w swoim politycznym, społecznym i prywatnym życiu są zrównani z innymi obywatelami. W szczególności stawanie na baczność i oddawanie honorów poza służbą jest zniesione". Punkt 7 znosił tytułowanie oficerów dotychczasowymi tytułami typu "ваше благородие" ("wasza miłość") i zastępował je nazwami takimi jak "pan generał" czy "pan pułkownik". Zabronione zostało grubiańskie traktowanie żołnierzy, zwłaszcza mówienie do nich per "ty", o wszelkich naruszeniach nakazano meldować do właściwego komitetu. 
Rozkaz dotyczył wyłącznie garnizonu stołecznego (co podkreślał rozkaz nr 2 wydany przez Radę 5/18 marca), lecz kolportowano go również w innych jednostkach wojskowych, co przyczyniło się do upadku dyscypliny w rosyjskich siłach zbrojnych.

</doc>
<doc id="1496579" url="https://pl.wikipedia.org/wiki?curid=1496579" title="Notatka Korsakowa">
Notatka Korsakowa

Notatka Korsakowa – dokument odnaleziony w 1970 w Rosyjskiej Bibliotece Państwowej, na podstawie którego w nowszej literaturze historycznej listę ofiar rewolucji dekabrystów w grudniu 1825 wylicza się na 1271 zabitych.
Notatka Korsakowa zawiera szczegółowy spis ofiar: „Generałów – 1; oficerów sztabowych – 1; oficerów młodszych różnych pułków – 17; szeregowych Lejbgwardii Moskiewskiego [Pułku] – 93; Grenadierskiego – 69” itd. Razem 1271 osób.
A.D. Margolis udowodnił niewiarygodność tej notatki i podanej liczby. Do buntowników wystrzelono bowiem 7 kartaczy, z których każdy zawierał od 40 do 100 żelaznych kul, rozpryskujących się po eksplozji pocisku. Jeśli każda z tych kul by trafiała i zabijała, to maksymalna liczba ofiar mogła wynieść 700 osób. Drogą analizy Margolis doszedł do wniosku, że liczba zabitych wyniosła ok. 70-80 osób.

</doc>
<doc id="1496581" url="https://pl.wikipedia.org/wiki?curid=1496581" title="Szeregowiec Benjamin">
Szeregowiec Benjamin

Szeregowiec Benjamin - amerykański film komediowy z 1980 roku.
Opis fabuły.
Judy Benjamin jest bogatą i rozpieszczoną kobietą. Po śmierci męża podczas nocy poślubnej decyduje się wstąpić do wojska. Ale jej wyobrażenia o armii mijają się z rzeczywistością. Jej przełożeni - kapitan Doreen Lewis i sierżant Ross - poddają nowicjuszkę identycznemu szkoleniu jakie przechodzą mężczyźni. Mimo to nie poddaje się.
Główne role.
i inni
Nagrody i nominacje.
Oscary za rok 1980
Złote Globy 1980

</doc>
<doc id="1496584" url="https://pl.wikipedia.org/wiki?curid=1496584" title="Rzeczy ulotne">
Rzeczy ulotne

Rzeczy ulotne. Cuda i zmyślenia (ang. "Fragile Things: Short Fictions and Wonders", 2006) - zbiór opowiadań autorstwa Neila Gaimana, wydany w Polsce w 2006 roku przez Wydawnictwo Mag. Książkę przetłumaczyła Paulina Braiter.
Zbiór zawiera wielokrotnie nagradzane teksty: "Studium w szmaragdzie", "Październik w fotelu", "Jak rozmawiać z dziewczynami na prywatkach", a także sequel "Amerykańskich bogów" – nowelę "Władca górskiej doliny".

</doc>
<doc id="1496585" url="https://pl.wikipedia.org/wiki?curid=1496585" title="Calyptocephalella gayi">
Calyptocephalella gayi

Calyptocephalella gayi (syn. "Caudiverbera caudiverbera") – gatunek żaby z rodziny Calyptocephalellidae, jedyny współczesny przedstawiciel rodzaju "Calyptocephalella". Występuje w Chile i być może w Argentynie. Jego naturalnym środowiskiem są dorzecza rzek i słodkowodne bagna. Zagraża mu głównie chwytanie go jako źródło egzotycznego jedzenia, utrata siedlisk, przeznaczanych na tereny agroturystyczne oraz ich zanieczyszczenie. Zagrażają mu także introdukowane drapieżniki, takie jak pstrągi.
Niektórzy autorzy synonimizowali późnooligoceński gatunek "Calyptocephalella canqueli" z "C. gayi", jednak odkryte później skamieniałości sugerują, że to odrębny takson.

</doc>
<doc id="1496588" url="https://pl.wikipedia.org/wiki?curid=1496588" title="Operacja Deadlight">
Operacja Deadlight

Operacja Deadlight – kryptonim operacji niszczenia niemieckich okrętów podwodnych (U-Bootów), które po kapitulacji Niemiec w II wojnie światowej dostały się w ręce Aliantów.
Pod koniec wojny Niemcy dysponowali jeszcze ponad 350 okrętami podwodnymi. W maju 1945 roku 219 z nich zostało samozatopionych w ramach operacji Regenbogen. 116 spośród 156 zdobytych niemieckich okrętów podwodnych zostało zatopionych na przełomie 1945 i 1946 roku w pobliżu północnoirlandzkiego portu Lisahally i w szkockiej zatoce Loch Ryan. Ostatnim zatopionym okrętem był U-3514; miało to miejsce 12 lutego 1946 roku. W operacji brały udział okręty Royal Navy i Polskiej Marynarki Wojennej (niszczyciele: OORP , , , ) oraz lotnictwo.
U-Booty, które uniknęły zatopienia podczas operacji Deadlight.
W kolejnych latach jeszcze kilka jednostek zostało podniesionych z dna i wyremontowanych.

</doc>
<doc id="1496589" url="https://pl.wikipedia.org/wiki?curid=1496589" title="Pomnik Więźniów Obozu NKWD w Rembertowie">
Pomnik Więźniów Obozu NKWD w Rembertowie

Pomnik Więźniów Obozu NKWD w Rembertowie – monument znajdujący się na terenie nieistniejących Zakładów Amunicyjnych „Pocisk” w Rembertowie, przy skrzyżowaniu ul. Marsa i ul. Płatnerskiej. Upamiętnia więźniów znajdującego się tam w latach 1944–1945 Obozu Specjalnego NKWD numer 10.
Opis.
Po wkroczeniu Armii Czerwonej do Rembertowa NKWD w budynkach fabryki „Pocisk” urządziło obóz dla żołnierzy AK i NSZ (Obóz Specjalny NKWD numer 10, tzw. Obóz NKWD w Rembertowie). 
W nocy z 20 na 21 maja 1945 oddział AK w sile 44 ludzi pod dowództwem ppor. Edwarda Wasilewskiego ps. "Wichura" dokonał rozbicia obozu i uwolnił więźniów.
Monument został odsłonięty 21 maja 1995. Na pomniku umieszczono tablice o treści:
"Więźniom obozu NKWD nr 10 w Rembertowie żołnierzom i działaczom Polskiego Państwa Podziemnego represjonowanym i mordowanym, których szczątki spoczywają na terenie dawnej fabryki amunicji "Pocisk" i na obszarach sowieckiego imperium".
"Żołnierzom oddziału partyzanckiego Armii Krajowej Obwodu „Mewa Kamień“ Mińsk Mazowiecki, który pod dowództwem ppor. Edwarda Wasilewskiego „Wichury” nocą z 20 na 21 maja 1945 r. rozbił obóz specjalny NKWD nr 10 w Rembertowie. Z obozu uwolniono ponad 500 więźniów. Akcja ta przerwała zsyłkę więźniów na Wschód".

</doc>
<doc id="1496590" url="https://pl.wikipedia.org/wiki?curid=1496590" title="Resurrection (film)">
Resurrection (film)

Resurrection – amerykański film fantasy z 1980 roku.
Fabuła.
Edna Mae i Joe są przeciętnym małżeństwem. Pewnego dnia Joe wraz z żoną wyrusza na przejażdżkę. Dochodzi do wypadku, Joe ginie, Edna z poważnymi obrażeniami trafia do szpitalu. Choć porusza się na wózku inwalidzkim, nie poddaje się. Edna niebawem odkrywa, że ma zdolność uzdrawiania ludzi.
Główne role.
i inni
Nagrody i nominacje.
Oscary za rok 1980
Złote Globy 1980
Nagrody Saturn 1980

</doc>
<doc id="1496592" url="https://pl.wikipedia.org/wiki?curid=1496592" title="Zakłady Amunicyjne Pocisk Sp. Akc.">
Zakłady Amunicyjne Pocisk Sp. Akc.



</doc>
<doc id="1496593" url="https://pl.wikipedia.org/wiki?curid=1496593" title="Kostroma (mitologia)">
Kostroma (mitologia)

Kostroma – w wierzeniach Słowian wschodnich personifikacja wiosny i płodności, prawdopodobnie echo umierającej i zmartwychwstającej bogini regulującej cykl wegetacyjny.
Na Rusi obchodzono obrzęd "prowadzenia wiosny", podczas którego Kostromę symbolizowała prowadząca pochód kobieta w białych szatach i dębową gałązką w dłoni.
Wraz z nadejściem lata organizowano tzw. pogrzeb Kostromy. W uroczystym pochodzie odnoszono wówczas na brzeg wody wielką słomianą kukłę w ubraniu. Tam ją grzebano, palono lub rozrywano na strzępy, czemu towarzyszył płacz lub śmiech uczestników. Obrzęd ten miał na celu zapewnienie urodzaju podczas żniw.

</doc>
<doc id="1496595" url="https://pl.wikipedia.org/wiki?curid=1496595" title="Obóz w Rembertowie">
Obóz w Rembertowie



</doc>
<doc id="1496596" url="https://pl.wikipedia.org/wiki?curid=1496596" title="Bawku West">
Bawku West

Dystrykt Bawku West jest jednym z 9 dystryktów w Regionie Północno-Wschodnim w Ghanie, ze stolicą w Zebilla.
Od północy graniczy z Burkina Faso, od wschodu z dystryktem Bawku, od zachodu z dystryktem Bolgatanga, a od południa z East Mamprusi w Regionie Północnym.
Dystrykt powstał z podziału starego dystryktu Bawku East po reformie administracyjnej na przełomie lat 1988-1989.
Główne miasta: Googo, Apodabogo, Azuwera, Galaka, Gorogo, Yarigu, Kpalsako i Gore.
Geologia.
Ogólnie rzeźba terenu składa się z delikatnych pofalowanych równin, przerywanych w kilku miejscach górkami lub pasmami górskimi utworzonymi z wytrzymałych skał Birimian lub granitu. Można spotkać również formacje piaskowca "voltarian".

</doc>
<doc id="1496597" url="https://pl.wikipedia.org/wiki?curid=1496597" title="Cykl obraca się. Narodziny, dzieciństwo pełne duszy, uśmiechów niewinnych i zdrady...">
Cykl obraca się. Narodziny, dzieciństwo pełne duszy, uśmiechów niewinnych i zdrady...

Cykl obraca się. Narodziny, dzieciństwo pełne duszy, uśmiechów niewinnych i zdrady... – album zespołu Abraxas wydany w 1996 roku nakładem wytwórni Ars Mundi.

</doc>
<doc id="1496599" url="https://pl.wikipedia.org/wiki?curid=1496599" title="Katholikon">
Katholikon



</doc>
<doc id="1496602" url="https://pl.wikipedia.org/wiki?curid=1496602" title="World Athletics Final">
World Athletics Final



</doc>
<doc id="1496603" url="https://pl.wikipedia.org/wiki?curid=1496603" title="Zebilla">
Zebilla

Zebilla jest miastem i stolicą dystryktu Bawku West w Regionie Północno-Wschodnim w Ghanie.

</doc>
<doc id="1496606" url="https://pl.wikipedia.org/wiki?curid=1496606" title="Czucie proprioceptywne">
Czucie proprioceptywne



</doc>
<doc id="1496607" url="https://pl.wikipedia.org/wiki?curid=1496607" title="Franciszak Wiaczorka">
Franciszak Wiaczorka

Franciszak Walancinawicz Wiaczorka (biał. Францішак Валянцінавіч Вячорка, ros. Франтишек Валентинович Вечёрко, "Frantiszek Walentinowicz Wieczorko"; ur. 26 marca 1988 w Mińsku) – białoruski działacz społeczny i polityczny młodego pokolenia, dziennikarz. Sekretarz międzynarodowy Partii Ludowo-Demokratycznej „Białoruski Ruch” (2011–2012) i były (2008–2009) przewodniczący młodzieżówki oraz członek zarządu Białoruskiego Frontu Ludowego (2007–2009). Redaktor Radia Wolna Europa (białoruska redakcja).
Obecnie Wiaczorka pełni funkcję starszego doradcy Swiatłany Cichanouskayi.
Życiorys.
Jest synem znanego działacza opozycyjnego Wincuka i działaczki kulturalnej Aryny Wiaczorków. Uczył się w Narodowym Liceum Humanistycznym im. Jakuba Kołasa (2001–2005), następnie rozpoczął studia na Wydziale Dziennikarstwa Białoruskiego Uniwersytetu Państwowego ze specjalnością techniki komunikacyjne, z których został relegowany w lutym 2008 z powodów politycznych. Kontynuował naukę na Europejskim Uniwersytecie Humanistycznym w Wilnie.
W styczniu 2009 został powołany do czynnej służby wojskowej, bez względu na stan zdrowotny. Przysięgę wojskową złożył w języku białoruskim w 8 Radiotechnicznej Brygadzie w Baranowiczach. W trakcie służby wojskowej został ukarany karą dyscyplinarną za używanie komend w języku białoruskim. Franek Wiaczorka został ukarany z powodu powtarzania poleceń oficera w języku białoruskim. Oficerowie polityczni stosowali wobec niego różne rodzaje presji psychicznej, w tym izolację od informacji, prześladowanie, cenzurę listów, gazet i książek oraz publikacji w niezależnej prasie i Internecie. Dziennik TV i oficjalna wojskowa gazeta „Belorusskaya Voyennaya Gazeta” przygotowały kilka oszczerczych materiałów na Wiaczorkę. 14 kwietnia 2010 zwolniony ze służby wojskowej. W armii zaczął kampanię wyborczą do Rady Lokalnej w Mozyrzu.
W działalność społeczną zaangażował się już w okresie liceum. W 2003 i 2004 organizował protesty przeciwko likwidacji jedynej białoruskojęzycznej szkoły średniej w Mińsku. Zainicjował akcję „Chcemy uczyć się po białorusku” (2004–2005), występował za utrzymaniem nazw Prospektów Skaryny i Maszerawa w Mińsku. W 2001 wstąpił do Młodego Frontu afiliowanego przy Białoruskim Froncie Ludowym, cztery lata później zakładał Młodzież BFL.
Zainicjował i pilotował ogólnokrajową akcję „Далучайся”, mającą zachęcić młodych ludzi do wstępowania w szeregi BFL. Stoi na czele komisji oświatowej i współpracy międzynarodowej Młodzieży BFL. Od 2006 do 2010 był członkiem BFL, zasiadał w sejmie i zarządzie partii, kierował komisją ds. kultury. Redagował czasopismo „Навіны БНФ” (2005). Od 2011 został jednym z założycieli nowej Partii Ludowo-Demokratycznej „Białoruski Ruch”, kieruje komisją ds. międzynarodowych.
Od 2008 współpracuje z niezależną telewizją Biełsat TV. Odpowiada za promocję na Białorusi. Zasiadał w grupie prasowej sztabu Alaksandra Milinkiewicza, kierował stroną internetową milinkevich.org. Koordynował prace informacyjne i internetowe sił zjednoczonych demokratycznych Białorusi (2007–2009).
Od 2012 r. współpracuje z Radiem Wolna Europa (białoruska redakcja). Pierwszy laureat Stypendium im. Václava Havla.
Kierował muzycznymi projektami „Я люблю ліцэй”, „Я люблю ліцэй: Веру ў Цябе” i „Партызанская школа”. Jest menadżerem grupy „Parason”. Pilotował projekty muzyczne „Janka Kupała” (2007) i „NiezależnyJA” (2008) – ten ostatni powstał z okazji 90. rocznicy utworzenia Białoruskiej Republiki Ludowej.
Koordynuje projekt „Беларускі Гальфстрым”, a w jego ramach m.in. „Kinabiblijatekę pa biełarusku”, dzięki której przetłumaczono na białoruski filmy „Love actualy”, „Shrek2”, „Pulp Fiction”, „En Liten Julsaga” i „Shrek The Third”.
Współpracuje z Radiem Racja, gdzie stworzył audycję „Maładyja hałasy”. Publikuje artykuły w „Narodnej Woli” i „Naszej Niwie”. Jest korespondentem agencji „BiełaPAN”. Należy do Międzynarodowego Zrzeszenia Młodych Dziennikarzy „YouthPress”. Jest głównym bohaterem filmu dokumentalnego „Lekcja białoruskiego” oraz laureatem nagród międzynarodowych za aktywność społeczną.
Współscenarzysta i drugi reżyser filmu Krzysztofa Łukaszewicza Żywie Biełaruś! ("Viva Belarus"), opartego na faktach z biografii oraz dzienników wojskowych Wiaczorki.

</doc>
<doc id="1496609" url="https://pl.wikipedia.org/wiki?curid=1496609" title="Péter Bíró">
Péter Bíró

Péter Bíró (ur. 20 września 1985 w Debreczynie) – węgierski piłkarz, który grający na pozycji obrońcy.

</doc>
<doc id="1496610" url="https://pl.wikipedia.org/wiki?curid=1496610" title="Albrecht I Bawarski">
Albrecht I Bawarski

Albrecht I Bawarski (ur. 25 lipca 1336 w Monachium; zm. 13 grudnia 1404 w Hadze) – książę Straubing, hrabia Holandii, Zelandii i Hainaut.
Życiorys.
Albrecht był synem cesarza Ludwika Bawarskiego i jego drugiej żony Małgorzaty z Hainaut. W chwili śmierci ojca był małoletni. Wraz z braćmi w latach 1347–1349 rządził Bawarią. W latach 1349–1353 wraz z braćmi Stefanem II i Wilhelmem I panował w Dolnej Bawarii. W 1353 poślubił Małgorzatę, córkę Ludwika I brzeskiego. W tym samym roku na mocy układu zawartego w Ratyzbonie został hrabią Holandii. Formalnie aż do 1388 panował razem z chorym bratem Wilhelmem.
W Straubing polecił wybudować reprezentacyjny zamek. Mimo to od 1388 rezydował głównie w Hadze. W 1385 zorganizował podwójne wesele w Cambrai.
Jego związek ze Aleidą von Poelgeest wywołał niepokój w kraju. Stronnictwo mieszczańskie "Kabeljaus", z pomocą Aleidy uzyskało wpływy na dworze. Przeciwstawiło się im stronnictwo rycerskie "Hoeks" popierane przez Wilhelma, syna Albrechta. Konflikt osiągnął punkt szczytowy, gdy "Hoeks" zamordowali Aleidę oraz hofmistrza Willema Cusera. Wilhelm musiał uciekać z kraju, ale już w 1394 pogodził się z ojcem.
W następnych latach Albrecht wraz z synem prowadzili wojny przeciw buntującym się Fryzyjczykom. Udało im się także uporządkować finanse państwa.
Albrecht został pochowany w kościele dworskim w Hadze.
Potomstwo.
Albrecht I oraz Małgorzata brzeska mieli siedmioro dzieci:

</doc>
<doc id="1496612" url="https://pl.wikipedia.org/wiki?curid=1496612" title="Ewangelia Dzieciństwa łacińska">
Ewangelia Dzieciństwa łacińska



</doc>
<doc id="1496615" url="https://pl.wikipedia.org/wiki?curid=1496615" title="U-155 (1941)">
U-155 (1941)

U-155 – niemiecki okręt podwodny (U-Boot) typu "IX C" z okresu II wojny światowej. Okręt wszedł do służby w 1941 roku. Wybrani dowódcy: Kptlt. Adolf Cornelius Piening.
Historia.
Zamówienie na budowę okrętu zostało złożone w stoczni AG Weser w Bremie. Rozpoczęcie budowy miało miejsce 1 października 1940. Wodowanie nastąpiło 12 maja 1941, wejście do służby 23 sierpnia 1941. 
U-155 odbył dziesięć patroli, podczas których zatopił 25 jednostek o łącznej pojemności 126.664 BRT i uszkodził jedną (6736 BRT). 15 listopada 1942 roku zatopił lotniskowiec eskortowy HMS "Avenger" (13 785 t) oraz transportowiec wojska "Ettrick" (6736 BRT). 14 czerwca 1943 roku załoga U-Boota zestrzeliła Mosquito z polskiego 307 Dywizjonu, zaś 4 maja 1945 roku Mustanga z 126 Dywizjonu Royal Air Force.
Po kapitulacji III Rzeszy przebazowany z Wilhelmshaven do Zatoki Ryan (Szkocja); zatopiony 21 grudnia 1945 w wyniku operacji Deadlight ogniem artyleryjskim polskiego niszczyciela ORP "Błyskawica".

</doc>
<doc id="1496616" url="https://pl.wikipedia.org/wiki?curid=1496616" title="U-155">
U-155



</doc>
<doc id="1496623" url="https://pl.wikipedia.org/wiki?curid=1496623" title="NGC 2440">
NGC 2440

NGC 2440 – mgławica planetarna znajdująca się w gwiazdozbiorze Rufy. Została odkryta 4 marca 1790 roku przez Williama Herschela. Mgławica znajduje się w odległości około 4000 lat świetlnych od Ziemi i rozciąga na obszarze ponad 1 roku świetlnego.
Mgławica NGC 2440 powstała z materiału odrzuconego przez umierającą gwiazdę (HD 62166) podobną do Słońca, która w swoim rozwoju ewolucyjnym osiągnęła fazę białego karła. Wewnątrz mgławicy widoczne są wyraźne szczegóły skomplikowanych struktur, gęste pasy materii odepchniętej przez centralną gwiazdę. Gwiazda HD 62166, znajdująca się w centrum mgławicy jest jedną z najgorętszych znanych gwiazd. Jej temperatura powierzchniowa sięga około 200 000 K. Zasila ona mgławicę energią światła nadfioletowego.

</doc>
<doc id="1496625" url="https://pl.wikipedia.org/wiki?curid=1496625" title="Pierre Buyoya">
Pierre Buyoya

Pierre Buyoya (ur. 24 listopada 1949 w Rutovu, zm. 17 grudnia 2020) – burundyjski polityk i wojskowy; prezydent Burundi w latach 1988–1993 i 1996–2003.
Życiorys.
Pochodził z plemienia Tutsi. Przeszedł szkolenia wojskowe we Francji (1976–1977) i Niemczech (1980–1982). Początkowo był pracownikiem wywiadu (1977–1980), później (1982) przeszedł do wojsk pancernych. W 1984 został powołany w skład sztabu generalnego.
Przewodził zamachowi stanu, który we wrześniu 1987 obalił prezydenta Bagazę. Po rozwiązaniu parlamentu i zawieszeniu konstytucji, w październiku 1987 został prezydentem kraju. W tym samym roku objął również funkcję ministra obrony narodowej i przewodniczącego Wojskowego Komitetu Ocalenia Narodowego (CMSN). W 1988 stanął także na czele rządu.
Po serii masakr na tle etnicznym, od 1988 usiłował doprowadzić do zakończenia konfliktów między Hutu i Tutsi. Zainicjował kampanię przekonującą o nieistotności różnic etnicznych, przywrócił wolność wyznania, a w 1992 ogłosił nową konstytucję, zakazującą tworzenia partii posiadających w swoich statutach kryteria etniczne. Po przegranej w demokratycznych wyborach prezydenckich w czerwcu 1993, wycofał się z polityki. Przewodniczył Fundacji na rzecz Jedności, Pokoju i Sprawiedliwości.
Do działalności publicznej powrócił w lipcu 1996, kiedy to w wyniku kolejnego zamachu stanu został powołany na stanowisko tymczasowego prezydenta. We wrześniu tego samego roku objął urząd prezydenta, który pełnił do 2003. Powołał na premiera polityka z plemienia Hutu, P.F. Ndimirę oraz wprowadził swobody demokratyczne.

</doc>
<doc id="1496640" url="https://pl.wikipedia.org/wiki?curid=1496640" title="Guru Nanak Czand">
Guru Nanak Czand



</doc>
<doc id="1496643" url="https://pl.wikipedia.org/wiki?curid=1496643" title="Gwiazda typu B">
Gwiazda typu B



</doc>
<doc id="1496645" url="https://pl.wikipedia.org/wiki?curid=1496645" title="WWE Raw Tag Team Championship">
WWE Raw Tag Team Championship

WWE Raw Tag Team Championship – światowy tytuł dywizji tag team profesjonalnego wrestlingu stworzony i promowany przez federację WWE w brandzie Raw. Jest jednym z trzech mistrzostw tag team w głównym rosterze WWE wraz z SmackDown Tag Team Championship należącego do brandu SmackDown i NXT Tag Team Championship, należącego do NXT. Obecnymi mistrzami są Randy Orton i Riddle, znani razem jako RK-Bro, którzy posiadają tytuły po raz drugi.
Mistrzostwo zostało wprowadzone jako drugie mistrzostwo tag team do WWE w 2002 jako odpowiednik do tytułu World Tag Team Championship. Oba tytuły zostały zunifikowane w 2009 i nowi mistrzowie byli ogłaszani jako "Unified WWE Tag Team Champions" do 2010, kiedy to formalnie World Tag Team Championship zostało wycofane. W 2016 mistrzostwo stało się ekskluzywne dla rosteru Raw (dodano do nazwy wyraz "Raw"), gdzie niedługo potem utworzono SmackDown Tag Team Championship dla brandu SmackDown.
W 2019 roku NXT stało się trzecią główną marką WWE, tym samym NXT Tag Team Championship stało się trzecim głównym mistrzostwem Tag Team w firmie.
Historia.
Po tym jak podzielono WWE na brandy, oryginalne tytuły World Tag Team Championship zostały przydzielone ekskluzywnie do brandu "Raw", pozostawiając brand SmackDown! bez mistrzostwa dywizji tag team. W rezultacie, generalna menadżerka SmackDown Stephanie McMahon wprowadziła nowe WWE Tag Team Championship i przydzieliła je na wyłączność brandu SmackDown!. Ogłosiła, że nowi mistrzowie zostaną wyłonieni w 8-drużynowym turnieju. 20 października 2002, drużyna złożona z Kurta Angle i Chrisa Benoit pokonała Reya Mysterio i Edge'a na No Mercy 2002 w finale turnieju, zostając jego pierwszymi posiadaczami.
17 października 2007, SmackDown! oraz ECW ogłosiło porozumienie w sprawie możliwości występowania wrestlerów w obu brandach. W rezultacie, tytuły były bronione legalnie w obu brandach. Pod koniec 2008 i przez początek 2009, WWE Tag Team Champions The Colóns (Carlito i Primo) rozpoczęli rywalizację z World Tag Team Championami Johnem Morrisonem i The Mizem, w rezultacie czego ogłoszono 17 marca na "ECW on Syfy", że na WrestleManii XXV obie drużyny będą broniły tytułów przeciwko sobie i zwycięska drużyna zdobędzie oba tytuły. The Colons pokonało Morrisona i Miza, unifikując tytuły w Unified WWE Tag Team Championship, lecz oba tytuły były dalej aktywne i ich żywot dalej trwał.
Jako Unified WWE Tag Team Champions, mistrzostwie mogli pojawiać się i bronić tytułów w każdym z brandów. 16 sierpnia 2010, World Tag Team Championship zostało dezaktywowane na rzecz kontynuacji żywota WWE Tag Team Championship, prezentując nowe pasy mistrzowskie dla ówczesnych mistrzów Davida Hart Smitha i Tysona Kidda z The Hart Dynasty, dodatkowo zmieniając nazwy tytułów na obecne. 18 sierpnia 2014, wygląd WWE Tag Team Championship (wraz z innymi aktywnymi mistrzostwami) został odświeżony o nowe logo federacji. Po powrocie podziału WWE na brandy w lipcu 2016, mistrzowie The New Day zostali przydzieleni do brandu "Raw", przez co tytuły stały się ekskluzywne dla tego brandu. W rezultacie, na "SmackDown" powstały WWE SmackDown Tag Team Championship, zaś mistrzostwu z "Raw" zaktualizowano nazwę.
19 grudnia 2016 zaktualizowano wygląd pasów mistrzowskich, gdzie na czerwonej skórze umieszczono blaszki wykonane ze srebra.
Przynależność mistrzostw.
Po utworzeniu mistrzostw w 2002, były one dostępne dla członków rosteru "SmackDown". Po unifikacji z World Tag Team Championship, tytuły były znane jako Unified WWE Tag Team Championship i mistrzowie mogli bronić ich w dowolnym rosterze. Członu "Unified" pozbyto się w sierpniu 2010, przy czym zakończono historię World Tag Team Championship na rzecz kontynuacji żywota WWE Tag Team Championship, których broniono w dowolnym brandzie.
Poniżej znajduje się lista przedstawiająca zmiany przeskoków mistrzostw pomiędzy brandami "Raw", "SmackDown" i "ECW".
Panowania.
Pierwszymi mistrzami byli Kurt Angle i Chris Benoit. 9-minutowe panowanie Johna Ceny i The Miza jest najkrótszym w historii, podczas gdy The New Day (Big E, Kofi Kingston i Xavier Woods) są najdłużej panującymi mistrzami przy 483 dniach.
Obecnymi mistrzami jest drużyna The Usos (Jey i Jimmy Uso), którzy są w swoim trzecim panowaniu. Pokonali poprzednich mistrzów RK-Bro (Randy’ego Ortona i Riddle’a) w Winner Takes All matchu, gdzie SmackDown Tag Team Championship The Usos również był na szali, na odcinku "SmackDown", 20 maja 2022, a dzięki obu tytułom są uznawani jako Undisputed WWE Tag Team Championi.

</doc>
<doc id="1496651" url="https://pl.wikipedia.org/wiki?curid=1496651" title="Zbigniew Fras">
Zbigniew Fras

Zbigniew Roman Fras (ur. 11 lipca 1952 w Przemkowie, zm. 11 września 1998 we Wrocławiu) – polski historyk, badacz polskiej myśli politycznej w XIX wieku oraz historii Galicji i Śląska.
Życiorys.
W latach 1970–1976 studiował historię na Uniwersytecie Wrocławskim, dyplom magisterski broniąc na podstawie pracy o Ministerstwie dla Galicji, przygotowanej pod kierunkiem Adama Galosa. Następnie podjął pracę na Akademii Ekonomicznej we Wrocławiu, a od 1977 w Wyższej Szkole Pedagogicznej w Olsztynie. W 1984 został zatrudniony w Instytucie Historycznym Uniwersytetu Wrocławskiego. Rok później obronił pracę doktorską "Florian Ziemiałkowski, biografia polityczna" (opublikowaną przez Ossolineum w 1991). W 1998 habilitował się na podstawie pracy "Demokraci w życiu politycznym Galicji w latach 1848–1873". W 1997 powołany został w skład Komisji Historii Monarchii Habsburskiej Austriackiej Akademii Nauk.
W pracy badawczej zajmował się historią XIX wieku, szczególnie Galicji. Przygotowywał do wydania materiały źródłowe, m.in. "Królewiec w oczach Polaków w XIX wieku" (z Norbertem Kasparkiem), pamiętniki Macieja Rybińskiego, protokoły Koła Polskiego w wiedeńskiej Radzie Państwa w latach 1867–1868 (ze Stanisławem Pijajem). Ogłosił ponad 30 artykułów w "Polskim Słowniku Biograficznym".

</doc>
<doc id="1496652" url="https://pl.wikipedia.org/wiki?curid=1496652" title="Rafał Nowak (lekkoatleta)">
Rafał Nowak (lekkoatleta)

Rafał Władysław Nowak (ur. 26 kwietnia 1975) – polski niesłyszący lekkoatleta, trzykrotny mistrz świata, złoty medalista igrzysk niesłyszących.
Mimo głuchoty zawodnik Budowlanych Częstochowa z powodzeniem rywalizuje ze zdrowymi sportowcami. Życiowy sukces odniósł jednak podczas pierwszych Mistrzostw Świata Niesłyszących w Lekkoatletyce rozegranych we wrześniu 2008 w Izmirze gdzie zdobył 4 medale, w tym 3 złote.
Wyniki Nowaka z finałów w Izmirze:
Rekordy życiowe.
W 2020 odznaczony Złotym Krzyżem Zasługi.

</doc>
<doc id="1496659" url="https://pl.wikipedia.org/wiki?curid=1496659" title="Lelystad Centrum">
Lelystad Centrum

Lelystad Centrum – stacja kolejowa w Lelystad, w prowincji Flevoland, w Holandii. Znajduje się tu 1 peron. Stacja została otwarta w 1988.
Stacja znajduje się na wiadukcie i obecnie posiada dwa tory wzdłuż peronu wyspowego z dachem ze szkła. Architektem stacji jest Peter Kilsdonk, pracujący w NS. Planowana jest rozbudowa stacji o kolejny peron wyspowy, co zwiększy liczbę torów do 4 i przedłużenie linii Flevo w kierunku Zwolle.

</doc>
<doc id="1496663" url="https://pl.wikipedia.org/wiki?curid=1496663" title="Słotwiny (stacja kolejowa)">
Słotwiny (stacja kolejowa)

Słotwiny – towarowa stacja kolejowa i przystanek osobowy w Nowym Redzeniu, w województwie łódzkim, w Polsce. Przy stacji zlokalizowana jest placówka spółki PKP Energetyka – Zakład Robót Energetycznych w Słotwinach i baza Operatora Logistycznego Paliw Płynnych z siedzibą w Płocku (kolejowa nalewnia paliw z rurociągu Płock – Koluszki).
W roku 2017 przystanek obsługiwał 20–49 pasażerów na dobę.

</doc>
<doc id="1496664" url="https://pl.wikipedia.org/wiki?curid=1496664" title="WASP-5">
WASP-5

WASP-5 – gwiazda typu widmowego G (żółty karzeł), położona w gwiazdozbiorze Feniksa, odległa o 910 lat świetlnych od Ziemi. Posiada jedną znaną planetę – WASP-5 b.
Układ planetarny.
W roku 2007 odkryto krążącą wokół WASP-5 planetę WASP-5 b. Odkrycia dokonano metodą tranzytu w ramach programu SuperWASP.

</doc>
<doc id="1496667" url="https://pl.wikipedia.org/wiki?curid=1496667" title="Budweis">
Budweis



</doc>
<doc id="1496685" url="https://pl.wikipedia.org/wiki?curid=1496685" title="Start (album)">
Start (album)

Start – drugi album zespołu Rh+ wydany w 2008 roku przez wytwórnię My Music. Zawiera jedenaście kompozycji w stylistyce rock i ska.

</doc>
<doc id="1496687" url="https://pl.wikipedia.org/wiki?curid=1496687" title="Józef Jabłonowski (zm. 1821)">
Józef Jabłonowski (zm. 1821)

Józef Jabłonowski herbu Grzymała, (zm. 1821), starosta korsuński i wiślicki, dziedzic połowy zamku kamienieckiego, miejsca akcji "Zemsty" Aleksandra Fredry. 
Życiorys.
Syn Rocha Michała Jabłonowskiego (ok. 1712–1780), starosty wiślickiego, i księżnej Katarzyny Ossolińskiej (zm. 1796). 
Żoną jego była Maria Świdzińska (zm. 1830) – kasztelanka radomska (córka Michała Świdzińskiego). 
Miał z nią pięcioro dzieci: 
Józef Jabłonowski odziedziczył w 1796 r. po ojcu Rochu zamek Odrzykoń, gdzie przez długi czas stacjonowały oddziały konfederatów, i Korczynę. 
Za jego zgodą w latach 1807–1809 przystąpiono do rozbiórki muru otaczającego dziedziniec wschodni zamku. Syn jego – Leon Jabłonowski – odziedziczył Odrzykoń i przyległe miejscowości: Bratkówkę, Krościenko, Czarnorzeki, Krasne.

</doc>
<doc id="1496694" url="https://pl.wikipedia.org/wiki?curid=1496694" title="NGC 7009">
NGC 7009

NGC 7009 (Mgławica Saturna) – mgławica planetarna znajdująca się w konstelacji Wodnika. Została odkryta 7 września 1782 roku przez Williama Herschela. Mgławica ta według różnych szacunków znajduje się w odległości od 2000 do 4000 lat świetlnych od Ziemi.
Swoją drugą nazwę NGC 7009 zawdzięcza kształtowi, który w większym powiększeniu przypomina planetę Saturn. W środku mgławicy znajduje się jasno świecąca kolorowa chmura gazowa otaczająca gwiazdę centralną. Gwiazda ta stosunkowo niedawno odrzuciła zewnętrzne warstwy swojej atmosfery, a następnie je rozświetliła, nadając charakterystyczne kolory. Mgławica została wyrzeźbiona przez wcześniej odrzuconą materię, która ograniczała późniejszy wiatr gwiazdowy. Nieco dalej od centrum, po bokach mgławicy, wzdłuż dłuższej osi widoczne są dwie czerwone wypustki uformowane z dość rzadkiego gazu.

</doc>
<doc id="1496700" url="https://pl.wikipedia.org/wiki?curid=1496700" title="Mgławica Saturn">
Mgławica Saturn



</doc>
<doc id="1496706" url="https://pl.wikipedia.org/wiki?curid=1496706" title="Gus Chambers">
Gus Chambers



</doc>
<doc id="1496709" url="https://pl.wikipedia.org/wiki?curid=1496709" title="Czarniecka Góra (przystanek kolejowy)">
Czarniecka Góra (przystanek kolejowy)

Czarniecka Góra – przystanek kolejowy w województwie świętokrzyskim, w Polsce. Na stacji zatrzymywały się pociągi jeżdżące na trasie ze Skarżyska-Kamiennej do Opoczna, Tomaszowa Mazowieckiego.
Historia.
Przystanek Czarniecka Góra powstał w 1927 na terenie wsi Czarna. W pewnym okresie posiadający również rangę stacji. Początkowo kasy biletowe mieściły się w starych wagonach (po prawej stronie drogi jadąc w kierunku Koziej Woli i po lewej stronie toru jadąc w kierunku Skarżyska-Kamiennej), a w 1938 rozpoczęła się budowa obecnego dworca. Stacja posiadała mijanki, wraz z nastawniami, oraz sygnalizacją w postaci semaforów. Do dziś zachował się budynek dworca Czarniecka Góra, wraz z toaletą i peronem. Do 2004 w budynku znajdowała się kasa biletowa i poczekalnia, zamknięte wraz z redukcją liczby pociągów.
Ruch pasażerski.
Do 2004 kursowało 6 par pociągów. Wraz z redukcją liczby pociągów z 12 do 4 nastąpiła również zmiana składów na 2 wagony typu 120A, albo niebiesko – żółte piętrusy ciągnięte przez SU42. Do 2009 kursowały pociągi relacji Skarżysko-Kamienna – Tomaszów Mazowiecki, a do 2008 również pociąg w relacji Łódź Fabryczna – Skarżysko-Kamienna. Od 1 sierpnia 2009 zawieszono kursowanie dwóch par pociągów osobowych. Od tej pory linia ma jedynie charakter towarowy.

</doc>
<doc id="1496711" url="https://pl.wikipedia.org/wiki?curid=1496711" title="Konstanty Moldenhawer">
Konstanty Moldenhawer

Konstanty Włodzimierz Moldenhawer (ur. 11 stycznia 1889 w Warszawie, zm. 24 listopada 1962 w Poznaniu) – polski fitogenetyk.
Życiorys.
Syn Aleksandra Edwarda Konstantego Moldenhawera, sędziego okręgowego, i Amalii Janiny z Ostrowskich, jego bratem był prawnik Józef Moldenhawer. Ukończył szkołę Edwarda Rontalera, a następnie wyjechał do Wrocławia, gdzie studiował rolnictwo na tamtejszym uniwersytecie. W 1911 uzyskał dyplom agronoma i odbył roczną praktykę rolną na Dolnym Śląsku, od 1912 pracował w firmie „K. Buszczyński &amp; M. Łążowski” w Niemierczu na Podolu. W 1914 objął etat asystenta prof. Kazimierza Miczyńskiego w Akademii Rolniczej w Dublanach, następnie współpracował z prof. Marianem Raciborskim. W 1919 wyjechał do Warszawy, gdzie przez rok był asystentem w Sekcji Nasiennej Centralnego Towarzystwa Rolniczego. Od 1920 był adiunktem w Katedrze Uprawy Roli i Roślin Uniwersytetu Poznańskiego, rok później przedstawił pracę doktorską i uzyskał tytuł doktora nauk rolniczych. W 1925 uzyskał na Wydziale Rolniczym Uniwersytetu Jagiellońskiego tytuł doktora habilitowanego w dziedzinie genetyki i hodowli roślin, a następnie pracował w majątku Wapno, gdzie pracował dla zakładów „Solvay”. Równocześnie powierzono mu funkcję kierownika sekcji nasiennictwa w Pomorskiej Izbie Rolniczej w Toruniu, w 1930 przeprowadził się do Motycza, gdzie pracował w Stacji Hodowli Nasion Buraka Cukrowego. Od 1935 zasiadał w działającej przy Ministrze Skarbu Komisji Klasyfikacji Gruntów Ornych, ale po dwóch latach ponownie zamieszkał w Poznaniu, gdzie powierzono mu etat docenta i funkcję kierownika Katedry Genetyki i Hodowli Roślin Uniwersytetu Poznańskiego. Po wybuchu II wojny światowej okupanci przeprowadzili we wrześniu 1939 akcję wysiedlania ludności z Poznania, Konstanty Moldenhawer wyjechał wówczas do Warszawy, gdzie pracował przy hodowli roślin. W 1945 powrócił do Poznania, gdzie na Uniwersytecie powierzono mu zorganizowanie przy Wydziale Rolniczo-Leśnym Katedry i Zakładu Genetyki i Hodowli Roślin, równocześnie został kierownikiem tego zakładu. Początkowo był docentem i wykładowcą kontraktowym, a od 1948 profesorem tytularnym. W 1951 Wydział Rolniczo-Leśny stał się samodzielną Wyższą Szkołą Rolniczą, trzy lata później Konstanty Moldenhawer został profesorem nadzwyczajnym, a w 1957 profesorem zwyczajnym. Rok wcześniej kierowana przez niego katedra zaczęła podlegać Wydziałowi Ogrodniczemu, pracował tam do przejścia na emeryturę w 1960. Od końca lat 40. współpracował z Instytutem Hodowli i Aklimatyzacji Roślin, gdzie kierował Zakładem Roślin Oleistych.
Dorobek naukowy Konstantego Moldenhawera stanowi ponad 200 prac naukowych z dziedziny genetyki roślin i paleobotaniki, doprowadził do wyodrębnienia 17 odmian oleistych roślin uprawnych. Został odznaczony został państwową nagrodą zespołową III stopnia /1952/ oraz Krzyżem Komandorskim Orderu Odrodzenia Polski.
Zmarł w Poznaniu, spoczywa w grobowcu rodzinnym na cmentarzu Powązkowskim w Warszawie (kwatera 72, rząd 5, grób 17/18).

</doc>
<doc id="1496713" url="https://pl.wikipedia.org/wiki?curid=1496713" title="Susłouch skalny">
Susłouch skalny

Susłouch skalny ("Otospermophilus variegatus") – gatunek gryzonia z rodziny wiewiórkowatych (Sciuridae), gatunek typowy rodzaju "Otospermophilus". Występuje w Meksyku i w południowo-zachodniej części USA. Wyróżniono 8 podgatunków.
Aby uchronić się przed atakami węży, wiewiórka ta (podobnie jak susłouch plamkowany ("O. beecheyi")) potrafi natrzeć swoje futro przeżutą przez siebie skórą grzechotnika maskując w ten sposób własny zapach.

</doc>
<doc id="1496720" url="https://pl.wikipedia.org/wiki?curid=1496720" title="Stąporków (stacja kolejowa)">
Stąporków (stacja kolejowa)

Stąporków – stacja kolejowa w Stąporkowie, w województwie świętokrzyskim, w Polsce. Na stacji zatrzymywały się pociągi jeżdżące na trasie ze Skarżyska-Kamiennej do Końskich, Opoczna i Tomaszowa Mazowieckiego.
Linia ta ma zostać zelektryfikowana, a ruch pociągów pasażerskich na stałe przywrócony.
12 grudnia 2021 roku przywrócono połączenie kolejowe Skarżysko-Kamienna − Tomaszów Mazowiecki.

</doc>
<doc id="1496729" url="https://pl.wikipedia.org/wiki?curid=1496729" title="Wólka Plebańska (przystanek kolejowy)">
Wólka Plebańska (przystanek kolejowy)

Wólka Plebańska – przystanek kolejowy w Wólce Plebańskiej, w województwie świętokrzyskim, w Polsce. Na przystanku zatrzymują się pociągi jeżdżące na trasie ze Skarżyska-Kamiennej do Opoczna, Tomaszowa Mazowieckiego i Łodzi.

</doc>
<doc id="1496732" url="https://pl.wikipedia.org/wiki?curid=1496732" title="Piotr Dąbrowski (lekkoatleta)">
Piotr Dąbrowski (lekkoatleta)

Piotr Dąbrowski (ur. 1 stycznia 1985) – polski lekkoatleta, specjalista od biegu na 800 metrów, młodzieżowy wicemistrz Europy w sztafecie 4 × 400 metrów (2007).
Reprezentował barwy WLKS Wrocław (2005–2009). Największym sukcesem Dąbrowskiego jest zdobycie srebrnego medalu podczas Młodzieżowych Mistrzostw Europy w Lekkoatletyce rozgrywanych w lipcu 2007 w Debreczynie na Węgrzech. Biegł on na trzeciej zmianie w polskiej sztafecie 4x400 metrów, i razem z kolegami (kolejno: Grzegorz Klimczyk, Patryk Baranowski oraz Kacper Kozłowski) zajęli drugie miejsce przegrywając jedynie z Rosjanami. Z początkiem 2008 Dąbrowski zaczął trenować głównie pod kątem biegania na dystansie 800 metrów, co zaowocowało poprawieniem w tym roku rekordu życiowego o około 2 sekundy i dawało nadzieję na dalszą progresję wyników w tej konkurencji. Po sezonie 2009 zakończył jednak karierę. Absolwent Zespołu Szkół nr 4 w Wałbrzychu

</doc>
<doc id="1496733" url="https://pl.wikipedia.org/wiki?curid=1496733" title="Strzelcy cesarscy">
Strzelcy cesarscy

Dwie formacje austro-węgierskie:

</doc>
<doc id="1496735" url="https://pl.wikipedia.org/wiki?curid=1496735" title="Zatonie (Bogatynia)">
Zatonie (Bogatynia)

Zatonie (do 1945 ) – dzielnica Bogatyni (od 1973), niedaleko Turoszowa.
Historia.
Najstarsza znana wzmianka o miejscowości pochodziła z 1303. W latach 1319–1346 leżała w granicach piastowskiego księstwa jaworskiego, jednego z polskich księstw dzielnicowych na Dolnym Śląsku. Pierwsza kopalnia węgla brunatnego powstała w Zatoniu w 1870.
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="1496738" url="https://pl.wikipedia.org/wiki?curid=1496738" title="Sołtyków (przystanek kolejowy)">
Sołtyków (przystanek kolejowy)

Sołtyków – przystanek kolejowy w Sołtykowie, w województwie świętokrzyskim, w Polsce. Na przystanku zatrzymują się pociągi osobowe jeżdżące na trasie ze Skarżyska-Kamiennej do Opoczna, Tomaszowa Mazowieckiego, Koluszek i Łodzi Fabrycznej.

</doc>
<doc id="1496739" url="https://pl.wikipedia.org/wiki?curid=1496739" title="Strzelcy krajowi">
Strzelcy krajowi



</doc>
<doc id="1496741" url="https://pl.wikipedia.org/wiki?curid=1496741" title="Pożoń">
Pożoń



</doc>
<doc id="1496742" url="https://pl.wikipedia.org/wiki?curid=1496742" title="Trifon Zarezan">
Trifon Zarezan

Trifon Zarezan (właśc. Dzień Świętego Tryfona) – święto wina, obchodzone w Bułgarii i lokalnie w innych państwach bałkańskich (m.in. w Serbii), mające prawdopodobnie swój początek w kulcie Dionizosa. Nazwa święta pochodzi od imienia chrześcijańskiego świętego – Tryfona.
Obchody.
Trifon Zarezan obchodzone jest 1 lutego według kalendarza juliańskiego, czyli 14 lutego według kalendarza gregoriańskiego. Ze względu na drugą datę jest współcześnie często traktowane w Bułgarii jako rodzima alternatywa dla Walentynek.
W okolicach Ruse, Razgradu, Welika Tyrnowa, Plewenu i Wracy obchody Trifon Zarezan mają swój lokalny, specyficzny kształt. Wybierany jest tam „Car Winnic”, którym jest zamożny właściciel winnicy. Jeżeli nastąpi urodzaj podczas jego panowania, zostaje on wybrany ponownie na Cara w latach następnych. „Car” jest najważniejszą osobą podczas święta, do niego należy obowiązek podcinania i sławienia winorośli, a z winnic do wsi mężczyźni niosą go na swoich ramionach i chodzą po domach, gdzie każdy gospodarz częstuje ich winem. Święto kończy się wspólną biesiadą w domu „Cara”.
Zwyczaje.
Podstawowy obrządek tego święta, czyli podcinanie winorośli, wykonywane jest głównie przez mężczyzn, właścicieli winnic i ma przypominać o nadchodzącej wiośnie. Obecnie święto wygląda w sposób następujący: po specjalnej, świątecznej liturgii w cerkwi, hodowcy winorośli udają się grupami do winnic, prowadząc ze sobą muzyka. Każdy z nich ma świeżo upieczoną pitę, tutmanik, ugotowaną kurę lub nadenicę, pieczoną łukankę, byrkani jajca, wino oraz obecnie także buteleczkę święconej wody. Każdy bez wyjątku hodowca odcina ze swoich winorośli kilka pędów z jednego lub trzech krzewów, wybranych pośrodku albo na rogach swojej winnicy i polewa odcięte miejsca gałązek winem. Przypomina w ten sposób winorośli, że jej głównym przeznaczeniem jest obdarowanie gospodarza dużą ilością, dorodnych winogron na wino. Obecnie także święci się winnice wodą święconą, aby uchronić ją przed chorobami, szkodnikami i złymi mocami. Ta część obrzędu pochodzi najprawdopodobniej z omywania winnic po zimie.
Po odcięciu gałązek mężczyźni zwijają w wianki, które kładą na swych czapkach lub przerzucają je przez ramię i niosą do domu, gdzie kładą je w szczególnym miejscu (obecnie przy domowej ikonie). Po obrzędzie podcinania w winnicy następuje wspólna biesiada i tańce. Resztę dnia spędza się na wzajemnych wizytach, częstując się winem. Święto tradycyjnie kończy się w karczmie, gdzie zbierają się wieczorem wszyscy mężczyźni.

</doc>
<doc id="1496744" url="https://pl.wikipedia.org/wiki?curid=1496744" title="Gilów (przystanek kolejowy)">
Gilów (przystanek kolejowy)

Gilów – przystanek kolejowy w Gilowie, w województwie świętokrzyskim, w Polsce. Na stacji zatrzymują się pociągi jeżdżące na trasie ze Skarżyska-Kamiennej do Opoczna i Tomaszowa Mazowieckiego.

</doc>
<doc id="1496745" url="https://pl.wikipedia.org/wiki?curid=1496745" title="Trzciniec (Bogatynia)">
Trzciniec (Bogatynia)

Trzciniec (do 1945 ) – dzielnica Bogatyni (od 1973).
Historia.
W XIII wieku powstał tu gotycki zamek, po raz pierwszy wzmiankowany w 1262. W 1319 przeszedł w ręce króla czeskiego Jana Luksemburskiego, który w tym samym roku przekazał go księciu Henrykowi I jaworskiemu z dynastii Piastów, tym samym znalazł się w granicach księstwa jaworskiego, jednego z polskich księstw dzielnicowych na Dolnym Śląsku, po czym w 1346 ponownie przypadł Czechom. Od 1389 prywatna wieś szlachecka. Zamek jako siedziba rozbójników został zniszczony w 1399 przez siły Związku Sześciu Miast. Od 1494 do 1547 i ponownie od 1554 wieś należała do pobliskiego miasta Żytawa.
Zabytki.
Ruiny gotyckiego zamku z XIII wieku, który już w 1399 roku został zniszczony i od tego czasu pozostaje w ruinie. Zachowały się fragmenty murów i fosy. W dzielnicy stare domy mieszkalne murowane, drewniane i szachulcowe, niektóre o konstrukcji przysłupowej, większość z XVIII i XIX wieku.

</doc>
<doc id="1496752" url="https://pl.wikipedia.org/wiki?curid=1496752" title="Bliżyn (stacja kolejowa)">
Bliżyn (stacja kolejowa)

Bliżyn – stacja kolejowa w Bliżynie, w województwie świętokrzyskim, w Polsce. Stację otwarto w 1885 roku, jako część kolei Iwangorodzko-Dąbrowskiej. Do 1 sierpnia 2009 roku na stacji zatrzymywały się pociągi jeżdżące na trasie ze Skarżyska-Kamiennej do Opoczna i Tomaszowa Mazowieckiego. W czwartym kwartale 2021 stacja została zmodernizowana (peron 150 m długości, 4 m szerokości, 76 cm wysokości wraz z ciągiem komunikacyjnym do przejazdu, wygrodzeniem. Peron wyposażony został w wiatę, ławki, kosze na śmieci oraz tablice i gabloty informacyjne.Są także 3 stojaki na rowery. W ramach prac kompleksowo wymieniona została nawierzchni przejazdu kat. A. w torze nr. 1 wraz z asfaltowaniem, powstał chodnik przez przejazd kolejowy łączący obie części ul. Szydłowieckiej). Wykonawca na stacji Bliżyn zrealizował roboty rozbiórkowe toru nr 1 na łącznej długości 782 metrów. Zerwana została stara nawierzchnia torowa, zabrane stare drewniane podkłady. W to samo miejsce wyłożono geowłóknina, warstwa wzmacniająca z niesortu oraz tłucznia wraz z nowymi podkładami strunobetonowymi. Zgodnie z harmonogramem prace miały zakończyć się do 14 września 2021 r.. Ostatecznie prace zakończyły się w grudniu 2021 r.
Od 12 grudnia 2021 roku odcinek linii kolejowej nr 25 na którym znajduje się stacja jest ponownie otwarty dla ruchu osobowego w kierunkach: Skarżysko - Kamienna, Końskie, Opoczno, Tomaszów Mazowiecki, Koluszki, Łódź Kaliska.
Stacja wyposażona jest w trzy tory główne. Posiada ponadto tory boczne, m.in. do nieczynnej bocznicy zakładu przetwórstwa węgla oraz do rampy z magazynem (częściowo rozebrane).
Obecnie na stacji funkcjonuje nastawnia dysponująca Bl, znajdująca się w budynku dworca, z której obsługiwane są wszystkie rozjazdy w obrębie stacji, a także rogatki na przejeździe kolejowo-drogowym przebiegającym przez tory stacyjne. Nastawnie wykonawcze Bl1 i Bl2, znajdujące się odpowiednio przy zachodniej i wschodniej głowicy rozjazdowej stacji, zostały rozebrane w ramach prac modernizacyjnych w 2021 roku. Stacja wyposażona jest w semafory i tarcze świetlne oraz rozjazdy sterowane elektrycznie.

</doc>
<doc id="1496759" url="https://pl.wikipedia.org/wiki?curid=1496759" title="Pusta Wielka">
Pusta Wielka

Pusta Wielka (1061 m) – szczyt w Beskidzie Sądeckim, w południowej części Pasma Jaworzyny. Znajduje się w bocznym, najdłuższym grzbiecie tego pasma. Grzbiet ten odbiega od Runka (1080 m) w południowo-zachodnim kierunku i poprzez Jaworzynkę (1001 m), Pustą Wielką i Zubrzy Wierch (870 m) opada do doliny Popradu w Żegiestowie-Zdroju.
Z zachodnich stoków spływa Baraniecki Potok (dopływ Wierchomlanki), z południowych Żegiestowski Potok i Milik (obydwa uchodzą do Popradu). Pusta Wielka jest zalesiona, ale pod jej wierzchołkiem, na południowej stronie znajduje się duża, zarastająca polana. Polany, ale poza szlakiem znajdują się również na stokach zachodnich. Na opadających do Szczawnika stokach wschodnich znajduje się duża polana z wyciągami narciarskimi. Dawniej polan i obszarów bezleśnych było dużo więcej, jednakże po wysiedleniu w 1947 Łemków zamieszkujących dawniej te okolice użytkowane przez nich polany zostały zalesione, lub samorzutnie zarastają lasem.
Znajduje się na obszarze Popradzkiego Parku Krajobrazowego. Ponadto na północnych stokach znajduje się rezerwat przyrody Wierchomla chroniący starodrzew bukowo-jodłowy oraz piaskowcowe skałki. Około 50 m po zachodniej stronie szczytu znajduje się w skałach nieduża grota (3 m długości).

</doc>
<doc id="1496761" url="https://pl.wikipedia.org/wiki?curid=1496761" title="Autosan Wetlina City">
Autosan Wetlina City



</doc>
<doc id="1496770" url="https://pl.wikipedia.org/wiki?curid=1496770" title="U-552">
U-552

U-552 – niemiecki okręt podwodny (U-Boot) typu "VII C" z okresu II wojny światowej. Okręt wszedł do służby w 1940. 
Jeden z najbardziej skutecznych U-bootów; w ciągu trzech lat służby zatopił 30 jednostek o łącznej pojemności 163 756 BRT. Był uczestnikiem dwóch kontrowersyjnych zdarzeń: storpedowania w październiku 1941 amerykańskiego niszczyciela USS "Reuben James" oraz zatopienia ogniem artyleryjskim frachtowca SS "David H. Atwater" w kwietniu 1942.
Historia.
Zamówienie na budowę okrętu zostało złożone w stoczni Blohm &amp; Voss w Hamburgu. Rozpoczęcie budowy okrętu miało miejsce 1 grudnia 1939. Wodowanie nastąpiło 14 września 1940, wejście do służby 4 grudnia 1940.
Po dwumiesięcznym szkoleniu załogi, okręt pod dowództwem Ericha Toppa udał się do bazy morskiej w Kilonii. 13 lutego 1941 wyruszył w swój pierwszy patrol bojowy u zachodnich wybrzeży Wielkiej Brytanii; w jego trakcie zatopiono brytyjski zbiornikowiec i islandzki trawler rybacki. Kolejną bazą U-552 stało się francuskie Saint-Nazaire, co umożliwiło łatwiejszy dostęp do wód Oceanu Atlantyckiego i odbywanie dłuższych rejsów w celu zwalczania alianckich konwojów morskich. Podczas dwóch patroli (wiosna 1941) zatopił 5 i uszkodził jeden frachtowiec z konwojów pływających pomiędzy Stanami Zjednoczonymi a Irlandią. Dalsze 3 patrole odbywały się na środkowym Atlantyku, zatopiono 4 statki handlowe.
30 października U-552 storpedował stary amerykański niszczyciel USS "Reuben James", płynący w eskorcie konwoju HX-156. Wtórny wybuch bomb głębinowych na pokładzie okrętu zabił większość rozbitków znajdujących się wodzie (zginęło 115 z 160 członków załogi, w tym wszyscy oficerowie). USS "Reuben James" był pierwszym amerykańskim okrętem zatopionym podczas II wojny światowej, miało to miejsce jednak przed oficjalnym przystąpieniem USA do wojny. Incydent wywołał wybuch wściekłości w Stanach Zjednoczonych, mimo że nie był przyczyną przystąpienia do wojny, miał udział w przyspieszeniu przygotowań.
W 1942 U-552 brał udział w zwalczaniu żeglugi u wschodnich wybrzeży USA. Podobnie jak inne niemieckie okręty podwodne, odnosił znaczne sukcesy z powodu braku przeciwdziałania przeciwnika – podczas 3 rejsów w pierwszej połowie 1942 roku zatopił 13 jednostek. 2 kwietnia dokonano nocnego ataku na stary parowiec SS "David H. Atwater". Jednostka, ostrzelana bez ostrzeżenia z działa i broni przeciwlotniczej, szybko zaczęła tonąć. 
Pociski zabijały marynarzy opuszczających pokład, trafiały w tratwy ratunkowe i znajdujących się na nich rozbitków; przeżyło jedynie 3 z 27-osobowej załogi. Nie jest jasne czy ostrzelanie tratw był zamierzone czy też było niezamierzoną konsekwencją nocnego ataku. 
Po kolejnych dwóch patrolach (zatopiono 4 statki) oraz dokonaniu napraw uszkodzeń spowodowanych przez wzburzone morze, awansowanego Toppa zastąpił Kapitänleutnant Klaus Popp.
W późniejszym okresie, podobnie jak cała U-Bootwaffe, U-552 nie odnosił już spektakularnych sukcesów. Odbywał rejsy bojowe u wybrzeży Hiszpanii, Portugalii i Afryki; skierowany do działań przeciwko siłom inwazyjnym w Północnej Afryce (operacja Torch), nie zdołał pokonać Cieśniny Gibraltarskiej. Podczas dwóch patroli w 1943 nie zatopiono ani jednej nieprzyjacielskiej jednostki; 27 maja bomby głębinowe zrzucone przez Liberatora Royal Air Force spowodowały poważne uszkodzenia i konieczność dokonania czteromiesięcznego remontu.
W 1944 okręt odbył ostatni, również bezowocny, patrol bojowy. W kwietniu przeniesiono go do 22. Szkolnej Flotylli, gdzie służył prawie do końca wojny. 2 maja 1945 w Wilhelmshaven załoga dokonała samozatopienia okrętu, by zapobiec dostaniu się go w ręce nieprzyjaciela (operacja Regenbogen).

</doc>
<doc id="1496773" url="https://pl.wikipedia.org/wiki?curid=1496773" title="Lista starostów krośnieńskich">
Lista starostów krośnieńskich



</doc>
<doc id="1496774" url="https://pl.wikipedia.org/wiki?curid=1496774" title="Brzask (przystanek kolejowy)">
Brzask (przystanek kolejowy)

Brzask – przystanek kolejowy w Wołowie, w województwie świętokrzyskim, w Polsce. Zlokalizowany jest tuż przy granicy administracyjnej miasta Skarżyska-Kamiennej z gminą Bliżyn. Od 1 sierpnia 2009 roku odcinek Skarżysko-Kamienna - Tomaszów Maz. linii kolejowej nr 25, na której leży przystanek Brzask była nieczynna dla pociągów osobowych. Przed 2009 na przystanku Brzask zatrzymywały się pociągi jeżdżące na trasie ze Skarżyska-Kamiennej do Opoczna, Tomaszowa Mazowieckiego oraz Łodzi Fabrycznej. W czwartym kwartale 2021 roku na przystanku została wymieniona nawierzchnia. 12 grudnia 2021 roku wraz z ponownym otwarciem odcinka Skarżysko-Kamienna – Tomaszów Mazowiecki przystanek został otwarty dla ruchu osobowego.

</doc>
<doc id="1496776" url="https://pl.wikipedia.org/wiki?curid=1496776" title="Rejon baranowski">
Rejon baranowski

Rejon baranowski – jednostka administracyjna wchodząca w skład obwodu żytomierskiego Ukrainy.
Rejon został utworzony w 1936 roku. Jego powierzchnia wynosi 1000 km2, a ludność liczy około 40 tysięcy mieszkańców. Siedzibą władz rejonowych jest Baranówka.
Na terenie rejonu znajduje się 5 osiedlowych rad i 15 silskich rad, obejmujących 57 wsi.
Demografia.
Skład narodowościowy rejonu w 2001 roku według ukraińskiego spisu powszechnego:

</doc>
<doc id="1496787" url="https://pl.wikipedia.org/wiki?curid=1496787" title="Vasile Diba">
Vasile Diba



</doc>
<doc id="1496788" url="https://pl.wikipedia.org/wiki?curid=1496788" title="Vasile Dîba">
Vasile Dîba

Vasile Dîba (ur. 24 lipca 1954) – rumuński kajakarz. Wielokrotny medalista olimpijski.
W Montrealu zwyciężył w jedynkach w wyścigu na 500 metrów, na dwukrotnie dłuższym dystansie był trzeci. W w Moskwie zdobył brąz na 500 metrów, a w czwórce zajął drugie miejsce. Brał udział w IO w Los Angeles. Stawał na podium mistrzostw świata, m.in. zwyciężał w jedynce w 1977 i 1978.

</doc>
<doc id="1496792" url="https://pl.wikipedia.org/wiki?curid=1496792" title="Kinestezja">
Kinestezja



</doc>
<doc id="1496793" url="https://pl.wikipedia.org/wiki?curid=1496793" title="Edward Szczęsnowicz">
Edward Szczęsnowicz

Edward Nikołajewicz Szczęsnowicz, ros. Эдуард Николаевич Щенснович (ur. w Archangielsku, zm. w Sankt Petersburgu) – oficer Marynarki Wojennej Imperium Rosyjskiego narodowości polskiej, wiceadmirał. Odznaczył się, dowodząc pancernikiem „Retwizan” podczas walk o Port Artur w czasie wojny rosyjsko-japońskiej.
Życiorys.
Był synem polskiego szlachcica Mikołaja, zesłanego do Archangielska za udział w powstaniu listopadowym i służącego tam następnie przy budowie okrętów. Edward urodził się roku w Archangielsku. W 1862 jego ojciec został przeniesiony do bazy morskiej Kronsztad koło Sankt Petersburga.
Początek służby.
Od 1867 Edward Szczęsnowicz uczył się w Szkole Morskiej w Petersburgu, pływając też w ramach szkoły na okrętach na Bałtyku (staż służby w marynarce – od 1869). W latach 1871–1873 w stopniu gardemaryna (podchorążego) uczestniczył w prawie dwuipółletnim rejsie szkolnym na Pacyfik na kliperze „Żemczug” (był to przywilej dla najlepszych uczniów Szkoły Morskiej). Po powrocie awansował na pierwszy stopień oficerski miczmana (ze starszeństwem od 1872).
Następnie służył czynnie w rosyjskiej marynarce wojennej, początkowo od 1873 na monitorze „Smiercz” na Bałtyku. Szybko zaczął się specjalizować w nowoczesnych broniach – w 1876 ukończył roczny kurs torpedowo-minowy, służąc w tym czasie na monitorze szkolnego oddziału torpedowo-minowego „Czarodiejka”, po czym pozostał w dalszej służbie na tym monitorze jako oficer topedowo-minowy. W styczniu 1877 awansował na lejtnanta, a w kwietniu został oficerem flagowym zespołu okrętów szkolnych. Specjalizował się dalej w dziedzinie broni torpedowo-minowej, pisząc artykuły w prasie wojskowej i podręcznik w 1880, a następnie dalsze prace na ten temat. W grudniu 1880 objął pierwsze dowództwo – kanonierki „Opyt” (od 1883 przemianowanej na „Mina”), na której prowadzono próby broni torpedowej i którą dowodził do 1885. Za zasługi w rozwoju broni torpedowej został w 1878 odznaczony Orderem św. Stanisława III klasy, w 1881 Orderem św. Anny III klasy, a później w 1890 Orderem św. Stanisława II klasy.
W 1886 w Wielkiej Brytanii sprawował nadzór nad budową torpedowca „Wyborg” (pierwszy duży torpedowiec zamówiony przez Rosję), po czym dowodził nim od października 1886 do maja 1887 podczas przejścia do Kronsztadu oraz prób morskich. W styczniu 1887 awansował na kapitana 2. rangi (komandor porucznik), po czym do 1890 służył jako starszy oficer flagowy przy dowódcy eskadry ćwiczebnej Szkoły Morskiej, opracowując w tym czasie koncepcje teoretyczne obrony Bałtyku przed flotą niemiecką siłami torpedowymi. Z uwagi na konieczność we flocie carskiej odbycia stażu na różnych stanowiskach do dalszych awansów, od listopada 1890 dowodził kanonierką „Wichr”, w 1892 transportowcem „Siekstant”, w 1893 monitorem „Kołdun”, w 1894 kanonierką torpedową „Wojewoda”, a w marcu 1895 na krótko krążownikiem 2. klasy „Zabijaka" na Oceanie Spokojnym. Od marca 1895 pełnił stanowiska na lądzie w bazie we Władywostoku. W 1896 powrócił na Bałtyk i dowodził od maja monitorem „Tifon”, a od lipca kanonierką torpedową „Wojewoda”. Od października 1897 do maja 1898 dowodził na Morzu Śródziemnym kanonierką „Grozjaszczyj”. W tym samym 1898 podjął studia w Akademii Morskiej i ożenił się z Polką Jadwigą Zmaczyńską. Pod koniec roku został wysłany do Filadelfii w USA w celu kierowania komisją nadzorującą budowę okrętów dla Rosji w stoczni W. Crampa.
Wojna rosyjsko-japońska.
W 1899 Szczęsnowicz został dowódcą nowo zbudowanego w Filadelfii pancernika „Retwizan”. Nosił wówczas stopień kapitana 1. rangi (komandor). Przybył na nim do Rosji, a następnie w październiku 1902 wypłynął do nowej bazy Port Artur na Oceanie Spokojnym, gdzie wszedł w skład Eskadry Pacyfiku (późniejszej I Eskadry Pacyfiku). Dowodził „Retwizanem” w walkach wokół Port Artur podczas wojny rosyjsko-japońskiej. W otwierającym wojnę niespodziewanym ataku japońskich torpedowców 8 lutego 1904 „Retwizan” został uszkodzony i osadzony na mieliźnie, skąd w ciągu następnego miesiąca odpierał kolejne ataki japońskie. Za odparcie ataku niszczycieli i statków mających zablokować wejście do portu został 14 marca 1904 odznaczony z rozkazu cara Orderem św. Jerzego IV klasy, jako pierwszy z oficerów eskadry z Port Artur. Był zwolennikiem aktywnego wykorzystania eskadry portarturskiej. Po naprawie pancernika Szczęsnowicz aktywnie nim dowodził, przede wszystkim 10 sierpnia 1904 w bitwie na Morzu Żółtym, w toku której zwrócił się pancernikiem w stronę okrętów japońskich, pozorując zamiar taranowania i odciągając uwagę od uszkodzonych okrętów eskadry; sam Szczęsnowicz został w tej bitwie lekko ranny w brzuch. Po porażce w bitwie, w obliczu ogólnego upadku morale obrońców, także i Szczęsnowicz poparł dalsze używanie eskadry tylko do wsparcia wojsk lądowych. Według oficjalnego wykazu brał udział w 11 starciach z flotą japońską. Po kapitulacji Port Artur dostał się do niewoli japońskiej, lecz w kwietniu 1905 otrzymał awans na kontradmirała. Sporządził później obszerny raport o przebiegu obrony i błędach popełnionych w organizacji i dowodzeniu eskadrą ("Pławanije eskadriennogo bronienosca Rietwizan 1902–1904 gg").
Dalsza służba.
Po powrocie z niewoli przez pewien czas pozostawał bez stałego przydziału, tymczasowo zarządzając pływaniem podwodnym na Bałtyku. Mimo tymczasowości zaangażował się w rozwój nowego obiecującego rodzaju broni i wniósł duży wkład w organizację rosyjskiego pływania podwodnego na Bałtyku. Utworzył zespół szkolny pływania podwodnego, inicjował też opracowanie regulaminów i instrukcji. W kwietniu 1907 został uhonorowany złotą szablą „Za Męstwo” przy obronie Port Artur, lecz z niejasnych przyczyn został następnie zwolniony z dowodzenia zespołem szkolnym pływania podwodnego.
Pod koniec 1907 Szczęsnowicz objął stanowisko młodszego flagmana Floty Bałtyckiej. Istotnym dla jego kariery okazał się jego udział w listopadzie 1907 w funkcji oskarżyciela z ramienia floty w procesie oficerów obwinionych o uszkodzenie na skałach carskiego jachtu „Sztandart” (późniejszy stawiacz min „Marti”) z carską rodziną na pokładzie. Oskarżając ostro przygotowanie oficerów, służbę hydrograficzną i nawigatorów, Szczęsnowicz naraził się dowództwu floty i wkrótce został odsunięty od służby morskiej (główni obwinieni zostali ukarani naganą, lecz uniewinnieni po odwołaniu się). W grudniu 1908 Szczęsnowicz został dowódcą szkolnego oddziału torpedowców, na okręcie flagowym „Jewropa”, jednakże w 1909, awansowany na wiceadmirała, został skierowany na lądowe stanowisko członka Rady Admiralicji. Wkrótce potem zmarł roku, pochowany na rzymskokatolickim Cmentarzu Wyborgskim w Sankt Petersburgu (nieistniejącym obecnie).
Nie miał dzieci. Miał brata Aleksandra (ur. 1845), również służącego we flocie rosyjskiej, oraz siostrę Emilię (ur. 1847).

</doc>
<doc id="1496794" url="https://pl.wikipedia.org/wiki?curid=1496794" title="Propriocepcja">
Propriocepcja

Propriocepcja, kinestezja, zmysł kinestetyczny, czucie głębokie – zmysł orientacji ułożenia części własnego ciała. Receptory tego zmysłu (proprioreceptory) ulokowane są w mięśniach, ścięgnach i stawach. Dostarczają mózgowi informacji o tonusie mięśniowym. Dzięki temu zmysłowi mózg wie, jak ułożone są kończyny bez patrzenia na nie.
Układ propriocepcji odbiera bodźce związane z uciskiem, rozciągnięciem, ustawieniem i ruchem ciała wobec siebie. Prawidłowa integracja w obrębie tego układu jest niezbędna do dobrego rozwoju odruchów (rozwój reflektoryczny), planowania i prowadzenia ruchu, regulacji napięcia mięśniowego i koordynacji pracy mięśni, a także wyższych czynności umysłowych, przede wszystkim związanych ze schematem ciała. Niedostatek informacji proprioceptywnej może być częściowo kompensowany wzrokiem. Osoby, które mają uszkodzony układ czucia głębokiego (proprioceptywnego), dostarczają sobie więcej bodźców przez zwiększone napięcie mięśniowe (np. bardzo mocno trzymają ołówek) lub przez ruchy stereotypowe. Mają problemy zarówno ze stabilizacją, jak i dysocjacją, np. mają trudności w oddzielaniu pracy rąk od pracy tułowia podczas pisania.
Bez informacji o tym, jak zachowuje się ciało, koordynacja wzrokowo-ruchowa byłaby niemożliwa. Na przykład gdy wchodzimy po schodach, mózg musi otrzymywać dane o tym, czy stopa już stanęła na kolejnym stopniu, czy jest równo ułożona, czy można się na niej oprzeć. Dopiero wtedy wysyła informacje do drugiej nogi o tym, że ma się poruszyć, jednocześnie przenosi ciężar ciała na pierwszą nogę itd. Informacja zwrotna jest konieczna do sprawnego wykonywania skoordynowanych ruchów.
Za koordynację wzrokowo-ruchową odpowiedzialny jest móżdżek, który dostaje informacje także z błędnika błoniastego.
Informacje dostarczają receptory umieszczone w mięśniach i ścięgnach (proprioreceptory) oraz w stawach. Proprioreceptory informują o wzajemnych napięciach mięśni i ścięgien. Receptory umieszczone w stawach reagują na zmiany ciśnienia towarzyszące ruchom stawów.
Zmysł ten bywa niezwykle rozwinięty u osób niewidomych.
Pojęcie propriocepcji jest używane również w robotyce, w znaczeniu pobierania informacji generowanych przez system robota, pochodzących z wewnętrznych czujników i bez interakcji z otoczeniem.

</doc>
<doc id="1496796" url="https://pl.wikipedia.org/wiki?curid=1496796" title="Rejon brusyliwski">
Rejon brusyliwski

Rejon brusyliwski – jednostka administracyjna wchodząca w skład obwodu żytomierskiego Ukrainy. 
W 2017 roku liczył 15 093 mieszkańców. Powierzchnia rejonu wynosi 625 km², a na jego terytorium mieści się 36 wsi. Siedzibą władz rejonu jest Brusyliw.

</doc>
<doc id="1496802" url="https://pl.wikipedia.org/wiki?curid=1496802" title="Tybinka">
Tybinka

Tybinka – część siodła stanowiąca bok siodła z poduszką kolanową, o którą jeździec opiera kolano. 
Istnieją dwa rodzaje tybinek:
Ustawienie tybinek (niezmienne dla konkretnego siodła), wraz z budową siedziska, wpływa na dosiad jeźdźca i reguluje działanie pomocy jeździeckich, szczególnie łydek.

</doc>
<doc id="1496804" url="https://pl.wikipedia.org/wiki?curid=1496804" title="Femme Fatale (album Justyny Steczkowskiej)">
Femme Fatale (album Justyny Steczkowskiej)

Femme Fatale – siódmy studyjny album Justyny Steczkowskiej wydany w 2004 roku. Płyta dotarła do 34. miejsca listy OLiS w Polsce.
O albumie.
Na płycie można znalazły się przeboje kobiet nazywanych potocznie „femme fatale”. Są to między innymi piosenki Marilyn Monroe, Edith Piaf, Marleny Dietrich, Dalidy i Ewy Demarczyk. Album został wyprodukowany przez Mateusza Pospieszalskiego. "Femme Fatale" promowano koncertem Kobiety XX wieku.

</doc>
<doc id="1496811" url="https://pl.wikipedia.org/wiki?curid=1496811" title="Zofia Jabłonowska">
Zofia Jabłonowska

Zofia Jabłonowska herbu Grzymała, primo voto Skarbkowa, secundo voto Fredrowa (ur. 10 maja 1798, zm. 1 listopada 1882) – hrabianka, starościanka korsuńska, współdziedziczka zamku kamienieckiego i dóbr odrzykońskich oraz Korczyńskich.
Życiorys.
Urodziła się w rodzinie Józefa Jabłonowskiego.
W wieku 15 lat została wydana za mąż za starszego o 18 lat hrabiego – Stanisława Skarbka h. Awdaniec (1780–1848) – jednego z najbogatszych ludzi w Galicji.
W roku 1817 poznała we Lwowie, gdzie mąż jej był fundatorem teatru, komediopisarza Aleksandra Fredrę (1793–1876), który się w niej zakochał z wzajemnością od pierwszego wejrzenia.
Aleksander nie był akceptowany ani przez matkę Zofii, Marię Jabłonowską z d. Świdzińską, ani przez jej czterech braci, którymi byli:
8 listopada 1828 roku, po dziesięcioletnich staraniach o uzyskanie rozwodu, zawarła związek małżeński z Aleksandrem Fredrą w kościele w Korczynie, a wesele odbyło się w Krościenku Wyżnym koło Krosna.
Mieli syna Jana Aleksandra Fredrę, który podobnie jak ojciec był komediopisarzem, i córkę Zofię Ludwikę Cecylię Fredrównę (1837–1904), którą poślubił Jan Kanty Szeptycki, stając się właścicielem dóbr korczyńskich.
Zofia Szeptycka była matką m.in. metropolity greckokatolickiego Andrzeja Szeptyckiego, Stanisława Szeptyckiego, generała Wojska Polskiego, ostatniego rezydenta w rodzinnych dobrach odrzykońskich i korczyńskich i Klemensa Szeptyckiego MSU, błogosławionego Kościoła katolickiego.

</doc>
<doc id="1496814" url="https://pl.wikipedia.org/wiki?curid=1496814" title="POLSKA Gazeta Wrocławska">
POLSKA Gazeta Wrocławska



</doc>
<doc id="1496822" url="https://pl.wikipedia.org/wiki?curid=1496822" title="Cizeta Moroder V16T">
Cizeta Moroder V16T



</doc>
<doc id="1496825" url="https://pl.wikipedia.org/wiki?curid=1496825" title="Naga (album Justyny Steczkowskiej)">
Naga (album Justyny Steczkowskiej)

Naga – drugi album Justyny Steczkowskiej wydany w 1997 roku.
O albumie.
Płyta osiągnęła status złotej płyty, sprzedając się w ilości ponad 50 tysięcy sztuk. Album został wyprodukowany przez Grzegorza Ciechowskiego, podobnie jak jej debiutancki album "Dziewczyna Szamana". Płytę promowano czterema singlami, z których największą popularność zdobyły "Za dużo wiesz" i "Za karę".
Twórcy.
Kwartet smyczkowy w składzie:

</doc>
<doc id="1496826" url="https://pl.wikipedia.org/wiki?curid=1496826" title="K.u.k. Armee">
K.u.k. Armee



</doc>
<doc id="1496835" url="https://pl.wikipedia.org/wiki?curid=1496835" title="Herb Frankfurtu nad Menem">
Herb Frankfurtu nad Menem

Herb Frankfurtu nad Menem funkcjonujący w tej formie od 1936 r. przedstawia srebrnego jednogłowego orła w złotej koronie, ze szponami i dziobem w barwach złotej i szarej, zwrócony w prawo na czerwonym tle. Orzeł nawiązuje do cesarskiego orła z XIII wieku, orzeł z koroną symbolizuje uzależnienie od Rzeszy (cesarskie miasto, "Reichsstadt"). Pierwszy raz widzimy go w tej formie w 1540 na znaku papierni z Bonames.

</doc>
<doc id="1496837" url="https://pl.wikipedia.org/wiki?curid=1496837" title="Wektor powierzchni">
Wektor powierzchni

Wektor powierzchni – wektor (właściwie pseudowektor) o wartości równej polu powierzchni i o kierunku prostopadłym do tej powierzchni. Dla powierzchni o zorientowanym brzegu zwrot wektora powierzchni określa reguła śruby prawoskrętnej. Wektor ten można określić dla dowolnej płaskiej ograniczonej powierzchni
Przypadek nieskończenie małego wycinka powierzchni.
Jeżeli powierzchnia formula_2 jest zakrzywiona, można określić wektor powierzchni formula_3 dla nieskończenie małego wycinka tej powierzchni formula_4 (rys. 2).
Wektor zakreślanego pola.
Dla powierzchni zakreślanej przez wektor wodzący formula_5 dla niewielkiej zmiany tego wektora formula_6 można zapisać
czyli ostatecznie
Zastosowanie.
Wektor powierzchni, szczególnie w postaci różniczkowej, znalazł zastosowanie, m.in. w fizyce przy definiowaniu

</doc>
<doc id="1496839" url="https://pl.wikipedia.org/wiki?curid=1496839" title="Dekanat Myszków">
Dekanat Myszków

Dekanat Myszków – jeden z 36 dekanatów archidiecezji częstochowskiej. Znajduje się w regionie zawierciańskim.
Parafie.
W skład dekanatu wchodzi 8 myszkowskich parafii:

</doc>
<doc id="1496840" url="https://pl.wikipedia.org/wiki?curid=1496840" title="Mateusz Didenkow">
Mateusz Didenkow

Mateusz Didenkow (ur. 22 kwietnia 1987) – polski lekkoatleta, specjalizujący się w skoku o tyczce.
Kariera.
Międzynarodową karierę zaczynał w 2005 roku kiedy to zajął szóste miejsce w mistrzostwach Europy juniorów. Rok później uplasował się tuż za podium, na czwartej lokacje, podczas juniorskich mistrzostw świata. W 2007 roku był dziewiąty na młodzieżowym czempionacie Starego Kontynentu. Bez powodzenia (odpadł w eliminacjach) startował w halowych mistrzostwach Europy w 2009. Jedenaste miejsce przyniosły mu mistrzostwa Europy w Barcelonie (2010). Wicemistrz uniwersjady z 2011. W tym samym sezonie był 7. podczas mistrzostw świata. Z powodu urazu ścięgna Achillesa nie mógł wystartować na igrzyskach olimpijskich w Londynie (2012).
Dwukrotny złoty medalista mistrzostw Polski seniorów (Bydgoszcz 2009 i Bydgoszcz 2011) ma w dorobku także brązowy medal krajowego czempionatu (Poznań 2007). Dwa razy zajmował drugie miejsce (Spała 2008 i Spała 2009) oraz raz trzecie (Spała 2010) w halowych mistrzostwach Polski. Stawał na podium mistrzostw Polski juniorów oraz młodzieżowych mistrzostw kraju.

</doc>
<doc id="1496850" url="https://pl.wikipedia.org/wiki?curid=1496850" title="Tabory cesarskiej i królewskiej Armii">
Tabory cesarskiej i królewskiej Armii

Tabory cesarskiej i królewskiej Armii (niem. "die Traintruppe") - tabory (treny) cesarskiej i królewskiej Armii.
W latach 1910-1914 tabory cesarskiej i królewskiej Armii były zorganizowane w szesnastu dywizjonach (niem. "Traindivision"). Numery poszczególnych dywizjonów odpowiadały numerom korpusów na terytorium, których stacjonowały. W skład dywizjonu wchodziło od czterech do ośmiu szwadronów. 
W miejsce pięciu rozwiązanych komend pułków taborów utworzono sześć inspekcji taborów (niem. "Traininspizierende") z siedzibą w:
1 Dywizjon Taborów (niem. "Traindivision Nr. 1") w Krakowie (I Korpus)
2 Dywizjon Taborów (niem. "Traindivision Nr. 2") w Wiedniu (II Korpus)
3 Dywizjon Taborów (niem. "Traindivision Nr. 3") w Grazu, dzielnica VI Schönau (III Korpus)
4 Dywizjon Taborów (niem. "Traindivision Nr. 4") w Budapeszcie (IV Korpus)
5 Dywizjon Taborów (niem. "Traindivision Nr. 5") w Bratysławie (V Korpus)
6 Dywizjon Taborów (niem. "Traindivision Nr. 6") w Koszycach, węg. "Kassa" (VI Korpus)
7 Dywizjon Taborów (niem. "Traindivision Nr. 7") w Timișoarze węg. "Temesvár" (VII Korpus)
8 Dywizjon Taborów (niem. "Traindivision Nr. 8") w Pradze (VIII Korpus)
9 Dywizjon Taborów (niem. "Traindivision Nr. 9") w Jaromierzu niem. "Josephstadt" (IX Korpus)
10 Dywizjon Taborów (niem. "Traindivision Nr. 10") w Przemyślu (X Korpus)
11 Dywizjon Taborów (niem. "Traindivision Nr. 11") przy ul. Arciszewskiego we Lwowie (XI Korpus)
12 Dywizjon Taborów (niem. "Traindivision Nr. 12") w Sybinie, węg. "Nagyszeben" (XII Korpus)
13 Dywizjon Taborów (niem. "Traindivision Nr. 13") w Zagrzebiu (XIII Korpus)
14 Dywizjon Taborów (niem. "Traindivision Nr. 14") w Innsbrucku i Linzu (XIV Korpus)
15 Dywizjon Taborów (niem. "Traindivision Nr. 15") w Sarajewie (XV Korpus)
16 Dywizjon Taborów (niem. "Traindivision Nr. 16") w Mostarze (XVI Korpus)

</doc>
<doc id="1496855" url="https://pl.wikipedia.org/wiki?curid=1496855" title="Andrew Johnson (prezydent USA)">
Andrew Johnson (prezydent USA)



</doc>
<doc id="1496858" url="https://pl.wikipedia.org/wiki?curid=1496858" title="No Future in the Past">
No Future in the Past

„No Future in the Past” - jest to piosenka Nadiyi z gościnnym występem Kelly Rowland. Jest to pierwszy singiel promujący płytę Nadiyi "Electron Libre". Teledysk do utworu "No future in the past" powstał w lipcu 2008 roku w Miami na Florydzie. Premiera teledysku odbyła się 27 października 2008 na antenie francuskiej telewizji muzycznej NRJ.

</doc>
<doc id="1496859" url="https://pl.wikipedia.org/wiki?curid=1496859" title="James Stuart-Wortley-Mackenzie">
James Stuart-Wortley-Mackenzie

James Archibald Stuart-Wortley-Mackenzie, 1. baron Wharncliffe (ur. 6 października 1776, zm. 19 grudnia 1845), brytyjski polityk, minister w rządach Roberta Peela.
Życiorys.
Był synem pułkownika Jamesa Stuarta-Wortleya-Mackenzie'ego (syna 3. hrabiego Bute) i Margaret Cunynghame, córki sir Davida Cunynghame'a, 3. baroneta. W 1790 r. rozpoczął służbę w 48 pułku piechoty. Rok później przeniósł się do 7 pułku. W 1793 r. uzyskał stopień kapitana 72 pułku piechoty. W 1797 został awansowany do stopnia podpułkownika. Pół roku później został pułkownikiem 12 pułku piechoty. W 1797 r. został przydzielony do Coldstream Guards, ale zrezygnował ze służby w 1801 r.
Od 1797 r. zasiadał w Izbie Gmin jako reprezentant okręgu Bossiney. W 1818 r. zmienił okręg na Yorkshire. Jego poparcie dla równouprawnienia katolików sprawiło, że przegrał wybory 1826 r. Szybko jednak otrzymał miejsce w Izbie Lordów jako 1. baron Wharncliffe. Początkowo był przeciwny reformie wyborczej, ale ostatecznie działał w Izbie Lordów na rzecz poparcia "Great Reform Act". W latach 1834-1835 był Lordem Tajnej Pieczęci w torysowskim rządzie Peela. W drugim rządzie Peela został w 1841 r. Lordem Przewodniczącym Rady. Zmarł podczas sprawowania urzędu w 1845 r.
W 1837 r. wydał pisma swojej przodkini, lady Mary Wortley Montagu.
Rodzina.
30 marca 1799 r. poślubił lady Elizabeth Crichton (1779 - 1856). James i Elizabeth mieli razem trzech synów i córkę:

</doc>
<doc id="1496860" url="https://pl.wikipedia.org/wiki?curid=1496860" title="Zágráb">
Zágráb



</doc>
<doc id="1496862" url="https://pl.wikipedia.org/wiki?curid=1496862" title="Spongina">
Spongina

Spongina – białko budujące szkielet niektórych gąbek. Szkielety tych organizmów po oczyszczeniu były stosowane jako gąbki do kąpieli.

</doc>
<doc id="1496864" url="https://pl.wikipedia.org/wiki?curid=1496864" title="Agram">
Agram



</doc>
<doc id="1496867" url="https://pl.wikipedia.org/wiki?curid=1496867" title="Michałów (Myszków)">
Michałów (Myszków)

Michałów – najmniejsza dzielnica Myszkowa, przyległa do Mijaczowa. Na jej terenie znajduje się park leśny z placem zabaw. Na obrzeżu dzielnicy swoją siedzibę ma Zakład Wodociągów i Kanalizacji w Myszkowie z biologiczno-chemiczno-mechaniczną Miejską Oczyszczalnią Ścieków zmodernizowaną w 2006 roku. Przy ulicy Wiśniowej stoi dworek braci Baueretz, którzy w XIX w. byli właścicielami terenów od Myszkowa aż po Siewierz.
W latach 1975–1998 miejscowość należała administracyjnie do województwa częstochowskiego.
Historia administracyjna.
Michałów to dawna osiedle związane z Mijaczowem. Od 1867 w gminie Pińczyce, a od 1 stycznia 1924 w nowo utworzonej gminie Myszków. W latach 1867–1926 należał do powiatu będzińskiego, a od 1927 do zawierciańskiego. W II RP przynależała do woj. kieleckiego. 4 listopada 1933 gminę Myszków podzielono na dziewięć gromad. Osiedle Michałów, wieś Mijaczów, pustkowie Mijaczów oraz pustkowie pod wsią Ciszówka-Mijaczów ustanowiły gromadę o nazwie "Mijaczów" w gminie Myszków.
Podczas II wojny światowej włączone do III Rzeszy. Po wojnie gmina Myszków przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączone do woj. śląskiego. Według stanu z 1 kwietnia 1949 gmina Myszków podzielona była nadal na pięć gromad: Ciszówka, Mijaczów (z Michałowem), Myszków Nowy, Myszków Stary i Pohulanka.
W związku z nadaniem gminie Myszków status miasta 1 stycznia 1950, Michałów stał się obszarem miejskim.

</doc>
<doc id="1496870" url="https://pl.wikipedia.org/wiki?curid=1496870" title="Skarżysko Kościelne (przystanek kolejowy)">
Skarżysko Kościelne (przystanek kolejowy)

Skarżysko Kościelne – przystanek kolejowy w Skarżysku-Kamiennej, w województwie świętokrzyskim, w Polsce.
W roku 2017 przystanek obsługiwał 50–99 pasażerów na dobę.
Od wprowadzenia 12 czerwca 2016 roku nowego rozkładu jazdy do odwołania, ze względu na prace torowe, pociągi zatrzymywały się tylko przy peronie drugim. 

</doc>
<doc id="1496877" url="https://pl.wikipedia.org/wiki?curid=1496877" title="Dzień i Noc (album)">
Dzień i Noc (album)

Dzień i Noc – czwarty album Justyny Steczkowskiej wydany w 2000 roku.
O albumie.
Była to pierwsza płyta nagrana bez współpracy z Grzegorzem Ciechowskim, za to z tekstami Kasi Nosowskiej i Edyty Bartosiewicz. Produkcją muzyczną zajął się brat Justyny, Paweł Steczkowski. Na pierwszej części płyty znajdują się taneczne utwory, w stylistyce np. Madonny, natomiast na drugiej spokojniejsze kompozycje, bez tekstów, ozdobione jedynie wokalizami Justyny. Album sprzedał się w ilości ok. 70 tys. egzemplarzy.

</doc>
