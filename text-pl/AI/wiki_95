<doc id="1507191" url="https://pl.wikipedia.org/wiki?curid=1507191" title="Maria Eleonora Hohenzollern">
Maria Eleonora Hohenzollern

Maria Eleonora Hohenzollern (ur. 11 listopada 1599 w Królewcu, zm. 28 marca 1655 w Sztokholmie) – księżniczka brandenburska, królowa Szwecji.
Życiorys.
Rodzina.
Była trzecim dzieckiem (drugą córką) Jana Zygmunta Hohenzollerna, elektora brandenburskiego i jego żony – Anny Hohenzollern, księżniczki pruskiej. 25 listopada 1620 w Sztokholmie poślubiła króla Szwecji Gustawa II Adolfa. Para miała jedną córkę:
Plany matrymonialne.
Pierwsze wzmianki o małżeństwie Marii Eleonory z królem Szwecji, Gustawem Adolfem pojawiły się już w 1615 r. Ze względu na jego romans z Ebbą Brahe poseł szwedzki do Brandenburgii Hieronim von Birckholtz został wysłany dopiero w sierpniu 1616 r. Jan Zygmunt Hohenzollern życzliwie przyjął te plany matrymonialne, jednak musiał z nimi poczekać. Nie chciał prowokować króla Rzeczypospolitej Zygmunta III Wazę. Prywatnie natomiast pozwalał sobie wznosić toast za swoją córkę, „przyszłą królową Szwecji”. Ponadto podjęcie decyzji w kwestii zamążpójścia Marii przedłużała jej matka – Anna Hohenzollern, która miała „polskie serce”. W międzyczasie pojawiły się też zdania, aby wydać Marię Eleonorę za królewicza polskiego, Władysława Wazę.
W 1619 r. Gustaw Horn, który w imieniu Gustawa Adolfa został wysłany na dwór elektora brandenburskiego, by prowadzić rokowania sojusznicze, otrzymał od Jana Zygmunta aprobatę co do małżeństwa z jego córką. Ponadto zalecił, by ślub odbył się jak najszybciej. Kiedy elektorowa Anna się o tym dowiedziała, dała do zrozumienia, iż obietnica jej męża jest dla niej niewiążącą i wolałaby widzieć swoją córkę w mogile niż wychodzącą za króla Szwecji.
W 23 grudnia 1620 r. zmarł ojciec Marii, Jan Zygmunt. Jeszcze przed śmiercią Maria Eleonora obiecała ojcu, że nie poślubi nikogo innego tylko króla Szwecji. Zgodnie z tradycją rodu Hohenzollernów ręką Marii Eleonory po śmierci ojca zarządza elektorowa-wdowa. Annie nie podobało się, że nowy elektor, Jerzy Wilhelm szuka pomocy przeciwko niej u króla Rzeczypospolitej. W takiej sytuacji elektorowa-wdowa wyraziła swoją zgodę na zamążpójście Marii Eleonory za Gustawa II Adolfa. W 1620 r. do Brandenburgii przyjechał Jan Kazimierz Wittelsbach wraz z Gustawem Adolfem, który udawał jego służącego.
Gustaw II Adolf spotkał się incognito z Marią Eleonorą 18 marca 1620 r. Można było zauważyć wyraźną skłonność zarówno króla Szwecji do Hohenzollernówny i "vice versa". W kolejnych miesiącach dopiero nacisk dworu na Annę Hohenzollern spowodował zmianę jej zdania. Jerzy Wilhelm przebywał akurat w Królewcu, przez co został postawiony przed faktem dokonanym. Maria Eleonora została wysłana do swojej siostry Anny Zofii, aby znaleźć się poza zasięgiem władzy brata. We wrześniu 1620 przyjechał do Niemiec Axel Oxenstierna, który miał towarzyszyć Marii Eleonorze w podróży do Szwecji. 25 listopada 1620 r. odbyły się uroczyste zaślubiny Gustawa Adolfa z Marią.
Małżeństwo i charakter.
Małżeństwo okazało się katastrofą wszystkich stron zaangażowanych. Gustaw Adolf ożenił się z powodów politycznych i opisywał Marię jako „słabą kobietę”. Ona z kolei chciała mieć męża, a poślubiła króla. Co gorsza, nie dała mu wyczekiwanego następcy tronu. Jerzy Wilhelm, nie chcąc antagonizować Polski, złożył hołd lenny z Prus. Gustaw Adolf traktował swojego szwagra z irytacją i pogardą.
Maria Eleonora kochała swojego męża neurotyczną gwałtownością. Jej miłość z latami stawała się coraz bardziej zaborcza. Długie nieobecności Gustawa Adolfa z powodów wojennych czyniły ją nieszczęśliwą, przez co zaczęła nienawidzić Szwecji i swoich poddanych. Maria uchodziła za kobietę urodziwą i przystojną, jednak przy tym kapryśną, skłonną do ekstrawagancji i histerii. Nie została także obdarzona wielkim rozumem i intelektem. Przez to nie była w stanie często wspierać swojego męża w tak trudnym obowiązku, jakim było zarządzanie całym królestwem. Gdy narodziła się ich jedyna córka Krystyna, Gustaw Adolf odebrał jakikolwiek wpływ Marii Eleonorze na jej edukację.
Do spotkań Marii Eleonory z Gustawem Adolfem w trakcie wojen doszło m.in.:
Wdowa po królu.
Kiedy po bitwie pod Lutzen Maria Eleonora dowiedziała się o śmierci męża, spędziła bezsenną noc, dostała ataku histerii, pogrążyła się w rozpaczy i zamknęła się w komnatach ze swoją córkę Krystyną. Królowa ostatni raz zobaczyła ciało swojego męża w Weissenfels, gdzie też zostało zabalsamowane i ruszyło w dalszą podróż do Szwecji. Królowa-wdowa nie była w stanie przejąć władzy. Kiedy zabalsamowane ciało męża dotarło w sierpniu 1633 r. do Nyköping, nakazała zostawić trumnę otwartą, aby mogła codziennie odwiedzać Gustawa Adolfa. Po 10 miesiącach kanclerz Oxenstierna pogrzebał ciało w kościele Ridderholm, jednak przy grobie musiał ustawić strażników, gdyż Maria Eleonora próbowała odkopać ciało męża. W 1636 r. Axel Oxenstierna uwolnił następczynie tronu, Krystynę z mrocznego mieszkania jej matki. Natomiast Marię Eleonorę odesłał na wyspę Gripsholm.
4 lata później Maria Eleonora uciekła w przebraniu do Danii, a stamtąd do Brandenburgii, gdzie spędziła 7 lat. Dopiero w 1648 r. Maria Eleonora uzyskała zgodę od swojej córki na spotkanie. Na stałe wróciła do Sztokholmu, a ostatnie lata życia spędziła na pojednaniu się z Krystyną. Zmarła wkrótce po jej abdykacji – 28 marca 1655 – i została pochowana w Riddarholmskyrkan.

</doc>
<doc id="1507193" url="https://pl.wikipedia.org/wiki?curid=1507193" title="Bodil Malmsten">
Bodil Malmsten

Bodil Malmsten (ur. 19 sierpnia 1944 w Bjärme, Gmina Östersund, zm. 5 lutego 2016 w Sztokholmie) – szwedzka pisarka.
Uhonorowana została wieloma nagrodami, m.in. Nagrodą Aniary i SKTF. W 2006 otrzymała tytuł doktora honoris causa na uniwersytecie w Östersund. Zasiadała w jury International IMPAC Literary Award.
W wieku 55 lat opuściła Szwecję i wyjechała do Francji, by zamieszkać w bretońskim Finistère. Tę przeprowadzkę i życie w nowym miejscu opisała w książce "Cena wody w Finistère".
Na język polski przełożone zostały jej trzy książki: "Cena wody w Finistère" (tłum. Jan Rost), "I znowu mam bałagan w papierach" (tłum. Antoni Główczyński, Elżbieta Lovén) i "Moje pierwsze życie" (tłum. Beata Walczak-Larsson).

</doc>
<doc id="1507199" url="https://pl.wikipedia.org/wiki?curid=1507199" title="Nagroda Gildii Aktorów Ekranowych">
Nagroda Gildii Aktorów Ekranowych

Nagroda Gildii Aktorów Ekranowych ("Screen Actors Guild Awards, SAG Awards") – doroczna nagroda przyznawana przez członków Gildii Aktorów Ekranowych w dziedzinie filmu i telewizji.
Nominacje do nagrody są przyznawane przez 4200 losowo wybranych, pełnych członków stowarzyszenia.
Pierwsze rozdanie nagród odbyło się 25 lutego 1995 roku. Laureaci otrzymują statuetkę zwaną Aktor ("The Actor").

</doc>
<doc id="1507200" url="https://pl.wikipedia.org/wiki?curid=1507200" title="Screen Actors Guild Awards">
Screen Actors Guild Awards



</doc>
<doc id="1507202" url="https://pl.wikipedia.org/wiki?curid=1507202" title="Nicky Cook">
Nicky Cook

Nicky Cook (ur. 13 września 1979 w Londynie) – angielski bokser, były zawodowy mistrz świata organizacji WBO w kategorii junior lekkiej (do 130 funtów).
Zawodową karierę rozpoczął w 1998. Do końca 2005 stoczył dwadzieścia pięć zwycięskich pojedynków, zdobywając m.in. tytuły zawodowego mistrza Europy, mistrza Wspólnoty Narodów oraz mistrza Wielkiej Brytanii w kategorii piórkowej.
W 2006 roku stoczył kolejne dwa zwycięskie pojedynki. W lutym wygrał na punkty z Jurijem Woroninem, natomiast w grudniu miał się zmierzyć z mistrzem WBO w kategorii piórkowej, Scottem Harrisonem. Jednak Harrison wycofał się z walki z powodu trudności z utrzymaniem wagi w limicie wagowym, a także zrezygnował z tytułu mistrza świata WBO. Ostatecznie 9 grudnia 2006 Cook stoczył walkę z Harrym Ramogoadi, którego pokonał na punkty.
O wakujący, opuszczony przez Harrisona tytuł mistrza świata WBO zmierzył się 14 lipca 2007 ze Stevenem Luevano. Cook przegrał przez techniczny nokaut w jedenastej rundzie, a wcześniej pięć razy leżał na deskach: w rundzie drugiej, dwukrotnie w dziewiątej oraz w dziesiątej i jedenastej.
Po tej porażce Cook zmienił kategorię wagową na wyższą i w lutym 2008 wygrał przez techniczny nokaut w drugiej rundzie z amatorskim mistrzem świata i Europy, Bułgarem Kirkorem Kirkorowem. Już w następnej walce stanął przed kolejną szansą zdobycia tytułu mistrza świata WBO, tym razem w kategorii junior lekkiej. 6 września 2008 pokonał na punkty Aleksa Arthura i odebrał mu pas mistrzowski.
Tytuł mistrza świata stracił już w następnej walce, 14 marca 2009, przegrywając przez techniczny nokaut w czwartej rundzie z Románem Martínezem.

</doc>
<doc id="1507203" url="https://pl.wikipedia.org/wiki?curid=1507203" title="Mirosława Nyckowska">
Mirosława Nyckowska

Mirosława Nyckowska (ur. 14 kwietnia 1954) – polska aktorka teatralna i dubbingowa, także występująca przed kamerą. W 1977 roku ukończyła studia na PWST w Warszawie.

</doc>
<doc id="1507205" url="https://pl.wikipedia.org/wiki?curid=1507205" title="Krysowa">
Krysowa

Krysowa (840 m n.p.m.) – szczyt w Bieszczadach Zachodnich.
Położony jest w grzbiecie odbiegającym ze Smereka na północ, pomiędzy Wysokim Berdem (968 m n.p.m.) na południu a Siwarną (924 m n.p.m.) na północy. Z wierzchołka odchodzi w kierunku zachodnim, ku dolinie Wetliny boczne ramię ograniczone dolinami dwóch potoków: Kobylskiego od południa oraz nienazwanego od północy. U jego podnóża, nad Wetliną, na terenie dawnej wsi Jaworzec, znajduje się schronisko PTTK. Wschodnie zbocza opadają do doliny Tworylczyka będącego dopływem Sanu. Masyw jest zalesiony z wyjątkiem kilku polan usytuowanych na zachód od kulminacji. Grzbietem przebiega granica Bieszczadzkiego Parku Narodowego (po stronie wschodniej) z Ciśniańsko-Wetlińskim Parkiem Krajobrazowym (po stronie zachodniej).
Na szczycie jest węzeł szlaków turystycznych.

</doc>
<doc id="1507207" url="https://pl.wikipedia.org/wiki?curid=1507207" title="Grand Prix Brazylii 2008">
Grand Prix Brazylii 2008

Wyniki Grand Prix Brazylii, osiemnastej rundy Mistrzostw Świata Formuły 1 w sezonie 2008.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1507208" url="https://pl.wikipedia.org/wiki?curid=1507208" title="Wellnhoferia grandis">
Wellnhoferia grandis



</doc>
<doc id="1507211" url="https://pl.wikipedia.org/wiki?curid=1507211" title="Odontognathae">
Odontognathae



</doc>
<doc id="1507215" url="https://pl.wikipedia.org/wiki?curid=1507215" title="Melanocetus johnsonii">
Melanocetus johnsonii

Melanocetus johnsonii – gatunek ryby głębinowej z rodziny Melanocetidae. Występuje we wszystkich oceanach na głębokościach powyżej 2000 m. Charakteryzuje się wybitnie zaznaczonym dymorfizmem płciowym, wyrażającym się m.in. w znacznej różnicy wymiarów: samice mierzą do 13,5 cm długości, samce do 28 cm. Samce nie są pasożytami samic, jak u niektórych przedstawicieli rzędu. 
"M. johnsonii" jest drapieżnikiem, polującym na ryby dłuższe nawet niż ona sama. Opisano rybę z rodzaju "Chauliodus" liczącą około 24 cm długości w żołądku ryby "M. johnsonii" mającej 6,6 cm długości. 
Łacińska nazwa rodziny Melanocetidae wywodzi się z greckiego "melanos" (czarny) oraz "cetus" (wieloryb, potwór morski).
Gatunek jajorodny, ikra przypuszczalnie przemieszcza się swobodnie w toni wodnej otoczona galaretowatą, pęczniejącą substancją. Larwy planktoniczne, zwykle spotykane nie głębiej niż 100 m p.p.m.

</doc>
<doc id="1507221" url="https://pl.wikipedia.org/wiki?curid=1507221" title="Suzuki Jimny">
Suzuki Jimny

Suzuki Jimny - samochód terenowy produkowany przez japoński koncern motoryzacyjny Suzuki Motor Corporation od kwietnia 1970 roku. Od 2018 roku produkowana jest czwarta generacja pojazdu.
Pierwsza generacja.
Suzuki Jimny I został po raz pierwszy oficjalnie zaprezentowany w 1969 roku.
Historia i opis modelu.
Historia powstania pojazdu sięga roku 1967, kiedy to japońskie przedsiębiorstwo Hope Motor Company postanowiło zbudować kei-cara o terenowym charakterze nawiązującego do Jeepa Willysa, który nazwano Hope Star ON 360. Do napędu pierwotnego pojazdu zakupiono sto egzemplarzy dwusuwowych i dwucylindrowych, rządowych silników benzynowych konstrukcji Mitsubishi o pojemności 359 cm3, które wyposażone były w automatyczny mieszalnik oleju. Z uwagi na finanse przedsiębiorstwa zbudowanych zostało kilkanaście egzemplarzy pojazdu, po czym w 1968 roku utraciło płynność finansową i przejęte zostało przez Suzuki.
W 1977 roku do sprzedaży wprowadzona została wersja LJ80. Wyróżnia się ona delikatnie zmienionymi liniami nadwozia.
Druga generacja.
Suzuki Jimny II został po raz pierwszy oficjalnie zaprezentowany w 1981 roku. 
W 1995 roku przeprowadzona została delikatna modernizacja pojazdu. Auto zyskało m.in. przemodelowany pas przedni.
Trzecia generacja.
Suzuki Jimny III zostało po raz pierwszy oficjalnie zaprezentowane podczas targów motoryzacyjnych w Tokio w 1997 roku.
Historia i opis modelu.
Nadwozie pojazdu zbudowane zostało na solidnej ramie nośnej. Z przodu i tyłu zastosowane zostały sztywne mosty na sprężynach śrubowych. 
Początkowo auto oferowane było w pełni zabudowanej wersji, która w 1999 roku uzupełniona została o półotwartą wersję cabrio, która wyposażono w brezentowych dach. W 2012 roku auto przeszło modernizację. Najbardziej widoczne zmiany zastosowano w pasie przednim pojazdu gdzie zastosowano nowy wzór atrapy chłodnicy, zderzaka oraz wlotu powietrza do pokrywy silnika, a także wnętrze przednich reflektorów.
Wersje.
W zależności od wybranej wersji wyposażeniowej oraz rocznika modelowego pojazdu, auto wyposażone mogło być m.in. w system ABS z EBD, 2 poduszki powietrzne, wspomaganie kierownicy, klimatyzację, elektryczne sterowanie szyb, elektryczne sterowanie lusterek, radio CD, zamek centralny, podgrzewane przednie fotele i lusterka zewnętrzne, skórzaną tapicerkę oraz światła przeciwmgłowe.
Czwarta generacja.
Suzuki Jimny IV zostało po raz pierwszy zaprezentowane podczas targów motoryzacyjnych w Indonezji w 2018 roku.
Historia i opis modelu.
Design nadwozia pojazdu nawiązuje do klasycznej, drugiej generacji modelu. Auto otrzymało kanciasty pas przedni z okrągłymi reflektorami, plastikową atrapą chłodnicy oraz lampami tylnymi umieszczonymi w zderzaku. Auto zbudowane zostało na bazie ramy drabinowej. Samochód został ponadto wyposażony w reduktor i napęd na cztery koła (stały na koła tylne, dołączany na koła przednie).
Samochód na początku sprzedaży zdobył ogromną popularność, znacznie przewyższającą nadzieje producenta. Już w styczniu 2019 roku polski oddział Suzuki wyprzedał wszystkie egzemplarze przeznaczony na nasz rynek do końca 2020 roku.
Wycofanie ze sprzedaży.
W połowie 2020 roku Suzuki stwierdziło, że w najbliższym czasie Jimmy ma zostać wycofane ze sprzedaży na większości rynków europejskich. Powodem ma być przede wszystkim limit emisji CO2, który w przypadku tego auta jest znacznie przekroczony, co powoduje naliczanie na producenta kar. Aby zrównywać kosztów tych kar koniecznym było by podniesienie ceny blisko o połowę.
Powrót do sprzedaży.
Dwa miesiące później Suzuki postanowiło przywrócić Suzuki Jimmy do sprzedaży po wycofaniu go wcześniej z większości rynków europejskich. Powracający model jednak trafi do sprzedaży wyłącznie w debiutującej wersji ciężarowej, pozbawionej tylnej kanapy. Dwuosobowe Jimny będzie wyposażone w kratę oddzielającą przestrzeń pasażerską od bagażowej, zgodnie z homologacją ciężarową N1, która ma ratować producenta przed karami za emisję CO2. Dzięki zmianom pojemność bagażnika zwiększy się do 863 litrów.
Wersje wyposażeniowe.
Standardowe wyposażenie podstawowej wersji Comfort obejmuje m.in. system ABS z EBD i ESP, 6 poduszek powietrznych, światła do jazdy dziennej, czujnik zmierzchu, systemy HHC, HDC, BAS oraz TPMS, a także wielofunkcyjną kierownicę, tempomat, klimatyzację manualną, radio CD/MP3/WMA z Bluetooth oraz zestawem głośnomówiącym. 
Wersja Premium dodatkowo wyposażona jest m.in. w zamek centralny z pilotem, elektryczne sterowanie szyb, elektryczne sterowanie lusterek, światła przeciwmgłowe oraz podgrzewane przednie siedzenia. 
Wersja Elegance wyposażona została dodatkowo m.in. w skórzane koło kierownicy, klimatyzację automatyczną, interaktywny system multimedialny z 7-calowym ekranem dotykowym oraz nawigacją satelitarną, podgrzewane lusterka zewnętrzne, a także w pełni wykonane w technologii LED reflektory przednie.
Opcjonalnie auto doposażone może zostać m.in. w pakiet plastikowych osłon, bagażnik dachowy, przystawkę namiotową, diodową lampę roboczą, gniazdo USB, gniazdo 12V, czujniki cofania, czujnik zmierzchu, tuner telewizji DVB-T, kamerę cofania, a także znany z premiery pojazdu lakier w kolorze Kinetic Yellow.

</doc>
<doc id="1507223" url="https://pl.wikipedia.org/wiki?curid=1507223" title="Koszulka termokurczliwa">
Koszulka termokurczliwa

Koszulka termokurczliwa - ("rurka termokurczliwa", żargon branżowy - "termokurczka") podłużna polietylenowa rurka używana w elektronice do izolacji przewodów. Wytwarza się je z polietylenu, którego polimeryzacja inicjowana jest promieniowaniem jonizującym. Dzięki temu uzyskiwana jest pamięć kształtu materiału. Kurczy się pod wpływem temperatury od 20% do 70% w zależności od producenta, grubości i rozmiaru. 

</doc>
<doc id="1507224" url="https://pl.wikipedia.org/wiki?curid=1507224" title="Lew Martow">
Lew Martow



</doc>
<doc id="1507226" url="https://pl.wikipedia.org/wiki?curid=1507226" title="Hotel &quot;Pod Orłem&quot; w Bielsku-Białej">
Hotel &quot;Pod Orłem&quot; w Bielsku-Białej



</doc>
<doc id="1507233" url="https://pl.wikipedia.org/wiki?curid=1507233" title="Gary Barlow">
Gary Barlow

Gary Barlow (ur. 20 stycznia 1971 we Frodsham w Cheshire) – brytyjski piosenkarz, autor tekstów, producent oraz pianista. Od 1990 znany jako wokalista zespołu Take That.
Życiorys.
W okresie nastoletnim nawiązał współpracę z Markiem Owenem, z którym tworzyli duet Cutest Rush. W 1990 obaj zostali zaproszeni przez menedżera Nigela Martina-Smitha do wzięcia udziału w castingu na potrzeby stworzenia brytyjskiego boysbandu. Po przesłuchaniach wybrano pięcioosobowy skład, tworząc popowy zespół Take That, dla którego większość tekstów piosenek pisał Barlow. Z początkiem 1996 po wydaniu trzech albumów studyjnych grupa zakończyła działalność.
Po rozpadzie zespołu Barlow kontynuował karierę solową, nagrywając dwa albumy: "Open Road" (1997) z singlem „Forever Love”, który dotarł do pierwszego miejsca na liście "UK Singles Chart", oraz album "Twelve Months, Eleven Days" (1999) z singlem „Stronger”. W 2000 z powodu słabej sprzedaży drugiej płyty, firma BMG/RCA zerwała z piosenkarzem kontrakt. Ten wówczas zaangażował się w pisanie tekstów m.in. dla zespołów Blue i Charlotte Church, a także pracował jako producent m.in. Christiny Aguilery, Atomic Kitten i Eltona Johna.
W 2005 doszło do reaktywacji grupy Take That, co spotkało się z dużym odzewem publiczności, do 2014 zespół wydał cztery albumy studyjne: "Beautiful World" (2006), "The Circus" (2008), "Progress" (2010) i "III" (2014).
W 2012 Barlow powrócił do solowej kariery, wydając album "Sing", rok później ukazała się jego solowa płyta "Since I Saw You Last" z promocyjnym singlem „Let Me Go”.
Charakterystyka muzyczna i inspiracje.
Od początku kariery jego muzycznymi wzorami byli Elton John i George Michael.
Życie prywatne.
Żonaty z Dawn, z którą ma syna Daniela oraz córki Emily i Daisy. 4 sierpnia 2012 w Londynie jego żona urodziła martwe dziecko płci żeńskiej, której nadano imię Poppy.

</doc>
<doc id="1507243" url="https://pl.wikipedia.org/wiki?curid=1507243" title="Władysław Rypiński">
Władysław Rypiński

Władysław Rypiński, ps. Stary, Michał, Rypa (ur. 20 marca 1902 w Petrykozach, zm. 11 października 1947 w Chudzynku) – polski działacz komunistyczny, oficer Gwardii Ludowej i Armii Ludowej. Po wojnie dowodził szwadronem śmierci, który na zlecenie władz PPR dokonywał zabójstw działaczy PSL i byłych żołnierzy AK.
Życiorys.
Pochodził z ubogiej rodziny chłopskiej. Był synem Stanisława i Marianny Rypińskich. Przed II wojną światową podejmował się różnych zawodów, m.in. stróża nocnego, pomocnika w młynie. W latach 1932–1938 był członkiem Komunistycznej Partii Polski. Podczas okupacji hitlerowskiej pracował w majątku Łęg w powiecie płockim. W połowie 1942 wstąpił do PPR, GL i AL, gdzie poznał Jakuba Krajewskiego ps. "Kuba", który po wojnie był również dowódcą PPR-owskiego "szwadronu śmierci". Należał do najaktywniejszych działaczy na tym terenie, m.in. zaangażował do konspiracji PPR i GL całą, liczną rodzinę. Na początku 1944 został awansowany na podporucznika i mianowany dowódcą AL na powiat płocki. Następnie objął dowództwo oddziału partyzanckiego AL. 9 lipca 1944 jego oddział ochraniał pierwsze posiedzenie konspiracyjnej Wojewódzkiej Rady Narodowej (WRN), w skład której wszedł m.in. sam Rypiński. W połowie 1944 z oddziału Rypińskiego utworzono 1 batalion, nadając mu imię "Ziemi Płockiej"; działał w składzie Brygady AL „Synowie Ziemi Mazowieckiej”. Awansował do stopnia porucznika. Dowodzona przez niego jednostka wyróżniała się aktywnością bojową, m.in. 20 sierpnia 1944 wzięła udział w bitwie Brygady pod Pokrytkami z dwoma batalionami SS wspieranymi przez żandarmerię i własowców, artylerię lekką, broń pancerną i lotnictwo, w której zginęło 15 Niemców, w tym 6 oficerów SS, a 20 zostało rannych; partyzanci stracili 7 zabitych i 5 rannych, w tym lekko rannego por. Rypińskiego. Na początku listopada 1944 oddział brał udział w walkach w rejonie Myślina, Huty w powiecie lipnowskim i w miejscowości Zalesie w powiecie sierpeckim, w których Rypiński został dwukrotnie ranny. Po wyleczeniu się z ran walczył nadal do stycznia 1945. Następnie wstąpił do Milicji Obywatelskiej. W latach 1945–1947 był sekretarzem PPR i przewodniczącym Gminnej Rady Narodowej (GRN) w Łęgu i zastępcą komendanta powiatowego Ochotnicza Rezerwa Milicji Obywatelskiej (ORMO) w Płocku. Dowodzona przez niego "grupa egzekucyjna", dokonująca zabójstwa zlecone przez władze PPR, zamordowała w latach 1945–1947 około stu osób, głównie związanych z Polskim Stronnictwem Ludowym i Armią Krajową. Najgłośniejszą zbrodnią dokonaną przez jego grupę stało się zamordowanie braci Gójskich w listopadzie 1945. Najbardziej aktywnymi członkami jego grupy byli Edward Tyburski, Jan Lewicki, milicjanci Henryk Kwiatkowski i Stanisław Stołowski i szef PUBP w Płocku Tadeusz Konopka. Dowódca 1 Batalion im. Ziemi Płockiej.
11 października 1947 został zabity przez Wiktora Stryjewskiego ps. "Cacko" z oddziału ROAK podczas powrotu z wiecu PPR we wsi Chudzynek.

</doc>
<doc id="1507247" url="https://pl.wikipedia.org/wiki?curid=1507247" title="Chamaeleolis">
Chamaeleolis



</doc>
<doc id="1507249" url="https://pl.wikipedia.org/wiki?curid=1507249" title="Fran Merida">
Fran Merida



</doc>
<doc id="1507253" url="https://pl.wikipedia.org/wiki?curid=1507253" title="Paweł Herka">
Paweł Herka

Paweł Herka łac. "Paulus Hercius Cureloviensis" (ur. ok. 1595 w Kurzelowie, zm. 18 września 1648 Krakowie) – matematyk, teolog, w 1648 rektor Akademii Krakowskiej.
Życiorys.
Studiował w Akademii Krakowskiej, uzyskując w 1618 doktorat z filozofii. Ulubiony uczeń Jana Brożka. W 1616 Jan Brożek ogłosił krótką rozprawę naukową, ułożoną w formie listu do swego ucznia Pawła Herki z Kurzelowa i dającą odpowiedź na pytanie, czy w życiu publicznym ważniejsi są astronomowie czy geometrzy. Paweł Herka od 1631 był pierwszym profesorem w Katedrze Geometrii Praktycznej Akademii Krakowskiej. W latach 1616–1620 wykładał matematykę w Krakowie, a w latach 1620–1626 w Akademii Lubrańskiego w Poznaniu. W 1627 został członkiem Kolegium Mniejszego, a w 1635 został członkiem Kolegium Większego.
W latach 1626, 1638, 1641 byt dziekanem Wydziału Filozoficznego. Na studia teologiczne wyjechał do Rzymu, gdzie w 1634 uzyskał doktorat z teologii. W 1640 przeszedł na Wydział Teologii Akademii Krakowskiej. Wielokrotnie kandydował na stanowisko rektora, ostatecznie w 1648 dostąpił upragnionego zaszczytu i został rektorem Akademii Krakowskiej. Był dziekanem kolegiaty św. Marcina w Opatowie i kustoszem kolegiaty św. Floriana w Krakowie. Pochowany został w kościele św. Floriana.

</doc>
<doc id="1507254" url="https://pl.wikipedia.org/wiki?curid=1507254" title="Vincė Vaidevutė Margevičienė">
Vincė Vaidevutė Margevičienė

Vincė Vaidevutė Margevičienė (ur. 12 maja 1949 w obwodzie irkuckim w Rosji) – litewska polityk, z wykształcenia biochemik i administratywista, posłanka na Sejm litewski.
Życiorys.
Urodziła się na Syberii w rodzinie politycznych zesłańców, gdzie rok później zmarł jej ojciec. Dopiero w 1960 przyjechała z matką na Litwę.
W 1972 ukończyła nauki przyrodnicze (ze specjalnością w zakresie biologii i chemii) na Uniwersytecie Wileńskim. W 1999 została absolwentką studiów z zakresu administracji publicznej na Uniwersytecie Technicznym w Kownie. W latach 1968–1972 pracowała w instytucie biochemii Litewskiej Akademii Nauk. Następnie do 1995 była zatrudniona w laboratoriach różnych przychodni onkologicznych.
W 1990 zaangażowała się w działalność polityczną, przystępując do nowo powołanego Litewskiego Związku Więźniów Politycznych i Zesłańców. W okresie 1995–2001 zasiadała w radzie miejskiej Kowna. Do 1997 zajmowała stanowisko zastępcy mera tego miasta. Następnie przez siedem lat pracowała w administracji miejskiej jako dyrektor departamentu do spraw socjalnych, kultury i edukacji.
W 2004 została działaczką Związku Ojczyzny, do którego przyłączyło się jej dotychczasowe ugrupowanie. W tym samym roku z listy konserwatystów uzyskała mandat posła na Sejm. W 2007 zastąpiła wieloletniego przywódcę LPKTS, Povilasa Jakučionisa, w pełnieniu funkcji powołanej w ramach TS frakcji więźniów politycznych i zesłańców.
W wyborach w 2008 utrzymała mandat deputowanej na kolejną kadencję, pokonując w swoim okręgu w II turze kandydata Ruchu Liberalnego. W 2012 z powodzeniem ubiegała się o reelekcję.

</doc>
<doc id="1507255" url="https://pl.wikipedia.org/wiki?curid=1507255" title="Vince Vaidevute Margeviciene">
Vince Vaidevute Margeviciene



</doc>
<doc id="1507258" url="https://pl.wikipedia.org/wiki?curid=1507258" title="Agnieszka Sienkiewicz">
Agnieszka Sienkiewicz

Agnieszka Sienkiewicz-Gauer (ur. 19 lipca 1984 w Mrągowie) – polska aktorka.
Życiorys.
Jest absolwentką Policealnego Studium Teatralnego przy Teatrze im. St. Jaracza w Olsztynie (2005). 
Związana jest z Teatrem Kwadrat w Warszawie. Współpracuje też z teatrem im. Bogusławskiego w Kaliszu.
Na małym ekranie debiutowała w 2007, odgrywając niewielkie role w serialach: "Klan", "Plebania" i "Twarzą w twarz". Grała Magdę Jaroszek, pierwszoplanową postać w serialu "Agentki" (2008), a także wcieliła się w rolę Wiki w serialu "Prosto w serce" (2010–2011) i Katarzyny Mularczyk w "M jak miłość" (2011–2015). W latach 2012–2021 odgrywała rolę Doroty Grabowskiej w "Przyjaciółkach". W 2014 w parze ze Stefano Terrazzino zwyciężyła w drugiej edycji programu rozrywkowego Polsat "Dancing with the Stars. Taniec z gwiazdami".
Życie prywatne.
Była związana z Maciejem Marczewskim. 27 maja 2017 poślubiła Mikołaja Gauera. Mają dwie córki, Zofię (ur. 2016) i Marię (ur. 2019).
Prowadzi sklep z artykułami dziecięcymi i rodzinnymi przy ul. Piotrkowskiej w Łodzi.

</doc>
<doc id="1507260" url="https://pl.wikipedia.org/wiki?curid=1507260" title="Adam Dziedzicki">
Adam Dziedzicki

Adam Dziedzicki (ur. 1853 w Warszawie, zm. 21 października 1933) – polski działacz społeczny, rolnik, z wykształcenia lekarz.
Życiorys.
Wykształcenie uzyskał w Warszawie, gdzie ukończył szkołę średnią i uniwersytecki wydział lekarski. Jako lekarz wojskowy przebywał na froncie wojny rosyjsko-tureckiej. Po wojnie wystąpił z wojska i zrezygnował z zawodu lekarza; w 1887 odbył praktykę rolniczą, a sześć lat później nabył majątek Klimontów koło Proszowic. Majątkowi temu poświęcił resztę życia, czyniąc z niego czołowe gospodarstwo rolnicze w okolicy.
Od końca XIX wieku uczestniczył też w działalności społecznej. Wspólnie m.in. z Gabrielem Godlewskim, Stefanem Kozłowskim, Eustachym Dobieckim i Kazimierzem Gautierem odbywał narady w celu założenia Towarzystwo Rolniczego na ziemi kieleckiej. Na zjeździe działaczy w majątku Godlewskiego w Klonowie 15 lutego 1896 podjęto uchwałę o założeniu Towarzystwa i delegowano Dziedzickiego (wraz z Kozłowskim i Gautierem) do władz Królestwa Polskiego w Warszawie oraz władz w Petersburgu w celu uzyskania zatwierdzenia statutu. Zgodę uzyskano, chociaż władze zmieniły siedzibę Towarzystwa z planowanego Miechowa na Kielce. 
Dziedzicki, zaliczany do organizatorów pierwszego Towarzystwa Rolniczego w Królestwie Polskim, w początkowym okresie działalności należał do czołowych aktywistów. Brał udział w pracach komisji Towarzystwa, przewodniczył delegacji buraczanej, współtworzył i doradzał okolicznym kółkom rolniczym. Jeszcze przed I wojną światową wycofał się z działalności społecznej, koncentrując się na własnym gospodarstwie. Zajmował się także wychowaniem dzieci. 
W 1928 uczestniczył w jubileuszu 30-lecia Towarzystwa Rolniczego w Kielcach. 
Jego żoną była Janina Dziedzicka (z d. Thugutt h. Pelikan), 1863 - 1954.

</doc>
<doc id="1507262" url="https://pl.wikipedia.org/wiki?curid=1507262" title="Józef Faworski">
Józef Faworski

Józef Faworski (ur. 2. poł. XVIII, zm. pocz. XIX wieku) – polski malarz.
Działalność artystyczna.
Artysta działał w latach 1790–1805, w Warszawie, na Mazowszu, w Wielkopolsce i w Łęczyckiem. Tworzył portrety, mocno osadzone w tradycji sarmackiej, charakteryzujące się uproszczeniem, linearyzmem i płaskim traktowaniem bryły. W latach 1790-1793 stworzył serię wizerunków rodziny Piędzickich z Łęczycy.
Twórczość.
W Muzeum Narodowym w Warszawie znajduje się "Portret Wiktorii Madalińskiej". W Muzeum Narodowym w Kielcach, w Sali Sarmatów, wystawiane były dwa jego portrety z końca XVIII wieku, przedstawiające żony Jana Linowskiego z Ziembic. 

</doc>
<doc id="1507263" url="https://pl.wikipedia.org/wiki?curid=1507263" title="Zygmunt Zieliński (ekonomista)">
Zygmunt Zieliński (ekonomista)

Zygmunt Stanisław Zieliński (ur. 7 kwietnia 1929 w Strzelnie, zm. 9 stycznia 2009 w Szczecinie) – ekonomista, profesor zwyczajny, doktor habilitowany, specjalista w dziedzinach: ekonometria i statystyka. Ma szczególny wkład w rozwój metody analizy wahań sezonowych oraz w rozwój teorii dynamicznych modeli ekonometrycznych opartej na teorii procesów stochastycznych.
Wykształcenie.
W roku 1955 Zygmunt Zieliński ukończył studia magisterskie na Politechnice Szczecińskiej, w marcu 1963 uzyskał stopień doktora nauk ekonomicznych na Wydziale Morskim WSE w Sopocie, w roku 1970 – stopień doktora habilitowanego nauk ekonomicznych na Wydziale Przemysłu Wyższej Szkoły Ekonomicznej w Katowicach. Tytuł naukowy profesora nadzwyczajnego uzyskał w roku 1977, a w roku 1988 – tytuł profesora zwyczajnego. Na przełomie 1981 i 1982 roku prof. Zieliński odbył staż naukowy w Uniwersytecie Stanowym w Tempe w Arizonie.
Sprawowane funkcje.
W latach 1955–1980 prof. Zieliński związany był z Politechniką Szczecińską, gdzie w latach 1970–1981 pełnił funkcje: zastępcy dyrektora i dyrektora Instytutu Rachunku Ekonomicznego, a od 1976 roku – dyrektora Instytutu Nauk Ekonomiczno-Społecznych Politechniki Szczecińskiej. Jednocześnie był kierownikiem Zakładu Ekonometrii i Badań Operacyjnych, który powstał z jego inicjatywy. W latach 1972–1975 był prorektorem ds. dydaktycznych, a od 16 lutego 1975 do 24 listopada 1980 rektorem Politechniki Szczecińskiej i przewodniczącym Środowiskowego Kolegium Rektorów Szkół Wyższych w Szczecinie.
W latach 1981–2008 pracował na Uniwersytecie Mikołaja Kopernika w Toruniu, na Wydziale Nauk Ekonomicznych i Zarządzania. W latach 1981–1987 był dziekanem Wydziału Nauk Ekonomicznych UMK, w latach 1981–1990 członkiem Senatu UMK. W latach 1983–1999 pełnił funkcję kierownika Katedry Ekonometrii i Statystyki WNEiZ UMK, której jest założycielem. Od 1989 roku organizował Ogólnopolskie Seminarium Naukowe pt. Dynamiczne Modele Ekonometryczne na UMK w Toruniu.
W latach 1998–2008 pracował na stanowisku profesora w Wyższej Szkole Informatyki i Ekonomii TWP w Olsztynie.
Prof. Zygmunt Zieliński był członkiem Komitetu Statystyki i Ekonometrii PAN od roku 1972 oraz członkiem Polskiego Towarzystwa Ekonomicznego. W latach 1972–1980 pełnił funkcję prezesa oddziału szczecińskiego Towarzystwa Naukowego Organizacji i Kierownictwa.
Odznaczenia.
W 1971 prof. Zieliński odznaczony został Złotym Krzyżem Zasługi, w 1977 Krzyżem Kawalerskim Orderu Odrodzenia Polski, w 1978 Medalem Komisji Edukacji Narodowej, Medalem „Gryf Pomorski” (1975), a także medalami Politechniki Szczecińskiej i Uniwersytetu Mikołaja Kopernika (1996).
Prof. Zieliński otrzymał także szereg nagród za osiągnięcia naukowe, organizacyjne i dydaktyczne, m.in. osiem nagród Rektora Politechniki Szczecińskiej i dziesięć nagród Rektora Uniwersytetu Mikołaja Kopernika.
Publikacje.
Prof. Zygmunt Zieliński zajmował się w pracy naukowej statystyką transportową, ekonometryczną analizą szeregów czasowych i wahań sezonowych, zastosowaniem ekonometrii w transporcie oraz teorią dynamicznych modeli ekonometrycznych. Jest autorem 99 prac naukowych, w tym 9 monografii książkowych:

</doc>
<doc id="1507266" url="https://pl.wikipedia.org/wiki?curid=1507266" title="Zachariasz Niemczewski">
Zachariasz Niemczewski

Zachariasz Niemczewski (ur. 1766 w Rosieniach, zm. 10 grudnia 1820 w Wilnie) – polski profesor matematyki na Cesarskim Uniwersytecie Wileńskim.
W 1788 otrzymał stopień doktora filozofii i nauk wyzwolonych. Od 1794 wykładał matematykę na Uniwersytecie Wileńskim. W 1797 wyjechał na dalsze studia we Włoszech, Francji i Szwajcarii. Do Wilna powrócił w 1806, profesorem nadzwyczajnym został w 1809, zwyczajnym w 1810. W latach 1813-1817 był cenzorem ksiąg, a w latach 1817-1820 dziekanem oddziału nauk fizycznych i matematycznych Uniwersytetu Wileńskiego. Pod pseudonimem "Kielus" działał w Towarzystwie Szubrawców. Pochowany na Cmentarzu Bernardyńskim w Wilnie.

</doc>
<doc id="1507273" url="https://pl.wikipedia.org/wiki?curid=1507273" title="Inhibitory enzymu konwertującego angiotensynę">
Inhibitory enzymu konwertującego angiotensynę



</doc>
<doc id="1507275" url="https://pl.wikipedia.org/wiki?curid=1507275" title="XVIII Korpus Armijny (III Rzesza)">
XVIII Korpus Armijny (III Rzesza)

XVIII Korpus Armijny - niemiecki korpus armijny. 
We wrześniu 1939 roku był częścią składową 14 Armii. Dowódcą był generał E. Beyer.

</doc>
<doc id="1507276" url="https://pl.wikipedia.org/wiki?curid=1507276" title="Lodziarnia">
Lodziarnia

Lodziarnia – miejsce, w którym sprzedaje się różnego rodzaju lody (zwykłe, sorbetowe, włoskie), mrożone jogurty oraz desery lodowe. Czasem również desery zawierające w składzie lody takie jak naleśniki czy gofry.
Lody serwowane są zazwyczaj na dwa sposoby: w wafelkach lub w pucharkach. 
Niektóre lokale podają też lody z potrawami „na ciepło”. Często można tam też zamówić i wypić kawę na miejscu, czy zamówić ciasto lub inny deser.
Lodziarnie otwarte przez cały rok występują głównie w miejscowościach turystycznych o cieplejszym klimacie. Lodziarnie w mniej uczęszczanych miejscach są zazwyczaj otwarte od marca do listopada, a w okresie zimniejszym „przestawiają się” na sprzedaż cieplejszych dań takich, jak np. gofry.

</doc>
<doc id="1507277" url="https://pl.wikipedia.org/wiki?curid=1507277" title="VIII Korpus Armijny (III Rzesza)">
VIII Korpus Armijny (III Rzesza)

VIII Korpus Armijny – korpus armijny Wehrmachtu.
We wrześniu 1939 roku był częścią składową 14 Armii. 13 września 1939 sztab VIII Korpusu Armijnego ulokował się w Leżajsku.

</doc>
<doc id="1507278" url="https://pl.wikipedia.org/wiki?curid=1507278" title="IACE">
IACE



</doc>
<doc id="1507279" url="https://pl.wikipedia.org/wiki?curid=1507279" title="Czarna Przełęcz (Tatry)">
Czarna Przełęcz (Tatry)

Czarna Przełęcz (słow. "Čierne sedlo", "Nižné Čierne sedlo", niem. "Schwarzseejoch", węg. "Fekete-tavi-hágó") – szeroka przełęcz położona w głównej grani Tatr w słowackiej części Tatr Wysokich, na wysokości 2258 m n.p.m. Jest to największe obniżenie grani na odcinku pomiędzy Czarnym Szczytem ("Čierny štít", 2429 m) na południu i Kołowym Szczytem ("Kolový štít", 2419 m) na północy. Po zachodniej stronie przełęczy znajduje się Dolina Czarna Jaworowa ("Čierna Javorová dolina"), a po wschodniej – Dolina Jastrzębia ("Malá Zmrzlá dolina"). Wcześniejsze pomiary określały wysokość przełęczy na 2266 lub ok. 2265 m, a także – ewidentnie błędnie – 2057 m.
Czarna Przełęcz jest najniższym punktem odcinka grani, w którym między Czarnym a Kołowym Szczytem położone są kolejno:
Z najniższego punktu przełęczy na zachód do Czarnego Bańdziocha w Dolinie Czarnej Jaworowej opada krótki żleb o charakterze małego komina. Do Doliny Jastrzębiej zbiega natomiast trawiasto-skalisty, wąski żleb, pod którym rozlegają się Danielowy Ogród i Danielowe Pola.
Na przełęcz nie prowadzi żaden szlak turystyczny. Przejście przez nią z Doliny Jastrzębiej do Czarnej Jaworowej (lub na odwrót) jest wyraźnie trudniejsze od przejścia przez Czarny Przechód, położony nieco wyżej i około 120 m dalej na północny zachód, w południowej grani Kołowego Szczytu. Najdogodniejsze drogi dla taterników wiodą na siodło granią z Czarnego Przechodu i żlebkiem z Czarnego Bańdziocha.
Pierwsze znane wejścia:
Niemal wszystkie dawne wejścia na Czarną Przełęcz w rzeczywistości dotyczyły Czarnego Przechodu. Niekiedy Czarną Przełęcz wyjątkowo określano też Niżnią Czarną Przełęczą.

</doc>
<doc id="1507281" url="https://pl.wikipedia.org/wiki?curid=1507281" title="Wyżni Barani Zwornik">
Wyżni Barani Zwornik

Wyżni Barani Zwornik (słow. "Vyšná Barania strážnica", ok. 2500 m n.p.m.) – niewybitny szczyt w głównej grani Tatr, wznoszący się nad dolinami: Czarną Jaworową ("Čierna Javorová dolina"), Dziką ("Veľká Zmrzlá dolina") i Pięciu Stawów Spiskich ("kotlina Piatich Spišských plies").
W Wyżnim Baranim Zworniku od głównej grani Tatr odchodzi na południowy wschód długa grań boczna, w której wznoszą się m.in. Baranie Rogi ("Baranie rohy", 2526 m), Durny Szczyt ("Pyšný štít", 2621 m) oraz Łomnica ("Lomnický štít", 2634 m). Od położonych w odległości ok. 100 m Baranich Rogów oddziela go Wyżnia Barania Ławka ("Barania priehyba").
Od masywu Śnieżnego Szczytu ("Snehový štít", 2467 m) Wyżni Barani Zwornik oddziela Śnieżna Przełęcz ("Ľadové sedlo", 2341 m). W grani biegnącej od niej do szczytu można wyróżnić następujące formacje:
Od Papirusowych Turni w masywie Czarnego Szczytu ("Čierny štít", 2434 m) wierzchołek oddziela Przełęcz Stolarczyka ("Stolarczykovo sedlo", 2370 m). Pomiędzy nią a Wyżnim Baranim Zwornikiem wypiętrza się Barania Kazalnica.
Na południowy zachód od Wyżniego Baraniego Zwornika wybiega jeszcze żebro, w dolnej części którego wznosi się Barania Igła, od szczytu oddzielona Baranim Przechodem.
Na Wyżni Barani Zwornik nie prowadzi żaden szlak turystyczny. Najłatwiejsze drogi nieznakowane prowadzą na szczyt od Pośredniej Baraniej Ławki lub od Przełęczy Stolarczyka.
Pierwsze znane wejścia:

</doc>
<doc id="1507283" url="https://pl.wikipedia.org/wiki?curid=1507283" title="Agapornis">
Agapornis

Agapornis – rodzaj niewielkich, wielobarwnie upierzonych ptaków z podrodziny dam (Loriinae) w obrębie rodziny papug wschodnich (Psittaculidae), w języku polskim określanych nazwą zwyczajową nierozłączki lub papużki nierozłączki. Nazwę naukową i zwyczajową zawdzięczają wykazywaniu silnej więzi pomiędzy samcem i samicą – nierozłączki tworzą trwałe związki monogamiczne, samiec i samica przebywają zawsze razem. Nierozłączki czerwonoczelne, czarnogłowe i rudogłowe są często spotykane w hodowli jako zwierzęta domowe. Wyhodowano wiele odmian barwnych.
Zasięg występowania.
Zamieszkują Afrykę Subsaharyjską, z wyjątkiem nierozłączki siwogłowej, której miejscem występowania jest Madagaskar.
Biologia i ekologia.
Długość ciała 13–18 cm; masa ciała 25–66 g. Mają krępą budowę ciała, krótki ogon, krótkie skrzydła, stosunkowo dużą głowę i haczykowato zagięty dziób. W ubarwieniu gatunków żyjących w warunkach naturalnych dominuje kolor zielony. U niektórych występuje biała obwódka wokół oczu. W hodowli uzyskano odmiany o niespotykanym w naturze ubarwieniu.
U nierozłączki czarnoskrzydłej, siwogłowej i czerwonogłowej jest wyraźnie zaznaczony dymorfizm płciowy, w przeciwieństwie do pozostałych gatunków.
Wszystkie gatunki z tego rodzaju są ptakami towarzyskimi, żyjącymi w stadach. Raz dobrana para tworzy trwały związek monogamiczny. Samce wykazują zachowania terytorialne, szczególnie obserwowane w hodowli samce "A. cana" i "A. taranta". Gatunki "A. personata", "A. fischeri", "A. lilianae" i "A. nigrigenis" są jednymi z nielicznych papug, które budują gniazda. Zakładają je zwykle w dziuplach drzew, które wykładają gałązkami, korą, trawą i liśćmi, "A. pullaria" wykorzystuje termitiery. Samica składa 4–6 jaj, które wysiaduje 21–24 dni. Samiec pomaga w wysiadywaniu, ale jego głównym zadaniem jest obrona terytorium.
Papużki nierozłączki są ptakami aktywnymi i głośnymi, wydają donośne, piskliwe głosy. Żywią się głównie owocami, warzywami i nasionami. Niektóre zjadają również owady. W hodowli wymagają urozmaiconego pokarmu. Nierozłączki różnych gatunków mogą się ze sobą krzyżować. Powstałe hybrydy są niepłodne.
Systematyka.
Podział systematyczny.
Do rodzaju "Agapornis" zaliczono 9 żyjących gatunków, a także dwa wymarłe: "A. atlanticus" żyjący w późnym pliocenie na terenach dzisiejszego Maroka oraz "A. attenboroughi" żyjący we wczesnym pliocenie na terenie dzisiejszej Republiki Południowej Afryki. W czterech gatunkach ("A. canus", "A. pullarius", "A. roseicollis" i "A. swindernianus") wyróżniono podgatunki, pozostałe są monotypowe.
Nierozłączki i ludzie.
Od nazwy tych papug ("papużki nierozłączki") pochodzi popularny związek frazeologiczny odnoszący się do osób bardzo mocno związanych ze sobą.
Zagrożenia i ochrona.
Popyt na te ptaki spowodował masowe poławianie ich w warunkach naturalnych. Wszystkie gatunki umieszczono w Czerwonej księdze gatunków zagrożonych IUCN, a wiele populacji objęto ochroną w rezerwatach i parkach narodowych. Wszystkie gatunki z wyjątkiem "Agapornis roseicollis" chronione są konwencją waszyngtońską (CITES – załącznik II).

</doc>
<doc id="1507285" url="https://pl.wikipedia.org/wiki?curid=1507285" title="Ksiądz (Włatcy móch)">
Ksiądz (Włatcy móch)



</doc>
<doc id="1507287" url="https://pl.wikipedia.org/wiki?curid=1507287" title="ArcelorMittal">
ArcelorMittal

ArcelorMittal – największy producent stali na świecie. W 2013 roku zatrudniał 244 890 pracowników w ponad 60 krajach.
Koncern powstał w wyniku fuzji w 2006 przedsiębiorstw Arcelor oraz Mittal Steel. Siedziba koncernu mieści się w Luksemburgu, gdzie wcześniej miał swą siedzibę Arcelor.
ArcelorMittal jest liderem światowego rynku w dziedzinie wyrobów stalowych na potrzeby produkcji samochodów, budownictwa, opakowań, urządzeń gospodarstwa domowego.
W 2007 ArcelorMittal osiągnął przychody wynoszące 105,2 miliarda USD. Wyprodukował 116 milionów ton stali, co odpowiadało około 10% światowej produkcji.
Prezesem i największym akcjonariuszem koncernu jest Lakshmi Mittal.

</doc>
<doc id="1507293" url="https://pl.wikipedia.org/wiki?curid=1507293" title="Evaldas Jurkevicius">
Evaldas Jurkevicius



</doc>
<doc id="1507299" url="https://pl.wikipedia.org/wiki?curid=1507299" title="Mariusz Puchalski">
Mariusz Puchalski

Mariusz Puchalski (ur. 21 stycznia 1953 w Górze, zm. 17 lutego 2021) – polski aktor teatralny i okazjonalnie reżyser.
Życiorys.
W 1975 roku ukończył studia na Wydziale Aktorskim Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi. Debiutował 24 października 1974 roku na deskach Teatru Studyjnego PWSFTviT w Łodzi, w roli Pantalona w „Turandot. Księżniczce chińskiej” Carlo Gozziego w reżyserii Waldemara Wilhelma.
Pracował w Teatrze Polskim we Wrocławiu (1975-1978), Teatrze Polskim im. Hieronima Konieczki w Bydgoszczy (1978-1982), Teatrze Polskim w Poznaniu (1982-1993). Ponadto był związany z Lubuskim Teatrem im. Leona Kruczkowskiego w Zielonej Górze, Moim Teatrem w Poznaniu, Sceną na Piętrze oraz Teatrem Wielkim im. Stanisława Moniuszki w Poznaniu. Od 1993 roku pracował w Teatrze Nowym im. Tadeusza Łomnickiego w Poznaniu, gdzie był reżyserem, scenarzystą i autorem tekstów kabaretu aktorskiego RAZ.
Laureat Nagrody Prezydenta Miasta Bydgoszczy (1982), Białego Bzu (1988) oraz Nagrody Jury Młodych XIII Festiwalu Dramaturgii Współczesnej „Rzeczywistość przedstawiona” w Zabrzu (2013). W styczniu 2013 otrzymał odznakę honorową „Zasłużony dla Kultury Polskiej”.
Pochowany na cmentarzu Miłostowo w Poznaniu

</doc>
<doc id="1507300" url="https://pl.wikipedia.org/wiki?curid=1507300" title="TnK">
TnK



</doc>
<doc id="1507301" url="https://pl.wikipedia.org/wiki?curid=1507301" title="Kusacz cynamonowy">
Kusacz cynamonowy

Kusacz cynamonowy ("Crypturellus cinnamomeus") – gatunek średniej wielkości ptaka z rodziny kusaczy (Tinamidae), zamieszkujący Meksyk i Amerykę Centralną. Nie jest zagrożony wyginięciem.
Zasięg występowania, środowisko.
Występuje powszechnie w nizinnych wilgotnych lasach w podzwrotnikowych i tropikalnych regionach położonych na wysokości do 1850 m n.p.m. Ptak jest również spotykany w suchych siedliskach leśnych. Występuje na terenach od Sinaloa (przybrzeżny pas, zachodni Meksyk), gdzie znajduje się najbardziej wysunięte na północ pasmo jego występowania, przez południowy Meksyk i Meksyk wschodni (Zatoka Meksykańska, ale nie centralny Meksyk), po północno-zachodnią Kostarykę. Szacunkowy rozmiar obszaru występowania kusacza cynamonowego wynosi 1,47 miliona km².
Kusacz cynamonowy występuje w zależności od podgatunku:
Charakterystyka.
Kusacz cynamonowy mierzy około 25–30 cm; masa ciała samic 401–445 g, samców 402,4–448 g. Upierzenie ma brązowe, czarne z tyłu, na kuprze i skrzydłach. Dolne części ciała są bladobrązowe, pierś jest barwy cynamonowej (skąd wzięła się polska nazwa gatunku), brzuch szarej. Górne części ciała są nieco bielsze. Głowa barwy brązowej ze znacznie wyróżniającymi się płowymi pręgami. Wyraźnie widoczna łata w miejscu, gdzie położone jest ucho, dziób brązowawy, nogi barwy czerwonej. Gatunek wydaje gwiżdżący odgłos "whoo-oo".
Status.
Międzynarodowa Unia Ochrony Przyrody (IUCN) uznaje kusacza cynamonowego za gatunek najmniejszej troski (LC – "Least Concern"). Od 2014 roku za osobny gatunek uznaje kusacza meksykańskiego i również zalicza go do kategorii najmniejszej troski. Przypuszcza się, że trend liczebności populacji obu tych taksonów jest malejący ze względu na niszczenie i defragmentację siedlisk.

</doc>
<doc id="1507302" url="https://pl.wikipedia.org/wiki?curid=1507302" title="Crypturellus cinnamomeus">
Crypturellus cinnamomeus



</doc>
<doc id="1507306" url="https://pl.wikipedia.org/wiki?curid=1507306" title="Audrius Endzinas">
Audrius Endzinas

Audrius Endzinas (ur. 28 maja 1962 w Szyłokarczmie) – litewski polityk, przedsiębiorca, poseł na Sejm Republiki Litewskiej.
Życiorys.
W 1986 ukończył Litewską Akademię Rolniczą, po czym rozpoczął pracę jako elektryk w rodzinnej Szyłokarczmie. W 1992 założył własne przedsiębiorstwo, które w 2004 przekształcił w spółkę akcyjną "Energetikos objektų statyba".
W 2002 i 2007 był wybierany do rady rejonu szyłokarczemskiego. W wyborach w 2011 został ponownie kandydatem do samorządu Szyłokarczmy.
Należał do Litewskiego Związku Centrum, w 2003 został członkiem Związku Liberałów i Centrum. W 2004 uzyskał mandat posła na Sejm w okręgu Szyłokarczma-Pojegi jako kandydat niezależny. W parlamencie przystąpił do frakcji LiCS, którą opuścił rok później, współtworząc w 2006 nową partię pod nazwą Ruch Liberalny Republiki Litewskiej.
Mandat deputowanego utrzymał w wyborach w 2008, pokonując w II turze Kęstasa Komskisa. W 2012 nie został ponownie wybrany. W 2019 po raz kolejny wszedł w skład rady rejonu szyłokarczemskiego.

</doc>
<doc id="1507307" url="https://pl.wikipedia.org/wiki?curid=1507307" title="Zamek Vianden">
Zamek Vianden

Zamek Vianden (luks. "Buerg Veianen") – zamek w miejscowości Vianden w północno-wschodnim Luksemburgu. Budowla położona jest na wzgórzu, ponad miastem i doliną rzeki Our. 
Początkowo istniała tu, wzniesiona w V w. n.e. rzymska wieża obserwacyjna. Sam zamek powstał najprawdopodobniej około wieku XI jako siedziba książąt Vianden. W 1264 roku zamek wraz z całą okolicą dostał się pod panowanie Luksemburgów, a w 1417 roku stał się ich wyłączną własnością. W kolejnych wiekach zamek był wielokrotnie przebudowywany, w jego architekturze można dziś wyróżnić elementy wielu stylów, m.in. romańskiego, gotyckiego i renesansowego. W XIX wieku budowla popadła w ruinę. W 1977 roku zamek przeszedł na własność państwa, został odrestaurowany i obecnie udostępniany jest zwiedzającym.

</doc>
<doc id="1507309" url="https://pl.wikipedia.org/wiki?curid=1507309" title="Globen (stacja metra)">
Globen (stacja metra)

Globen – powierzchniowe stacje sztokholmskiego metra i szybkiego tramwaju Tvärbanan, leżą w Sztokholmie, w części Söderort, w dzielnicy Enskede-Årsta-Vantör, na osiedlu Johanneshov. Na zielonej linii metra (T19), między Gullmarsplan a Enskede gård i stacjami tramwaju Gullmarsplanem i Linde. Dziennie korzysta z niej około 7 300 osób (5 300 z metra i 2 000 z Tvärbananu).
Stacje znajdują się między Palmfeltsvägen i Konstgjutarvägen. Stacja metra posiada dwa wyjścia, północne przy Konstgjutarvägen i Arenavägen (najbliżej hali Globen), południowe przy Palmfeltsvägen i Slakthusplanie (wykorzystywane głównie przez pracowników pobliskiej dzielnicy przemysłowej). Stacja Tvärbanan ma jedno wyjście (przy Konstgjutarvägen). 
Stację metra otworzono 9 września 1951, oddano do użytku wówczas odcinek Gullmarsplan–Stureby, nosiła nazwę "Slakthuset". 19 listopada 1958 nazwa została zmieniona na "Isstadion". Dzisiejszą nazwę przyjęła w 1989 po otworzeniu hali Globen. Stacja Tvärbanan została otwarta w 1999. Każda ze stacji posiada dwa perony.
Otoczenie.
W najbliższym otoczeniu stacji znajdują się:

</doc>
<doc id="1507311" url="https://pl.wikipedia.org/wiki?curid=1507311" title="Mokra (przystanek kolejowy)">
Mokra (przystanek kolejowy)

Mokra – przystanek kolejowy w Mokrej, w województwie łódzkim, w Polsce. Według klasyfikacji PKP ma kategorię dworca lokalnego.
W roku 2017 przystanek obsługiwał 50–99 pasażerów na dobę.

</doc>
<doc id="1507312" url="https://pl.wikipedia.org/wiki?curid=1507312" title="Psiara">
Psiara



</doc>
<doc id="1507313" url="https://pl.wikipedia.org/wiki?curid=1507313" title="Język maya yucatec">
Język maya yucatec



</doc>
<doc id="1507314" url="https://pl.wikipedia.org/wiki?curid=1507314" title="Język yucatec">
Język yucatec



</doc>
<doc id="1507315" url="https://pl.wikipedia.org/wiki?curid=1507315" title="Kęstas Komskis">
Kęstas Komskis

Kęstas Komskis (ur. 22 października 1963 w Sodėnai koło Pojegów) – litewski samorządowiec i polityk, burmistrz Pojegów, poseł na Sejm.
Życiorys.
W młodości kształcił się w szkole technicznej w Kłajpedzie. Pracował w przedsiębiorstwach Žukas i Rambynas. W 2004 ukończył studia na Kaliningradzkim Państwowym Uniwersytecie Technicznym. Od czasu wyborów samorządowych w 2000 sprawował mandat radnego Pojegów. Od tegoż roku był też zastępcą burmistrza tego miasta, następnie w 2003 wybrano go na urząd burmistrza.
Dołączył do partii Porządek i Sprawiedliwość, z ramienia której kandydował w wyborach parlamentarnych w 2008, w II turze przegrał z Audriusem Endzinasem. Mandat poselski uzyskał z listy partyjnej swojego ugrupowania. W 2012 uzyskał reelekcję na kolejną kadencję. Również w 2016 został wybrany do Sejmu z listy krajowej Porządku i Sprawiedliwości. Jego wybór jednak unieważniono po ujawnieniu przypadków kupowania na jego rzecz głosów w okręgu jednomandatowym, w którym startował równocześnie. W 2019 ponownie uzyskał mandat radnego Pojegów (reelekcja w 2023).

</doc>
<doc id="1507316" url="https://pl.wikipedia.org/wiki?curid=1507316" title="Yucatec">
Yucatec



</doc>
<doc id="1507317" url="https://pl.wikipedia.org/wiki?curid=1507317" title="Język maja">
Język maja



</doc>
<doc id="1507319" url="https://pl.wikipedia.org/wiki?curid=1507319" title="Język maya-yucatec">
Język maya-yucatec



</doc>
<doc id="1507323" url="https://pl.wikipedia.org/wiki?curid=1507323" title="Prospekt’s March">
Prospekt’s March

Prospekt's March – minialbum brytyjskiego zespołu Coldplay, który swą premierę miał 19 listopada 2008 roku. Pierwsze wydawnictwa pojawiły się w Szwecji oraz Japonii, tydzień później płyta pojawiła się na półkach sklepów muzycznych na całym świecie. "Prospekt's March EP" został również dodany do rozszerzonego wydania "Viva la Vida or Death and All His Friends" jako dodatkowa płyta.
Okładka przedstawia obraz autorstwa Eugène'a Delacroixa pt. "Bitwa pod Poitiers".

</doc>
<doc id="1507326" url="https://pl.wikipedia.org/wiki?curid=1507326" title="Sierakowice Skierniewickie">
Sierakowice Skierniewickie

Sierakowice Skierniewickie – przystanek kolejowy w Sierakowicach Lewych, w województwie łódzkim, w Polsce.
W roku 2017 przystanek obsługiwał 50–99 pasażerów na dobę.

</doc>
<doc id="1507328" url="https://pl.wikipedia.org/wiki?curid=1507328" title="Andrzej Lis">
Andrzej Lis

Andrzej Lis (ur. 16 grudnia 1959 we Wrocławiu) – polski szpadzista. Srebrny medalista olimpijski z Moskwy.
Walczył lewą ręką. Jego pierwszym trenerem - później także w kadrze Polski - był Adam Medyński. Bronił barw AZS Politechnika Wrocław. W 1979 roku był wicemistrzem świata juniorów. Dwukrotny uczestnik mistrzostw świata seniorów (1978 i 1979). W 1982 zdobył tytuł indywidualnego mistrza Polski, wielokrotnie triumfował także w drużynie. W Moskwie jego partnerami w drużynie byli: Piotr Jabłkowski, Mariusz Strzałka, Ludomir Chronowski i Leszek Swornowski.

</doc>
<doc id="1507336" url="https://pl.wikipedia.org/wiki?curid=1507336" title="Piotr Jabłkowski">
Piotr Jabłkowski

Piotr Jabłkowski (ur. 10 marca 1958 w Opolu) – polski szpadzista. Srebrny medalista olimpijski z Moskwy.
Walczył także we florecie. Bronił barw Startu Opole, a później AZS Politechnika Wrocław. W 1980 był wicemistrzem Polski w rywalizacji indywidualnej. W Moskwie jego partnerami w drużynie byli: Andrzej Lis, Mariusz Strzałka, Ludomir Chronowski i Leszek Swornowski.

</doc>
<doc id="1507338" url="https://pl.wikipedia.org/wiki?curid=1507338" title="Język kicze">
Język kicze

Język kiche (k’iche’, quiché) – język używany przez ponad 2 mln (2000 Ethnologue) Indian Kicze w Gwatemali. Należy do rodziny języków majańskich (grupa mam-kicze). Sławna księga mitów Majów, "Popol Vuh", została napisana w archaicznym języku określanym jako klasyczny język kicze. Rozróżnia się sześć głównych odmian, niekiedy klasyfikowanych jako odrębne języki (Ethnologue).

</doc>
<doc id="1507342" url="https://pl.wikipedia.org/wiki?curid=1507342" title="Ludomir Chronowski">
Ludomir Chronowski

Ludomir Krzysztof Chronowski (ur. 31 października 1959 w Krakowie), polski szpadzista. Srebrny medalista olimpijski z Moskwy.
Życiorys.
Karierę zaczynał od floretu. Jej większość spędził w Cracovii. W 1980 zdobył tytuł indywidualnego mistrza Polski. W Moskwie jego partnerami w drużynie byli: Andrzej Lis, Mariusz Strzałka, Piotr Jabłkowski i Leszek Swornowski. Brał udział w IO 88.
W 1983 zdobył srebrny medal Letniej Uniwersjady w turnieju drużynowym.

</doc>
<doc id="1507344" url="https://pl.wikipedia.org/wiki?curid=1507344" title="Stokesozaur">
Stokesozaur



</doc>
<doc id="1507346" url="https://pl.wikipedia.org/wiki?curid=1507346" title="Stokesosaurus">
Stokesosaurus



</doc>
<doc id="1507349" url="https://pl.wikipedia.org/wiki?curid=1507349" title="Małgorzata Dłużewska">
Małgorzata Dłużewska

Małgorzata Dłużewska-Wieliczko (ur. 1 sierpnia 1958 w Koronowie) – polska wioślarka, srebrna medalistka olimpijska z Moskwy.
W latach 1974–1988 była zawodniczką gdańskiej Gedanii. Wielokrotnie była mistrzynią Polski w różnych osadach. Największe sukcesy odnosiła w parze z Czesławą Kościańską. Razem zdobyły srebro w Moskwie oraz dwa medale mistrzostw świata: brąz w 1979 i srebro w 1982 roku.
Jest matką wioślarki, mistrzyni świata i Europy, wicemistrzyni olimpijskiej Marty Wieliczko.

</doc>
<doc id="1507351" url="https://pl.wikipedia.org/wiki?curid=1507351" title="Kołpaczek mierzwiowy">
Kołpaczek mierzwiowy

Kołpaczek mierzwiowy, kołpaczek motylkowaty ("Panaeolus papilionaceus" (Bull.) Quél) – gatunek grzybów z rzędu pieczarkowców.
Systematyka i nazewnictwo.
Pozycja w klasyfikacji według Index Fungorum: "Panaeolus, Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1781 r. Jean Baptiste Bulliard nadając mu nazwę "Agaricus papilonaceus". Obecną, uznaną przez Index Fungorum nazwę nadał mu w 1872 r. Lucien Quélet.
Synonimów naukowych ma 35:
Nazwę polską zaproponował Władysław Wojewoda w 2003 r. W polskim piśmiennictwie mykologicznym gatunek ten opisywany był też jako bedłka mierzwiowa, pajęczak mierzwiowy, kołpaczek motylkowaty, belka motylkowata. 
Morfologia.
Średnica 1–5 cm, kształt stożkowato-dzwonkowaty, nieznacznie higrofaniczny; ciemny, brązowoszary do gliniastego. Szczyt zaostrzony do zaokrąglonego. Brzeg obwieszony białawymi ząbkami osłony. Skórka sucha, gładka do siatkowato pomarszczonej.
Za młodu szare, wkrótce czarne i z jaśniejszym kłaczkowatym ostrzem.
Wysokość 5–11 cm, grubość 2–3 mm, walcowaty, w środku pusty, łamliwy. Powierzchnia gładka, oszroniona na szczycie. U młodych owocników ma barwę szarą. 
Czarny. Zarodniki widziane z boku charakterystycznie podłużnie sześciokątne, gładkie, o średnicy 15–18 × 10–12 × 8–9,5 µm.
Występowanie i siedlisko.
Jest szeroko rozprzestrzeniony: poza Antarktydą występuje na wszystkich kontynentach, a także na wielu wyspach. W Polsce gatunek rzadki. Znajduje się na "Czerwonej liście roślin i grzybów Polski". Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych. Znajduje się na listach gatunków zagrożonych także w Austrii i Niemczech.
Saprotrof, grzyb koprofilny. Rośnie od maja do października, na nawozie bydlęcym, na nawożonych łąkach, pojedynczo lub gromadnie. Preferuje miejsca zacienione. 

</doc>
<doc id="1507352" url="https://pl.wikipedia.org/wiki?curid=1507352" title="Osiemnasty okręg wyborczy w Illinois">
Osiemnasty okręg wyborczy w Illinois

Osiemnasty okręg wyborczy w Illinois - jednomandatowy okręg wyborczy, w którym co dwa lata odbywają się wybory do Izby Reprezentantów Stanów Zjednoczonych.
Okręg został utworzony po spisie ludności w 1870 roku, gdy stan Illinois zyskał kolejnych przedstawicieli w Izbie Reprezentantów. Pierwsze wybory w okręgu przeprowadzono jesienią 1872 roku.

</doc>
<doc id="1507353" url="https://pl.wikipedia.org/wiki?curid=1507353" title="Czesława Kościańska">
Czesława Kościańska

Czesława Helena Kościańska-Szczepińska (ur. 22 maja 1959 w Tczewie) – polska wioślarka, srebrna medalistka olimpijska z Moskwy.
Była zawodniczką Unii z rodzinnego miasta oraz Gedanii Gdańsk. Wielokrotnie była mistrzynią Polski w różnych osadach. Największe sukcesy odnosiła w parze z Małgorzatą Dłużewską. Razem zdobyły srebro w Moskwie oraz dwa medale mistrzostw świata: brąz w 1979 i srebro w 1982. Brała udział w IO 88 (w czwórce). Karierę zakończyła w 1989.
W 2021 roku Rada Miejska w Tczewie nadała Czesławie Kościańskiej tytuł Honorowego Obywatela Miasta Tczewa.

</doc>
<doc id="1507357" url="https://pl.wikipedia.org/wiki?curid=1507357" title="Poa bulbosa">
Poa bulbosa



</doc>
<doc id="1507360" url="https://pl.wikipedia.org/wiki?curid=1507360" title="HMS Eagle (94)">
HMS Eagle (94)



</doc>
<doc id="1507363" url="https://pl.wikipedia.org/wiki?curid=1507363" title="Dirk Marcellis">
Dirk Marcellis

Dirk Marcellis (ur. 13 kwietnia 1988 w Horst aan de Maas) – holenderski piłkarz występujący na pozycji środkowego obrońcy. Od 2015 gra w PEC Zwolle.
Kariera klubowa.
Dirk Marcellis jako junior grał w klubach RKSV Wittenhorst oraz VVV Venlo. Zawodową karierę rozpoczął w 2006 w PSV Eindhoven. W jego barwach zadebiutował 11 kwietnia 2007 w przegranym 0:1 rewanżowym meczu ćwierćfinałowym Ligi Mistrzów przeciwko Liverpoolowi. W 64. minucie został wówczas ukarany czerwoną kartką, a opuszczając boisko został nagrodzony przez kibiców PSV brawami. W Eredivisie Marcellis po raz pierwszy wystąpił 6 października w spotkaniu przeciwko Willem II.
Po tym jak trenerem PSV został Sef Vergoossen, holenderski gracz regularnie zaczął grywać w podstawowej jedenastce. 2 lutego Marcellis przedłużył swój kontrakt z PSV do połowy 2012. 20 kwietnia drużyna "Boeren" po raz 4. z rzędu zapewniła sobie tytuł mistrza kraju, a kibice z PSV–Network wybrali Holendra jednym z trzech najlepszych obok Heurelho Gomesa i Ibrahima Afellaya zawodników swojej drużyny. W sezonie 2009/2010 Marcellis stracił miejsce w pierwszym składzie PSV. W 2010 odszedł do AZ Alkmaar, a w 2015 najpierw do NAC Breda, a następnie do PEC Zwolle.
Kariera reprezentacyjna.
W 2005 Marcellis rozegrał 3 mecze i strzelił 1 gola dla reprezentacji Holandii do lat 17. Następnie dzięki dobrym występom w Pucharze UEFA przeciwko Tottenhamowi Hotspur i Fiorentinie, w których zawodnik PSV miał za zadanie pilnować kolejno Dimityra Berbatowa i Adriana Mutu, uwagę na holenderskiego obrońcę zwrócił trener reprezentacji do lat 21 – Foppe de Haan. Marcellis zaczął grywać w jej podstawowym składzie, a dzięki dobrym występom media zaczęły porównywać go do Jaapa Stama.
W 2008 de Haan powołał Marcellisa do 18–osobowej kadry na Igrzyska Olimpijskie w Pekinie. Holendrzy w ćwierćfinale przegrali po dogrywce z Argentyną 1:2 i odpadli z turnieju. Sam Marcellis na igrzyskach był podstawowym piłkarzem reprezentacji swojego kraju i zagrał w każdym z 4 pojedynków. Oficjalny debiut w drużynie narodowej zaliczył 11 października tego samego roku w wygranym 2:0 spotkaniu z Islandią w ramach eliminacji do Mistrzostw Świata 2010.

</doc>
<doc id="1507364" url="https://pl.wikipedia.org/wiki?curid=1507364" title="Vélib’">
Vélib’

Vélib’ (z franc. "vélo libre" lub "vélo liberté": „darmowy rower” lub „rowerowa wolność”) to publiczny system wynajmu rowerów w Paryżu. Uruchomiono go 15 lipca 2007 roku, udostępniając 10 tys. rowerów miejskich w 750 automatycznych wypożyczalniach (stacji Vélib’). Każda ze stacji zawiera co najmniej 15 stanowisk z rowerami. W późniejszym czasie liczbę rowerów i stacji zwiększono odpowiednio do 20 tys. i 1 450. Średnia odległość między stacjami wynosi w centrum około 300 metrów.

</doc>
<doc id="1507369" url="https://pl.wikipedia.org/wiki?curid=1507369" title="Bitwa koło wyspy Kolombangara">
Bitwa koło wyspy Kolombangara



</doc>
<doc id="1507371" url="https://pl.wikipedia.org/wiki?curid=1507371" title="Serduszka okazałe">
Serduszka okazałe

Serduszka okazałe, serduszka okazała, ładniczka okazała, biskupie serce, serce Jasia ("Lamprocapnos spectabilis") – gatunek byliny z rodziny makowatych. Przez długi czas zaliczany był do rodzaju serduszka ("Dicentra") i stąd wynika utrwalona nazwa polska. Od 1997 roku gatunek wyodrębniany jest w osobny, monotypowy rodzaj "Lamprocapnos". W stanie naturalnym występuje w Chinach i Korei. Poza tym szeroko rozpowszechniony w uprawie, sadzony także w Polsce.
Biologia.
Bylina. Kwitnie od maja do czerwca. Roślina lekko trująca. Cała roślina (a szczególnie korzenie) zawiera trujące substancje. Objawami zatrucia mogą być mdłości, wymioty i biegunka, jak dotąd nie opisano jednak przypadków zatruć.
Zmienność.
W ostatnich latach XX wieku bardzo dużą popularnością cieszyła się odmiana 'Alba' o bardzo jasnych, prawie białych kwiatach. W 1997 roku w Anglii wyhodowano odmianę 'Gold Heart' o różowych kwiatach i pędach początkowo także przebarwionych na różowo, a następnie w ciągu lata barwiących się na żółtozielono.
Zastosowanie.
Roślina ozdobna. Serduszkę stosuje się do nasadzeń grupowych na trawnikach lub na rabatach. Można je także sadzić jako soliter na trawnikach. Są także cenionym kwiatem ciętym, także w uprawie przyspieszonej pod osłonami na kwitnienie od marca.

</doc>
<doc id="1507380" url="https://pl.wikipedia.org/wiki?curid=1507380" title="Szczutowo (przystanek kolejowy)">
Szczutowo (przystanek kolejowy)

Szczutowo – zlikwidowany przystanek kolejowy w Szczutowie, w województwie mazowieckim w powiecie sierpeckim, w gminie Szczutowo. Na przystanku nie zatrzymują się obecnie pociągi pasażerskie. 

</doc>
<doc id="1507384" url="https://pl.wikipedia.org/wiki?curid=1507384" title="Język zapotecki">
Język zapotecki

Język zapotecki, zapotec – język Indian Zapoteków w meksykańskim stanie Oaxaca, należący do oto-mangueskiej rodziny językowej. Charakteryzuje się znacznym rozbiciem dialektalnym, niektóre z odmian są wzajemnie niezrozumiałe. Katalog Ethnologue traktuje zapotecki jako makrojęzyk składający się z aż 58 odrębnych dialektów/języków.

</doc>
<doc id="1507385" url="https://pl.wikipedia.org/wiki?curid=1507385" title="Junus-biek Jewkurow">
Junus-biek Jewkurow

Junus-biek Bamatgiriejewicz Jewkurow (ros. Юнус-бек Баматгиреевич Евкуров, ur. 23 lipca 1963 we wsi Tarskoje, rejon prigorodny, Północnoosetyjska ASRR) – rosyjski wojskowy i polityk narodowości inguskiej, w latach 2008-2019 prezydent Inguszetii, od 2019 wiceminister obrony narodowej Rosji.
Życiorys.
W 1982 rozpoczął służbę w Armii Radzieckiej jako żołnierz piechoty morskiej Floty Oceanu Spokojnego. W 1989 ukończył studia w Szkole Oficerskiej Wojsk Powietrznodesantowych w Riazaniu, w 1997 w Akademii Wojskowej im. Michaiła Frunzego, a w 2004 w Wojskowej Akademii Sztabu Generalnego Sił Zbrojnych Federacji Rosyjskiej.
Służył w rosyjskich Wojskach Powietrznodesantowych, m.in. jako szef sztabu 217 gwardyjskiego pułku spadochronowo-desantowego 98 Gwardyjskiej Dywizji Powietrznodesantowej w Iwanowie.
W 1999 dowodził rosyjskimi oddziałami w Kosowie. Według niektórych źródeł osobiście kierował akcją zajęcia przez rosyjskich żołnierzy lotniska w Prisztinie. Udziału Jewkurowa w tej operacji nie potwierdził jednak pułkownik Siergiej Pawłow dowodzący brygadą biorącą udział w desancie w Prisztinie. Za udział w wykonywaniu zadań bojowych w Kosowie został w 2000 uhonorowany tytułem Bohatera Federacji Rosyjskiej.
W kolejnych latach brał udział w operacjach rosyjskich sił zbrojnych na Północnym Kaukazie, m.in. w II wojnie czeczeńskiej. Kierował m.in. akcją odbicia 12 rosyjskich jeńców.
Od 2004 pełnił funkcję zastępcy szefa zarządu wywiadu, a następnie zastępcy szefa sztabu Nadwołżańsko-Uralskiego Okręgu Wojskowego w Jekaterynburgu. Ze służby odszedł w stopniu generała majora.
30 października 2008 prezydent Federacji Rosyjskiej Dmitrij Miedwiediew wniósł do rozpatrzenia przez Zgromadzenie Narodowe Republiki Inguszetia kandydaturę Jewkurowa na stanowisko prezydenta Inguszetii w miejsce zdymisjonowanego Murata Ziazikowa. Dzień później inguski parlament zatwierdził jego kandydaturę.
22 czerwca 2009 został ciężko ranny w zamachu terrorystycznym. W wyniku wybuchu zginął co najmniej jeden funkcjonariusz konwojujący prezydenta, a trzech zostało rannych. Jewkurow w stanie ciężkim został przetransportowany do szpitala w Moskwie, gdzie przebywał do 10 sierpnia 2009. Po powrocie z Moskwy przystąpił ponownie do wykonywania obowiązków prezydenta republiki.
W 2019 zakończył pełnienie funkcji prezydenta Inguszetii i został mianowany wiceministrem obrony Federacji Rosyjskiej.

</doc>
<doc id="1507388" url="https://pl.wikipedia.org/wiki?curid=1507388" title="Yu Xunfa">
Yu Xunfa

Yu Xunfa (俞遜發; ur. 8 stycznia 1946 w Szanghaju, zm. 21 stycznia 2006 tamże) – chiński flecista. Laureat nagrody Shanghai Baogang Beaux-Arts. Yu grę na tradycyjnych chińskich fletach dizi i koudi rozpoczął w 1971 roku. Występował w Shanghai National Orchestra, Chinese Musicians' Association, ponadto był dyrektorem Performing Arts of the Shanghai Musicians' Association oraz przewodniczącym Dizi Culture Research Centre of Shanghai.

</doc>
<doc id="1507389" url="https://pl.wikipedia.org/wiki?curid=1507389" title="Dauphin (Manitoba)">
Dauphin (Manitoba)

Dauphin - miasto w Kanadzie, w prowincji Manitoba. W 2006 r. miasto to na powierzchni 12,65 km² zamieszkiwało 7 906 osób.
Według spisu powszechnego z roku 1996 ludność pochodzenia brytyjskiego (Anglicy, Szkoci, Irlandczycy) stanowili 54,08% populacji, a Ukraińcy 41,04%.

</doc>
<doc id="1507392" url="https://pl.wikipedia.org/wiki?curid=1507392" title="Pizzeria">
Pizzeria

Pizzeria – lokal gastronomiczny specjalizujący się w przyrządzaniu i serwowaniu pizzy.
Wiele pizzerii, oprócz sprzedaży pizzy w lokalu, prowadzi sprzedaż przez telefon oraz strony internetowe – pizze dostarczane są przez dostarczycieli bezpośrednio do mieszkań lub biur klientów.
Pierwsza pizzeria w Stanach Zjednoczonych powstała w 1905 w Nowym Jorku. Początek szerokiej popularności tego typu lokali przypada na lata po II wojnie światowej. Z czasem powstawały lokalne, a następnie międzynarodowe sieci pizzerii, takie jak Pizza Hut (pierwsza restauracja w 1958), Domino’s Pizza (1960) czy Telepizza (1987).
Pierwszy lokal w Polsce serwujący pizzę powstał 8 marca 1975 w Słupsku przy barze „Poranek“. Pomysł na pizzerię został zaczerpnięty bezpośrednio z Włoch przez lokalnego gastronoma Tadeusza Szołdra, podczas jednej z jego wizyt służbowych w tym kraju. Pizzeria działa do dzisiaj.

</doc>
<doc id="1507394" url="https://pl.wikipedia.org/wiki?curid=1507394" title="Nea Ekklesia">
Nea Ekklesia

Nea Ekklesia (gre.: Νέα Ἐκκλησία, "Nowy Kościół") – kościół wybudowany w Konstantynopolu za panowania cesarza Bazylego I Macedończyka w roku 880, obecnie nieistniejący. Kościół wznosił się na południowym skraju kompleksu Wielkiego Pałacu. Uważa się go za pierwszy przykład, typowego dla architektury bizantyńskiej, pięciokopułowego kościoła na planie krzyża greckiego wpisanego w kwadrat.
Bezpośrednio po zakończeniu kontrowersji ikonoklastycznej w architekturze bizantyńskiej, podobnie jak w innych dziedzinach sztuki tego państwa, nastąpiły doniosłe zmiany. Nea Ekklesia była właśnie efektem tych zmian, stanowiąc swoisty wynik ewolucji wcześniejszej formy bazyliki kopułowej.
Historia Kościoła.
Kościół został wzniesiony pod bezpośrednim nadzorem cesarza Bazylego I, w południowo-wschodnim rogu kompleksu Wielkiego Pałacu w Konstantynopolu, niedaleko "tzykanistērion" (cesarskiego boiska do gry w polo). Nea Ekklesia została konsekrowana 1 maja 880 przez ekumenicznego patriarchę Focjusza I. Kościół poświęcono Chrystusowi, archaniołowi Michałowi (w późniejszych źródłach wymienia się archanioła Gabriela), prorokowi Eliaszowi, Maryi Dziewicy oraz Świętemu Mikołajowi.
Na wzór Kościoła Mądrości Bożej cesarz Bazyli I wyposażył Nea Ekklesia w znaczne dobra oraz pewien samorząd. Podczas panowania Bazylego oraz jego bezpośrednich następców kościół ten odgrywał istotną rolę w ceremoniach pałacowych, a co najmniej do końca panowania Konstantyna VII, rocznica jego konsekracji uchodziła za główne święto dynastii Macedońskiej. W XI wieku przypałacowy kościół zamieniono na klasztor, określany jako "Nowy klasztor" (Νέα Μονή). Cesarz Izaak II Angelos ogołocił kościół z większości jego bogatych dekoracji oraz mebli i naczyń liturgicznych. Całe to wyposażenie zostało przez niego użyte przy odnawianiu kościoła Świętego Michała mieszczącego się w dzielnicy Anaplous. Fakt ten wiązał się zapewne z przeniesieniem cesarskiej siedziby z Wielkiego Pałacu do Pałacu Blecharny położonego na przeciwległym krańcu miasta, a co za tym idzie z zaprzestaniem użytkowania kompleksu Wielkiego Pałacu, którego Nea Ekklesia była częścią. Kościół pozostawał jednak w użyciu, i to także w okresie okupacji łacinników, aż do upadku Konstantynopola 29 maja 1453 roku. Po tej dacie Turcy przekształcili go w składnicę prochu strzelniczego, co spowodowało, że kiedy w 1490 roku w świątynię uderzył piorun, uległa ona praktycznie całkowitemu zniszczeniu.
Architektura kościoła.
Podobnie jak Kościół Mądrości Bożej, świątynię poprzedzało przestronne i wspaniałe atrium, lecz wewnątrz zniknął wszelki ślad bazyliki. Nea Ekklesia była bowiem założeniem wybudowanym na planie równoramiennego krzyża greckiego, wpisanego w kwadrat. Wieńczyło ją pięć kopuł, z których jedna (główna) była umieszczona na przecięciu ramion krzyża, pozostałe zaś na czterech rogach budynku.
Nea Ekklesia zapoczątkowała nowy styl w architekturze kościelnej. Charakteryzował się on tym, iż wydobyto kopuły z korpusu budowli (w przeciwieństwie na przykład do Kościoła Mądrości Bożej). Skutek ten osiągnięto poprzez znaczne podwyższenie bębna kopuły głównej, mieszczącej się na skrzyżowaniu ramion krzyża greckiego. Podwyższono również, choć już nie tak wyraźnie, bębny pozostałych czterech kopuł, znajdujących się na ramionach krzyża.
Podwyższenie bębnów spowodowało, iż do wnętrza świątyni mogło dostawać się więcej światła, które oświetlało miejsca dotychczas pozostające w cieniu. Ten efekt pozwalał z kolei na wzbogacenie wystroju świątyni poprzez rozszerzenie jej programu ikonograficznego w postaci wielu nowych fresków i mozaik.
Kolejnym elementem charakterystycznym nowego kościoła było przejęcie z cesarskich budowli reprezentacyjnych systemu czterech podpór, w którym kopuła wraz z nasadą (bębnem) opierała się na czterech wysokich kolumnach. System ten pozwalał uzyskać w świątyni więcej wolnej przestrzeni poprzez połączenie naosu (nawy głównej), z nawami bocznymi.
Znaczenie kościoła.
Jak pisze Ch. Diehl, Nea Ekklesia była dla budownictwa z końca IX wieku tym, czym Hagia Sophia dla architektury VI wieku, czyli "(...) charakterystyczną, typową konstrukcją, która miała służyć za wzór licznym naśladowcom". Choć, jak zauważa Diehl, plan nowej świątyni nie był całkowicie nowatorski (podobnie jak było to w wypadku Kościoła Mądrości Bożej), to jednak poczynając od jego wzniesienia z fundacji cesarskiej w IX wieku stał się on niezwykle popularny i "(...) chociaż nigdy nie wypiera całkowicie dawniejszych form, jest odtąd stałym, można rzec klasycznym, typem architektury bizantyjskiej".

</doc>
<doc id="1507403" url="https://pl.wikipedia.org/wiki?curid=1507403" title="Portage la Prairie">
Portage la Prairie

Portage la Prairie – miasto w Kanadzie, w południowo-zachodniej części prowincji Manitoba, nad rzeką Assiniboine. Populacja 13 270 osób. Siedziba otaczającej je gminy wiejskiej Portage la Prairie. 
Nazwa miasta pochodzi od francuskiego słowa "portage" oznaczającego przejście, w tym przypadku umożliwiające przepłynięcie z rzeki Assiniboine do jeziora Manitoba drogą wodną.
Burmistrzem miasta jest od 2022 roku Sharylin Knox.
Demografia.
Liczba mieszkańców Portage la Prairie wynosiła w 2021 roku 13 270 osób, o 0,3% mniej niż w poprzednim spisie w 2016 roku. Język angielski jest językiem ojczystym dla 89,4%, francuski dla 2,6% mieszkańców (2006).

</doc>
<doc id="1507404" url="https://pl.wikipedia.org/wiki?curid=1507404" title="Kanadyjski Narodowy Kościół Katolicki">
Kanadyjski Narodowy Kościół Katolicki

Kanadyjski Narodowy Kościół Katolicki – kościół starokatolicki, będący wiodącym członkiem Światowej Rady Narodowych Kościołów Katolickich. Kościół działa na terenie Kanady, jego zwierzchnikiem jest biskup prymas Ante Marian Nikolic, rezydujący w Toronto. Kościół wywodzi się z Polskiego Narodowego Katolickiego Kościoła.
Nauka Kościoła.
Doktryna Starokatolicka opiera się na nauce niepodzielonego Kościoła Powszechnego pierwszych wieków, ujętej w ustaleniach Soborów Ekumenicznych. Starokatolicy najwyższą cześć oddają Bogu, wyznają wiarę w realną obecność ciała i krwi pańskiej w Eucharystii, zaś komunia jest udzielana pod dwiema postaciami: chleba i wina. Eucharystia nie jest w starokatolicyzmie powtórzeniem ofiary Chrystusa, a jej upamiętnieniem czy też uobecnieniem. W starokatolicyzmie istnieje również kult Maryi Panny, jednak odrzucany jest dogmat o jej Niepokalanym Poczęciu i Wniebowzięciu, zniesione zostały dogmaty przyjęte przez Kościół zachodni po rozłamie z Kościołem wschodnim. Starokatolicy oddają cześć także aniołom, apostołom, męczennikom i świętym. Kościół umożliwia spowiedź w konfesjonale, ale wiernym odpuszcza się grzechy także w trakcie mszy podczas spowiedzi powszechnej. Kościoły starokatolickie nie uznają nieomylności i władzy papieży. Apostolsko-Episkopalny Kościół Portugalii całkowicie sprzeciwia się udzielaniu święceń kapłańskim kobiet oraz błogosławieństwu parom homoseksualnym.
Duchowni.
Duchownym Kościoła starokatolickiego może być mężczyzna, który ukończył odpowiednie wyższe studia teologiczne na uniwersytecie oraz zdał Egzamin Kościelny dopuszczający do święceń. Biskupem w Kościele starokatolickim może być kapłan wybrany przez Synod Ogólnokrajowy, konsekrowany przez przynajmniej trzech biskupów. Kapłanów nie obowiązuje celibat. W Kościele obowiązują stroje liturgiczne podobne jak w Kościele rzymskokatolickim.

</doc>
<doc id="1507406" url="https://pl.wikipedia.org/wiki?curid=1507406" title="Between Two Worlds">
Between Two Worlds

Between Two Worlds – debiutancki album norweskiego zespołu metalowego I wydany 14 listopada 2006 roku przez wytwórnię płytową Nuclear Blast. 
Lista utworów.
Opracowano na podstawie źródła

</doc>
<doc id="1507408" url="https://pl.wikipedia.org/wiki?curid=1507408" title="Zbigniew Grochal">
Zbigniew Grochal

Zbigniew Grochal (ur. 3 czerwca 1944 w Czechowicach-Dziedzicach) – polski aktor, dziennikarz, pedagog.
Życiorys.
W 1966 ukończył studia na Wydziale Aktorskim Państwowej Wyższej Szkoły Teatralnej im. Ludwika Solskiego w Krakowie. W 2006 uzyskał stopień doktora sztuk teatralnych na podstawie pracy pt. "Ignacy - zagłuszanie lęku trwa", której promotorem była profesor Anna Polony. Rozprawa była poświęcona roli Króla Ignacego w "Iwonie, księżniczce Burgunda" Witolda Gombrowicza w reżyserii Tadeusza Bradeckiego (2000).
Zadebiutował 16 lutego 1964 rolą Górala w "Cudzie mniemanym, czyli Krakowiakach i Góralach" Wojciecha Bogusławskiego w reżyserii Jerzego Golińskiego. W latach 1966–1977 pracował w Teatrze Wybrzeże w Gdańsku. Od 1977 pracuje w Teatrze Nowym w Poznaniu, gdzie wystąpił w kilkudziesięciu rolach w spektaklach takich reżyserów jak Izabella Cywińska, Janusz Wiśniewski, Janusz Nyczak, Jerzy Satanowski, Eugeniusz Korin, Krzysztof Warlikowski, Krzysztof Babicki, Erwin Axer i Piotr Kruszczyński. 
Pod koniec lat 90. XX wieku był ostatnim redaktorem naczelnym nieistniejącego już Radia Obywatelskiego Poznań. Wykładowca w Zakładzie Dziennikarstwa Wydziału Nauk Politycznych i Dziennikarstwa UAM, Katedrze Wokalistyki Wydziału Wokalno-Aktorskiego Akademii Muzycznej im. I.J. Paderewskiego w Poznaniu (1988−2014), Katedrze Strategii Marketingowych Uniwersytetu Ekonomicznego w Poznaniu oraz na Wydziale Artystycznym Wyższej Szkole Umiejętności Społecznych w Poznaniu. Emerytowany profesor Akademii Muzycznej w Poznaniu oraz aktualnie profesor Wyższej Szkoły Umiejętności Społecznych w Poznaniu. 
Laureat Nagrody Metropolity Poznańskiego za wybitne osiągnięcia w dziedzinie kultury chrześcijańskiej, Nagrody Marszałka Województwa Wielkopolskiego z okazji Międzynarodowego Dnia Teatru (2002), Złotej Odznaki za działalność na rzecz Ludzi Niepełnosprawnych, III Nagrody Vox Populi w 8. edycji plebiscytu „Mistrz Mowy Polskiej” oraz Medalu ”Labor Omnia Vincit” Towarzystwa im. Hipolita Cegielskiego za krzewienie idei pracy organicznej. 

</doc>
<doc id="1507410" url="https://pl.wikipedia.org/wiki?curid=1507410" title="Henry Paget (1. markiz Anglesey)">
Henry Paget (1. markiz Anglesey)

Henry William Paget (ur. 17 maja 1768 w Londynie, zm. 29 kwietnia 1854 tamże) – brytyjski wojskowy i polityk, weteran wojen napoleońskich, dowódca kawalerii sprzymierzonych podczas kampanii 1815 r. i bitwy pod Waterloo, dwukrotnie Lord namiestnik Irlandii oraz generał artylerii w rządach George’a Canninga, lorda Godericha, księcia Wellington i lorda Johna Russella.
Wczesne lata życia.
Był najstarszym synem Henry’ego Pageta, 1. hrabiego Uxbridge, i Jane Champagné. Wykształcenie odebrał w Westminster School oraz w Christ Church na Uniwersytecie Oksfordzkim. Od 1784 r. nosił tytuł grzecznościowy „lorda Paget”. W 1790 r. został wybrany do Izby Gmin jako reprezentant okręgu Caernarfon. W latach 1796–1804 i 1806–1810 reprezentował Milborne Port.
Kariera wojskowa.
Po wybuchu wojny I Koalicji z rewolucyjną Francją, Paget zorganizował oddział ochotników z hrabstwa Staffordshire, który został przyjęty na służbę jako 80 pułk piechoty z Pagetem jako tymczasowym podpułkownikiem. Paget na czele swojego oddziału wziął udział w kampanii we Flandrii w 1794 r. Rok później został podpułkownikiem 16 pułku lansjerów Królowej. W 1796 r. otrzymał awans na stopień pułkownika, a w 1801 r. został pułkownikiem 7 pułku lekkich dragonów. W 1802 r. został awansowany do stopnia generała-majora. W 1808 r. został generałem-porucznikiem.
W 1808 r. Paget został dowódcą kawalerii podczas wyprawy generała Johna Moore’a do Hiszpanii. Mimo iż ekspedycja zakończyła się niepowodzeniem, Paget pokonał 21 grudnia 1808 r. dwa francuskie pułki kawalerii w potyczce pod Sahagún, a następnie osłaniał odwrót korpusu do La Coruny. Paget nie uczestniczył w kolejnych działaniach korpusu Wellingtona na półwyspie Iberyjskim z powodu swojego romansu z lady Charlotte Wellesley, żoną Henry’ego Wellesleya, brata głównodowodzącego w Hiszpanii. W tym okresie brał udział tylko w nieudanej wyprawie do Holandii w 1809 r.
Lord Paget był żonaty z lady Caroline Villiers, córką 4. hrabiego Jersey, którą poślubił w 1795 r. Miał z nią trzech synów i pięć córek. W 1809 r. rozwiódł się z żoną i rok później poślubił swoją kochankę, lady Charlotte Wellesley, która również w tym czasie rozwiodła się z mężem. Henry i Charlotte mieli razem trzech synów i trzy córki. Romans z lady Charlotte kosztował Pageta 24 000 funtów odszkodowania oraz pojedynek z bratem kochanki, kapitanem Cadoganem.
Po śmierci ojca w 1812 r. Paget odziedziczył tytuł 2. hrabiego Uxbridge i zasiadł w Izbie Lordów. W 1815 r. został dowódcą kawalerii w Belgii pod komendą księcia Wellington. Na początku kampanii 1815 r. Uxbridge otrzymał dowodzenie nad całą kawalerią i artylerią konną armii sprzymierzonych. Żołnierze Uxbridge’a osłaniali odwrót Brytyjczyków spod Quatre Bras do Waterloo. Podczas bitwy 18 czerwca Uxbridge poprowadził szarżę ciężkiej kawalerii na kolumnę generała D’Erlona. W ostatniej fazie bitwy kula armatnia trafiła go w nogę, którą trzeba było amputować. Uxbridge zwrócił się wówczas do Wellingtona: "Jak widzę straciłem nogę!". Na co Wellington odpowiedział: "Na Boga, panie, w rzeczy samej!".
Dalsze lata.
Pięć dni po bitwie pod Waterloo książę regent nadał Uxbridge’owi tytuł 1. markiza Anglesey. Dowódca kawalerii otrzymał również Krzyż Wielki Orderu Łaźni, rosyjski Order Świętego Jerzego i austriacki Order Marii Teresy. W 1818 r. został kawalerem Orderu Podwiązki. W 1819 r. otrzymał awans na stopień pełnego generała, a w 1821 r. był Lordem Wielkim Stewardem podczas koronacji Jerzego IV. Poparł króla w jego działaniach zmierzających do uzyskania rozwodu z królową Karoliną, przez co stał się niepopularny w społeczeństwie. Kiedy tłum namawiał Angleseya, żeby krzyknął "Boże chroń Królową!", ten spełnił ich żądanie, ale zaraz dodał: "Oby wasze żony były takie jak ona!".
W 1827 r. Anglesey został generałem artylerii i członkiem Tajnej Rady. Pozostał na tym stanowisku do marca 1828 r., kiedy to został lordem namiestnikiem Irlandii. W grudniu wystosował list do katolickiego prymasa Irlandii w których poparł emancypację katolików. Spowodowało to jego odwołanie ze stanowiska w 1829 r. Anglesey powrócił na to stanowisko w 1830 r., kiedy do władzy doszli wigowie lorda Greya. W 1833 r. podał się do dymisji. W latach 1846–1852 był generałem artylerii w administracji lorda Johna Russella.
Lord Anglesey przeszedł na emeryturę w marcu 1852 r. Od 1842 r. był pułkownikiem Royal Horse Guards. W 1846 r. otrzymał stopień marszałka polnego. Był także lordem namiestnikiem Anglesey (od 1812 r.) i Staffordshire (od 1849 r.). Zmarł w 1854 r. Tytuł parowski odziedziczył jego najstarszy syn, Henry.
Rodzina.
25 lipca 1795 r. poślubił lady Caroline Villiers (16 grudnia 1774 – 16 czerwca 1835), córkę George’a Villiersa, 4. hrabiego Jersey, i Frances Twysden, córki Philipa Twysdena. Małżeństwo to zakończyło się rozwodem w 1809 r. Henry i Caroline mieli razem trzech synów i pięć córek:
W 1810 r. poślubił lady Charlotte Wellesley, z domu Cadogan (11 lipca 1781 – 8 lipca 1853), byłą żonę Henry’ego Wellesleya, 1. barona Cowley, córkę Charlesa Cadogana, 1. hrabiego Cadogan, i Mary Churchill, córki pułkownika Charlesa Churchilla. Henry i Charlotte mieli razem trzech synów i trzy córki:

</doc>
<doc id="1507419" url="https://pl.wikipedia.org/wiki?curid=1507419" title="Zbigniew Kosiński (poeta)">
Zbigniew Kosiński (poeta)

Zbigniew Kosiński (ur. 13 kwietnia 1926 w Umieniu, zm. 23 listopada 1991 w Łodzi) – polski poeta.
Życiorys.
Ukończył Wyższą Szkołę Sztuk Plastycznych w Łodzi. W okresie okupacji służył w Armii Krajowej. Debiutował jako poeta w 1957 r. na łamach czasopisma "Po prostu".
Został pochowany na Starym Cmentarzu w Łodzi.

</doc>
<doc id="1507423" url="https://pl.wikipedia.org/wiki?curid=1507423" title="Selkirk (Kanada)">
Selkirk (Kanada)

Selkirk - miasto w Kanadzie, w prowincji Manitoba, położone w odległości ok. 20 km od stolicy prowincji - miasta Winnipeg. W 2006 r. miasto to na powierzchni 24,71 km² zamieszkiwało 9 515 osób. Ze stolicą prowincji miasto łączy autostrada nr 9.
Nazwa miasta pochodzi od Thomasa Douglasa, 5. hrabiego Selkirk, który zawarł umowę (tzw. Koncesja Selkirka) na utworzenie kolonii w rejonie rzeki Red River. Pierwsi koloniści osiedlili się w tym rejonie w roku 1813.
Z miasta Selkirk pochodzi Ellen Reid, członek zespołu rockowego Crash Test Dummies.

</doc>
<doc id="1507426" url="https://pl.wikipedia.org/wiki?curid=1507426" title="Chrześcijańska Demokracja (Włochy)">
Chrześcijańska Demokracja (Włochy)

Chrześcijańska Demokracja (wł. "Democrazia Cristiana", DC) – główne ugrupowanie włoskiej sceny politycznej po zakończeniu II wojny światowej. Była partią odwołującą się do ideologii chadeckiej, wyrosła z podziemnej działalności antyfaszystowskiej. Do pierwszej połowy lat 90. wielokrotnie współtworzyła rządy koalicyjne. Rozwiązaniu uległa w 1994 w okresie przemian politycznych wywołanych skandalami korupcyjnymi (tzw. Tangentopoli). Faktycznym liderem DC pozostawał jej aktualny sekretarz.

</doc>
<doc id="1507427" url="https://pl.wikipedia.org/wiki?curid=1507427" title="Lockheed P-80 Shooting Star">
Lockheed P-80 Shooting Star



</doc>
<doc id="1507432" url="https://pl.wikipedia.org/wiki?curid=1507432" title="Lola i Virginia">
Lola i Virginia

Lola i Virginia (2006-2007) – hiszpańsko-francuski serial animowany wyprodukowany przez studio Imira Entertainment.
Fabuła.
Serial przedstawia zabawne perypetie Loli i grupy jej przyjaciół. Dziewczynka troszczy się o swoje młodsze rodzeństwo i godnie znosi różnego rodzaju psikusy płatane jej przez zwariowanych przyjaciół. Pewnego dnia życie Loli zupełnie się zmienia, gdy wkracza w nie Virginia. Ta zarozumiała i przemądrzała nastolatka jest zupełnym przeciwieństwem naszej bohaterki. Virginia jest bardzo ładna, lubiana przez kolegów, świetnie się uczy i ma bogatych rodziców spełniających wszystkie jej zachcianki. Od teraz najważniejsze dla Loli to dopiec Virginii.
Wersja polska.
Wersja polska: Master Film na zlecenie ZigZap
Reżyseria: Elżbieta Mikuś
Dialogi:
Dźwięk: Elżbieta Mikuś, Aneta Michalczyk-Falana
Montaż: Agnieszka Kołodziejczyk
Kierownictwo produkcji: Katarzyna Fijałkowska
Wystąpili:
i inni

</doc>
<doc id="1507433" url="https://pl.wikipedia.org/wiki?curid=1507433" title="Markiz Anglesey">
Markiz Anglesey

Markiz Anglesey to angielski tytuł szlachecki, nadany oryginalnie Henry'emu Pagetowi.
Rodowód markizów Anglesey.
Baronowie Paget 1. kreacji (parostwo Anglii)
Hrabiowie Uxbridge 1. kreacji (parostwo Wielkiej Brytanii)
Baronowie Paget 1. kreacji, cd.
Hrabiowie Uxbridge 2. kreacji (parostwo Wielkiej Brytanii)
Markizowie Anglesey 1. kreacji (parostwo Zjednoczonego Królestwa)
Najstarszy syn 7. markiz Anglesey: Charles Alexander Vaughan Paget, hrabia Uxbridge
Najstarszy syn hrabiego Uxbridge: Benedict Daniel Thomas Paget, lord Paget
Baroneci Bayly

</doc>
<doc id="1507439" url="https://pl.wikipedia.org/wiki?curid=1507439" title="Puszcza Rządowa (przystanek kolejowy)">
Puszcza Rządowa (przystanek kolejowy)

Puszcza Rządowa – przystanek kolejowy w Puszczy Rządowej, w Polsce, w województwie kujawsko-pomorskim, w powiecie rypińskim, w gminie Rypin. Na przystanku nie zatrzymują się obecnie pociągi pasażerskie.

</doc>
<doc id="1507445" url="https://pl.wikipedia.org/wiki?curid=1507445" title="Grindwal długopłetwy">
Grindwal długopłetwy

Grindwal długopłetwy, grindwal ("Globicephala melas") – gatunek ssaka z rodziny delfinowatych (Delphinidae). Mimo iż jest obiektem corocznych polowań, wydaje się, że nie jest bezpośrednio zagrożony wyginięciem.
Systematyka.
Taksonomia.
Najbliższym krewnym grindwala długopłetwego jest zaliczany do tego samego rodzaju grindwal krótkopłetwy. Grindwal został opisany w 1809 przez Thomasa Stewarta Trailla jako "Delfinus melas". W 1828 nazwany został rodzaj "Globicephala". Grindwal został włączony do tego rodzaju jako "Globicephala melaena", jednak zgodnie z zasadą pierwszeństwa w taksonomii przemianowano go na "Globicephala melas". Grindwal jest powszechnie traktowany jako jeden gatunek, chociaż istnieją dowody, iż takson ten może składać się z co najmniej dwóch gatunków.
Podgatunki.
Wyróżniono dwa podgatunki "G. melas":
Nazewnictwo zwyczajowe.
W polskiej literaturze zoologicznej gatunek "Globicephala melas" był oznaczany nazwą „grindwal”. W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano nazwę „grindwal długopłetwy”, rezerwując nazwę „grindwal” dla rodzaju tych waleni.
Morfologia.
Jeden z największych przedstawicieli rodziny delfinowatych, niemal dorównujący rozmiarami orce ("Orcinus orca") – samce osiągają długość 5,5–8,5 m i ważą 3–3,5 t, zaś samice odpowiednio 4–6 m i 1,8–2,5 t. Ubarwienie od metalicznie szarego po czarne. Głowa krótka, z wyraźną poduszką tłuszczową i bardzo krótkim dziobem. Grindwale mają stosunkowo długie płetwy.
Etologia.
Grindwale długopłetwe są zwierzętami towarzyskimi – często pływają w grupach składających się z setek osobników. Są bardzo aktywne i energiczne i często wystawiają głowę ponad taflę wody oraz uderzają o nią ogonem. U młodych osobników powszechnym zachowaniem jest wyskakiwanie ponad powierzchnię wody, jednak zanika ono wraz z wiekiem. W poszukiwaniu niewielkich ryb lub kałamarnic, którymi się żywią, są w stanie przebywać pod wodą przez niemal dziesięć minut i nurkować na głębokość 600 m, jednak zwykle nie schodzą poniżej 60 m – latem i jesienią, podążając za zdobyczą, zapuszczają się na wody przybrzeżne i szelfy kontynentalne. Występują przeważnie w wodach o temperaturze od 0 do 25 °C.
Grindwal a człowiek.
Na Wyspach Owczych kultywowana wciąż jest tradycja corocznych "grindadráp" – polowań na grindwale długopłetwe. Najintensywniejsze odbywają się latem, gdy walenie najliczniej pojawiają się w pobliżu brzegu. Myśliwi okrążają zwierzę, ranią dzidami i harpunami i naganiają w stronę brzegu, gdzie jest ono zabijane. Silne więzi społeczne sprawiają, że inni członkowie stada nie opuszczają rannego grindwala, lecz płyną za nim i często również giną. Corocznie zabijanych jest w ten sposób 400–1000 grindwali. Obecnie polowania te nie mają uzasadnienia ekonomicznego, są jedynie elementem tradycji.
Ogólna liczebność grindwali jest oceniana na około 230 000 osobników, tendencja rozwojowa ich populacji nie jest znana.

</doc>
<doc id="1507446" url="https://pl.wikipedia.org/wiki?curid=1507446" title="Globicephala melas">
Globicephala melas



</doc>
<doc id="1507447" url="https://pl.wikipedia.org/wiki?curid=1507447" title="Globicephala melaena">
Globicephala melaena



</doc>
<doc id="1507451" url="https://pl.wikipedia.org/wiki?curid=1507451" title="Parafia Bożego Ciała w Gdańsku (polskokatolicka)">
Parafia Bożego Ciała w Gdańsku (polskokatolicka)

Parafia Bożego Ciała w Gdańsku – parafia Kościoła Polskokatolickiego w RP, położona w dekanacie pomorsko-warmińskim diecezji warszawskiej. W 2018 liczyła 360 wiernych.
W Trójmieście znajduje się również parafia polskokatolicka Wniebowzięcia NMP przy ul. Warszawskiej 7/9 w Gdyni.
Historia.
Pierwsze zapiski o kościele Bożego Ciała, a wówczas kaplicy przyszpitalnej pochodzą z 1395, kiedy to odnotowano udział w adoracji św. Sakramentu błogosławionej Doroty z Montowów Wielkich. Szpital, przeznaczony głównie dla trędowatych, wybudowano ok. 1351. W 1688 Barthel Ranisch dobudował nawę poprzeczną, dzięki czemu kościół ma kształt litery „T”. Transept to pierwotny gotycki budynek świątyni. Nad wejściem znajdowały się bogate organy, ufundowane w 1766 przez możne rody patrycjuszowskie Gralatów, Schummanów, Buschów i Conradich. Używane obecnie organy, znajdujące się w dobudowanej nawie poprzecznej, pochodzą z kaplicy szpitala im. Mikołaja Kopernika. Ławki są natomiast z Bazyliki Mariackiej. Kościół pw. Bożego Ciała był filialną placówką kościoła pw. Najświętszej Marii Panny, ponieważ nie miał własnej parafii.
W XVI wieku podczas walk z Krzyżakami budynki spalono, ale szybko zostały odbudowane. Nie oparły się zniszczeniom również w 1577 gdy Stefan Batory dyscyplinował zbuntowanych gdańszczan. W 1780 zgliszcza zostały usunięte, rozbudowano szpital i urządzono dom starców.
Parafia Kościoła Polskokatolickiego (do 1951: Polski Narodowy Kościół Katolicki) została zawiązana w 1945, gdy pewnej majowej niedzieli zeszła się tutaj gromadka ludzi, którzy przybyli, by zagospodarować stary polski Gdańsk – a sterczące mury z wypalonymi oczodołami okien doprowadzić do stanu używalności. Ocalałe przy kościele budynki stały się miejscem zamieszkania dla pierwszych pionierów osiedleńców – wyznawców kościoła narodowego. Skupili się oni wokół zniszczonego kościoła. Pierwszym powojennym kapłanem parafii był ks. Roman Powąska.
W 2002 staraniami obecnego proboszcza otwarty został (w sąsiedztwie kościoła) Pomnik-Cmentarz Nieistniejących Cmentarzy. Symbol łączący przeszłość z przyszłością, pomnik wielowyznaniowego i wielonarodowego Gdańska.
Opis świątyni.
Kościół pw. Bożego Ciała położony jest na uboczu miasta, tuż pod stokami Góry Gradowej. Uwagę zwraca niezwykle bogate wyposażenie świątyni min. drewniana ambona, która powstała w XVIII wieku na pamiątkę kaznodziei Jakuba Hegge, głoszącego pierwsze protestanckie kazania. Warto podkreślić również liczne wizerunki herbu Gdańska, obecne w różnych miejscach świątyni – kościół tak jak i szpital był na utrzymaniu miasta i w ten sposób refundował magistratowi zaangażowanie materialne. Centralnym elementem świątyni jest barokowy ołtarz z kopią obrazu św. Rodziny Rafaella, z kurdybanami w antepedium, obraz Andrzeja Stecha z 1696 przedstawiający Chrystusa Ukrzyżowanego, cenne malowidło na płótnie – Sąd Ostateczny – zdobiące sufit, a także ozdoby z ambony zewnętrznej zdjęte na czas remontu – drewniane figurki apostołów, pelikana symbolizującego Chrystusa, który znajdował się nad baldachimem ambony.

</doc>
<doc id="1507452" url="https://pl.wikipedia.org/wiki?curid=1507452" title="Giorgi Demetradze">
Giorgi Demetradze

Giorgi Demetradze (gruz. გიორგი დემეტრაძე, ros. Георгий Деметрадзе, ur. 26 września 1976 w Tbilisi, Gruzińska SRR) – gruziński piłkarz, grający na pozycji środkowego napastnika.
Kariera piłkarska.
Kariera klubowa.
Giorgi Demetradze pochodzi z miasta Tbilisi. Jest wychowankiem tamtejszego klubu Dinamo Tbilisi, w którym najpierw grał w juniorskich i młodzieżowych drużynach, a w 1994 roku, po 2 latach występów w Kaheti Telawi, podpisał kontrakt z pierwszym zespołem. Z klubem został najlepszym ligowym strzelcem.
W 1997 roku przeszedł do Feyenoordu ale kontuzja nie pozwoliła jemu często wychodzić na boisko. Po sezonie w Holandii podpisał kontrakt z rosyjskim klubem Ałanija Władykaukaz z którym w 1999 roku został najlepszym strzelcem ligi rosyjskiej. W 2000 roku przeszedł do Dynamo Kijów i wtedy wywalczył mistrzostwo Ukrainy. W meczu Ligi Mistrzów miał szans wyeliminować Manchester United, ale nie trafił do pustej bramki.
Po roku w Real Sociedad Demetradze wrócił do Rosji, gdzie występował za kluby Lokomotiw Moskwa oraz Ałanija Władykaukaz. Od 2003 roku bronił barwy ukraińskiego Metałurha Donieck aby w środku 2005 roku po raz trzeci wrócić do Ałaniji Władykaukaz. Po tym jak klub spadł z Premier Ligi Demetradze przeniósł się do Maccabi Tel Awiw, ale nie potrafił pokazać dobrej gry i po pół roku wrócił do Metałurha Donieck. W 2007 roku już występował w Arsenału Kijów. Następnego 2008 roku podpisał roczny kontrakt z klubem Bakı FK. Wiosną 2010 powrócił do Gruzji, gdzie bronił barw klubu Spartaki Cchinwali.
Kariera reprezentacyjna.
W reprezentacji Gruzji Demetradze zadebiutował w 1996 roku. W 43 meczach w składzie reprezentacji strzelił 11 goli.

</doc>
<doc id="1507454" url="https://pl.wikipedia.org/wiki?curid=1507454" title="Język mixtec">
Język mixtec

Język mixtec ("Tu'u̲n sávi") – język Indian Misteków, używany przez około pół miliona osób w meksykańskich stanach Oaxaca, Puebla i Guerrero, co czyni go trzecim-czwartym językiem pod względem liczby użytkowników na terenie Meksyku. W wyniku migracji istnieją grupy użytkowników również w mieście Meksyk oraz w Kalifornii. Należy do grupy (rodziny) mixtekańskiej otomangueskiej fyli językowej. Jest silnie rozdrobniony dialektalnie – Instituto Lingüístico de Verano wyróżnia aż 51 dialektów, często wzajemnie niezrozumiałych. Serwis Ethnologue traktuje mixtec jako tzw. makrojęzyk, czyli grupę spokrewnionych języków. Jak dotąd próby ustandaryzowania języka i ortografii nie przyniosły oczekiwanych rezultatów.

</doc>
<doc id="1507456" url="https://pl.wikipedia.org/wiki?curid=1507456" title="Kestas Komskis">
Kestas Komskis



</doc>
<doc id="1507457" url="https://pl.wikipedia.org/wiki?curid=1507457" title="Český atletický svaz">
Český atletický svaz

Český atletický svaz – czeska narodowa federacja lekkoatletyczna. Siedziba związku znajduje się w praskiej dzielnicy Strahov. Prezesem jest Libor Varhanik. Federacja jest jednym z członków European Athletics. 

</doc>
<doc id="1507458" url="https://pl.wikipedia.org/wiki?curid=1507458" title="Bohdan Królikowski">
Bohdan Królikowski

Bohdan Królikowski (ur. 3 lutego 1934 w Wilnie) – polski prozaik.
Życiorys.
Ukończył filologię polską na Katolickim Uniwersytecie Lubelskim. Debiutował w 1956 na łamach prasy jako krytyk literacki. Od 1956 był pracownikiem naukowym Biblioteki Katolickiego Uniwersytetu Lubelskiego oraz kustoszem dyplomowanym. W 1967 uzyskał stopień doktora na Uniwersytecie Warszawskim za rozprawę "Pamiętnik Marcina Matuszewicza". Jego debiut książkowy miał miejsce w 1972. Od 1971 do 1973 był współpracownikiem Polskiego Radia. W latach 1978-1979 przebywał przez dziewięć miesięcy na stypendium naukowym w Paryżu.
Jego zainteresowania to pamiętniki staropolskie, dawne wojsko polskie, dzieje munduru, historia orła wojskowego i dzieje oraz kultura Zamojszczyzny. Od 1958 należał do Stowarzyszenia Miłośników Dawnej Broni i Barwy. W latach 1969-1980 był prezesem oddziału lubelskiego tego towarzystwa, a od 1980 członkiem zarządu głównego. Był też członkiem Lubelskiego Klubu Jeździeckiego. Od 1977 pozostawał członkiem Związku Literatów Polskich, a od 1981 był prezesem oddziału lubelskiego ZLP. 
W 1979 zdobył nagrodę im. Bolesława Prusa za cykl powieści historycznych ("Błażeja Siennickiego diariusz z wojny szwedzkiej" - 1977, "Błażeja Siennickiego przypadki wojenne osobliwsze" - 1978, "Błażeja Siennickiego z wojen przeszłych notacje" - 1978).

</doc>
<doc id="1507460" url="https://pl.wikipedia.org/wiki?curid=1507460" title="FullMoon">
FullMoon

FullMoon – ostatnie, czwarte demo fińskiego zespołu power metalowego Sonata Arctica. Zostało ono wydane kiedy jeszcze grupa nazywała się "Tricky Means". Utwory numer 2, 3 i 4 pojawiły się później na debiutanckim albumie zespołu - Ecliptica, a pierwszy utwór jako dodatek na jego azjatyckim wydaniu.

</doc>
<doc id="1507464" url="https://pl.wikipedia.org/wiki?curid=1507464" title="Zetel">
Zetel

Zetel – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Friesland.

</doc>
<doc id="1507466" url="https://pl.wikipedia.org/wiki?curid=1507466" title="Królikowski">
Królikowski



</doc>
<doc id="1507467" url="https://pl.wikipedia.org/wiki?curid=1507467" title="Gintautas Babravičius">
Gintautas Babravičius

Gintautas Babravičius (ur. 8 września 1955 w Kłajpedzie) – litewski przedsiębiorca, samorządowiec i polityk, poseł na Sejm Republiki Litewskiej (2000–2004).
Życiorys.
W dzieciństwie uczył się w szkole im. Kristijonasa Donelaitisa w Kłajpedzie, naukę kontynuował w wileńskim liceum im. Antanasa Vienuolisa. W 1973 podjął studia w Wileńskim Instytucie Inżynierii Budownictwa (przemianowanych później na Wileński Uniwersytet Techniczny im. Giedymina), które ukończył w 1978.
W czasach radzieckich pracował w przedsiębiorstwach państwowych na stanowiskach dyrektorskich. W 1988 stworzył organizację "Centras", którą trzy lata później przekształcił w spółkę akcyjną pod nazwą "Los Centras", stając na jej czele. Do spółki należała m.in. stacja radiowa "Radiocentras". W latach 90. był m.in. przewodniczącym litewskiego stowarzyszenia radia i telewizji.
W 1994 przystąpił do Litewskiego Związku Liberałów. Od 2003 należał do Związku Liberałów i Centrum. Wszedł w skład władz centralnych partii (rady i zarządu), został przewodniczącym jej wileńskiego oddziału. Od 2000 do 2004 sprawował mandat posła na Sejm Republiki Litewskiej. W latach 2000–2003 zasiadał jednocześnie w radzie miejskiej w Święcianach. W 2007 został wybrany w skład rady miejskiej Wilna.
W wyborach parlamentarnych w 2008 bezskutecznie kandydował na posła. Objął funkcję zastępcy mera Wilna. W 2009 wybrano go na przewodniczącego Związku Liberałów i Centrum (pełnił tę funkcję do 2011). Został członkiem Europejskiego Komitetu Regionów. Bez powodzenia ubiegał się o mandat radnego Wilna w wyborach w 2011 i posła w 2012. Po rozwiązaniu LiCS dołączył do Litewskiego Związku Wolności, z jego listy wystartował w wyborach do Sejmu w 2016. W 2020 był natomiast kandydatem do parlamentu z ramienia powstałej m.in. na bazie tej partii Wolności i Sprawiedliwości. W 2023 został wybrany na radnego Wilna.

</doc>
<doc id="1507468" url="https://pl.wikipedia.org/wiki?curid=1507468" title="Cesky Atleticky Svaz">
Cesky Atleticky Svaz



</doc>
<doc id="1507469" url="https://pl.wikipedia.org/wiki?curid=1507469" title="Torn (album)">
Torn (album)

Torn – siódmy album studyjny szwedzkiego zespołu Evergrey.

</doc>
<doc id="1507470" url="https://pl.wikipedia.org/wiki?curid=1507470" title="Konopiński">
Konopiński



</doc>
<doc id="1507471" url="https://pl.wikipedia.org/wiki?curid=1507471" title="Wangerland">
Wangerland

Wangerland - gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Friesland.

</doc>
<doc id="1507472" url="https://pl.wikipedia.org/wiki?curid=1507472" title="Josef Škoda">
Josef Škoda



</doc>
<doc id="1507474" url="https://pl.wikipedia.org/wiki?curid=1507474" title="Biegacz gładki">
Biegacz gładki

Biegacz gładki ("Carabus glabratus") – gatunek dużego chrząszcza z rodziny biegaczowatych i podrodziny Carabinae, występujący w centralnej i północnej Europie (również w Polsce). Osiąga zazwyczaj 23–30 mm długości. Ma czarny, metaliczny pancerz z ciemnoniebieskimi szczegółami wzdłuż krawędzi, choć czasem spotyka się osobniki dużo jaśniejsze, prawie całkowicie niebieskie. Żyje na podmokłych terenach pod liśćmi, torfem lub korą. Poluje na inne owady, pająki, ślimaki lub dżdżownice.
Na terenie Polski jest gatunkiem pospolitym, objętym częściową, a dawniej ścisłą ochroną gatunkową.

</doc>
<doc id="1507476" url="https://pl.wikipedia.org/wiki?curid=1507476" title="Tadeusz Kamiński (ksiądz)">
Tadeusz Kamiński (ksiądz)

Tadeusz Kamiński (ur. 13 kwietnia 1894 w Uniejewie, zm. 19 kwietnia 1967 w Cieksynie) – polski kapłan katolicki, działacz harcerski.
Życiorys.
Pochodził z rodziny rolniczej. Do Seminarium Duchowego w Płocku wstąpił w 1913. Święcenia kapłańskie przyjął 19 czerwca 1919 z rąk biskupa Antoniego Juliana Nowowiejskiego. Był wikariuszem w parafiach Sierpc (1919–1920) i Przasnysz (1920-1926), prefektem szkół w Przasnyszu (1920–1932), proboszczem w Czernicach Borowych (1930-1945), administratorem w parafiach Biała i Brwilno (1945), proboszczem parafii Cieksyn (od 1945). 
W Przasnyszu był drużynowym Męskiej Drużyny Harcerskiej im. Księcia Józefa Poniatowskiego, założył również drużynę żeńską im. Królowej Jadwigi oraz pisemko harcerskie „Kukułka”. Lubił pracować z młodzieżą, po objęciu probostwa w Czernicach jeszcze przez dwa lata dojeżdżał do Przasnysza na zajęcia jako prefekt. 27 października 1939 został aresztowany przez Niemców i uwięziony w Przasnyszu. Zwolniony w styczniu 1940, jakiś czas przebywał w Czernicach, a następnie, dowiedziawszy się o możliwości ponownego aresztowania, ukrywał się do końca wojny. 
Jako proboszcz w Cieksynie sprawił nowe organy, odremontował i wyposażył kościół, pobudował plebanię, otoczył nowym ogrodzeniem cmentarz grzebalny. Doceniała go władza kościelna – był wicedziekanem dekanatu nasielskiego, kanonikiem honorowym (1956), następnie gremialnym (1960) kapituły pułtuskiej. W 1965 biskup Bogdan Marian Sikorski wyjednał mu szambelanię papieską. Zmarł w wyniku komplikacji po operacji prostaty. Pochowany w Cieksynie na cmentarzu parafialnym.

</doc>
<doc id="1507477" url="https://pl.wikipedia.org/wiki?curid=1507477" title="Amos Tutuola">
Amos Tutuola

Amos Tutuola (ur. 20 czerwca 1920 r. w Abeokuta, Nigeria, zm. 8 czerwca 1997 r.) – pierwszy nigeryjski pisarz piszący po angielsku, eseista, znany przede wszystkim jako autor książek opartych na legendach kreowanych przez plemię Jorubów. 
Życiorys.
Pochodził z plemienia Joruba. Urodził się w rodzinie katolickich farmerów. W wieku 12 lat przystąpił do Anglican Central School w Abeokuta. W szkole uczył się w latach 1934-39, następnie wyuczył się kotlarstwa, i w tym zawodzie, w latach 1942-45 pracował dla oddziału Royal Air Force w Nigerii. Trudnił się różnymi zawodami, sprzedawał chleb dla biednych, pracował jako wolontariusz w szpitalach czy jako urzędnik w Departamencie Pracy. W 1946 r. skończył pisać swoją pierwszą książkę pt. "Smakosz wina palmowego". Rok później poślubił Victorię Alake, z którą miał sześcioro dzieci.
W latach 50. XX wieku został współzałożycielem Mbari Clubu, organizacji zrzeszającej pisarzy i publicystów. W 1979 r. przewodniczył wizytacji na uniwersytecie w nigeryjskiej miejscowości Ife. Zmarł w wieku 77 lat na skutek podeszłego wieku, nadciśnienia tętniczego i zaawansowanej cukrzycy. 
Pomimo bardzo skromnego wykształcenia, pisał swoje książki w języku angielskim. Jego powieść "Smakosz wina palmowego" została wydana najpierw w Anglii przez wydawnictwo Faber and Faber i zaskarbiła pisarzowi uznanie w Europie i krytykę w jego ojczystej Nigerii, która dotyczyła przede wszystkim prymitywnego stylu, w jakim książka jest jakoby napisana. Powieść została przetłumaczona na język francuski przez Raymonda Queneau w roku 1953. Następnie Tutuola napisał "Moje życie w Puszczy Upiorów" w 1954 r. i kilkanaście innych, w których przedstawia w plastyczny sposób folklor i kulturę plemienia Joruba.

</doc>
<doc id="1507479" url="https://pl.wikipedia.org/wiki?curid=1507479" title="Bockhorn (Dolna Saksonia)">
Bockhorn (Dolna Saksonia)

Bockhorn – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Friesland.

</doc>
<doc id="1507481" url="https://pl.wikipedia.org/wiki?curid=1507481" title="Biegacz górski">
Biegacz górski

Biegacz górski ("Carabus arcensis") — to duży gatunek chrząszcza z rodziny biegaczowatych, występujący na terenach całej palearktyki oprócz skrajnie północnych i południowych rejonów Europy i północnej Afryki. W Polsce należy do najpospolitszych gatunków rodzaju. Osiąga około 17-20 mm długości. Spotykany jest głównie na terenach podgórskich. Poluje na inne owady, pająki, ślimaki lub dżdżownice.

</doc>
<doc id="1507484" url="https://pl.wikipedia.org/wiki?curid=1507484" title="Aleksander Dymitr Ghica">
Aleksander Dymitr Ghica

Aleksander Dymitr Ghica (rum. "Alexandru Dimitrie Ghica"; ur. 1796, zm. 1862) – hospodar Wołoszczyzny w latach 1834-1842 i kajmakam w latach 1856-1858 z rodu Ghica.
Był bratem Grzegorza Ghiki IV. Tron wołoski objął w 1834 – po zakończeniu długoletniej okupacji rosyjskiej w okresie pomiędzy zakończeniem wojny turecko-rosyjskiej i zapłatą przez Turcję kontrybucji. W okresie okupacji Aleksander był współpracownikiem carskiego generała Kisielewa, który sprawował faktyczną władzę w księstwach rumuńskich.
Był pierwszym hospodarem panującym po wprowadzeniu regulaminu organicznego z 1830, który dawał spore znaczenie Zgromadzeniu bojarskiemu i wybranym przez to Zgromadzenie (został jedynie zatwierdzony przez Turków). Już w 1837 popadł jednak w konflikt ze Zgromadzeniem, zezwalając chłopom na przenoszenie się do miast, co nie mogło podobać się bojarom jako wielkim posiadaczom ziemskim. Hospodar próbował także ograniczyć uprawnienia Zgromadzenia postulując konieczność zatwierdzania ważniejszych jego postanowień przez Turcję i Rosję, co spotkało się z oporem ruchu niepodległościowego. Z pomocą mocarstw zdołał pokonać opozycję. W 1840 rozbił spisek republikański, który zawiązał się przeciwko niemu. Sytuacja w kraju jednak nie uspokoiła się – stał się on bazą wypadową dla antytureckich bojówek bułgarskich, serbskich (działał tu m.in. Miłosz Obrenowić) oraz greckich. Powstające wskutek tego zamieszanie dopełnione nieustającym konfliktem ze Zgromadzeniem spowodowały odwołanie Aleksandra z tronu w 1842.
W 1856 ponownie objął rządy na Wołoszczyźnie, tym razem jako kajmakam, mianowany przez Turków. W tym czasie zarówno na Wołoszczyźnie, jak i Mołdawii coraz większe znaczenie zdobywał ruch zjednoczeniowy. Wybrane w 1857 Zgromadzenie przyjęło wniosek dotyczący unii obu księstwo (podobnie stało się w Mołdawii). Ten sukces ruchu unionistycznego spowodował reakcję mocarstw, które w 1858 podpisały konwencję dotyczącą ustroju obu księstw. W jej wyniku Aleksander został zdymisjonowany i zastąpiony komitetem trzech kajmakamów, którzy mieli doprowadzić do wyborów nowego księcia – został nim w 1859 Aleksander Jan Cuza.
Literatura: J. Demel, Historia Rumunii, Wrocław 1970.

</doc>
<doc id="1507493" url="https://pl.wikipedia.org/wiki?curid=1507493" title="Ginchiyo Tachibana">
Ginchiyo Tachibana

 – córka i jedyne dziecko Dōsetsu Tachibana. W skład jej imienia wchodzi kanji 誾, które miało znaczyć "słuchać opowieści ostrożnej osoby". Imię nadał jej ojciec. Dōsetsu nie miał synów i na jego specjalne życzenie, w roku 1575 została mianowana na przyszłą głowę klanu Tachibana, co było niezwykłe w "epoce Sengoku". W 1581 wyszła za Muneshige Tachibana, lecz po bitwie pod Sekigaharą udał się on na spoczynek i po niecałych dwu latach od tego wydarzenia zmarł. Po przeprowadzce do zamku "Yanagawa", Muneshige odseparował się od żony, przez co nigdy nie mieli dzieci.
Świątynią rodu Tachibana jest świątynia Ryōsei. Grób Ginchiyo znajduje się w mieście "Nagasa", w okręgu "Tamana", w prefekturze Kumamoto.

</doc>
<doc id="1507497" url="https://pl.wikipedia.org/wiki?curid=1507497" title="Gintaras Steponavičius">
Gintaras Steponavičius

Gintaras Steponavičius (ur. 23 lipca 1967 w Kłajpedzie) – litewski polityk, prawnik, były wicemarszałek Sejmu, od 2008 do 2012 minister edukacji i nauki.
Życiorys.
W 1992 został absolwentem nauk prawnych na Uniwersytecie Wileńskim. W latach 90. studiował także na uczelniach zagranicznych w Danii, Wielkiej Brytanii i Włoszech. Odbył studia doktoranckie z zakresu nauk politycznych i stosunków międzynarodowych.
W latach 1991–1994 pracował w Ministerstwie Spraw Zagranicznych jako specjalista, zajmował się m.in. współpracą z Konferencją Bezpieczeństwa i Współpracy w Europie. Następnie do 2000 był koordynatorem litewskiego oddziału Fundacji im. Friedricha Naumanna, zaś do 2004 także wykładowcą w instytucie stosunków międzynarodowych i nauk politycznych Uniwersytetu Wileńskiego.
W okresie 1994–2000 zajmował się także działalnością dziennikarską, pisząc dla kwartalnika "East European Constitutional Review" i następnie dla tygodnika "Atgimimas". W 1997 i 2000 był wybierany do rady miejskiej Wilna.
W latach 2000–2004 sprawował mandat posła na Sejm z ramienia Litewskiego Związku Liberałów, pełniąc funkcję wicemarszałka, a przez kilka miesięcy kierując jednocześnie komitetem spraw europejskich. W 2004 został po raz drugi wybrany do parlamentu, tym razem z listy Związku Liberałów i Centrum. W styczniu 2005 ponownie objął stanowisko zastępcy przewodniczącego parlamentu. W parlamentarnej frakcji LiCS zasiadał do października tego roku, przechodząc do frakcji liberalnej. W 2006 został jednym z założycieli nowego ugrupowania, Ruchu Liberalnego Republiki Litewskiej.
W wyborach parlamentarnych w 2008 z ramienia liberałów ponownie uzyskał mandat deputowanego, wygrywając w okręgu jednomandatowym. W koalicyjnym rządzie Andriusa Kubiliusa objął tekę ministra edukacji i nauki. W 2012 po raz kolejny został wybrany do Sejmu. W grudniu tego samego roku zakończył urzędowanie na stanowisku rządowym. W 2016 utrzymał mandat poselski na kolejną kadencję; w trakcie kadencji znalazł się poza frakcją liberałów.

</doc>
<doc id="1507498" url="https://pl.wikipedia.org/wiki?curid=1507498" title="Gintaras Steponavicius">
Gintaras Steponavicius



</doc>
<doc id="1507500" url="https://pl.wikipedia.org/wiki?curid=1507500" title="National Premier Leagues Capital Football">
National Premier Leagues Capital Football

National Premier Leagues Capital Football (w skrócie NPL Capital Football) – piłkarskie rozgrywki ligowe na najwyższym szczeblu w Australijskim Terytorium Stołecznym. Organizowane i zarządzane przez federację Capital Football. Założone w 1954 roku pod nazwą ACT Division One, od 1992 roku funkcjonowały pod nazwą ACT Premier League. W 2013 roku ACT Premier League weszła w skład National Premier Leagues, zmieniając tym sam nazwę na National Premier Leagues Capital Football. 
Zwycięzcy NPL Capital Football.
Najbardziej utytułowanym klubem w historii rozgrywek jest Canberra FC (historyczne nazwy SC Hope, Croatia Deakin, Canberra Deakin), która 22-krotnie triumfowała w sezonie zasadniczym oraz 16-krotnie w meczu finałowym (tzw. Grand Final).
Tytuł mistrzowski zdobywa drużyna, która triumfowała w meczu Grand Final. Jeżeli mecz nie został rozegrany, tytuł mistrzowski uzyskała najlepsza drużyna sezonu zasadniczego. 

</doc>
<doc id="1507501" url="https://pl.wikipedia.org/wiki?curid=1507501" title="Język czuj">
Język czuj



</doc>
<doc id="1507505" url="https://pl.wikipedia.org/wiki?curid=1507505" title="Wołodymyr Luty">
Wołodymyr Luty

Wołodymyr Mykołajowycz Luty, ukr. Володимир Миколайович Лютий, ros. Владимир Николаевич Лютый, "Władimir Nikołajewicz Luty" (ur. 20 kwietnia 1962 w Dniepropietrowsku) – ukraiński piłkarz, grający na pozycji napastnika lub pomocnika, kluczowy zawodnik reprezentacji ZSRR w latach 80-90. Obecnie trener piłkarski.
Kariera piłkarska.
Kariera klubowa.
Wychowanek Szkoły Piłkarskiej nr 15 w Dniepropietrowsku (od 1972), "Dnipro-75" (1973, 1978), i juniorskiej szkółki Wichr Dniepropietrowsk (1974-1977). W drużynie seniorskiej Dnipra Dniepropietrowsk grał w latach 1979-1989. Z nim sięgał po mistrzostwo ZSRR w 1983 i 1988. W 1990 wyjechał za granicę, gdzie występował za niemieckie kluby FC Schalke 04 i MSV Duisburg. Po roku występów w 1992 w tureckim Bursaspor powrócił do Niemiec, gdzie bronił barw klubów VfL Bochum, Rot-Weiß Oberhausen, SpVgg Unterhaching, FSV Salmrohr i FC Wittlich. W 1997 wrócił do ojczystego Dnipra Dniepropietrowsk, ale już nie potrafił występować na wysokim poziomie. Dlatego ponownie wrócił do Niemiec, gdzie bronił barw amatorskich klubów Preußen Kolonia, FC Bad Honnef i Junkersdorf Kolonia. W 2001 zakończył karierę piłkarską.
Kariera reprezentacyjna.
W barwach Związku Radzieckiego zagrał 3 razy i strzelił 1 gola (plus 3 meczów w barwach WNP). Największymi sukcesami było mistrzostwo Olimpijskie na Olimpiadzie w Seulu w 1988 roku oraz turniej finałowy Mistrzostw Świata we Włoszech w 1990 roku. W 1992 występował w reprezentacji WNP na Mistrzostwach Europy 1992.
Kariera trenerska.
Po zakończeniu kariery piłkarskiej trenował amatorskie kluby Blau-Weiß Brühl i Fortuna Bonn. W 2007 został asystentem trenera Anatolija Byszowca w rosyjskim klubie Lokomotiw Moskwa. Po zwolnieniu Byszowca też został zwolniony z pracy. W latach 2010-2011 (do maja) pomagał Ołehowi Protasowowi trenować FK Rostów. Od maja 2011 pełnił obowiązki głównego trenera FK Rostów, w którym pracował do 20 czerwca 2011. Na początku 2013 roku objął stanowisko głównego trenera Nistru Otaci, ale po około miesiącu pracy opuścił Nistru i w kwietniu 2013 podpisał kontrakt do końca roku z Rapidem Ghidighici. 12 stycznia 2014 objął stanowisko głównego trenera klubu Saxan Ceadîr-Lunga, w którym pracował do kwietnia 2015. 4 lipca 2016 objął stanowisko wicedyrektora sportowego FK Tarnopol. Ale już po miesiącu, 22 sierpnia 2016 stał na czele gruzińskiego SK Zugdidi, którym kierował do końca roku. 25 stycznia 2017 został mianowany na stanowisko głównego trenera PFK Sumy, ale już 1 marca 2017 zrezygnował z tej funkcji.

</doc>
<doc id="1507506" url="https://pl.wikipedia.org/wiki?curid=1507506" title="Sande (Dolna Saksonia)">
Sande (Dolna Saksonia)

Sande - gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Friesland.

</doc>
<doc id="1507507" url="https://pl.wikipedia.org/wiki?curid=1507507" title="Wołodymyr Liutyj">
Wołodymyr Liutyj



</doc>
<doc id="1507510" url="https://pl.wikipedia.org/wiki?curid=1507510" title="Korekcja płci">
Korekcja płci



</doc>
<doc id="1507516" url="https://pl.wikipedia.org/wiki?curid=1507516" title="Sprzysiężenie Równych">
Sprzysiężenie Równych

Sprzysiężenie Równych (fr. "Conjuration des Égaux") – tajna organizacja rewolucyjna, na czele której stał Gracchus Babeuf, stawiająca sobie za cel obalenie Dyrektoriatu.
Historia.
Ugrupowanie powstało w 1795, stawiając sobie za cel przeciwstawienie się antyspołecznej zdaniem jego przywódców polityce Dyrektoriatu. Trzon Sprzysiężenia stanowili poza Babeufem Philippe Buonarroti, Augustin Darthé, Sylvain Maréchal, Félix Lepeletier, Pierre-Antoine Antonelle oraz Georges Grisel. Sprzysiężenie opierało swoją działalność na funkcjonowaniu podziemnych grup, które kontaktowały się z przywództwem organizacji, otrzymując od niego kolejne rozkazy. Głównym centrum działalności sprzysiężenia był Paryż; poza stolicą ugrupowanie cieszyło się śladową popularnością.
Rozbicie Sprzysiężenia Równych było rezultatem zdrady popełnionej przez Grisela oraz działań policji, która w maju 1796, po publikacji "Manifestu Równych", uznała stowarzyszenie za niebezpieczne politycznie. Dzięki informacjom pozyskanym od Grisela możliwe było zatrzymanie Babeufa, ukrywającego się pod nazwiskiem Tissot, jak i aresztowanie Buonarrottiego oraz 245 dalszych osób. Babeuf został osądzony i 27 maja 1797 zgilotynowany za działalność antypaństwową.
Ideologia.
Sprzysiężenie Równych głosiło program bliski komunizmowi, postulując kolektywizację ziemi, nacjonalizację środków produkcji i powołując się na wartości takie jak dobro wspólne i równość wszystkich ludzi. Domagali się również wprowadzenia w życie konstytucji jakobińskiej z 1793. Poglądy te zostały najpełniej wyłożone w "Manifeście Równych" z 1796.

</doc>
<doc id="1507518" url="https://pl.wikipedia.org/wiki?curid=1507518" title="Jerzy Bibescu">
Jerzy Bibescu

Jerzy Bibescu (rum. "Gheorghe Bibescu"; ur. 1804, zm. 1873) – hospodar Wołoszczyzny w latach 1842-1848.
Pochodził z rodziny bojarskiej. W 1825 poślubił Zoe z możnego rodu Mavrocordat, prawnuczkę Konstantyna Mavrocordata, dysponując w ten sposób jej wielkim majątkiem (w 1845 doszło do rozwodu). W okresie okupacji rosyjskiej 1828-1834 pracował w administracji generała Kisielewa. Wybrany został hospodarem przez wołoskie Zgromadzenie bojarskie w 1842 po usunięciu z tronu Aleksandra Dymitra Ghiki, pozostającego przez cały okres swojego panowania w konflikcie z bojarami. Wybierając na tron Bibescu – wykształconego w Paryżu, mającego jednak konserwatywne poglądy i popieranego przez Rosję – bojarzy liczyli na uporządkowanie kraju, który stał się punktem wypadowym bułgarskich i serbskich bojówek niepodległościowych oraz na cofnięcie decyzji poprzednika uderzających w interesy posiadaczy ziemskich. Już w 1843 Bibescu zakazał przenoszenia się chłopów do miast, co było głównym postulatem społecznym bojarów. Likwidował też spiski demokratyczne przeciwko sobie. Jego stosunki ze Zgromadzeniem popsuły się jednak wskutek nadmiernej - zdaniem bojarów - samodzielności hospodara w dysponowaniu państwowymi koncesjami. Efektem było rozwiązanie przez księcia (popartego przez Rosję) Zgromadzenia w 1844 r. Nowe wybory odbyły się dopiero w 1846 r., Bibescu zapewnił sobie wówczas przychylny sobie skład Zgromadzenia.
Zmianę sytuacji przyniósł rok 1848 i wydarzenia Wiosny Ludów w księstwach rumuńskich. W obu państwach nasiliły się ruchy, których celami były reformy społeczne, demokratyzacja i unowocześnienie księstw oraz ich zjednoczenie. Pierwsze wystąpienia miały miejsce w Mołdawii, co pozwoliło Bibescu przygotować się do konfliktu, na pewien czas zapobiegając wystąpieniom. Opozycja ograniczyła się jedynie do ograniczonych postulatów, które wystosowała do księcia – do poważniejszego wystąpienia skłoniła ją dopiero nieustępliwość Bibescu. W czerwcu doszło do wybuchu rewolucji w Oltenii, powstał tam rząd tymczasowy, którego wpływy bardzo szybko objęły cały ten region. Próby opanowania sytuacji w stolicy poskutkowały tylko na krótko – 23 czerwca doszło do ogromnej manifestacji, po której Bibescu zgodził się podpisać manifest rządu rewolucyjnego i powołać rząd liberalny, a 25 czerwca abdykował i wyjechał do Siedmiogrodu. Po upadku rewolucji hospodarem został jego brat, Barbu Știrbei.
W 1859 był jednym z kandydatów konserwatywnych do tronu wołoskiego, w wyborach uległ jednak Aleksandrowi Janowi Cuzie. Zmarł w Paryżu.

</doc>
<doc id="1507519" url="https://pl.wikipedia.org/wiki?curid=1507519" title="Jędryka">
Jędryka



</doc>
<doc id="1507527" url="https://pl.wikipedia.org/wiki?curid=1507527" title="Fédération Française d’Athlétisme">
Fédération Française d’Athlétisme

Fédération Française d'Athlétisme – francuska narodowa federacja lekkoatletyczna. Federacja powstała w roku 1920. Siedziba FFA znajduje się w Paryżu. Federacja jest jednym z członków European Athletics. 

</doc>
<doc id="1507528" url="https://pl.wikipedia.org/wiki?curid=1507528" title="Maille Breze">
Maille Breze



</doc>
<doc id="1507535" url="https://pl.wikipedia.org/wiki?curid=1507535" title="Bernard Amsalem">
Bernard Amsalem

Bernard Amsalem (ur. 18 listopada 1951) - francuski działacz sportowy. Od stycznia 2001 jest szefem Fédération Française d'Athlétisme. W latach 1981 - 2001 pełnił funkcję mera Val-de-Reuil.

</doc>
<doc id="1507537" url="https://pl.wikipedia.org/wiki?curid=1507537" title="Centralny Cmentarz Komunalny w Katowicach">
Centralny Cmentarz Komunalny w Katowicach

Centralny Cmentarz Komunalny w Katowicach − największa obszarowo nekropolia w Katowicach przy ul. Murckowskiej.
Historia.
Plan powstania nowego cmentarza komunalnego powstał w 1983. Cmentarz został otwarty w 1984. Jego powierzchnia liczy 30,5 ha (25 ha i 10 ha rezerwy terenu). Na cmentarzu znajduje się kwatera dla zmarłych N.N. Integralną częścią cmentarza jest dom pogrzebowy, prosektorium oraz kostnica. Od sierpnia 2008 nekropolia objęta jest całodobowym monitoringiem.

</doc>
<doc id="1507539" url="https://pl.wikipedia.org/wiki?curid=1507539" title="Konstantyn Kantakuzen">
Konstantyn Kantakuzen

Konstantyn Kantakuzen (rum. "Constantin Cantacuzino"; zm. 1877) – kajmakam Wołoszczyzny w latach 1848-1849.
Pochodził z potężnego rumuńskiego rodu Kantakuzenów, który wydał kilku hospodarów wołoskich, szczególnie na przełomie XVII i XVIII wieku. We wrześniu 1848 został mianowany przez Turków kajmakamem Wołoszczyzny – po stłumieniu przez tureckie wojska rumuńskiej Wiosny Ludów. Pełnił tę funkcję do wyboru nowego hospodara (Barbu Ştirbei, jednak faktyczne rządy sprawowali jednak Rosjanie i Turcy, których wojska stacjonowały na Wołoszczyźnie, a przedstawiciele opracowywali nowy ustrój kraju.

</doc>
<doc id="1507543" url="https://pl.wikipedia.org/wiki?curid=1507543" title="Okręg wyborczy Milborne Port">
Okręg wyborczy Milborne Port

Okręg wyborczy Milborne Port powstał w 1628 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował wieś Milborne Port w hrabstwie Somerset. Został zlikwidowany w 1832 r.

</doc>
<doc id="1507546" url="https://pl.wikipedia.org/wiki?curid=1507546" title="Norges Friidrettsforbund">
Norges Friidrettsforbund

Norges Friidrettsforbund – norweska narodowa federacja lekkoatletyczna. Federacja powstała 1 maja 1895 roku, a jej siedziba znajduje się w Oslo. Norges Friidrettsforbund jest jednym z członków European Athletics. 

</doc>
<doc id="1507547" url="https://pl.wikipedia.org/wiki?curid=1507547" title="Imieliński">
Imieliński



</doc>
<doc id="1507548" url="https://pl.wikipedia.org/wiki?curid=1507548" title="Mocznica">
Mocznica



</doc>
<doc id="1507549" url="https://pl.wikipedia.org/wiki?curid=1507549" title="Ostre rozsiane zapalenie mózgu i rdzenia">
Ostre rozsiane zapalenie mózgu i rdzenia

Ostre rozsiane zapalenie mózgu i rdzenia (ang. Acute Disseminated Encephalomyelitis ADEM) – autoimmunologiczna demielinizacyjna choroba mózgu bardzo podobna do stwardnienia rozsianego (SM), które zazwyczaj jest chroniczną nawracającą i cofającą się chorobą młodych dorosłych, podczas gdy ADEM jest zazwyczaj jednofazową chorobą dzieci. Nieprawidłowe wyniki badań immunoglobulin w płynie mózgowo-rdzeniowym są znacznie rzadsze w ADEM niż w SM. W ADEM występuje uszkodzenie mózgu, które jest rzadkie w stwardnieniu rozsianym. ADEM zwykle występuje po zakażeniu z gorączką albo szczepieniu (Szczepionki starszej generacji mogły to powodować - konkretnie szczepionka na wściekliznę, jako że była pozyskiwana bezpośrednio z tkanek zwierzęcych. Aktualnie nie wykazano zwiększonego ryzyka ADEM u osób szczepionych. ). U części chorych z początkowym rozpoznaniem ADEM, diagnozuje się później jednak stwardnienie rozsiane. Śmiertelność wynosi 5% i większość przeżywających posiada co najmniej małą niepełnosprawność.
Mglistość rozdziału między ADEM i SM sugeruje kontinuum, w skład którego miałyby wchodzić także zapalenie nerwu wzrokowego, poprzeczne zapalenie rdzenia, zespół Devica. Z innej strony ADEM zlewa się z różnymi zapaleniami mózgu, chorobami zapalnymi naczyń, innymi jednofazowymi chorobami poinfekcyjnymi jak ostra afazja móżdżkowa. Kolejna płynna granica jest z zespołem Guillaina-Barrégo objawiająca się zespołem Millera-Fishera i encefalomieloradikuloneuropatią.
Epidemiologia.
Dorośli stanowią mniej niż 3% chorych. Ponad 80% chorych dzieci ma mniej niż 10 lat. Średnia wieku zachorowania na ostre rozsiane zapalenie mózgu i rdzenia wynosi 5–8 lat. Proporcja chłopców do dziewcząt wynosi 1,3:1. ADEM i rzuty SM wykazują taką samą sezonowość z maksimum w lutym i marcu oraz minimum w lipcu i sierpniu. Od 65–85% zachorowań jest między październikiem a marcem. Zachorowalność u białych jest 6 razy większa niż u czarnych.
U 85–93% chorych objawy występują od 1–20 dni po zakażeniu, w ponad 94% z gorączką, lub po szczepieniu (3–6%). Zakażenia te, przypuszczalnie wirusowe, na ogół zajmują drogi oddechowe lub przewód pokarmowy. Na ogół chorzy częściowo lub całkowicie wracają do zdrowia po infekcji zwiastującej z chwilą ataku ADEM, który jest gwałtowny u 95% chorych. Wprowadzenie szczepień gł. przeciwko odrze zmniejszyło śmiertelność ADEM.
Objawy.
Psychiczne i psychiatryczne zaburzenia, ataki padaczkowe i porażenie nerwu czaszkowego są znacząco rzadsze na początku SM i u dorosłych z ADEM niż u dzieci z ADEM.
Diagnostyka.
Liczba trombocytów jest podwyższona u znaczącej liczby dzieci. Stężenie podstawowego białka mieliny w płynie mózgowo-rdzeniowym jest często podwyższone.
Tomografia komputerowa wykrywa nieprawidłowości o niskiej gęstości u ponad połowy chorych. Rezonans magnetyczny ujawnia zmiany o silnym sygnale u 80–90% chorych. U 90% chorych dzieci zmiany są charakterystycznie odśrodkowe przy połączeniu istoty szarej, położonej głębiej w korze, z podkorową istotą białą. Takie zmiany obserwuje się u mniej niż 40% dorosłych z ADEM, u których wielu jest później diagnozowanych z SM. Zmiany w ADEM mają rozmyte brzegi i są znacznie bardziej zróżnicowane w porównaniu do zmian w SM o wyraźnych brzegach. Co najmniej 90% zmian ulega wzmocnieniu po zastosowaniu kontrastu (gadolinu). Wzmocnienie to jest zazwyczaj jednolite i umiarkowane w przeciwieństwie do płytek demielinizacyjnych w SM, które często różnią się stopniem wzmocnienia kontrastu. Początkowo u niektórych chorych obraz rezonansu jest prawidłowy, a staje się charakterystyczny dla ADEM po kilku tygodniach, mimo że chorzy wykazują poprawę.
Elektroencefalografia często wykazuje zaburzenia normalnego rytmu snu.
Leczenie.
Aby zmniejszyć zapalenie standardowo stosuje się wysokie dawki kortykosterydów. W przypadku braku efektów stosuje się m.in. immunoglobuliny wykazujące większą skuteczność w połączeniu z kortykosterydami.
Rokowanie.
Leczenie dzieci jest szybsze, a brak gorączki jest związany z gorszymi wynikami leczenia. Stopień wyzdrowienia jest niezależny od ciężkości choroby. Najmniejszy jest u chorych:
Ryzyko rozwoju SM w ciągu 10 lat wynosi 25% i jest wyższe w przypadku gdy ADEM było:
ADEM i SM.
Chociaż zarówno w ADEM, jak i SM zachodzi autoimmunologiczna demielinizacja, to różnią się one w wielu aspektach klinicznych, genetycznych, obrazowania i histopatologicznych. Niektórzy autorzy uważają, że SM i jej pograniczne postacie stanowią spektrum chorób różniące się tylko przewlekłością, ciężkością i przebiegiem klinicznym, podczas gdy inni uważają je za dyskretnie odmienne choroby.
Eksperymentalne alergiczne zapalenie mózgu i rdzenia.
Eksperymentalne alergiczne zapalenie mózgu i rdzenia (EAE) jest zwierzęcym modelem zapalenia i demielinizacji ośrodkowego układu nerwowego, często używanym w celu zbadania możliwości leczenia SM. Ostre monofazowe zachorowanie na EAE jest znacznie bardziej podobne do ADEM niż SM.

</doc>
<doc id="1507552" url="https://pl.wikipedia.org/wiki?curid=1507552" title="Barbu Știrbei">
Barbu Știrbei

Barbu Știrbei (rum. "Barbu Știrbei"; zm. 1869) – hospodar Wołoszczyzny w latach 1849-1856.
Pochodził z bojarskiego rodu Bibescu, został adoptowany przez swojego dziadka ze strony matki, ostatniego przedstawiciela rodu Știrbei. Był bratem hospodara Jerzego Bibescu. W okresie okupacji rosyjskiej 1828-1834 był zatrudniony w administracji krajowej, jako współpracownik gubernatora Kisielewa pracował m.in. nad opracowaniem regulaminu organicznego.
Jako zdecydowany konserwatysta (podobnie jak brat), został po stłumieniu rumuńskiej Wiosny Ludów mianowany w 1849 hospodarem wołoskim. Zgodnie z porozumieniem rosyjsko-tureckim miał sprawować swój urząd przez siedem lat, zlikwidowany został także organ przedstawicielski – Zgromadzenie. Kontrolę mocarstw zapewniały ich wojska stacjonujące w księstwach naddunajskich. Zostały one wycofane w 1851, ale już w 1853 w związku z wybuchem wojny krymskiej ponownie wkroczyły do nich wojska rosyjskie. Tym razem jednak Rosja została zmuszona do wycofania się stąd w toku wojny, w 1854, a jej porażki spowodowały przebudzenie się na Wołoszczyźnie i w Mołdawii ruchu niepodległościowego i zjednoczeniowego. Niemal natychmiast jednak po wycofaniu się Rosjan do obu księstw wkroczyły wojska austriackie. Știrbei, dotąd prezentujący umiarkowane stanowisko (nie prowadził represji wobec uczestników wydarzeń 1848, podejmował również różne działania w celu modernizacji kraju), podjął bliską współpracę z okupantem, przeciwnym zjednoczeniu księstw, co zraziło do niego opinię publiczną. W 1856, po zakończeniu wojny, upłynęła jego siedmioletnia kadencja i musiał ustąpić z tronu; wyjechał wówczas do Paryża.
Na arenie politycznej zaistniał jeszcze m.in. w 1859, gdy był jednym z konserwatywnych kandydatów do tronu wołoskiego; poniósł jednak porażkę w wyborach. Zmarł we Francji.
Literatura: J. Demel, Historia Rumunii, Wrocław 1970.

</doc>
<doc id="1507553" url="https://pl.wikipedia.org/wiki?curid=1507553" title="Maksym Starcew">
Maksym Starcew

Maksym Ołeksandrowycz Starcew, ukr. Максим Олександрович Старцев (ur. 20 stycznia 1980 w Chersoniu, Ukraińska SRR) – ukraiński piłkarz, grający na pozycji bramkarza, reprezentant Ukrainy.
Kariera piłkarska.
Kariera klubowa.
Wychowanek SDJuSzOR Krystał Chersoń. Pierwszy trener - Kuźmenko. W 1998 rozpoczął swoją piłkarską karierę w klubie Dnipro Dniepropetrowsk. Najpierw występował w składzie drugiej drużyny, dopiero 21 sierpnia 1999 debiutował w Wyższej Lidze. Grał również na wypożyczeniu w zespołach Krywbas Krzywy Róg i Tawrija Symferopol. W styczniu 2009 podpisał 2-letni kontrakt z Tawriją Symferopol. 31 lipca 2010 przeszedł do Metalista Charków. Nieczęsto wychodził na boisko, dlatego 9 czerwca 2012 odszedł do Wołyni Łuck. Po zakończeniu sezonu 2012/13 przeszedł do Metałurha Zaporoże. W końcu 2015 opuścił zaporoski klub w związku z likwidacją Metałurha.
2 marca 2016 został mianowany na stanowisko wiceprezesa Związku Piłki Nożnej na Krymie. 10 czerwca 2016 ogłosił o zakończeniu kariery piłkarskiej.
Kariera reprezentacyjna.
17 sierpnia 2005 debiutował w składzie reprezentacji Ukrainy w towarzyskim meczu z Serbią i Czarnogórą, wygranym 2:1. Łącznie rozegrał 2 mecze. Wcześniej bronił barw młodzieżowej reprezentacji.

</doc>
<doc id="1507554" url="https://pl.wikipedia.org/wiki?curid=1507554" title="Wiesława Różycka">
Wiesława Różycka

Wiesława Różycka z domu Stopczyk (ur. 12 lutego 1915, zm. 17 stycznia 2004 w Konstancinie-Jeziornie) – polska geografka i urbanistka. Współtwórczyni fizjografii urbanistycznej w Polsce.
Życiorys zawodowy.
Maturę uzyskała w 1932. W latach 1932–1935 studiowała na Uniwersytecie Warszawskim w Zakładzie Geograficznym kierowanym przez Stanisława Lencewicza, a od 1935 na Wydziale Geografii Uniwersytetu Jagiellońskiego, który ukończyła w 1937. Jej praca dyplomowa dotyczyła zależności kształtowania sieci ulicznej Powiśla w Warszawie od zmiana koryta Wisły. W latach 1934–1949 pracowała jako nauczycielka geografii w gimnazjum i liceum Haliny Gepnerówny w Warszawie. We wrześniu 1939 pielęgniarka w Szpitalu Św. Łazarza w Warszawie. W czasie okupacji przez pewien czas nauczycielka w szkole zawodowej, także na tajnych kompletach organizowanych przez zespół Gimnazjum Gepnerówny. Po wojnie przez 6 lat starszy asystent w Katedrze Geomorfologii Zakładu Geografii Fizycznej (obecnie cześć Wydziału Geografii UW). W funkcjonującej tam Pracowni Fizjografii Urbanistycznej sprawowała między innymi opiekę nad studentami wykonującymi prace dyplomowe z zakresu fizjografii urbanistycznej. Dotyczyły one wybranych miast (m.in. Płocka, Ustki, Tczewa, Małkini, Gdyni).
W okresie 1948–1952 specjalistka do spraw fizjografii w Centralnym Biurze Projektów i Studiów Budownictwa Osiedlowego Zakładu Osiedli Robotniczych (ZOR). W latach 1952–1955 zatrudniona w Przedsiębiorstwie Państwowym „Geoprojekt”. W przedsiębiorstwie sprawowała funkcje zastępczyni dyrektora a następnie kierowniczki Działu Studiów i Norm. Pod jej kierunkiem wykonane zostało ponad 1000 opracowań fizjograficznych szczegółowych i ogólnych oraz opracowań geologiczno-inżynieryjnych. Przez krótki okres także jako „główny geolog” w Ministerstwie Budownictwa Miast i Osiedli, następnie w latach 1953–1960 w Centralnym Zarządzie Budownictwa Inżynieryjno-Wodnego na stanowisku naczelnego specjalisty geologii i fizjografii. W latach 1955–1957 członkini międzyresortowej komisji do redakcji prawa geopologicznego przy Centralnym Urzędzie Geologii, a w latach 1957–1960 komisji do opracowania nowelizacji prawa górniczego przy Państwowej Radzie Górniczej. Od 1957 do przejścia na emeryturę w Instytucie Urbanistyki i Architektury (po reorganizacji w 1974 znanym jako Instytut Kształtowania Środowiska a od 1986 jako Instytut Gospodarki Przestrzennej i Mieszkaniowej). Kierowniczka Zakładu Przyrodniczych Podstaw Planowania Przestrzennego (przed 1985 znanego jako Zakład Metodyki Badań i Informacji o Środowisku a przed 1976 jako Pracownia Urbanistyczna) tamże. Od 1971 na stanowisku docenta. Członkini kolegium redakcyjnego wydawnictw Instytutu Gospodarki Przestrzennej i Komunalnej. W ramach działalności dydaktycznej m.in. od 1956 przez długie lata prowadziła wykłady z fizjografii urbanistycznej na Wydziale Architektury Politechniki Warszawskiej, wykładała także w 1968–1970 na Wydziale Geologii UW.
Dorobek naukowy i organizacyjny.
Pracę doktorską pt. „Metody oceny warunków fizjograficznych dla potrzeb planowania przestrzennego miast i osiedli” napisaną pod kierunkiem Rajmunda Galonona obroniła w 1968 na Wydziale Biologii i Nauk o Ziemi Uniwersytetu Mikołaja Kopernika w Toruniu.
Tworzyła organizacyjne, teoretyczne i metodyczne podstawy fizjografii urbanistycznej a następnie ekofizjografii, które to dziedziny były głównymi polami jej działalności zawodowej. Opracowywała m.in. pierwsze wytyczne zasad wykonywania opracowań fizjograficznych do planów zagospodarowania przestrzennego. W szczególności była główną autorką Zarządzenia Nr 3 Przewodniczącego Komitetu Budownictwa, Urbanistyki i Architektury w sprawie opracowań fizjograficznych do miejscowych planów zagospodarowania przestrzennego z 17 stycznia 1964. Współorganizator „Przedsiębiorstwa Geologiczno-Fizjograficznego i Geodezyjnego 'Geoprojekt'”. Prekursorka kompleksowego traktowania zagadnień środowiska przyrodniczego w teorii i praktyce planowania przestrzennego. Współpracowała z wieloma znanymi urbanistami przy sporządzaniu pionierskich planów zagospodarowania przestrzennego oraz przy ich koreferowaniu i opiniowaniu m.in. w Głównej Komisji Urbanistyczno-Architektonicznej (GKUA). Do najważniejszych publikacji należy jej rozprawa doktorska, która ukazała się w 1971 w serii „Prac Geograficznych” IG PAN oraz podręcznik zatytułowany „Zarys fizjografii urbanistycznej” opublikowany w 1965 przez Wydawnictwo „Arkady”. Do szczególnie znaczących prac projektowych należy zaliczyć opracowanie koncepcji ekologicznego systemu obszarów chronionych w planach zagospodarowania przestrzennego oraz przedstawioną na przykładzie Białołęki Dworskiej w Warszawie metodykę opracowań ekofizjograficznych pozwalająca na kształtowanie funkcjonującego systemu przyrodniczego zapewniającego przebieg podstawowych procesów ekologicznych.
Członkini Towarzystwa Urbanistów Polskich (TUP) od 1954, przez dwie kadencje członkini Zarządu Głównego TUP. W 1962 zorganizowała Sekcję Fizjografii TUP i przewodniczyła jej przez trzy kadencje (1963–1967 i 1971–1974). Od 1989 członek honorowy TUP. Członkini Polskiego Towarzystwa Geograficzne od 1934 oraz Polskiego Towarzystwa Geologicznego od 1947. Członkini Polskiej Asocjacji Ekologii Krajobrazu (PAEK).
Odznaczona m.in. Złotym Krzyżem Zasługi (1969) i Krzyżem Kawalerskim Orderu Odrodzenia Polski (1975), Medalem 30-lecia Polski Ludowej (1974), Złotą Odznaką TUP (1973), Złotą Honorową Odznaką Centralnego Związku Spółdzielni Budownictwa Mieszkaniowego (1980), Srebrną odznaką honorową „Za zasługi dla gospodarki przestrzennej i gospodarki komunalnej” Ministerstwa Administracji i Gospodarki Przestrzennej (1985), odznaką „Zasłużonego Pracownika Geoprojektu” (1977) i Złotą Odznaką PTG.
Życie prywatne.
Córka Heleny z Moczulskich (siostry Wiktora Moczulskiego) i Henryka Antoniego Stopczyka (oboje zmarli w 1956). Mąż Stefan Zbigniew Różycki (ślub w 1934). Córka Barbara Różycka-Zarycka. Została pochowana w grobowcu rodzinnym na cmentarzu Powązkowskim w Warszawie (kwatera 15, rząd 2, grób 12 koło Bramy św. Honoraty).

</doc>
<doc id="1507555" url="https://pl.wikipedia.org/wiki?curid=1507555" title="Federação Portuguesa de Atletismo">
Federação Portuguesa de Atletismo

Federação Portuguesa de Atletismo – portugalska narodowa federacja lekkoatletyczna. Szefem jest Jorge Vieira. Federacja jest jednym z członków European Athletics.

</doc>
<doc id="1507558" url="https://pl.wikipedia.org/wiki?curid=1507558" title="Enalapril">
Enalapril



</doc>
<doc id="1507560" url="https://pl.wikipedia.org/wiki?curid=1507560" title="Wangerooge">
Wangerooge

Wangerooge (hist. "Wangeroog") – wyspa wchodząca w skład Wysp Wschodniofryzyjskich, a jednocześnie gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Friesland.

</doc>
<doc id="1507562" url="https://pl.wikipedia.org/wiki?curid=1507562" title="Eisfora">
Eisfora

Eisfora – rodzaj podatku w starożytnej Grecji. Nakładano go na obywateli miast jedynie w szczególnych okolicznościach, głównie w czasie wojny.
W Atenach od czasów rządów Pizystrata nie nakładano w czasie pokoju podatków od dochodu i majątku. Specjalny podatek od własności uchwalano na potrzeby pokrycia kosztów działań wojennych. Eisfora miała charakter progresywny i jest znana jako jeden z pierwszych podatków tego typu.

</doc>
<doc id="1507564" url="https://pl.wikipedia.org/wiki?curid=1507564" title="Powszechne kapłaństwo wszystkich wierzących">
Powszechne kapłaństwo wszystkich wierzących

Powszechne kapłaństwo wszystkich wierzących (względnie: "powszechne kapłaństwo chrześcijan" lub "kapłaństwo wszystkich ochrzczonych") jest doktryną znaną we wszystkich nurtach chrześcijaństwa, szczególnie akcentowaną w protestantyzmie.
Protestantyzm.
Nauka o powszechnym kapłaństwie stanowiła jedną z podstawowych doktryn Reformacji. Oparta jest na Nowym Testamencie i zakłada, iż każdy chrześcijanin ma bezpośredni przystęp do Boga przez pośrednictwo Boga-człowieka Jezusa Chrystusa (solus Christus), bez konieczności istnienia kapłanów-pośredników. Stąd w protestantyzmie rola duchownego (pastora) ogranicza się do zwiastowania Słowa Bożego (kaznodziejstwa), sprawowania sakramentów i duchowej opieki nad zborem (duszpasterstwa). Nie obejmuje zaś szczególnego kapłaństwa między zborem a Bogiem. Wynika to z faktu, iż według założeń doktryny powszechnego kapłaństwa wszystkich wierzących nie istnieje taka potrzeba, gdyż każdy, kto staje się członkiem Kościoła chrześcijańskiego, automatycznie otrzymuje święcenia kapłańskie:
Doktryna o powszechnym kapłaństwie wszystkich wierzących zrodziła się w protestanckim ruchu reformacyjnym już u jego początków. Marcin Luter nauczał, że każdy chrześcijanin jest kapłanem i wszyscy kapłani są względem siebie równi. Hierarchia duchownych, według Lutra, istnieje wyłącznie na płaszczyźnie administracyjnej i duszpasterskiej, jednakże wszyscy chrześcijanie, zarówno duchowni jak i świeccy, pozostają względem siebie równi pod względem otrzymanych święceń kapłańskich.
W kolejnych wiekach tej ważnej dla całego protestantyzmu zasadzie wiary szczególną uwagę poświęcili baptyści, metodyści i bracia plymuccy, ci ostatni rezygnując z duchowieństwa w ogóle.
Katolicyzm.
Kościół katolicki rozróżnia powszechne kapłaństwo wiernych, włączonych do wspólnoty kościoła poprzez chrzest i bierzmowanie oraz kapłaństwo urzędowe (ministerialne), które udziela świętej władzy w służbie wiernym.

</doc>
<doc id="1507568" url="https://pl.wikipedia.org/wiki?curid=1507568" title="Ansis Brūns">
Ansis Brūns

Ansis Bruns (ur. 30 marca 1989 w Ventspils) – łotewski lekkoatleta specjalizujący się w rzucie oszczepem.
11 lipca 2008 wywalczył w Bydgoszczy brązowy medal mistrzostw świata juniorów. W 2009 i 2011 odpadał w eliminacjach podczas mistrzostw Europy do lat 23. Jedenasty zawodnik mistrzostw Europy w Zurychu (2014).
Rekord życiowy: 82,00 (18 czerwca 2017, Jełgawa).

</doc>
<doc id="1507569" url="https://pl.wikipedia.org/wiki?curid=1507569" title="Marco da Silva">
Marco da Silva

Marco da Silva (ur. 30 maja 1977 roku w Bremie, w Niemczech) – niemiecko-portugalski choreograf, tancerz, piosenkarz, model .
Życiorys.
Wczesne lata.
Przyszedł na świat w muzycznej rodzinie piosenkarzy Fado, Luisa i Marii da Silvy. Już we wczesnym dzieciństwie interesował się muzyką. 
Kariera.
Mając kilkanaście lat został członkiem portugalskiej grupy folklorystycznej, która odniosła sukces w Europie. Następnie występował jako tancerz Go-Go w klubach. W 2000 roku nagrał nową wersję przeboju Ritchie'go Valensa "La Bamba", która w Niemczech i Szwajcarii dostała się na listy przebojów. Wkrótce potem pojawił się jako tancerz w teledyskach No Angels, Mariah Carey i Geri Halliwell, reklamie "Coca-coli" oraz uczestniczył w koncertach Kylie Minogue "" (2005) oraz "KylieX2008".
Współpracował również z takimi artystami jak Madonna, Janet Jackson, Britney Spears, The Black Eyed Peas, Sugababes czy George Michael.
Był jurorem programu Sat.1 "You Can Dance – Po prostu tańcz". W 2005 roku założył własną agencję Eightcounts Entertainment. Wziął udział w programie Pro7 "Popstars" (2008).
Uczestniczył jako model w sesji zdjęciowej dla takich magazynów jak "Gay Times", "Zero" i australijskiej edycji "DNA".

</doc>
<doc id="1507573" url="https://pl.wikipedia.org/wiki?curid=1507573" title="Okręg wyborczy Cirencester">
Okręg wyborczy Cirencester

Okręg wyborczy Cirencester powstał w 1571 r. i wysyłał do angielskiej, a następnie brytyjskiej, Izby Gmin dwóch deputowanych. W 1868 r. liczbę mandatów przypadających na okręg zmniejszono do jednego. Okręg obejmował miasto Cirencester w hrabstwie Gloucestershire. Został zlikwidowany w 1918 r.

</doc>
<doc id="1507575" url="https://pl.wikipedia.org/wiki?curid=1507575" title="Jim C. Hines">
Jim C. Hines

Jim C. Hines (ur. w kwietniu 1974) – amerykański pisarz, autor m.in. serii fantasy o przygodach goblina Jiga, zainspirowanej mitycznym światem Śródziemia J.R.R. Tolkiena.

</doc>
<doc id="1507579" url="https://pl.wikipedia.org/wiki?curid=1507579" title="North American F-82 Twin Mustang">
North American F-82 Twin Mustang



</doc>
<doc id="1507582" url="https://pl.wikipedia.org/wiki?curid=1507582" title="Hejnał Bielska-Białej">
Hejnał Bielska-Białej



</doc>
<doc id="1507583" url="https://pl.wikipedia.org/wiki?curid=1507583" title="Logo Bielska-Białej">
Logo Bielska-Białej



</doc>
<doc id="1507589" url="https://pl.wikipedia.org/wiki?curid=1507589" title="Łapacz">
Łapacz



</doc>
<doc id="1507591" url="https://pl.wikipedia.org/wiki?curid=1507591" title="Marcin Sławiński">
Marcin Sławiński

Marcin Sławiński (ur. 11 grudnia 1951 w Warszawie) – polski reżyser teatralny i aktor.
W 1973 roku ukończył studia na Wydziale Aktorskim PWST w Warszawie. Przez 10 lat był aktorem Teatru Narodowego w Warszawie. W roku 1983 skończył Wydział Reżyserii na PWST w Warszawie. W swojej karierze wyreżyserował ponad 100 przedstawień w ponad 20 teatrach w Polsce i za granicą. Reżyserował spektakle teatru TV i PR oraz telewizjny sitcom. Był dyrektorem artystycznym Teatru Kwadrat i Teatru Powszechnego w Łodzi. Specjalizuje się we współczesnym repertuarze komediowym.

</doc>
<doc id="1507592" url="https://pl.wikipedia.org/wiki?curid=1507592" title="Niszczyciele typu 2400 ton">
Niszczyciele typu 2400 ton



</doc>
<doc id="1507593" url="https://pl.wikipedia.org/wiki?curid=1507593" title="Władimir Ljutyj">
Władimir Ljutyj



</doc>
<doc id="1507595" url="https://pl.wikipedia.org/wiki?curid=1507595" title="Władysław Ciechoński">
Władysław Ciechoński

Władysław Ciechoński (ur. 4 marca 1898 w Bychawie, zm. 12 sierpnia 1920 w Tłuszczu) – podchorąży obserwator Wojska Polskiego, kawaler Orderu Virtuti Militari.
Życiorys.
Urodził się w rodzinie Władysława i Sabiny z Padzińskich. Ukończył szkołę średnią Handlową Szkołę Męską w Lublinie. Jak wielu uczniów tej szkoły działa przed wybuchem wojny w organizacjach niepodległościowych. Po utworzeniu Polskiej Organizacji Wojskowej wszedł w jej skład i brał udział w wielu akcjach zbrojnych. Pod koniec wojny zostaje zatrzymany przez Austriaków i skazany na 3 lata więzienia.
Wraz z rozbrojeniem Austriaków został uwolniony z więzienia. 12 listopada 1918 zgłosił się do tworzonego Wojska Polskiego. Przydzielony został do 39 eskadry Breguetów, przemianowanej wkrótce na 16 eskadrę wywiadowczą. 26 lipca 1919 z eskadry wysłany został do Oficerskiej Szkoły Obserwatorów Lotniczych w Warszawie. Po ukończeniu szkoły w lutym 1920 na ochotnika zgłasza się na front. Tutaj walczy ze swoją eskadrą w walkach w wojnie polsko-bolszewickiej będąc wielokrotnie wyróżnianym za odwagę.
12 sierpnia 1920 roku razem z podporucznikiem pilotem Franciszkiem Rudnickim wziął udział w akcji przeciw bolszewikom pod Tłuszczem k. Warszawy. W czasie wykonywania zadania obaj zostali ranni. Ciechoński zmarł z ran w czasie lotu powrotnego.
8 czerwca 1922 został pośmiertnie mianowany podporucznikiem z dniem 12 sierpnia 1920 w korpusie oficerów Wojsk Aeronautycznych.

</doc>
<doc id="1507597" url="https://pl.wikipedia.org/wiki?curid=1507597" title="Brake">
Brake

Brake – miasto powiatowe w Niemczech, w kraju związkowym Dolna Saksonia, siedziba powiatu Wesermarsch.
Geografia.
Miasto Brake położone jest nad rzeką Wezerą.

</doc>
<doc id="1507599" url="https://pl.wikipedia.org/wiki?curid=1507599" title="Parafia Ewangelicko-Augsburska w Toruniu">
Parafia Ewangelicko-Augsburska w Toruniu

Parafia Ewangelicko-Augsburska w Toruniu – parafia Kościoła Ewangelicko-Augsburskiego, należąca do diecezji pomorsko-wielkopolskiej. Została założona w 1921 r., nawiązując do tradycji polskiego luteranizmu w Toruniu, sięgających I poł. XVI w. Parafia mieści się przy ul. Strumykowej 10, a kościół przy Wałach gen. Sikorskiego 14.
Historia.
XVI-XIX w..
Początki ruchu reformacyjnego w Toruniu datują się na rok 1520, gdy w chacie na Mokrem mieli się zbierać pierwsi polscy zwolennicy nauk Marcina Lutra. W tym samym roku król Zygmunt I Stary wydał w Toruniu dekret, zakazujący rozpowszechniania pism reformacyjnych. Oficjalnie miasto przyjęło Wyznanie Augsburskie na mocy przywileju króla Zygmunta Augusta i pierwsze publiczne nabożeństwo ewangelickie odbyło się 25 marca 1557 r.
Obok dominującego nurtu niemieckiego, od początku po stronie protestantyzmu opowiedziała się również polska mniejszość, której służył zwłaszcza kościół św. Jerzego na Chełmińskim Przedmieściu, ale duszpasterstwo polskie rozwijało się także w parafiach na Starym i Nowym Mieście i w podmiejskich wsiach, aż do zajęcia Torunia przez Prusy w 1793 r. w wyniku II rozbioru Polski.
Pośród polskich kaznodziejów, zarówno luteran, jak i ewangelików reformowanych i braci czeskich, zdarzały się nazwiska znane w całym kraju, jak Piotr Artomiusz – autor pierwszego polskiego kancjonału, Erazm Gliczner – pedagog, Efraim Oloff – autor historii polskiej hymnografii. Języka polskiego nauczano w słynnym Gimnazjum Akademickim, założonym w 1568 r. Z Torunia pochodził też Samuel Bogumił Linde, autor "Słownika Języka Polskiego". Pod rządami pruskimi, wskutek nakładanych stopniowo urzędowych ograniczeń, ostatnie polskie nabożeństwo odprawiono w 1850 r. w kościele nowomiejskim, z którego korzystała wtedy także parafia św. Jerzego.
W czasach II Rzeczypospolitej.
Po powrocie Torunia do Polski 18 stycznia 1920 r., w wyniku związanych z tym przemian demograficznych, w stolicy województwa pomorskiego ponownie znaleźli się Polacy-ewangelicy, przybyli z różnych regionów kraju, zwłaszcza ze Śląska Cieszyńskiego i Polski centralnej. Dzięki inicjatywie inż. Zbigniewa Woyciechowskiego (Wojciechowskiego), pierwsze nabożeństwo dla Polaków odprawił ks. kapelan Józef Mamica z Poznania 14 sierpnia 1921 r., w kaplicy staroluterskiej przy ul. Strumykowej i odbyło się zebranie organizacyjne nowego zboru, liczącego kilkadziesiąt osób. Tam też odbywały się kolejne nabożeństwa, aż do 3 września 1939 r.
We wrześniu 1921 r. wybrano kolegium kościelne, na którego czele stanął Juliusz Linke. Nabożeństwa odbywały się raz w miesiącu. W latach 1925-1926 (i ponownie 1931-1932) administrację - wraz z Bydgoszczą - sprawował ks. Gustaw Manitius z Poznania. W latach 1926-1929 administratorem był ks. Waldemar Galster z Bydgoszczy, a liczba nabożeństw wzrosła z 1 do 2 w miesiącu. Dopiero w 1927 r. w młodej parafii odbył się pierwszy pogrzeb. W latach 1929-1931 administrację sprawował ks. Jerzy Kahané, również z Bydgoszczy, a w latach 1932-1937 jego następca, ks. Waldemar Preiss. W 1933 r. założono Koło Pań i Koło Młodzieży oraz chór, pod dyrekcją Karola Steinbacha. Prezesem rady kościelnej w latach 1927-1939 był inż. Woyciechowski. W 1937 r. nowym prezesem rady został Albert Szmidt (prezes Związku Stowarzyszeń Właścicieli Nieruchomości Woj. Pomorskiego i działacz społeczny, umierając w 1938 r., sporządził zapis, zapewniający parafii solidniejsze podstawy materialne), a 1 września parafia otrzymała pierwszego miejscowego administratora, którym był ks. Ryszard Trenkler, dotychczasowy wikariusz bydgoski. Już 1 listopada 1937 r. nastąpiła jego instalacja na proboszcza, której dokonał bp Juliusz Bursche. Ks. Trenkler był toruńskim duszpasterzem aż do 1959 r., jednocześnie pozostawał administratorem parafii w Grudziądzu. Jego praca zaowocowała większą dynamiką życia kościelnego. W tym samym okresie, zgodnie z nową ustawą państwową, zbór oficjalnie przyjął nazwę Polskiej Parafii Ewangelicko-Augsburskiej w Toruniu. Do szerzej znanych członków w okresie międzywojennym zaliczali się m.in. Paweł Klimosz (kolejny prezes rady) i Tadeusz Michejda, a także miejscowy przemysłowiec, inż. Jan Broda.
Dzieje po 1945 r..
W latach II wojny światowej ks. Trenkler musiał opuścić Pomorze i ukrywał się pod przybranym nazwiskiem w Warszawie. Do Torunia powrócił w maju 1945 r. i wraz z radą parafialną, na której czele stał Paweł Klimosz, przystąpił do budowy materialnej i duchowej bazy parafii. Jako kościół św. Szczepana pozyskano świątynię ewangelicko-reformowaną, a ponadto staroluterski dom parafialny przy ul. Strumykowej 10 z kaplicą, jak również część Cmentarza św. Jerzego. W 1946 ks. Trenkler zyskał godność seniora diecezji pomorsko-wielkopolskiej (i ponownie od wyborów w 1952 r.), a Toruń stał się ośrodkiem, z którego - we współpracy m.in. z Bernardem Otello - podejmowano działania mające na celu odzyskanie majątku kościelnego w innych miejscowościach, w większości zajętego po wojnie przez parafie katolickie. Pod koniec 1945 r. w Toruniu ukazał się "Mały śpiewnik kościelny", którego kilka kolejnych wydań umożliwiało wiernym czynny udział w nabożeństwach, a w 1947 r. przeprowadzono pierwszą po wojnie (i na długi czas jedyną) radiową transmisję nabożeństwa wielkopiątkowego. Jakiś czas istniała stacja kaznodziejska (filiał) w Słońsku Górnym (obecnie obszar miasta Ciechocinka).
Po przejściu ks. Ryszarda Trenklera do parafii Św. Trójcy w Warszawie, kolejnymi duszpasterzami toruńskimi byli: ks. Waldemar Preiss (ur. 1936) (1959-1961), ks. Gustaw Burchart (1961-1974), ks. senior Edward Dietz z Sopotu, ks. Tadeusz Narzyński (1975-1976), ks. Jerzy Molin (1976-2015) kolejno jako wikariusz diecezjalny, administrator i od 21 października 1984 r. proboszcz oraz - wzorem poprzedników - długoletni administrator w Grudziądzu (do 2005 r.). Aktualnie proboszczem parafii jest ks. Michał Walukiewicz. Regularnie w ustalonych ramach toczy się praca kościelna, odbywają się kolejne remonty obiektów parafialnych, rozwijają się międzynarodowe kontakty partnerskie i kontakty ekumeniczne, działa chór.
W diasporycznej parafii w Toruniu miały miejsce wydarzenia o ogólnopolskim znaczeniu, gromadzące licznych uczestników, jak zjazdy młodzieży ewangelickiej w 1978 i 2006 r., obrady VII Forum Ewangelickiego (2001), obchody 350. rocznicy "Colloquium charitativum" i ekumeniczny, powtórny pochówek królewny Anny Wazówny w jej mauzoleum w kościele Mariackim (1995). Toruńską specyfiką są doroczne ekumeniczne obchody Święta Reformacji, gromadzące w kaplicy parafian, przedstawicieli władz miejskich, Uniwersytetu Mikołaja Kopernika i środowisk katolickich. Stąd też pochodzi kilku księży, pracujących w innych placówkach kościelnych, m.in. ks. Jerzy Otello.

</doc>
<doc id="1507600" url="https://pl.wikipedia.org/wiki?curid=1507600" title="Nicola Francesco Haym">
Nicola Francesco Haym

Nicola Francesco Haym (ur. 6 lipca 1678 – zm. 31 lipca 1729) – włoski muzyk, kompozytor, librecista i numizmatyk. Znany jest z librett pisanych bądź adaptowanych m.in. dla Giovanniego Battisty Bononciniego oraz Georga Friedricha Händla. Był autorem pierwszego opracowania dotyczącego historii monet angielskich.

</doc>
<doc id="1507606" url="https://pl.wikipedia.org/wiki?curid=1507606" title="Iwan Hecko">
Iwan Hecko

Iwan Mychajłowycz Hecko, ukr. Іван Михайлович Гецко, ros. Иван Михайлович Гецко, "Iwan Michajłowicz Giecko" (ur. 6 kwietnia 1968 w Dniepropietrowsku, Ukraińska SRR) – ukraiński piłkarz, grający na pozycji napastnika, reprezentant Ukrainy, trener piłkarski.
Kariera piłkarska.
Kariera klubowa.
Urodził się w Dniepropetrowsku, ale dzieciństwo spędził we wsi Ilnycia na Zakarpaciu, skąd pochodzą jego rodzice. Zaczynał trenować piłkę nożną w 1981 roku w DJuSSz w miasteczku Irszawa w obwodzie zakarpackim). Pierwszy trener Andrij Ujgeli. Uczył się w internacie sportowym we Lwowie. Został wybrany do symbolicznej jedenastki Karpat w historii Mistrzostw Ukrainy.
Kariera reprezentacyjna.
Występował w reprezentacji ZSRR oraz w reprezentacji Ukrainy.
Kariera trenerska.
Po zakończeniu kariery zawodniczej przeniósł się do Odessy, gdzie najpierw trenował klub Syhnał Odessa, a później został selekcjonerem klubu Czornomorca Odessa.

</doc>
<doc id="1507609" url="https://pl.wikipedia.org/wiki?curid=1507609" title="Alonso Verdugo y Castilla">
Alonso Verdugo y Castilla

Alonso Verdugo y Castilla 3. hrabia Torrepalma (ur. 3 września 1706 w Alcalá la Real, zm. 27 marca 1767 w Turynie) – hiszpański pisarz i dyplomata. 
W latach 1755–1760 był ministrem pełnomocnym w Wiedniu, a następnie w Turynie w latach 1760–1767. Był również członkiem Hiszpańskiej Akademii Królewskiej. 

</doc>
<doc id="1507610" url="https://pl.wikipedia.org/wiki?curid=1507610" title="Köppen">
Köppen



</doc>
<doc id="1507611" url="https://pl.wikipedia.org/wiki?curid=1507611" title="Algirdas Paleckis">
Algirdas Paleckis

Algirdas Paleckis (ur. 20 maja 1971 w Bernie) – litewski dyplomata, polityk i politolog, samorządowiec, poseł na Sejm Republiki Litewskiej (2004–2007), były lider Socjalistycznego Frontu Ludowego.
Życiorys.
Jest synem Justasa Vincasa Paleckisa i wnukiem Justasa Paleckisa.
Po ukończeniu szkoły średniej im. Jonasa Basanavičiusa w Wilnie podjął studia na Wydziale Dziennikarstwa oraz Nauk Politycznych Uniwersytetu Wileńskiego. Pracował w Departamencie Stosunków z Unią Europejską Ministerstwa Spraw Zagranicznych. W latach 1997–2001 pełnił funkcję I sekretarza litewskiej misji dyplomatycznej przy Unii Europejskiej w Brukseli. Był odpowiedzialny za stosunki z Parlamentem Europejskim, promocję litewskiej kultury, nauki i oświaty oraz politykę informacyjną. W 2001 został mianowany dyrektorem departamentu Europy Zachodniej w Ministerstwie Spraw Zagranicznych.
Politycznie związany był z Litewską Partią Socjaldemokratyczną. W 2004 wybrano go z jej ramienia posłem na Sejm, a w 2006 stanął na czele wileńskiego oddziału ugrupowania.
W 2007 uzyskał mandat radnego Wilna. Na mocy porozumienia między partią Porządek i Sprawiedliwość, Litewską Partią Socjaldemokratyczną a Akcją Wyborczą Polaków na Litwie objął urząd wiceburmistrza Wilna odpowiedzialnego za sprawy oświaty i kultury, który piastował do 2008.
Z LSDP został wykluczony w 2008, m.in. na skutek formułowania oskarżeń pod adresem premiera Gediminasa Kirkilasa. W maju tego roku założył Partię Frontu i został jej przewodniczącym. Na przełomie 2009 i 2010 partia przekształciła się w Socjalistyczny Front Ludowy (SLF).
W wyborach parlamentarnych w 2008 kandydował do parlamentu z okręgu Jeziorosy-Wisaginia, przegrał w pierwszej turze z wynikiem 7,3% głosów. Kandydował w kolejnych latach bez powodzenia w wyborach europejskich i krajowych. W 2018 został tymczasowo aresztowany pod zarzutem szpiegostwa na rzecz Rosji. W lipcu 2021 sąd w Szawlach skazał go za ten czyn na karę 6 lat pozbawienia wolności.

</doc>
<doc id="1507612" url="https://pl.wikipedia.org/wiki?curid=1507612" title="Simenchelys parasitica">
Simenchelys parasitica

Simenchelys parasitica – gatunek ryby węgorzokształtnej z rodziny Synaphobranchidae (niekiedy zaliczany do osobnej rodziny Simenchelyidae), jedyny przedstawiciel rodzaju "Simenchelys". Występuje na głębokościach 136–2620 m p.p.m., we wszystkich ciepłych oceanach. Odżywia się bezkręgowcami i rybami, jednak opisywano zjawisko pasożytowania tego gatunku w sercu dużych ryb, np. rekinów.

</doc>
<doc id="1507614" url="https://pl.wikipedia.org/wiki?curid=1507614" title="Programowalność bezpośrednia">
Programowalność bezpośrednia

Programowalność bezpośrednia – cecha komponentu elektronicznego lub urządzenia, którego wbudowane oprogramowanie (firmware) można modyfikować bez fizycznego demontażu, np. BIOS we współczesnych płytach głównych. W języku angielskim urządzenie programowalne bezpośrednio określa się jako Field Programmable (dosł. „w polu”), czyli „na miejscu”. Przykładem jest Field Programmable Gate Array.

</doc>
<doc id="1507616" url="https://pl.wikipedia.org/wiki?curid=1507616" title="Douglas AD Skyraider">
Douglas AD Skyraider



</doc>
<doc id="1507618" url="https://pl.wikipedia.org/wiki?curid=1507618" title="Melanocetus murrayi">
Melanocetus murrayi

Melanocetus murrayi – gatunek ryby głębinowej z rodziny Melanocetidae. Występuje we wszystkich oceanach, zwykle na głębokościach 1000–2500 m p.p.m. Tak jak inni przedstawiciele rodziny, charakteryzuje się wybitnie zaznaczonym dymorfizmem płciowym.

</doc>
<doc id="1507619" url="https://pl.wikipedia.org/wiki?curid=1507619" title="Rondo Żaba">
Rondo Żaba



</doc>
<doc id="1507621" url="https://pl.wikipedia.org/wiki?curid=1507621" title="Diceratias bispinosus">
Diceratias bispinosus

 Diceratias bispinosus – gatunek ryby głębinowej z rodziny Diceratiidae. Występuje w Oceanie Indyjskim i Pacyfiku, na głębokościach 1000–1400 m p.p.m. Samice osiągają do 11,2 cm długości.

</doc>
<doc id="1507622" url="https://pl.wikipedia.org/wiki?curid=1507622" title="Matronica Holboella">
Matronica Holboella

Matronica Holboella ("Ceratias holboelli") – gatunek ryby głębinowej z rodziny matronicowatych (Ceratiidae). Występuje we wszystkich oceanach na głębokościach do 4400 m.
Matronica Holboella jest największym gatunkiem w rodzinie i jedną z największych ryb głębinowych w ogóle. Największy okaz mierzył 127 cm długości.
Gatunek opisał Henrik Krøyer w 1845 roku. Nazwa gatunkowa upamiętnia kapitana Holbölla, który przed 1845 rokiem złowił dwa okazy ryb głębinowych i przekazał je profesorowi Krøyerowi do opisania. W 1922 roku islandzki biolog Bjarni Saemundsson opisał dwie ryby pasożytujące na samicy "C. holboelli" i uznał, że są młodymi osobnikami tego gatunku. Trzy lata później Charles Tate Regan prawidłowo uznał te ryby za dojrzałe płciowo samce.

</doc>
<doc id="1507626" url="https://pl.wikipedia.org/wiki?curid=1507626" title="Cryptopsaras couesii">
Cryptopsaras couesii

Cryptopsaras couesii – gatunek ryby głębinowej z rodziny matronicowatych (Ceratiidae), jedyny przedstawiciel rodzaju "Cryptopsaras". Występuje we wszystkich oceanach na głębokościach do 3085 m. Samice osiągają do 44 cm długości, samce – do 7,3 cm długości, są seksualnymi pasożytami samic.

</doc>
<doc id="1507628" url="https://pl.wikipedia.org/wiki?curid=1507628" title="Psittacinae">
Psittacinae



</doc>
<doc id="1507630" url="https://pl.wikipedia.org/wiki?curid=1507630" title="Taman Negara">
Taman Negara

Taman Negara – park narodowy utworzony na Półwyspie Malajskim (wówczas pod panowaniem brytyjskim) w latach 1938/1939 jako Park Narodowy Króla Jerzego V, upamiętniający srebrny jubileusz panowania Jerzego V. Po zdobyciu przez Malezję niepodległości został przemianowany na Taman Negara, co w tłumaczeniu z malajskiego oznacza „park narodowy”. Taman Negara zajmuje obszar 4343 km². W 2014 roku został wpisany na Listę informacyjną światowego dziedzictwa UNESCO.
Geografia.
Taman Negara położony jest w kontynentalnej części Malezji na terenie trzech stanów: Pahang, Kelantan i Terengganu. Od zachodu do wschodu teren parku przecina łańcuch górski Titiwangsa. Południowa część parku bogata jest w rzeki i strumienie przecinające lasy deszczowe.

</doc>
<doc id="1507633" url="https://pl.wikipedia.org/wiki?curid=1507633" title="Ceratias uranoscopus">
Ceratias uranoscopus

Ceratias uranoscopus – gatunek ryby głębinowej z rodziny matronicowatych (Ceratiidae). Występuje we wszystkich oceanach, zwykle na głębokościach 500–1000 m p.p.m.

</doc>
<doc id="1507635" url="https://pl.wikipedia.org/wiki?curid=1507635" title="Pociecha">
Pociecha



</doc>
<doc id="1507639" url="https://pl.wikipedia.org/wiki?curid=1507639" title="Zespół pedunkularny Lhermitte’a">
Zespół pedunkularny Lhermitte’a

Zespół pedunkularny Lhermitte’a (omamy pedunkularne, halucynoza pedunkularna, halucynacje szypułkowe, ang. [Lhermitte's] peduncular hallucinosis) – rzadki zespół neuropsychiatryczny. Zespół ten spowodowany jest organicznym uszkodzeniem mostu i konarów móżdżku. Objawia się niezwykłymi parahalucynacjami, w których pacjent ma wrażenie, że widzi grupy pomniejszonych osób („liliputów”), małe zwierzątka, bawiące się dzieci. W większości przypadków zachowane jest rozeznanie pacjentów co do nierealności treści halucynacji. Halucynacje często odbierane są przez pacjentów jako kłopotliwe, uciążliwe, niekiedy jako interesujące lub zabawne.
Objawy i przebieg.
Charakterystyczne cechy zespołu to (według Kölmela):
Historia.
Jako pierwszy opisał go w 1922 roku Jean Lhermitte. W 1923 roku serię przypadków przedstawił Gilbert Horrax, który dokonał również przeglądu piśmiennictwa, cytując m.in. prace Westphala i Hughlingsa Jacksona. Kolejne przypadki opisał w 1927 roku Ludo van Bogaert.

</doc>
<doc id="1507640" url="https://pl.wikipedia.org/wiki?curid=1507640" title="Pociecha (powiat warszawski zachodni)">
Pociecha (powiat warszawski zachodni)



</doc>
<doc id="1507641" url="https://pl.wikipedia.org/wiki?curid=1507641" title="Richard Assmann">
Richard Assmann



</doc>
<doc id="1507642" url="https://pl.wikipedia.org/wiki?curid=1507642" title="Transporter-Erector-Launcher">
Transporter-Erector-Launcher

Transporter-Erector-Launcher (TEL) – rodzaj mobilnej wyrzutni służącej do transportu, ustawienia w pozycji startowej i odpalenia pocisku rakietowego. Nazwa TEL pojawiła się jako określenie radzieckich wyrzutni pocisków balistycznych rodziny Scud, które transportowały rakiety na miejsce startu, podnosiły je z położenia transportowego i ustawiały na stole startowym w pozycji pionowej, a następnie odpalały. Potem mogły zostać ponownie załadowane i powtórzyć procedurę odpalenia pocisku. Z czasem nazwy TEL zaczęto używać także w odniesieniu do innych mobilnych wyrzutni rakietowych, zarówno tych klasy ziemia-ziemia jak i ziemia-powietrze.
Wyrzutnia TEL składa się z nośnika, na którym umieszczony jest jeden lub kilka pocisków (na prowadnicach lub w pojemnikach transportowo-startowych). W czasie transportu pociski ułożone są poziomo, a przed odpaleniem unoszone są do właściwej pozycji startowej - skierowane w stronę celu w przypadku systemów prowadnicowych lub ustawione pionowo. TEL integruje całe wyposażenie niezbędne do przeprowadzenia odpalenia pocisku, ale do skutecznego działania musi współpracować ze stanowiskiem dowodzenia, które wyznacza i przekazuje do wyrzutni koordynaty strzelania.
Transporter-Erector-Launcher-And-Radar (TELAR) - rodzaj wyrzutni TEL z zamontowanym na tym samym nośniku radarem. Ma to na celu zwiększenie autonomiczności działania wyrzutni i odporności na zniszczenie całego zestawu rakietowego (umożliwia działanie w ograniczonym zakresie bez współpracy ze stanowiskiem dowodzenia), np. Buk.
Transporter-Launcher-And-Radar (TLAR) - rodzaj wyrzutni TELAR w której pociski są już transportowane w pozycji startowej, więc nie ma potrzeby ich podnoszenia, np. Tor.
Mobile-Erector-Launcher (MEL) - niekiedy stosowany jest podział na TEL, czyli autonomiczne wyrzutnie na nośnikach samobieżnych i MEL, czyli wyrzutnie na naczepach/przyczepach, wymagające dodatkowych pojazdów i wyposażenia do przeprowadzenia pełnego cyklu odpalenia pocisku.

</doc>
<doc id="1507643" url="https://pl.wikipedia.org/wiki?curid=1507643" title="Transporter Erector Launcher">
Transporter Erector Launcher



</doc>
<doc id="1507644" url="https://pl.wikipedia.org/wiki?curid=1507644" title="TEL">
TEL



</doc>
<doc id="1507645" url="https://pl.wikipedia.org/wiki?curid=1507645" title="Wyrzutnia TEL">
Wyrzutnia TEL



</doc>
<doc id="1507646" url="https://pl.wikipedia.org/wiki?curid=1507646" title="Agapornis personata">
Agapornis personata



</doc>
<doc id="1507647" url="https://pl.wikipedia.org/wiki?curid=1507647" title="Tego Calderón">
Tego Calderón

Tegui Calderón Rosario (ur. 1 lutego 1972 w Santurce) – portorykański raper, piosenkarz i aktor. Najbardziej znany jest jako Tego Calderón lub pod pseudonimem „El Abayarde”, które odnosi się do malutkiej, wolno poruszającej się mrówki ognistej znalezionej w Portoryko. Imię odnosi się do jego zachowania jako dziecka; złośliwy i kłopotliwy. Nagrywa także inne rodzaje muzyki takie jak mambo, blues, salsa (np. „Planté bandera” na swoim debiutanckim albumie oraz „Llora, Llora” i „Llámame” z Oscarem D'León) w 2006, blues („Mardi Gras” na albumie z 2006) i reggaeton. Ponadto stworzył również utwory, które są czystym reggae. Dzięki albumowi "El Abayarde" (2002) stał się gwiazdą wśród Latynosów. Współpracował z takimi raperami jak Snoop Dogg, Cartel de Santa, 50 Cent i Cypress Hill. Uczęszczał do szkoły artystycznej w Portoryko, zanim przeniósł się z rodziną do Miami. Był nominowany do nagrody Latin Grammy 2012 za "The Original Gallo Del Pais". Karierę muzyczną rozpoczął w 1996 roku (jako Tego Tec) i był wspierany przez słynnego portorykańskiego rapera Eddiego Dee, który zaprosił go na swój drugi album studyjny, "El Terrorista De La Lírica", wydany w 2000.
Jego kariera filmowa rozpoczęła się drugoplanową rolą Choco w dramacie kryminalnym "Illegal Tender" (2007) u boku Manny’ego Pereza. Następnie zagrał rolę Tego Leo, zbiegłego więźnia, który współpracuje z Dominikiem Toretto, aby ukraść ropę w filmie krótkometrażowym "Los Bandoleros" (2009), który był częścią serii "Szybcy i wściekli". Pojawił się epizodycznie w czwartej odsłonie tej serii, "Szybko i wściekle" ("Fast &amp; Furious", 2009). Dwa lata potem grał drugoplanową rolę Leo w "Szybcy i wściekli 5" ("Fast Five", 2011) wraz ze swoim kolegą i przyjacielem Donem Omarem. Powrócił jako Leo w filmie "Szybcy i wściekli 8" ("The Fate of the Furious", 2017).

</doc>
<doc id="1507651" url="https://pl.wikipedia.org/wiki?curid=1507651" title="Ankimo">
Ankimo

 – wątroba żabnicy i potrawa japońskiej kuchni z niej sporządzana.
Wątroba ryby jest najpierw nacierana solą, a potem płukana. Potem usuwa się z niej naczynia, zwija w rulonik i dusi. Podawana jest z surówką ze startej rzodkwi "daikon", zmieszanej z sosem "momiji-oroshi" z czerwonego pieprzu (czerwonej, ostrej papryki), pokrojonymi w cienkie talarki zielonymi cebulami i sosem ponzu.
Słowo "momiji-oroshi" oznacza dosłownie „starte liście klonu japońskiego”. Jesienią przybierają one intensywną barwę czerwoną i z tego względu taką nazwę otrzymał ten sos.

</doc>
<doc id="1507652" url="https://pl.wikipedia.org/wiki?curid=1507652" title="Linophryne algibarbata">
Linophryne algibarbata

Linophryne algibarbata – gatunek ryby głębinowej z rodziny Linophrynidae. Gatunek batypelagiczny, występuje w Oceanie Atlantyckim. Samce osiągają do 4,1 cm długości, samice do 23,1 cm.

</doc>
<doc id="1507653" url="https://pl.wikipedia.org/wiki?curid=1507653" title="Linophryne lucifer">
Linophryne lucifer

Linophryne lucifer – gatunek ryby głębinowej z rodziny Linophrynidae. Gatunek batypelagiczny, występuje w północnym Atlantyku: łowiona u wybrzeży Madery, Islandii, Nowej Fundlandii, także w Morzu Irmingera. Występuje dymorfizm płciowy, samice osiągają do 19,3 cm długości, samce 24–40 mm.

</doc>
<doc id="1507656" url="https://pl.wikipedia.org/wiki?curid=1507656" title="Thaumatichthyidae">
Thaumatichthyidae

Thaumatichthyidae – rodzina ryb głębinowych z rzędu żabnicokształtnych (Lophiiformes).
Nazwa rodziny pochodzi od greckiego "thauma", "thaumatos" = cud + "ichthys" = ryba. Budową ciała podobne do Oneirodidae. Od innych żabnicokształtnych odróżnia je przede wszystkim wydłużona górna szczęka oraz podzielona na dwie lub więcej części górna część "operculum".
Klasyfikacja.
Rodzaje zaliczane do tej rodziny :
"Lasiognathus" – "Thaumatichthys"

</doc>
<doc id="1507657" url="https://pl.wikipedia.org/wiki?curid=1507657" title="Drugie prawo Wiena">
Drugie prawo Wiena



</doc>
<doc id="1507658" url="https://pl.wikipedia.org/wiki?curid=1507658" title="Zespół pedunkularny">
Zespół pedunkularny



</doc>
<doc id="1507659" url="https://pl.wikipedia.org/wiki?curid=1507659" title="Niszczyciele typu Mogador">
Niszczyciele typu Mogador

Niszczyciele typu Mogador – seria francuskich wielkich niszczycieli z okresu II wojny światowej, składająca się z dwóch jednostek: „Mogador” i „Volta”. Były to najsilniejsze pod względem uzbrojenia artyleryjskiego i jedne z najszybszych niszczycieli na świecie. Po klęsce Francji służyły w marynarce rządu Vichy i zostały samozatopione w 1942 roku w Tulonie.
Historia powstania.
W okresie międzywojennym rozwój klasy niszczycieli we Francji przebiegał dwutorowo: oprócz niszczycieli średniej wielkości, klasyfikowanych oficjalnie jako „torpedowce eskadrowe” – "torpilleurs d'escadre", rozwijano klasę wielkich niszczycieli, klasyfikowanych dosłownie jako „kontrtorpedowce” – "contre-torpilleurs". Odpowiadały one parametrami, aczkolwiek nie przeznaczeniem wyróżnianej w niektórych krajach klasie liderów. Wielkie niszczyciele miały stanowić klasę pośrednią między niszczycielami a krążownikami lekkimi i służyć do walki z okrętami nawodnymi oraz prowadzenia rozpoznania; głównym przeciwnikiem miały być włoskie niszczyciele. Drugim parametrem, oprócz siły, na który Francuzi kładli nacisk w konstrukcji wielkich niszczycieli, była wyjątkowo duża prędkość. 
Okręty typu "Mogador" były ostatnim i najsilniejszym zbudowanym typem francuskich wielkich niszczycieli. Stanowiły powiększone rozwinięcie wielkich niszczycieli typu "Le Fantasque". Główną zmianą było zastąpienie 5 pojedynczych dział kalibru 138,6 mm, chronionych przez maski pancerne, przez 6, a w ostatecznym projekcie 8 dział tego kalibru, w dwudziałowych wieżach. Zbudowano tylko dwa okręty tego typu, w ramach programów finansowych z 1932 i 1934 roku. W przeciwieństwie do wcześniejszych wielkich niszczycieli, przewidzianych głównie do operowania na Morzu Śródziemnym, nowe okręty przewidziano specjalnie do współpracy z szybkimi pancernikami typu "Dunkerque" (zaprojektowanymi z kolei w celu poszukiwania i zwalczania niemieckich „pancerników kieszonkowych”), jako ich swojego rodzaju oceaniczne okręty zwiadowcze. Budowę obu niszczycieli rozpoczęto w 1935 roku, a weszły do służby w 1938 i 1939 roku. Dość długo trwały poprawki na już zbudowanych okrętach, gdyż ich wieże i systemy podawania amunicji nie pozwalały początkowo na osiągnięcie zakładanej szybkostrzelności. Okręty otrzymały nazwy związane z francuskim imperium kolonialnym, tj. od portu w Maroku (Mogador) oraz rzeki we Francuskiej Afryce Zachodniej (Volta). 
Dalszym powiększonym rozwinięciem tego typu, o wzmocnionym uzbrojeniu przeciwlotniczym i przeciwpodwodnym, miały być okręty typu "Kléber" (z wypornością standardową 3750 ton i działami przeciwlotniczymi 100 mm, odrębnymi od głównego kalibru – upodobniłyby się już do małych krążowników lekkich, z wyjątkiem braku pancerza), lecz ich budowy nie rozpoczęto z powodu upadku Francji .
Okręty.
Stocznie:
Opis konstrukcji.
Opis ogólny i kadłub.
Okręty typu "Mogador" miały układ konstrukcyjny typowy dla niszczycieli, z pewnymi cechami krążowników lekkich (rozbudowane nadbudówki i rozmieszczenie wyrzutni torpedowych na burtach). Kadłub miał podwyższony pokład dziobowy, bez wzniosu, na ponad 1/3 długości okrętu. Sylwetka okrętów była harmonijna i dzięki ostrej, łukowo wygiętej dziobnicy, zwartej bryle nadbudówki dziobowej oraz niskim, pochylonym kominom, miała dynamiczny wygląd. Nadbudówka dziobowa była dość rozbudowana, trzypiętrowa. Na pokładzie dziobowym umieszczona była wieża dział nr 1, druga tuż za nią na piętrze nadbudówki, w superpozycji. Główna bryła nadbudówki dziobowej obejmowała przeszklony pomost bojowy z odkrytymi skrzydłami i z odkrytym górnym pomostem na dachu. Przednia ściana nadbudówki była zaokrąglona w rzucie z góry. Po wejściu do służby dobudowano dodatkowe niskie pomieszczenie na drugiej kondygnacji, przed pomostem, za wieżą nr 2, z platformą wkm-ów na dachu. Za uskokiem pokładu była wąska nadbudówka stanowiąca podstawę dla pierwszego komina, a dalej na śródokręciu druga wąska i długa nadbudówka z drugim kominem. Wkrótce po wejściu do służby okręty otrzymały kołpak odchylający dym do tyłu na pierwszym kominie. Na rufie znajdowała się niska nadbudówka rufowa, z dwoma wieżami dział umieszczonymi w superpozycji na nadbudówce i pokładzie rufowym. Na wysokości przerw pomiędzy poszczególnymi nadbudówkami umieszczone były na pokładzie cztery aparaty torpedowe, rozsunięte ku burtom (pierwszy na każdej z burt – trzyrurowy, drugi dwururowy). Oficerowie zajmowali tradycyjnie pomieszczenia na rufie (obejmujące też kajutę admiralską), a podoficerowie i marynarze – na dziobie. Kadłub był nitowany i miał podłużny układ wiązań, nieco wzmocniony w porównaniu do typu "Le Fantasque" z powodu przeznaczenia do oceanicznego działania. Dwanaście dochodzących do pokładu górnego grodzi dzieliło kadłub na 13 głównych przedziałów wodoszczelnych (oznaczonych, od rufy, od A do M). Okręty miały jeden maszt o wysokości 24,4 m od linii wodnej, wkomponowany w nadbudówkę dziobową. W jego górnej części znajdowały się charakterystyczne dwie krzyżujące się stengi. Anteny były rozciągnięte między stengami masztu, a dwoma wspornikami po bokach rufowego komina i dalej nadbudówką rufową.
Uzbrojenie.
Okręty miały najsilniejsze ze wszystkich niszczycieli świata uzbrojenie artyleryjskie: 8 dział kalibru 138,6 mm model 1934, o długości lufy 50 kalibrów (L/50), wystrzeliwujących 40,6-kilogramowe pociski, tj. o masie prawie dwukrotnie większej, niż typowe dla niszczycieli działa kalibru 120 mm. Dzięki liczbie dział, okręty francuskie przewyższały ciężarem salwy burtowej także niszczyciele niemieckie typu "1936A", które miały działa większego kalibru – 149,1 mm (lecz tylko pięć i wystrzeliwujące niewiele cięższe pociski – 45,3 kg). Dwudziałowe wieże konstrukcyjnie w zasadzie stanowiły zdwojone stanowiska dział z pełnymi maskami ochronnymi i centralnym podawaniem amunicji. Masa wież wynosiła 34,6 t. Nie były one opancerzone, a jedynie pokryte płytami stalowymi grubości 10 mm. Początkowo wieże były otwarte od tyłu, zakrywane brezentem, lecz w 1940 roku otrzymały lekkie metalowe drzwiczki. Kąt podniesienia dział wynosił od -10° do +30°, odległość między obiema lufami wynosiła 1,33 m. Wieże były opracowane przez firmę St. Chammond na bazie wież dla dział 130 mm niszczycieli typu "Le Hardi". Amunicja była rozdzielnego ładowania, dosyłana z komór amunicyjnych przez nieruchomy szyb w osi wieży. Pociski ładowane były automatycznie, a ładunki miotające – ręcznie. Napędy obrotu wież, podniesienia dział i półautomatycznego ładowania amunicji były elektryczne, miały jednak małą moc i bywały zawodne. W efekcie, szybkostrzelność była znacząco niższa niż w poprzednich typach liderów, z wygodniejszymi w obsłudze pojedynczymi odkrytymi działami. Dopiero po poprawkach mechanizmów udało się w 1940 roku doprowadzić szybkostrzelność praktyczną do 8 pocisków na minutę na lufę. Wieże miały kąt ostrzału w poziomie 135°, z wyjątkiem trzeciej, której kąt ostrzału wynosił 160°. Maksymalna prędkość obrotu wynosiła 10°/s.
Stosowano pociski przeciwpancerne o masie 40,6 kg (przebijające 151 mm pancerza na odległości 2,7 Mm) i burzące o masie 40,2 kg. Donośność wynosiła 20 000 m. Amunicja była rozdzielnego ładowania. Zapas amunicji w czasie wojny wynosił 1440 pocisków (po 180 na lufę) oraz dodatkowo 85 pocisków oświetlających dla wieży nr 2. Po modyfikacji wież i przeniesieniu napędów do skrzynek na zewnątrz, wewnątrz składowano po 10 pocisków i ładunków zapasu alarmowego, co zwiększało ciasnotę w wieży, w której normalnie przewidziano stanowiska dla ośmiu osób, oraz zwiększało zagrożenie uszkodzenia napędów przez odłamki.
System kierowania ogniem artylerii głównej obejmował główny dalmierz stereoskopowy o bazie 5 m w wieżyczce na nadbudówce dziobowej i analogiczny w zapasowym stanowisku za drugim kominem oraz dalmierz na platformie obserwacyjnej masztu. Dane do strzelania wypracowywane były w centrali artyleryjskiej w nadbudówce dziobowej. Do przekazywania informacji dotyczących odległości celu na sąsiednie okręty, oprócz łączności radiowej, służyły tzw. zegary artyleryjskie – wskaźniki z czarną tarczą i wskazówkami umieszczone na przedniej ścianie nadbudówki dziobowej i na tylnych powierzchniach skrzydeł mostka, usunięte na początku 1942 roku.
Jak na swoją wielkość, okręty dysponowały słabym uzbrojeniem przeciwlotniczym, które stanowiła pierwotnie podwójnie sprzężona półautomatyczna armata plot. 37 mm model 1933, na nadbudówce rufowej. Była ona mało skuteczna i o małej szybkostrzelności praktycznej (ok. 20 strz./min na lufę), zasilana z magazynków sześcionabojowych. Donośność pionowa armaty nie przekraczała 5000 m. Plusem był szeroki kąt ostrzału, jedynie bez wąskiego sektora dziobowego. Przy armacie znajdowało się 250 nabojów, a dalsze 1250 musiało być donoszone ręcznie w skrzynkach z dziobowej części okrętu, co nie było praktyczne. Planowano zastosować na okrętach dwie podwójnie sprzężone nowe armaty automatyczne model 1935 tego kalibru, o szybkostrzelności 200 strz./min, lecz ich rozwój znacznie się opóźniał. Uzbrojenie uzupełniały dwa podwójne wielkokalibrowe karabiny maszynowe 13,2 mm Hotchkiss, które początkowo umieszczono na pokładzie dziobowym po bokach nadbudówki. Z uwagi na zalewanie przeniesiono je wkrótce po ukończeniu okrętów na nowo dobudowaną platformę przed mostkiem, co dało im także lepsze pole ostrzału. Jedynym środkiem kontroli ognia przeciwlotniczego były dwa dalmierze 80-centymetrowe na nadbudówce dziobowej.
Dość silne było uzbrojenie torpedowe, w postaci 10 wyrzutni torped 550 mm w dwóch potrójnych i dwóch podwójnych aparatach torpedowych (potrójne modelu 1928T i podwójne modelu 1928D). Na każdą z burt mogło być odpalone jedynie 5 torped, lecz umiejscowienie aparatów na burtach umożliwiało użycie ich w znacznie szerszym zakresie kątów (125°), w stosunku do aparatów umieszczonych w osi symetrii. Okręty posiadały 10 torped model 1923DT, przenoszących 308 kg materiału wybuchowego (zasięg 9 km przy prędkości 39 węzłów lub 13 km przy 30 w.), bez torped zapasowych. Uzbrojenie przeciwpodwodne było umiarkowanie silne, gdyż zwalczanie okrętów podwodnych nie miało być według założeń zadaniem wielkich niszczycieli. Tworzyły je dwie rufowe podpokładowe zrzutnie bomb głębinowych, mieszczące po 8 bomb o masie 254 kg. Okręty mogły w czasie wojny przenosić w przedziale głowic torpedowych 16 bomb zapasowych, lecz ich załadunek zajmował sporo czasu. Ponadto okręty miały zrzutnie małych bomb głębinowych, o masie 52 kg, których zabierały 12 i 6 zapasowych. Pierwotnie okręty nie posiadały środków wykrywania okrętów podwodnych; dopiero w czerwcu 1940 roku wyposażono je we francuskie hydrolokatory SS-6, lecz ich zastosowanie ograniczone było do małych prędkości. Okręty mogły przenosić normalnie 10 min Breguet B4 na dwóch torach minowych na rufie, a po przedłużeniu demontowalnych torów minowych – 40 min.
W toku wojny uzbrojenie okrętów uległo modernizacji, głównie polegającej na wzmocnieniu uzbrojenia przeciwlotniczego. Na początku 1941 roku „Volta” otrzymała dwa pojedyncze wkm-y 13,2 mm Browning na platformach dobudowanych po obu stronach wieży nr 3. Dodano także 8 karabinów maszynowych 7,5 mm Darne, o niewielkiej przydatności praktycznej. Na przełomie lat 1941/42 na „Volcie” zastąpiono wkm-y na platformie przed mostkiem przez dwa skuteczniejsze automatyczne działka 25 mm Hotchkiss, a dwa wkm-y Browning ustawiono na nowo dobudowanych skrzydłach tej platformy, łączących się ze skrzydłami mostka (według innych źródeł, dwa działka 25 mm zamontowano na śródokręciu zamiast podwójnego działka 37 mm). Okręt otrzymał dalmierze przeciwlotnicze o bazie 1 m, a następnie 1,5 m. W czasie remontu „Mogadora” po uszkodzeniu jego rufy w Mers el-Kebir i zniszczeniu ostatniej wieży, jego artyleria główna uległa redukcji do 6 dział, przy czym stanowisko wieży nr 3 przeniesiono na pokład rufowy i nieco podniesiono. W zamian ustawiono na nadbudówce rufowej 6 półautomatycznych działek 37 mm model 1933 w trzech podwójnych stanowiskach (jednym centralnie i dwóch po bokach), a czwarte takie stanowisko umieszczono przed mostkiem i dodano także dwa wkm-y 13,2 mm Browning. W chwili samozatopienia w Tulonie remont nie był zakończony i uzbrojenie na rufie nie było zamontowane.
Dla ochrony przed minami okręty były wyposażone w trały typu parawan, które mogły być używane aż do prędkości 30 węzłów. Okręty posiadały dwa reflektory o średnicy 75 cm na platformach po obu stronach drugiego komina oraz dwa reflektory o średnicy 45 cm na mostku, po obu stronach przedniego dalmierza.
Napęd.
Siłownia zbudowana była w układzie naprzemiennym, zwiększającym odporność okrętu na uszkodzenia: od dziobu kotłownia, maszynownia, druga kotłownia i druga maszynownia. Okręty miały cztery kotły parowe Indret, rozmieszczone po dwa w dwóch kotłowniach. Kotły te dostarczały parę o wysokich parametrach (ciśnieniu 35 at i temperaturze 385 °C), były wydajne i lekkie, lecz wymagały starannej obsługi. Siłownia obejmowała dwa zespoły turbin parowych z przekładnią redukcyjną Rateau-Bretagne, z których każdy składał się z czterech turbin głównych (wysokiego ciśnienia, średniego ciśnienia i dwóch niskiego ciśnienia oraz biegu wstecznego) i dwóch turbin krążowniczych (prędkości ekonomicznej). Przy prędkościach poniżej 26 węzłów pracowały tylko dwa kotły i turbiny krążownicze i ewentualnie część turbin innych stopni, przy wyższych prędkościach rozłączano turbiny krążownicze. Taka konstrukcja zapewniała ekonomiczną pracę, przy skomplikowanej obsłudze. Miejscem potencjalnych usterek była przekładnia (niemieckiej firmy Vulcan) między turbinami krążowniczymi a głównymi. Mimo to siłownia w toku służby okrętów nie sprawiała na ogół większych problemów. Maszyny o łącznej mocy projektowej 92 000 KM z możliwością przeciążenia, zapewniały okrętom bardzo wysoką prędkość. Na próbach (w stanie lekkim) „Mogador” osiągnął szybkość maksymalną 43,45 węzła, a „Volta” 43,78 w; przy pełnej wyporności „Mogador” osiągnął moc 108 424 KM i prędkość 41,67 węzła. Prędkość projektowa wynosiła 39 węzłów. Okręty miały dwie trójłopatowe śruby z brązu o średnicy 3,94 m.
Normalny zapas paliwa płynnego wynosił 360 ton, maksymalny – 710 ton. Zasięg obliczeniowy przy prędkości 15 w. wynosił 4345 mil morskich, faktyczny zasięg wynosił przy tej prędkości 3350 mil morskich, przy prędkości 20 w. – 2400-2630 mil morskich i przy prędkości 35 w. – 1086-1120 mil morskich. 
Wadą okrętów była mała moc instalacji elektrycznej przy wysokim stopniu zelektryfikowania okrętów, a także przy elektrycznych napędach wież. Dwa turbogeneratory umieszczone w maszynowniach miały moc 120 kW, a dwa rezerwowe generatory dieslowskie zaledwie 50 kW, która wystarczała jedynie do minimalnego oświetlenia i pracy części mechanizmów. Napięcie w instalacji wynosiło 115 V i było o połowę mniejsze od stosowanego na francuskich krążownikach. Użycie artylerii wymagało wobec tego utrzymywania pary przynajmniej w jednym kotle. Drugą konsekwencją małej mocy instalacji elektrycznej była konieczność stosowania silników o małej mocy, m.in. do obrotu wież i przekładania steru, co powodowało ich niskie prędkości. Mało wydajny był także system wentylacji, zwłaszcza kotłowni.
Okręty dysponowały bardzo dobrą dzielnością morską i mogły utrzymywać dużą prędkość przy złym stanie morza. Stanowiły też dobrą platformę dla użycia uzbrojenia. Posiadały pojedynczy częściowo zrównoważony ster o powierzchni 14,95 m², jednakże manewrowość przy wyższych prędkościach znacząco słabła (stawała się gorsza nawet od pancerników typu "Dunkerque").
Służba okrętów.
Oba niszczyciele typu "Mogador" tworzyły po wejściu do służby 6. Dywizjon Niszczycieli w 2. Eskadrze Lekkiej Floty Atlantyckiej, stacjonując w Breście. Do 31 marca 1939 roku nosiły duże białe numery burtowe „-4” i „-5” (odpowiednio „Mogador” i „Volta”), następnie „X61” i „X62”, a od kwietnia 1940 roku – ceglastoczerwone.
Po wybuchu wojny II wojny światowej okręty głównie patrolowały i osłaniały konwoje, bez istotniejszych wydarzeń bojowych. „Mogador” towarzyszył pancernikom „Dunkerque” i brytyjskiemu HMS „Hood” w bezowocnych poszukiwaniach niemieckich pancerników „Scharnhorst” i „Gneisenau”. 
Po klęsce Francji oba niszczyciele bazowały w Mers el-Kebir na Morzu Śródziemnym. 3 lipca 1940 roku flota francuska porcie w ramach operacji "Catapult" została zaatakowana przez brytyjskie pancerniki. Podczas wychodzenia z portu, „Mogador” został trafiony w rufę pociskiem kalibru 381 mm, który spowodował wybuch znajdujących się tam bomb głębinowych i urwanie rufy (38 zabitych). Okręt następnie osadzono na mieliźnie. „Volta” natomiast zdołała uciec z ostrzeliwanego portu, wraz z pancernikiem „Strasbourg” i czterema innymi niszczycielami, docierając następnie do Tulonu. Również „Mogador” po prowizorycznym remoncie w Oranie został przeholowany do Tulonu, gdzie remontowany był dalej. 
Oba okręty zostały następnie samozatopione podczas niemieckiej próby zagarnięcia floty francuskiej w Tulonie 27 listopada 1942 roku. Próby podniesienia i remontu okrętów przez Włochów okazały się nieskuteczne, po wojnie wraki zezłomowano.

</doc>
<doc id="1507664" url="https://pl.wikipedia.org/wiki?curid=1507664" title="Thaumatichthys pagidostomus">
Thaumatichthys pagidostomus

Thaumatichthys pagidostomus – gatunek ryby głębinowej z rodziny Thaumatichthyidae. Występuje w Oceanie Indyjskim i Atlantyckim. Osiąga do 8,5 cm długości. Gatunek opisali Hugh M. Smith i Lewis Radcliffe w 1912 roku na podstawie okazu złowionego przez amerykańską ekspedycję statku badawczego USS Albatross 19 listopada 1909 roku w pobliżu wyspy Binang Unang w Zatoce Tomini w pobliżu Celebesu (00°04'S, 121°36'E), na głębokości 1440 m p.p.m. Holotypowy okaz (USNM 72952) był samicą długości 60 mm. W 1973 roku Brewer doniósł o złowieniu drugiego okazu w Pacyfiku u wybrzeży Meksyku. Bertelsen (1954) opisał trzy larwy ryb żabnicokształtnych, które na podstawie cech budowy anatomicznej czaszki i kręgosłupa zaliczył do gatunku "T. pagidostomus". Larwy mierzyły 4,4 do 24 mm.
U "Thaumatichthys pagidostomus" występuje wyraźny dymorfizm płciowy, jak u innych przedstawicieli rzędu. Samice są większe, samce znacznie mniejsze, ale nie pasożytujące na samicach. Ciało ryby jest wydłużone, głowa szeroka i spłaszczona grzbietobrzusznie. Pierwszy promień płetwy grzbietowej przekształcony w szerokie "illicium", zwieszające się nad ujściem do paszczy. 
Pokrewnymi gatunkami są "Thaumatichthys axeli" oraz "T. binghami". Wszystkie są rybami bentosowymi, łącznie opisano do tej pory 33 okazy tego rodzaju.

</doc>
<doc id="1507665" url="https://pl.wikipedia.org/wiki?curid=1507665" title="Piaskowice (gmina)">
Piaskowice (gmina)

Piaskowice (także "Puskowice"; do 1868 "Strzeblew"; od 1953 "Parzęczew") – dawna gmina wiejska istniejąca w latach 1868-1953 w woj. łódzkim. Siedzibą władz gminy były Piaskowice.
Gmina Piaskowice (Puskowice) powstała za Królestwa Polskiego w 1868 roku w powiecie łęczyckim w guberni kaliskiej z obszaru dotychczasowej gminy Strzeblew. do gminy przyłączono pozbawiony praw miejskich Parzęczew.
W okresie międzywojennym gmina Piaskowice należała do powiatu łęczyckiego w woj. łódzkim. Po wojnie gmina zachowała przynależność administracyjną. 1 stycznia 1948 roku z gminy Piaskowice wyłączono część obszaru (gromadę "Konstancja") i przyłączono ją do miasta Ozorkowa. 1 lipca 1952 roku gmina składała się z 11 gromad: Bibianów, Chrząstów Wielki, Florentynów, Ignacew Folwarczny, Igancew Rozlazły, Mikołajew, Nowo-Młyny, Parzęczew, Śliwniki Nowe, Wielka Wieś Nowa i Wytrzyszczki.
21 września 1953 roku jednostka o nazwie "gmina Piaskowice" została zniesiona przez przemianowanie na "gminę Parzęczew".

</doc>
<doc id="1507666" url="https://pl.wikipedia.org/wiki?curid=1507666" title="Peso kubańskie wymienialne">
Peso kubańskie wymienialne

Peso kubańskie wymienialne – dawniej jedna z dwóch walut używanych na Kubie. Inną walutą używaną w obiegu było peso kubańskie. Peso wymienialne było limitowane na wyspie od 1994 roku, kiedy waluta zaczęła być traktowana na równi w stosunku do dolara amerykańskiego. Od 8 listopada 2004 roku peso wymienialne było akceptowane wśród kubańskich przedsiębiorców oraz właścicieli drobnych zakładów na równi z dolarem amerykańskim. Oficjalny kurs waluty w stosunku do dolara amerykańskiego poza granicami Kuby wynosił 1 cuc = 1,08 USD. Od 1 stycznia 2021 roku peso kubańskie wymienialne przestało być oficjalną walutą na Kubie, od tego momentu jedyną walutą w kraju jest peso kubańskie.
Oficjalnie ISO 4217 nie uznaje peso wymiennego jako waluty międzynarodowej, przez co waluta ta nie otrzymała międzynarodowego kodu wystawianego przez organizację.
Historia.
Pomiędzy 1993 a 2004 kubańska waluta była podzielona pomiędzy rodzimą pesetę oraz amerykańskiego dolara. Waluta amerykańska pozwalała na kupno luksusowych dóbr konsumpcyjnych oraz była szeroko używana przez turystów odwiedzających Kubę.
8 listopada 2004 kubański rząd wprowadził w obrót nową walutę, która byłaby traktowana i używana na równi w stosunku do dolara. Rząd wprowadził w obrót nową walutę, aby zredukować niekorzystny wpływ sankcji gospodarczych nałożonych przez rząd Stanów Zjednoczonych.
Od 1 stycznia 2021 peso kubańskie wymienialne przestało być oficjalną walutą w kraju.
Banknoty oraz monety.
W obiegu znajdujowały się:
Historia kursu wobec dolara amerykańskiego.
Do 2005 roku kurs waluty w stosunku do dolara amerykańskiego wynosił 1:1. 24 marca 2005 bank centralny Kuby zwiększył wartość pesety wymiennej o 8%, co spowodowało, że jedna peseta była warta 1,08.
Mimo następnego opodatkowania waluty o około 10% i przekroczeniu 1,20 USD za pesetę, rząd zdecydował się nie opodatkować transferów bankowych oraz transakcji kartą kredytową, dzięki czemu stosunek transferu bankowego wynosi 1:1,11, a transakcje kartą wynoszą 1:1,08 w stosunku do kursu nieopodatkowanej waluty.

</doc>
<doc id="1507667" url="https://pl.wikipedia.org/wiki?curid=1507667" title="Rzeka Etowah">
Rzeka Etowah



</doc>
<doc id="1507669" url="https://pl.wikipedia.org/wiki?curid=1507669" title="Bąków (gmina)">
Bąków (gmina)

Bąków (od 1953 "Zduny") – dawna gmina wiejska istniejąca do 1953 roku w woj. warszawskim, a następnie w woj. łódzkim. Nazwa gminy pochodzi od wsi Bąków, lecz siedzibą władz gminy były Zduny.
W okresie międzywojennym gmina Bąków należała do powiatu łowickiego w woj. warszawskim. 1 kwietnia 1939 roku gminę wraz z całym powiatem łowickim przeniesiono do woj. łódzkiego.
Po wojnie gmina zachowała przynależność administracyjną. Według stanu z 1 lipca 1952 roku gmina Bąków składała się z 29 gromad. 21 września 1953 roku jednostka o nazwie "gmina Bąków" została zniesiona przez przemianowanie na "gminę Zduny".

</doc>
<doc id="1507670" url="https://pl.wikipedia.org/wiki?curid=1507670" title="Škoda ForCity">
Škoda ForCity



</doc>
<doc id="1507671" url="https://pl.wikipedia.org/wiki?curid=1507671" title="Skoda 15 T">
Skoda 15 T



</doc>
<doc id="1507672" url="https://pl.wikipedia.org/wiki?curid=1507672" title="Skoda ForCity">
Skoda ForCity



</doc>
<doc id="1507673" url="https://pl.wikipedia.org/wiki?curid=1507673" title="Dąbkowice (gmina)">
Dąbkowice (gmina)

Dąbkowice (od 1953 "Jamno") – dawna gmina wiejska istniejąca do 1953 roku w woj. warszawskim, a następnie w woj. łódzkim. Nazwa gminy pochodzi od wsi Dąbkowice, lecz siedzibą władz gminy było Jamno.
W okresie międzywojennym gmina Dąbkowice należała do powiatu łowickiego w woj. warszawskim. 29 listopada 1933 roku z części obszaru gminy Dąbkowice utworzono nową gminę Domaniewice. 1 kwietnia 1939 roku gminę wraz z całym powiatem łowickim przeniesiono do woj. łódzkiego.
Po wojnie gmina zachowała przynależność administracyjną. Według stanu z 1 lipca 1952 roku gmina Dąbkowice składała się z 22 gromad. 21 września 1953 roku jednostka o nazwie "gmina Dąbkowice" została zniesiona przez przemianowanie na "gminę Jamno".

</doc>
<doc id="1507674" url="https://pl.wikipedia.org/wiki?curid=1507674" title="Jeziorko (gmina)">
Jeziorko (gmina)

Jeziorko (od 1953 "Chąśno") – dawna gmina wiejska istniejąca do 1953 roku w woj. warszawskim, a następnie w woj. łódzkim. Nazwa gminy pochodzi od wsi Jeziorko, lecz siedzibą władz gminy było Chąśno.
W okresie międzywojennym gmina Jeziorko należała do powiatu łowickiego w woj. warszawskim. 1 kwietnia 1939 roku gminę wraz z całym powiatem łowickim przeniesiono do woj. łódzkiego.
Po wojnie gmina zachowała przynależność administracyjną. Według stanu z 1 lipca 1952 roku gmina Jeziorko składała się z 28 gromad. 21 września 1953 roku jednostka o nazwie "gmina Jeziorko" została zniesiona przez przemianowanie na "gminę Chąśno".

</doc>
<doc id="1507675" url="https://pl.wikipedia.org/wiki?curid=1507675" title="Lubianków (gmina)">
Lubianków (gmina)

Lubianków (od 1953 "Antoniew") – dawna gmina wiejska istniejąca do 1953 roku w woj. warszawskim, a następnie w woj. łódzkim. Nazwa gminy pochodzi od wsi Lubianków, lecz siedzibą władz gminy był Antoniew.
W okresie międzywojennym gmina Lubianków należała do powiatu łowickiego w woj. warszawskim. 1 kwietnia 1939 roku gminę wraz z całym powiatem łowickim przeniesiono do woj. łódzkiego.
Po wojnie gmina zachowała przynależność administracyjną. Według stanu z 1 lipca 1952 roku gmina Lubianków składała się z 26 gromad. 21 września 1953 roku jednostka o nazwie "gmina Lubianków" została zniesiona przez przemianowanie na "gminę Antoniew".

</doc>
<doc id="1507676" url="https://pl.wikipedia.org/wiki?curid=1507676" title="Babice (gmina w województwie łódzkim)">
Babice (gmina w województwie łódzkim)

Babice (od 1953 "Kazimierz") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Babice, lecz siedzibą władz gminy był Kazimierz.
Za Królestwa Polskiego gmina Babice należała do powiatu łódzkiego w guberni piotrkowskiej. do gminy przyłączono pozbawiony praw miejskich Kazimierz.
W okresie międzywojennym gmina Babice należała do powiatu łódzkiego w woj. łódzkim. 1 kwietnia 1927 do gminy Babice przyłączono część obszaru zniesionej gminy Rszew (Mirosławice, Ignacew, Stefanów i Żabiczki). 
Po wojnie gmina zachowała przynależność administracyjną. 1 lipca 1952 roku gmina składała się z 8 gromad: Albertów, Babice, Babiczki, Kazimierz, Mirosławice, Stanisławów Nowy, Stanisławów Stary i Zdziechów.
21 września 1953 roku jednostka o nazwie gmina Babice została zniesiona przez przemianowanie na "gminę Kazimierz".

</doc>
<doc id="1507677" url="https://pl.wikipedia.org/wiki?curid=1507677" title="Rajd Andrewsa">
Rajd Andrewsa

Rajd Andrewsa, w historiografii amerykańskiej znany także jako "wielki pościg lokomotywowy" (ang. Great Locomotive Chase) – militarna akcja, która miała miejsce 12 kwietnia 1862 roku na północnych obszarach stanu Georgia w czasie amerykańskiej wojny secesyjnej. Grupa ochotników z armii Unii uprowadziła konfederacki parowóz z tendrem i kilkoma wagonami, mając zamiar dokonać zniszczeń na ważnej linii kolejowej Western &amp; Atlantic (W&amp;A), operującej na odcinku pomiędzy Atlantą w stanie Georgia a Chattanoogą w stanie Tennessee. Dywersanci byli ścigani przez inne parowozy i na koniec ujęci, przy czym kilku z nich zostało skazanych i powieszonych pod zarzutem uprawiania szpiegostwa i dywersji, a większość znalazła się wśród pierwszych kawalerów odznaczenia Medal Honoru.
Podłoże akcji.
Generał major Ormsby MacKnight Mitchel dowodził wojskami Unii w Tennessee. Wiosną 1862 roku zamierzał uderzyć na czele swej armii na południe, zająć miejscowość Huntsville w stanie Alabama, by następnie skierować się na wschód i spróbować zdobyć Chattanoogę w Tennessee. Cywil James Andrews – przemytnik szpiegujący na rzecz Unii – zaproponował generałowi przeprowadzenie dywersyjnego rajdu mającego na celu zakłócenie pracy linii kolejowej Western &amp; Atlantic pomiędzy Chattanooga i Atlantą. Andrews zaangażował innego cywila – Williama Campbella, a ponadto 22 ochotników z oddziałów Unii z Ohio. Andrews polecił tym ochotnikom, by stawili się w miasteczku Marietta w Georgii o północy 10/11 kwietnia. W związku z tym, że tej nocy w okolicy miała miejsce ulewa, uczestnicy wyprawy – dla uniknięcia podejrzeń przebrani w ubrania cywilne i w dwuosobowych grupkach – przybyli na miejsce z 24-godzinnym opóźnieniem. Dwóch uczestników było zmuszonych wstąpić w Jasper w stanie Tennessee ochotniczo do armii Konfederacji, żeby odsunąć od siebie podejrzenia i nie uczestniczyli w dalszej akcji. Wszyscy pozostali, oprócz dwóch, którzy zaspali, zjawili się na peronie dworca w Marietcie w oczekiwaniu na pociąg do Chattanoogi, po czym wsiedli do tego pociągu.
Pościg.
O godzinie 4.15 rano 12 kwietnia pociąg pasażerski z lokomotywą o nazwie "General" (pol. „Generał”) zatrzymał się na przystanku Big Shanty (obecnie Kennesaw, Georgia), gdzie zwyczajowo zatrzymywano się na śniadanie. Andrews i jego grupa wykorzystali ten moment do uprowadzenia "Generała" wraz z trzema wagonami towarowymi (pasażerskie zostały odczepione). Ich zamiarem było poprowadzić pociąg na północ w kierunku Chattanoogi, na spotkanie nacierającej od zachodu armii Mitchela. Po drodze Andrews planował dokonać jak najwięcej zniszczeń rozkręcając tory, niszcząc zwrotnice, podpalając mosty i zrywając linie telegraficzne. Ludzie Andrewsa uruchomili "Generała" i opuścili Big Shanty na oczach zaskoczonych pasażerów, kolejarzy i przypadkowych świadków, a wśród nich licznych żołnierzy armii Konfederacji obserwujących zdarzenie z położonego obok torowiska obozu wojskowego.
26-letni konduktor pociągu William Allen Fuller rzucił się jednak z dwoma ludźmi w pościg za "Generałem", początkowo pieszo, następnie używając drezyny o ręcznym napędzie. W okolicy mostu na rzece Etowah Fuller zauważył niewielki stary parowóz zakładów metalowych, o nazwie "Yonah", którym zaraz ruszył w drogę, ścigając grupę dywersantów do węzła kolejowego w miejscowości Kingston. Uciekający tymczasem po drodze podawali się za specjalny pociąg z amunicją dla generała Beauregarda, zyskując wolny przejazd. W Kingston Fuller porzucił "Yonah" i przesiadł się na kolejny parowóz "William R. Smith", goniąc dywersantów dalej w kierunku stacji kolejowej w Adairsville. Po przejechaniu sześciu mil od Kingston pościg natrafił na zerwane tory, więc grupa Fullera musiała ruszyć dalej na piechotę. Około dwie mile przed Adairsville Fuller napotkał jadący na południe pociąg towarowy, nad którym objął komendę (pociąg ten wcześniej ustąpił drogi uciekającemu "Generalowi"). Wagony zostały odstawione na boczny tor i parowóz "Texas" ruszył w dalszą pogoń za "Generałem", jadąc na wstecznym biegu. W Calhoun do ścigających dołączyło 10 żołnierzy konfederackich, pod komendą kapitana W.J. Whitsitta z 1. Pułku Ochotników Georgii.
Oba parowozy przejechały na pełnej szybkości przez Dalton i Tunnel Hill. W kilku miejscach dywersanci pozrywali linie telegrafu, w rezultacie Południowcom nie udawało się powiadomić o rajdzie dowództwa konfederatów w Chattanoodze. Jednakże próba podpalenia krytego mostu nad rzeką Oostanaula nie powiodła się, z uwagi na deszcze, które namoczyły drewno. Jeden z wagonów "Generala" został podpalony i pozostawiony na moście, lecz "Texas" zepchnął go na najbliższy boczny tor. Uciekający nie podejmowali dalszych prób rozkręcenia toru, gdyż z powodu braku odpowiednich narzędzi nie dało się tego szybko wykonać. Na koniec, nieco na północ od Przełęczy Ringgold, w tendrze "Generała" zabrakło wody i opału, więc Andrews i jego ludzie porzucili parowóz i skierowali się pieszo w góry w nadziei uniknięcia pogoni i dotarcia do zbliżającej się armii unionistów. Ostatni członkowie załogi zawrócili parowóz naprzeciw pogoni, lecz ponieważ jechał on już z małą prędkością z powodu braku pary, maszynista "Texas" Peter Bracken również zdołał zmienić kierunek ruchu, po czym złapano porwaną lokomotywę.
Po rajdzie.
Andrews został schwytany wraz z pozostałymi dwudziestoma dwoma uczestnikami rajdu (ujęto nawet dwóch, którzy zaspali i nie wsiedli 12 kwietnia rano do pociągu, a następnie wstąpili do armii Konfederacji w celu uniknięcia wykrycia). Andrews został w Chattanoodze osądzony i uznany za winnego sabotażu. Powieszono go 7 czerwca w Atlancie. 18 czerwca siedmiu innych, którzy byli sądzeni w Knoxville, przetransportowano do Atlanty i również powieszono; ciała zostały pogrzebane w nieoznakowanym grobie (po wojnie pochowano ich z honorami na Cmentarzu Wojskowym w Chattanoodze). Ośmiu dywersantom udała się brawurowa ucieczka z więzienia. Po pokonaniu lasami ponad 160 km dotarli szczęśliwie do linii unionistów. Pozostała szóstka dotarła do swoich w wyniku wymiany jeńców 17 marca 1863 roku. Z pozostałych dwóch członków grupy, którzy zostali wcieleni do armii konfederackiej przed rajdem, aresztowany został także James Smith po dezercji swojego towarzysza, bez związku z rajdem, po czym został zwolniony.
Niemal wszyscy żołnierze uczestniczący w rajdzie zostali udekorowani Medalami Honoru (MoH), które pierwszym z nich wręczył sekretarz wojny Edwin M. Stanton. Jako pierwsi otrzymali Medale żołnierze, którzy powrócili w ramach wymiany jeńców. Andrewsowi i Campbellowi (jako cywilom) oraz dwóm innym żołnierzom medali nie przyznano.
Żołnierze uczestniczący w rajdzie.
Na czele poniższej listy znajdują się żołnierze odznaczeni Medalami Honoru. Wymienieni zostali według daty otrzymania orderu:
25 marca 1863
17 września 1863
6 lipca 1864
20 lipca 1864
4 sierpnia 1866
28 lipca 1883
Trzej inni, którzy zgłosili się do udziału w akcji, ale medali nie otrzymali:
Linia W&amp;A dzisiaj.
Linia W&amp;A niewiele zmieniła się od czasu słynnego pościgu z roku 1862. W miejscu, gdzie się rozpoczął, wznosi się tablica pamiątkowa przed budynkiem "Big Shanty Museum" w Kennesaw. Tablica wskazująca, gdzie się zakończył, stoi obok kamienia milowego 116.3, na północ od Ringgold.
Pomnik poświęcony uczestnikom rajdu Andrewsa znajduje się na Cmentarzu Wojskowym w Chattanoodze. Parowóz "Generał" jest jednym z głównych eksponatów Muzeum Wojny Secesyjnej i Historii Lokomotyw w Kennesaw, zaś "Texas" w atlanckiej „Cycloramie”.
Rajd Andrewsa w kulturze.
Pościg za dywersantami Andrewsa stał się podstawą do scenariusza niemego filmu Bustera Keatona "Generał" z roku 1927 i epopei Walta Disneya z roku 1956 pt. "The Great Locomotive Chase", z Fessem Parkerem jako Andrewsem.
"The Great Locomotive Chase" to również utwór muzyczny napisany dla orkiestr symfonicznych przez kompozytora Roberta W. Smitha.

</doc>
<doc id="1507678" url="https://pl.wikipedia.org/wiki?curid=1507678" title="Gospodarz (gmina)">
Gospodarz (gmina)

Gospodarz (od 1953 "Rzgów") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Gospodarz, lecz siedzibą władz gminy był Rzgów.
Za Królestwa Polskiego gmina Gospodarz należała do powiatu łódzkiego w guberni piotrkowskiej. do gminy przyłączono pozbawiony praw miejskich Rzgów (Rżgów).
W 1915 roku niemieckie władze okupacyjne wprowadziły administrację cywilną i z wiejskiej gminy Gospodarz wyodrębniły Rzgów, nadając mu status miasta, liczącego w 1916 roku 2165 mieszkańców. Władze polskie nie uznały jednak Rzgowa za miasto w 1919 roku, przez co Rzgów stał się ponownie osadą w wiejskiej gminie Gospodarz.
W okresie międzywojennym gmina Gospodarz należała do powiatu łódzkiego w woj. łódzkim. 1 kwietnia 1927 do gminy Gospodarz przyłączono część obszaru gminy Brus (Gadka Stara, Gadka Nowa i Ruda Las). 
Po wojnie gmina zachowała przynależność administracyjną. 13 lutego 1946 roku z gminy Gospodarz wyłączono część wsi Starowa Góra i włączono ją do Łodzi. 1 lipca 1952 roku gmina składała się z 12 gromad: Czyżeminek, Gadka Nowa, Gadka Stara, Gospodarz, Guzew, Kalinko, Modlica, Prawda, Romanów, Rydzynki, Rzgów i Starowa Góra.
21 września 1953 roku jednostka o nazwie "gmina Gospodarz" została zniesiona przez przemianowanie na "gminę Rzgów".

</doc>
<doc id="1507679" url="https://pl.wikipedia.org/wiki?curid=1507679" title="Bogusławice (gmina w województwie łódzkim)">
Bogusławice (gmina w województwie łódzkim)

Bogusławice (od 1953 "Wolbórz") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Bogusławice, lecz siedzibą władz gminy był Wolbórz.
Za Królestwa Polskiego gmina Bogusławice należała do powiatu piotrkowskiego w guberni piotrkowskiej. 31 maja 1870 do gminy przyłączono pozbawiony praw miejskich Wolbórz.
W okresie międzywojennym gmina Bogusławice należała do powiatu piotrkowskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 24 gromad: Baby, Białkowice, Bogusławice, Brudaki, Gazomia Nowa, Gazomia Stara, Komorniki, Kosów, Krzykowice, Kuznocin, Lubiatów, Młynary, Moszczenica, Polichno, Pomyków Podlesisko, Proszenie, Psary, Raciborowice, Rzeczków Szlachecki, Świątniki, Wola Moszczenicka, Wolbórz, Żarnowice i Żywocin.
21 września 1953 roku jednostka o nazwie "gmina Bogusławice" została zniesiona przez przemianowanie na "gminę Wolbórz" (w 1973 roku z części gminy Wolbórz wyodrębniono gminę Moszczenica).

</doc>
<doc id="1507680" url="https://pl.wikipedia.org/wiki?curid=1507680" title="Krzyżanów (gmina w powiecie piotrkowskim)">
Krzyżanów (gmina w powiecie piotrkowskim)

Krzyżanów (od 1953 "Siomki") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Krzyżanów, lecz siedzibą władz gminy był Milejów.
W okresie międzywojennym gmina Krzyżanów należała do powiatu piotrkowskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 20 gromad: Bujny, Cekanów, Gąski, Glina, Janówka, Jeżów, Kacprów, Kisiele, Kreżna, Kreżna kol., Krzyżanów, Longinówka, Milejowiec, Milejów, Milejów kol., Piaski, Radziątków, Siomki, Wola Krzysztoporska i Wygoda.
21 września 1953 roku jednostka o nazwie "gmina Krzyżanów" została zniesiona przez przemianowanie na "gminę Siomki".

</doc>
<doc id="1507681" url="https://pl.wikipedia.org/wiki?curid=1507681" title="Homero Expósito">
Homero Expósito

Homero Aldo Expósito (ur. 5 listopada 1918, zm. 23 września 1987) – argentyński poeta, twórca liryki tanga. .
Znany jest z tang "Percal", "Naranjo en flor", "Margó", "Flor de lino", "Qué me van a hablar de amor", "Ese muchacho Troilo", "Te llaman Malevo", oraz "Yo soy el tango".

</doc>
<doc id="1507682" url="https://pl.wikipedia.org/wiki?curid=1507682" title="Łękawa (gmina)">
Łękawa (gmina)

Łękawa (od 1953 "Grocholice") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Łękawa, lecz siedzibą władz gminy były Grocholice (obecnie dzielnica Bełchatowa).
Za Królestwa Polskiego gmina Łękawa należała do powiatu petrokowskiego (piotrkowskiego) w guberni piotrkowskiej. do gminy przyłączono pozbawione praw miejskich Grocholice.
W okresie międzywojennym gmina Łękawa należała do powiatu piotrkowskiego w woj. łódzkim. Po wojnie gmina zachowała przynależność administracyjną. 1 lipca 1952 roku gmina składała się z 15 gromad: Augustynów, Bukowa, Grocholice, Janów, Kielchinów, Kurnos, Ludwików, Łękawa, Mazury, Mokracz, Oleśnik, Rząsawa, Wólka Łękawska, Zamoście i Zawadów.
21 września 1953 roku jednostka o nazwie "gmina Łękawa" została zniesiona przez przemianowanie na "gminę Grocholice".

</doc>
<doc id="1507683" url="https://pl.wikipedia.org/wiki?curid=1507683" title="Podolin (gmina)">
Podolin (gmina)

Podolin (od 1953 "Srocko") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Podolin, lecz siedzibą władz gminy było Srocko Prywatne (obecna nazwa "Srock").
W okresie międzywojennym gmina Podolin należała do powiatu piotrkowskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 8 gromad: Gajkowice, Gościmowice, Kiełczówka, Podolin, Rękoraj, Sierosław, Srocko Prywatne i Srocko Rządowe.
21 września 1953 roku jednostka o nazwie "gmina Podolin" została zniesiona przez przemianowanie na "gminę Srocko".

</doc>
<doc id="1507684" url="https://pl.wikipedia.org/wiki?curid=1507684" title="Uszczyn (gmina)">
Uszczyn (gmina)

Uszczyn (od 1953 "Poniatów") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Uszczyn, lecz siedzibą władz gminy był Piotrków Trybunalski, który stanowił odrębną gminę miejską.
W okresie międzywojennym gmina Uszczyn należała do powiatu piotrkowskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 13 gromad: Kałek, Korytnica, Meszcze, Poniatów, Raków, Raków Duży, Świerczów, Uszczyn, Wierzeje, Witów, Witów kol., Zalesice i Zalesice kol..
21 września 1953 roku jednostka o nazwie "gmina Uszczyn" została zniesiona przez przemianowanie na "gminę Poniatów".

</doc>
<doc id="1507685" url="https://pl.wikipedia.org/wiki?curid=1507685" title="Konary (gmina w województwie łódzkim)">
Konary (gmina w województwie łódzkim)

Konary (od 1953 "Zawada") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Konary, lecz siedzibą władz gminy była Zawada.
W okresie międzywojennym gmina Konary należała do powiatu radomszczańskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 10 gromad: Bartkowice, Gowarzów, Konary, Lgota Mała, Ludwików, Pacierzów, Teklinów, Widzów, Widzówek i Zawada.
21 września 1953 roku jednostka o nazwie "gmina Konary" została zniesiona przez przemianowanie na "gminę Zawada".

</doc>
<doc id="1507690" url="https://pl.wikipedia.org/wiki?curid=1507690" title="Avenida Corrientes">
Avenida Corrientes

Avenida Corrientes (Aleja Corrientes) – jedna z głównych ulic w Buenos Aires. Ulica jest związana z historią tanga i historią porteño. 
Aleja Corrientes w muzyce tanga.
Aleja Corrientes jest opisana w kilku tangach

</doc>
<doc id="1507691" url="https://pl.wikipedia.org/wiki?curid=1507691" title="Radziechowice (gmina)">
Radziechowice (gmina)

Radziechowice (od 1953 "Ładzice") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Radziechowice, lecz siedzibą władz gminy były Ładzice.
W okresie międzywojennym gmina Radziechowice należała do powiatu radomszczańskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 16 gromad: Bartodzieje Bankowe, Bartodzieje Dwór, Bartodzieje przy Lesie, Bartodzieje Włościańskie, Bobry, Bogwidzowy, Folwarki, Jadwinówka, Młodzowy, Młodzowy kol., Saniki, Stobiecko Miejskie, Sucha Wieś, Szczepocice, Wymysłówek i Zakrzówek.
21 września 1953 roku jednostka o nazwie "gmina Radziechowice" została zniesiona przez przemianowanie na "gminę Ładzice".

</doc>
<doc id="1507692" url="https://pl.wikipedia.org/wiki?curid=1507692" title="Wałowice (gmina w województwie łódzkim)">
Wałowice (gmina w województwie łódzkim)

Wałowice (od 1953 "Niwna") – dawna gmina wiejska istniejąca do 1953 roku w woj. warszawskim, a następnie w woj. łódzkim. Nazwa gminy pochodzi od wsi Wałowice, lecz siedzibą władz gminy była Niwna.
W okresie międzywojennym gmina Wałowice należała do powiatu rawskiego w woj. warszawskim. 1 kwietnia 1939 roku gminę wraz z całym powiatem rawskim przeniesiono do woj. łódzkiego.
Po wojnie gmina zachowała przynależność administracyjną. Według stanu z 1 lipca 1952 roku gmina Wałowice składała się z 26 gromad. 21 września 1953 roku jednostka o nazwie "gmina Wałowice" została zniesiona przez przemianowanie na "gminę Niwna".
Przypisy.
 

</doc>
<doc id="1507693" url="https://pl.wikipedia.org/wiki?curid=1507693" title="Żelechlin (gmina)">
Żelechlin (gmina)

Żelechlin (od 1953 "Żelechlinek") – dawna gmina wiejska istniejąca do 1953 roku w woj. warszawskim, a następnie w woj. łódzkim. Nazwa gminy pochodzi od wsi Żelechlin, lecz siedzibą władz gminy był Żelechlinek.
W okresie międzywojennym gmina Żelechlin należała do powiatu rawskiego w woj. warszawskim. 1 kwietnia 1939 roku gminę wraz z całym powiatem rawskim przeniesiono do woj. łódzkiego.
Po wojnie gmina zachowała przynależność administracyjną. Według stanu z 1 lipca 1952 roku gmina Żelechlin składała się z 30 gromad. 21 września 1953 roku jednostka o nazwie "gmina Żelechlin" została zniesiona przez przemianowanie na "gminę Żelechlinek".

</doc>
<doc id="1507694" url="https://pl.wikipedia.org/wiki?curid=1507694" title="Bogumiłów (gmina)">
Bogumiłów (gmina)

Bogumiłów (od 1953 "Monice") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Bogumiłów, lecz siedzibą władz gminy były Monice (obecnie dzielnica Sieradza). 
W okresie międzywojennym gmina Bogumiłów należała do powiatu sieradzkiego w woj. łódzkim. Po wojnie gmina zachowała przynależność administracyjną. Według stanu z 1 lipca 1952 roku gmina Bogumiłów składała się z 11 gromad: Bobrowniki, Bogumiłów, Chojne, Dąbrówka Sieradzka, Jeziory, Kłocko, Monice, Okręglica, Sokołów, Stoczki i Wiechucice.
21 września 1953 roku jednostka o nazwie "gmina Bogumiłów" została zniesiona przez przemianowanie na "gminę Monice".

</doc>
<doc id="1507695" url="https://pl.wikipedia.org/wiki?curid=1507695" title="Godynice (gmina)">
Godynice (gmina)

Godynice (od 1953 "Brąszewice") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Godynice, lecz siedzibą władz gminy były Brąszewice.
W okresie międzywojennym gmina Godynice należała do powiatu sieradzkiego w woj. łódzkim. Po wojnie gmina zachowała przynależność administracyjną. Według stanu z 1 lipca 1952 roku gmina składała się z 14 gromad: Błota, Brąszewice, Czartoria, Gałki, Godynice, Kamienniki, Kosatka, Lesiaki, Sokolenie, Trzcinka, Wiertelaki, Wojtyszki, Wólka Klonowska i Zadębiniec.
21 września 1953 roku jednostka o nazwie "gmina Godynice" została zniesiona przez przemianowanie na "gminę Brąszewice".

</doc>
<doc id="1507696" url="https://pl.wikipedia.org/wiki?curid=1507696" title="Majaczewice (gmina)">
Majaczewice (gmina)

Majaczewice (od 1953 "Burzenin") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Majaczewice, lecz siedzibą władz gminy był Burzenin.
Historia.
Za Królestwa Polskiego gmina Majaczewice należała do powiatu sieradzkiego w guberni kaliskiej. 31 maja 1870 do gminy przyłączono pozbawiony praw miejskich Burzenin.
W okresie międzywojennym gmina Majaczewice należała do powiatu sieradzkiego w woj. łódzkim. Po wojnie gmina zachowała przynależność administracyjną. Według stanu z 1 lipca 1952 roku gmina składała się z 21 gromad: Antonin, Brzeźnica, Burzenin, Grabówka, Gronów, Jarocice, Kamionka, Ligota, Majaczewice, Marianów, Niechmirów, Nieczuj, Prażmów, Redzeń II, Ręszew, Strzałki, Szczawno, Tyczyn, Witów, Wolnica Grabowska i Wolnica Niechmirowska.
21 września 1953 roku jednostka o nazwie "gmina Majaczewice" została zniesiona przez przemianowanie na "gminę Burzenin".

</doc>
<doc id="1507697" url="https://pl.wikipedia.org/wiki?curid=1507697" title="Męka (gmina)">
Męka (gmina)

Męka (od 1953 "Woźniki") – dawna gmina wiejska istniejąca do 1953 roku w woj. łódzkim. Siedzibą władz gminy była Męka Księża (od 1979 dzielnica Sieradza).
W okresie międzywojennym gmina Męka należała do powiatu sieradzkiego w woj. łódzkim. Po wojnie gmina zachowała przynależność administracyjną. Według stanu z 1 lipca 1952 roku gmina składała się z 13 gromad: Grabowiec, Grądy, Męka, Miedźno, Mnichów, Piaski, Podłężyce, Ruda, Rzechta, Stawiszcze, Sucha, Woźniki i Woźniki kol..
21 września 1953 roku jednostka o nazwie "gmina Męka" została zniesiona przez przemianowanie na "gminę Woźniki".

</doc>
<doc id="1507698" url="https://pl.wikipedia.org/wiki?curid=1507698" title="Harold Himmel Velde">
Harold Himmel Velde

Harold Himmel Velde (ur. 1 kwietnia 1910, zm. 1 września 1985) – amerykański polityk związany z Partią Republikańską.
Życiorys.
W latach 1949–1957 przez cztery dwuletnie kadencje Kongresu Stanów Zjednoczonych był przedstawicielem osiemnastego okręgu wyborczego w stanie Illinois w Izbie Reprezentantów Stanów Zjednoczonych.

</doc>
<doc id="1507699" url="https://pl.wikipedia.org/wiki?curid=1507699" title="Wojsławice (gmina w województwie łódzkim)">
Wojsławice (gmina w województwie łódzkim)

Wojsławice (od 1953 "Korczew") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Wojsławice, lecz siedzibą władz gminy był Korczew.
W okresie międzywojennym gmina Wojsławice należała do powiatu sieradzkiego w woj. łódzkim. Po wojnie gmina zachowała przynależność administracyjną. Według stanu z 1 lipca 1952 roku gmina składała się z 12 gromad: Annopole, Izabelów, Korczew, Męcka Wola, Mokre Wojsławskie, Pratków, Rębieskie, Tymienice, Wojsławice, Wólka Wojsławska, Zamłynie i Zborowskie.
21 września 1953 roku jednostka o nazwie "gmina Wojsławice" została zniesiona przez przemianowanie na "gminę Korczew".

</doc>
<doc id="1507700" url="https://pl.wikipedia.org/wiki?curid=1507700" title="Doleck (gmina)">
Doleck (gmina)

Doleck (od 1953 "Kawęczyn Nowy") – dawna gmina wiejska istniejąca do 1953 roku w woj. warszawskim, a następnie w woj. łódzkim. Nazwa gminy pochodzi od wsi Doleck, lecz siedzibą władz gminy był Kawęczyn Dolny / Nowy.
W okresie międzywojennym gmina Doleck należała do powiatu skierniewickiego w woj. warszawskim. 1 kwietnia 1939 roku gminę wraz z całym powiatem skierniewickim przeniesiono do woj. łódzkiego.
Po wojnie gmina zachowała przynależność administracyjną. Według stanu z 1 lipca 1952 roku gmina Doleck składała się z 33 gromad. 21 września 1953 roku jednostka o nazwie "gmina Doleck" została zniesiona przez przemianowanie na "gminę Kawęczyn Nowy".

</doc>
<doc id="1507701" url="https://pl.wikipedia.org/wiki?curid=1507701" title="Gmina Kawęczyn Nowy">
Gmina Kawęczyn Nowy



</doc>
<doc id="1507702" url="https://pl.wikipedia.org/wiki?curid=1507702" title="Grzymkowice (gmina)">
Grzymkowice (gmina)

Grzymkowice (od 1953 "Dańków") – dawna gmina wiejska istniejąca do 1953 roku w woj. warszawskim, a następnie w woj. łódzkim. Nazwa gminy pochodzi od wsi Grzymkowice, lecz siedzibą władz gminy był Dańków.
W okresie międzywojennym gmina Grzymkowice należała do powiatu skierniewickiego w woj. warszawskim. 1 kwietnia 1939 roku gminę wraz z całym powiatem skierniewickim przeniesiono do woj. łódzkiego.
Po wojnie gmina zachowała przynależność administracyjną. Według stanu z 1 lipca 1952 roku gmina Grzymkowice składała się z 15 gromad. 21 września 1953 roku jednostka o nazwie "gmina Grzymkowice" została zniesiona przez przemianowanie na "gminę Dańków".

</doc>
<doc id="1507703" url="https://pl.wikipedia.org/wiki?curid=1507703" title="Korabiewice (gmina)">
Korabiewice (gmina)

Korabiewice (od 1953 "Puszcza Mariańska") – dawna gmina wiejska istniejąca do 1953 roku w woj. warszawskim, a następnie w woj. łódzkim. Nazwa gminy pochodzi od wsi Korabiewice, lecz siedzibą władz gminy była Puszcza Mariańska (początkowo "Puszcza Marjańska").
W okresie międzywojennym gmina Korabiewice należała do powiatu skierniewickiego w woj. warszawskim. 1 kwietnia 1939 roku gminę wraz z całym powiatem skierniewickim przeniesiono do woj. łódzkiego.
Po wojnie gmina zachowała przynależność administracyjną. Według stanu z 1 lipca 1952 roku gmina Korabiewice składała się z 40 gromad. 21 września 1953 roku jednostka o nazwie "gmina Korabiewice" została zniesiona przez przemianowanie na "gminę Puszcza Mariańska".

</doc>
<doc id="1507705" url="https://pl.wikipedia.org/wiki?curid=1507705" title="Dzietrzkowice (gmina)">
Dzietrzkowice (gmina)

Dzietrzkowice (od 1953 "Łubnice") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Dzietrzkowice, lecz siedzibą gminy były Łubnice.
W okresie międzywojennym gmina Dzietrzkowice należała do powiatu wieluńskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 7 gromad: Andrzejów, Dzietrzkowice, Dzietrzkowice kol., Gola, Ludwinów, Łubnice i Wójcin.
21 września 1953 roku jednostka o nazwie "gmina Dzietrzkowice" została zniesiona przez przemianowanie na "gminę Łubnice".

</doc>
<doc id="1507706" url="https://pl.wikipedia.org/wiki?curid=1507706" title="Kamionka (gmina w województwie łódzkim)">
Kamionka (gmina w województwie łódzkim)

Kamionka (od 1953 "Pątnów") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Kamionka, lecz siedzibą gminy był Pątnów.
W okresie międzywojennym gmina Kamionka należała do powiatu wieluńskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 11 gromad: Dzietrzniki, Grabowa, Grębień, Józefów, Kadłub, Kałuże, Kamionka, Kluski, Pątnów, Popowice i Załęcze Wielkie.
21 września 1953 roku jednostka o nazwie "gmina Kamionka" została zniesiona przez przemianowanie na "gminę Pątnów".

</doc>
<doc id="1507707" url="https://pl.wikipedia.org/wiki?curid=1507707" title="Naramice (gmina)">
Naramice (gmina)

Naramice (od 1953 "Biała") – dawna gmina wiejska istniejąca do 1953 roku w woj. łódzkim. Początkowo siedzibą gminy były Naramice, a po wojnie Biała k. Wielunia.
W okresie międzywojennym gmina Naramice należała do powiatu wieluńskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 20 gromad: Biała cz. I, Biała cz. II, Biała Parcela, Biała Rządowa, Brzoza, Dobrosław, Janowice, Kloniczki, Kopiec, Kopydłów, Łyskornia, Młynisko, Młynisko cz. I, Naramice, Rososz, Swoboda, Śmiecheń, Świątkowice, Wiktorów i Zabłocie.
21 września 1953 jednostka o nazwie "gmina Naramice" została zniesiona przez przemianowanie na "gminę Biała".

</doc>
<doc id="1507708" url="https://pl.wikipedia.org/wiki?curid=1507708" title="Radoszewice (gmina)">
Radoszewice (gmina)

Radoszewice (od 1953 "Osjaków") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Radoszewice, lecz siedzibą gminy był Osjaków.
Za Królestwa Polskiego gmina Strojec należała do powiatu wieluńskiego w guberni kaliskiej.
Podczas I wojny światowej przedzielona na rzece Warcie granicą niemiecko-austriacką. Wschodnia część weszła w skład gminy Osjaków w strefie austriackiej, a zachodnia część w skład nowej gminy Gmina Nowa Wieś w strefie niemieckiej. W skład obu gmin weszła też podzielona na dwie części gmina Konopnica. W 1917 roku gminę Osjaków przemianowano na Radoszewice. W 1917 roku gmina Radoszewice liczyła 8761 mieszkańców. W związku z unieważnieniem zmian w podziale administracyjnym Królestwa Polskiego wprowadzonych przez okupantów, w marcu 1919 przywrócono gminy Radoszewice i Konopnica w ich oryginalnych granicach.
W okresie międzywojennym gmina Radoszewice należała do powiatu wieluńskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 27 gromad: Borki, Bugaj Radoszewicki, Czernice, Delfina, Dębina, Dolina Czernicka, Drobnice, Felinów, Gabryelów, Huta Czernicka, Jasień, Józefina, Katarzynopole, Kuszyna, Kuźnica Ługowska, Laski, Lipnik, Lipnik kol., Nowa Wieś, Osjaków, Pieńki Laskowskie, Radoszewice, Raducka Kolonia, Raducki Folwark, Raduczyce, Zmyślona i Zofia.
21 września 1953 roku jednostka o nazwie "gmina Radoszewice" została zniesiona przez przemianowanie na "gminę Osjaków". 

</doc>
<doc id="1507709" url="https://pl.wikipedia.org/wiki?curid=1507709" title="Skrzynki (gmina)">
Skrzynki (gmina)

Skrzynki (1953–54 i od 1982 "Kraszewice") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Skrzynki, lecz siedzibą gminy były Kraszewice (obecnie w woj. wielkopolskim).
W okresie międzywojennym gmina Skrzynki należała do powiatu wieluńskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 6 gromad: Dębicze, Kraszewice A, Kraszewice B, Palaty, Skrzynki i Spóle.
21 września 1953 roku jednostka o nazwie "gmina Skrzynki" została zniesiona przez przemianowanie na "gminę Kraszewice".

</doc>
<doc id="1507710" url="https://pl.wikipedia.org/wiki?curid=1507710" title="Skrzynno (gmina)">
Skrzynno (gmina)

Skrzynno (od 1953 "Ostrówek") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Skrzynno, lecz siedzibą gminy był Ostrówek.
W okresie międzywojennym gmina Skrzynno należała do powiatu wieluńskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 13 gromad: Bolków, Dymek, Janów, Milejów, Niemierzyn, Nietuszyna, Okalew, Ostrówek, Piskornik, Rudlice, Skrzynno, Wielgie i Wola Rudlicka.
21 września 1953 roku jednostka o nazwie "gmina Skrzynno" została zniesiona przez przemianowanie na "gminę Ostrówek".

</doc>
<doc id="1507712" url="https://pl.wikipedia.org/wiki?curid=1507712" title="Starzenice (gmina)">
Starzenice (gmina)

Starzenice (od 1953 "Olewin") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Starzenice, lecz siedzibą gminy był Olewin.
W okresie międzywojennym gmina Starzenice należała do powiatu wieluńskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 18 gromad: Aleksandrówka, Borowiec, Jodłowiec, Kraszkowice, Małyszyn, Masłowice, Nowy Świat, Olewin, Piechów, Przycłapy, Ruda, Sieniec, Starzenice, Stawek, Widoradz, Wierzchlas, Wierzchlas A i Wierzchlas B.
21 września 1953 roku jednostka o nazwie "gmina Starzenice" została zniesiona przez przemianowanie na "gminę Olewin".

</doc>
<doc id="1507713" url="https://pl.wikipedia.org/wiki?curid=1507713" title="Wydrzyn (gmina)">
Wydrzyn (gmina)

Wydrzyn (od 1953 "Czarnożyły") – dawna gmina wiejska istniejąca do 1953 roku w woj. łódzkim. Nazwa gminy pochodzi od wsi Wydrzyn, lecz siedzibą gminy były Czarnożyły.
W okresie międzywojennym gmina Wydrzyn należała do powiatu wieluńskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 13 gromad: Bieniądzice, Czarnożyły, Gromadzice, Kąty, Leniszki, Łagiewniki, Niedzielsko, Opojowice, Platoń, Raczyn, Staw, Urbanice i Wydrzyn.
21 września 1953 roku jednostka o nazwie "gmina Wydrzyn" została zniesiona przez przemianowanie na "gminę Czarnożyły".

</doc>
<doc id="1507714" url="https://pl.wikipedia.org/wiki?curid=1507714" title="Sztafeta szwedzka">
Sztafeta szwedzka

Sztafeta szwedzka – konkurencja lekkoatletyczna, sztafeta polegająca na przebiegnięciu przez czterech zawodników (lub zawodniczki) dystansów kolejno 100+200+300+400 m lub 400+300+200+100 m. Była rozgrywana na mistrzostwach Polski w latach 1934, 1937, 1938, 1946, 1947, 1949 i 1950. Często pojawia się w programie zawodów młodzieżowych, np. podczas mistrzostw świata kadetów (do 2013 roku).

</doc>
<doc id="1507715" url="https://pl.wikipedia.org/wiki?curid=1507715" title="Wysocko Wielkie (gmina)">
Wysocko Wielkie (gmina)

Wysocko Wielkie (od 1953 "Kamienice Nowe") – dawna gmina wiejska istniejąca w latach 1934-1953 w woj. poznańskim (dzisiejsze woj. wielkopolskie). Siedzibą władz gminy było Wysocko Wielkie.
Gmina zbiorowa Wysocko Wielkie została utworzona 1 sierpnia 1934 roku w powiecie ostrowskim w woj. poznańskim z dotychczasowych jednostkowych gmin wiejskich: Kamienice Nowe, Parczew Westrza, Pruślin, Sadowie, Smardów, Wtórek, Wysocko Małe i Wysocko Wielkie (oraz z obszarów dworskich położonych na tych terenach lecz nie wchodzących w skład gmin). 1 kwietnia 1939 roku do gminy Daniszyn przyłączono część obszaru gminy Przygodzice i miasta Ostrowa Wielkopolskiego a część obszaru gminy Wysocko Wielkie przyłączono do gmin Przygodzice i Sieroszewice Nowe oraz do Ostrowa Wielkopolskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 8 gromad: Kamienice Nowe, Parczew, Pruślin, Sadowie, Smardów, Wtórek, Wysocko Małe i Wysocko Wielkie. 21 września 1953 roku jednostka o nazwie "gmina Wysocko Wielkie" została zniesiona po przeniesieniu siedziby z Wysocka Wielkiego do Kamienic Nowych i zmianie nazwy jednostki na "gmina Kamienice Nowe".

</doc>
<doc id="1507716" url="https://pl.wikipedia.org/wiki?curid=1507716" title="Richard Henry Lee">
Richard Henry Lee

Richard Henry Lee (ur. 20 stycznia 1732, zm. 19 czerwca 1794) – amerykański prawnik i polityk.
W latach [1774–1779, 1784–1785 i 1787 był członkiem Kongresu Kontynentalnego, a w 1784 roku pełnił funkcję jego prezydenta. Był jednym z sygnatariuszy deklaracji niepodległości Stanów Zjednoczonych.
Został wybrany do Senatu podczas pierwszej kadencji Kongresu Stanów Zjednoczonych. W senacie zasiadał w latach 1789–1792 i podczas drugiej kadencji Kongresu Stanów Zjednoczonych pełnił funkcję przewodniczącego pro tempore Senatu Stanów Zjednoczonych.
Jego bracia, Arthur i Francis Lightfoot, także byli delegatami stanu Wirginia do Kongresu Kontynentalnego. Z kolei jego prawnuk, Blair był senatorem Stanów Zjednoczonych ze stanu Maryland.

</doc>
<doc id="1507717" url="https://pl.wikipedia.org/wiki?curid=1507717" title="Sztafeta olimpijska">
Sztafeta olimpijska

Sztafeta olimpijska – konkurencja lekkoatletyczna, sztafeta polegająca na przebiegnięciu przez czterech zawodników (lub cztery zawodniczki) dystansów kolejno 100+200+400+800 m lub 800+400+200+100 m. Wbrew nazwie nie jest konkurencją rozgrywaną na igrzyskach olimpijskich. Była rozgrywana na mistrzostwach Polski w latach 1934, 1937, 1938, 1946, 1947, 1949 i 1950. Niekiedy pojawia się w programie zawodów młodzieżowych.

</doc>
<doc id="1507718" url="https://pl.wikipedia.org/wiki?curid=1507718" title="Poszukiwania geologiczne">
Poszukiwania geologiczne

Poszukiwania geologiczne - polegają na badaniu możliwości występowania kopalin użytecznych, wynikającej z budowy geologicznej terenu oraz objawów występowania minerału użytecznego na powierzchni ziemi w postaci odłamków skał, nalotów, zabarwień gleby, charakterystycznej roślinności itp.

</doc>
<doc id="1507720" url="https://pl.wikipedia.org/wiki?curid=1507720" title="Wielowieś (gmina w województwie zielonogórskim)">
Wielowieś (gmina w województwie zielonogórskim)

Wielowieś– dawna gmina wiejska istniejąca w latach 1945–1953 w woj. poznańskim i woj. zielonogórskim (dzisiejsze woj. lubuskie). Siedzibą władz gminy była Wielowieś.
Gmina Wielowieś powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu cielęcińskiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem sulęcińskim weszła w skład nowo utworzonego woj. zielonogórskiego.
Według stanu z 1 lipca 1952 gmina Wielowieś składała się z 7 gromad: Boryszyn, Grochów, Sieniawa, Templewo, Trzemeszno Lubuskie, Wielowieś i Żarzyn.
12 września 1953 z gminy Wielowieś wyłączono gromadę Templewo i włączono ją do gminy Kursko w powiecie międzyrzeckim, oraz gromadę Boryszyn, którą przyłączono do gminy Lubrza w powiecie świebodzińskim. 9 dni później, 21 września 1953, gminę Wielowieś zniesiono a jej obszar podzielono między gminy Sulęcin (gromady Grochów i Trzemeszno Lubuskie) i Łagów (gromady Sieniawa, Wielowieś i Żarzyn).

</doc>
<doc id="1507721" url="https://pl.wikipedia.org/wiki?curid=1507721" title="Sztafeta ze zniczem olimpijskim">
Sztafeta ze zniczem olimpijskim

Sztafeta z pochodnią olimpijską – ceremonia poprzedzająca otwarcie igrzysk olimpijskich. Polega na przeniesieniu ognia olimpijskiego zapalonego w Olimpii w Grecji do miejsca igrzysk, gdzie służy do zapalenia znicza olimpijskiego podczas uroczystego otwarcia igrzysk.
Historia.
Inicjatywa przeniesienia ognia olimpijskiego z Olimpii została zgłoszona przez Ioannisa Ketseasa z Grecji i Carla Diema z Niemiec w 1934 i zaaprobowana przez Międzynarodowy Komitet Olimpijski. Po raz pierwszy sztafeta ze zniczem poprzedzała otwarcie Igrzysk Olimpijskich w Berlinie w 1936. Liczyła 3075 biegaczy, którzy łącznie przebiegli 3075 km przez siedem państw podczas 11 dni i 12 nocy.
Na zimowych igrzyskach olimpijskich sztafeta po raz pierwszy pojawiła się w 1952 w Oslo. Ogień nie był jednak zapalony w Grecji, lecz w Norwegii.
Najdłuższa trasa sztafety ze zniczem to 130.000 km podczas 130 dni przed Igrzyskami Olimpijskimi w Pekinie w 2008. Sztafeta wzbudziła wówczas protesty zwolenników praw człowieka w związku z zamieszkami w Tybecie.

</doc>
<doc id="1507722" url="https://pl.wikipedia.org/wiki?curid=1507722" title="Sternalice (gmina)">
Sternalice (gmina)

Sternalice (od 1952 "Radłów") – dawna gmina wiejska istniejąca w latach 1945–1952 w woj. śląskim i woj. opolskim (dzisiejsze woj. opolskie). Siedzibą władz gminy były Sternalice.
Jako polska jednostka administracyjna gmina Sternalice zaczęła funkcjonować po II wojnie światowej (w grudniu 1945) w powiecie oleskim na terenie tzw. Ziem Odzyskanych (tzw. I okręg administracyjny – "Śląsk Opolski"), powierzonym 18 marca 1945 administracji wojewody śląskiego, a z dniem 28 czerwca 1946 przyłączonym do woj. śląskiego ("śląsko-dąbrowskiego").
Według stanu z 1 stycznia 1946 gmina składała się z 6 gromad: Sternalice, Ligota Oleska, Karmonki Nowe, Radłów, Wichrów i Wolęcin. 6 lipca 1950 zmieniono nazwę woj. śląskiego na "katowickie"; równocześnie gmina Sternalice wraz z całym powiatem oleskim weszła w skład nowo utworzonego woj. opolskiego.
26 kwietnia 1952 jednostka o nazwie "gmina Sternalice" została zniesiona w związku z przeniesieniem siedziby władz gminy ze Sternalic do Radłowa i zmianą nazwy jednostki na "gmina Radłów".

</doc>
<doc id="1507723" url="https://pl.wikipedia.org/wiki?curid=1507723" title="Studs Terkel">
Studs Terkel

Louis „Studs” Terkel (ur. 16 maja 1912 w Nowym Jorku, zm. 31 października 2008 w Chicago) – amerykański autor, historyk, aktor, i dziennikarz radiowy i prasowy związany z Chicago, od 8. roku życia mieszkaniec tego miasta.
Laureat Nagrody National Book Award, znana postać międzynarodowo za publicystykę w tematach chicagowskich, szczególnie w formie zgromadzonej historii przekazanej ustnie.
Absolwent University of Chicago Law School. Laureat Nagrody im. Thomasa Mertona jak i Nagrody Pulitzera za ogólną publicystykę dokumentalną (ang.: "Pulitzer Prize for General Non-Fiction").
W 1997 został nagrodzony za całokształt dorobku, otrzymując Medal of Distinguished Contribution to American Letters (medal za wybitny wkład w literaturę amerykańską). DCAL jest nagrodą przyznawaną za życiowe osiągnięcia w ramach corocznego wręczania National Book Award.

</doc>
<doc id="1507724" url="https://pl.wikipedia.org/wiki?curid=1507724" title="Ulica Furmańska w Warszawie">
Ulica Furmańska w Warszawie

Ulica Furmańska – ulica na warszawskim Powiślu, biegnąca od ul. Karowej do ul. Bednarskiej.
Historia.
Ulica powstała w XVII wieku jako droga biegnąca wzdłuż płynącej tam wtedy Wisły. Rzeka odsunęła się od skarpy w połowie stulecia, zaś sama Furmańska prowadziła z Mariensztatu do jurydyki Stanisławów, założonej w roku 1768. Nazwa, nadana w 1770, nawiązywała do licznych w okolicy wozowni i stajni. 
Zachodnią stronę ulicy wypełniło zaplecze kościoła Wniebowzięcia NMP i św. Józefa Oblubieńca przy ul. Krakowskie Przedmieście. Przed rokiem 1780 powstała kamienica Wawrzyńca Morawskiego wystawiona u zbiegu z ul. Bednarską; do roku 1818 powstały trzy kolejne domy, jednak przy Furmańskiej przeważała zabudowa drewniana.
W 1821 Fryderyk Albert Lessel rozbudował kamienicę Wawrzyńca Collina na Bednarskiej, wystawiając wzdłuż Furmańskiej jej nowe skrzydło. Miała ona dość skromny wystrój, jak większość obiektów w okolicy. Przed 1844 powstały jeszcze dwie kamienice, jednak po tym czasie ruch budowlany w okolicy znacznie zmalał. Część posesji przeszła w ręce Żydów. Zabudowa ulicy kilkakrotnie była niszczona wodami wielkich powodzi z lat m.in. 1884 i 1867.
Pod koniec XIX wieku przy ulicy wzniesiono kamienice czynszowe i oficyny przewyższające domy frontowe. Do roku 1939 Furmańska była zamieszkana głównie przez ubogą ludność. 
W roku 1944 cała zabudowa została spalona; kilka domów całkowicie legło w gruzach. Ich relikty rozebrano w roku 1946, pozostawiając wolną przestrzeń i otwierając tym samym widok na kościół Wniebowzięcia NMP i św. Józefa Oblubieńca.

</doc>
<doc id="1507725" url="https://pl.wikipedia.org/wiki?curid=1507725" title="Jaczew (gmina)">
Jaczew (gmina)

Jaczew – dawna gmina wiejska istniejąca do 1952 roku w woj. lubelskim/warszawskim. Siedzibą władz gminy był początkowo Jaczew, a następnie Żelazów.
Gmina Jaczew jest wymieniona jako jedna z 16 gmin wiejskich powiatu węgrowskiego guberni siedleckiej.
W 1919 roku gmina weszła w skład woj. lubelskiego. 1 kwietnia 1939 roku gmina wraz z całym powiatem węgrowskim została przeniesiona do woj. warszawskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 15 gromad. 1 września 1952 roku jednostka została zniesiona a jej obszar włączony do gmin Ossówno, Korytnica i Borze oraz do nowo utworzonej gminy Trawy (tylko gromada Rabiany).

</doc>
<doc id="1507728" url="https://pl.wikipedia.org/wiki?curid=1507728" title="Front Aryjski">
Front Aryjski

Front Aryjski (czes. Árijská fronta, AF) – czeska kolaboracyjna organizacja w Protektoracie Czech i Moraw podczas II wojny światowej
Front Aryjski powstał w 1937 r. Jego działacze, głoszący hasła czystości rasowej (aryjskości) Słowian, uważali się za wiodącą organizację czeskich faszystów. Faktycznie jego liczebność wynosił zaledwie ok. 300 członków. Po zajęciu Czechosłowacji przez wojska niemieckie w marcu 1939 r., przywódcy AF ogłosili otwarty list do Niemców, w którym zaproponowali utworzenie Narodowego Aryjskiego Frontu Kulturalnego.

</doc>
<doc id="1507729" url="https://pl.wikipedia.org/wiki?curid=1507729" title="Potok Złoty (gmina w województwie katowickim)">
Potok Złoty (gmina w województwie katowickim)

Potok Złoty (za II RP "Złoty Potok"; od 1952 "Janów") – dawna gmina wiejska istniejąca do 1952 roku w woj. kieleckim i katowickim. Nazwa gminy pochodzi od wsi Potok Złoty (obecna nazwa "Złoty Potok"), lecz siedzibą gminy był Janów.
Za Królestwa Polskiego gmina Potok-Złoty należała do powiatu częstochowskiego w guberni piotrkowskiej. do gminy przyłączono pozbawiony praw miejskich Janów.
W okresie międzywojennym gmina Złoty Potok należała do powiatu częstochowskiego w woj. kieleckim. Po wojnie gmina przejściowo zachowała przynależność administracyjną, lecz już 6 lipca 1950 roku została wraz z całym powiatem częstochowskim przyłączona do woj. katowickiego.
1 lipca 1952 roku jednostka o nazwie "gmina Potok Złoty" została zniesiona przez przemianowanie na "gminę Janów"; dokonano wtedy też wymiany części terenów z sąsiednią gminą Przyrów. W dniu powołania gmina Janów była podzielona na 9 gromad: Apolanka, Bystrzanowice, Góry Gorzkowskie, Hucisko, Janów, Piaski, Ponik, Potok Złoty i Sieraków.

</doc>
<doc id="1507730" url="https://pl.wikipedia.org/wiki?curid=1507730" title="Rebetiko">
Rebetiko

Rebetiko lub rembetiko – grecka muzyka ulicy miasta.
Zapoczątkowana pod koniec XIX wieku w kilku miastach greckich. Początki rebetiko są podobne do tanga argentyńskiego lub portugalskiego fado.
W 2017 roku rebetiko zostało wpisane na listę niematerialnego dziedzictwa UNESCO.

</doc>
<doc id="1507731" url="https://pl.wikipedia.org/wiki?curid=1507731" title="Gmina Złoty Potok">
Gmina Złoty Potok



</doc>
<doc id="1507734" url="https://pl.wikipedia.org/wiki?curid=1507734" title="Wancerzów (gmina)">
Wancerzów (gmina)

Wancerzów (do 1868 "Krasice"; od 1952 "Mstów") – dawna gmina wiejska istniejąca w latach 1868-1952 w woj. kieleckim i katowickim. Siedzibą władz gminy był Wancerzów.
Gmina Wancerzów powstała za Królestwa Polskiego w 1868 roku z obszaru zniesionej gminy Krasice. Jednostka należała do powiatu częstochowskiego w guberni piotrkowskiej. do gminy przyłączono pozbawiony praw miejskich Mstów.
W okresie międzywojennym gmina Wancerzów należała do powiatu częstochowskiego w woj. kieleckim. Po wojnie gmina przejściowo zachowała przynależność administracyjną, lecz już 6 lipca 1950 roku została wraz z całym powiatem częstochowskim przyłączona do woj. katowickiego.
1 lipca 1952 roku jednostka o nazwie "gmina Wancerzów" została zniesiona przez przemianowanie na "gminę Mstów"; dokonano wtedy też wymiany części terenów z sąsiednią gminą Rędziny. W dniu powołania gmina Mstów była podzielona na 13 gromad: Brzyszów, Cegielnia, Gąszczyk, Jaskrów, Kłobukowice, Kuchary, Małusy, Małusy Wielkie, Mstów, Siedlec I, Srocko, Wancerzów i Zawada.

</doc>
<doc id="1507735" url="https://pl.wikipedia.org/wiki?curid=1507735" title="Kuźniczka (gmina)">
Kuźniczka (gmina)

Kuźniczka (do 1868 "Dankowice"; od 1952 "Krzepice") – dawna gmina wiejska istniejąca w latach 1868-1952 w woj. kieleckim i katowickim. Nazwa gminy pochodzi od wsi Kuźniczka (obecnie lewobrzeżna część Krzepic), lecz siedzibą władz gminy były: przed wojną – Krzepice (które stanowiły odrębną gminę miejską), a po wojnie – Dankowice.
Gmina Kuźniczka powstała za Królestwa Polskiego w 1868 roku z obszaru zniesionej gminy Dankowice. Jednostka należała do powiatu częstochowskiego w guberni piotrkowskiej. Gmina obejmowała wsie Dankowice, Drostki, Kuków, Lutrowskie folwark, Magreta młyn, Pąchały wieś i młyn, Podłęże Królewskie, Siekiery, Starokrzepice folwark, Szarki, Wygoda, Zajączki wieś i pustkowie.
W okresie międzywojennym gmina Kuźniczka należała do powiatu częstochowskiego w woj. kieleckim. Była to gmina o ekstremalnie peryferyjnym położeniu względem siedziby województwa – Kielc. Obok gminy Przystajń była także jedyną gminą graniczną woj. kieleckiego (granica niemiecka). W 1922 roku z gminy wyłączone zostały wsie Kuków i Kuźniczka oraz rozparcelowane folwarki Krzepice poduchowne, Krzepice rządowe i Kuków wójtostwo, które włączono do miasta Krzepice. W okresie okupacji hitlerowskiej gmina podlegała rejencji opolskiej. Po wojnie gmina przejściowo zachowała przynależność administracyjną, lecz już 6 lipca 1950 roku została wraz z całym powiatem częstochowskim przyłączona do woj. katowickiego.
1 lipca 1952 roku jednostka o nazwie "gmina Kuźniczka" została zniesiona przez przemianowanie na "gminę Krzepice" (gmina Krzepice weszła jednocześnie w skład nowo utworzonego powiatu kłobuckiego). W dniu powołania gmina Krzepice była podzielona na 6 gromad.

</doc>
<doc id="1507736" url="https://pl.wikipedia.org/wiki?curid=1507736" title="Rększowice (gmina)">
Rększowice (gmina)

Rększowice (od 1952 "Hutki") – dawna gmina wiejska istniejąca do 1952 roku w woj. kieleckim i katowickim. Nazwa gminy pochodzi od wsi Rększowice, lecz siedzibą władz gminy były Hutki.
Historia.
Gmina powstała w 1867 roku i obejmowała miejscowości Bieżeń, Cisie, Hutki wieś, Hutki folwark, Jamki, Klepaczka wieś, Klepaczka folwark, Leśniaki, Łaziec, Łysiec, Nierada, Połamaniec, Puszczew, Rększowice wieś, Rększowice folwark, Starcza, Wąsosz i Własna. Po 1900 roku przyłączono Aleksandrię (kolonia), Cztery Kopy (leśna zagroda), Dąbrówkę (leśna zagroda) i Stawki (zagroda leśna). W okresie I wojny światowej gmina Rększowice została pomniejszona o wsie Aleksandria I-IV i Aleksandria II-III, które przekazano do gminy Dźbów.
W okresie międzywojennym gmina Rększowice należała do powiatu częstochowskiego w woj. kieleckim. Po wojnie gmina przejściowo zachowała przynależność administracyjną, lecz już 6 lipca 1950 roku została wraz z całym powiatem częstochowskim przyłączona do woj. katowickiego.
1 lipca 1952 roku jednostka o nazwie "gmina Rększowice" została zniesiona przez przemianowanie na "gminę Hutki". W dniu powołania gmina Hutki była podzielona na 10 gromad: Hutki, Jamki, Klepaczka, Łaziec, Łysiec, Nierada, Rększowice, Starcza, Wąsosz i Własna.

</doc>
<doc id="1507739" url="https://pl.wikipedia.org/wiki?curid=1507739" title="Sterling (program)">
Sterling (program)

Sterling jest programem komputerowym służącym do tworzenia fraktali. Stworzony został przez Stephena C. Fergusona w języku programowania C pod system Microsoft Windows w 1999 roku. Początkowo był rozpowszechniany w formie freeware, ale obecnie za ściągnięcie programu z portalu Fergusona wymagana jest opłata w wysokości 25 USD. Sterling2 jest wersją freeware programu Sterling posiadającą inne algorytmy. Sterling2 został wydany we wrześniu 2008 roku przez Tadeusza Bonieckiego. Jedyną różnicą w wyglądzie pomiędzy Sterling i Sterling2 jest nazwa w pasku tytułowym i w okienku About (podana jako sterlingwar2). Poza tym Sterling2 wygląda dokładnie tak samo jak oryginalny Sterling. Jedyna zmiana funkcjonalna to zasób 50 algorytmów służących do tworzenia fraktali. Pliki konfiguracyjne stworzone przez jeden program mogą być użyte w drugim, ale generowane z nich fraktale będą się różnić. 
Koncepcja Sterlinga bazuje się na spostrzeżeniu, że ciekawe wizerunki fraktalne są skutkiem użycia interesujących efektów renderingu. Często sam zarys fraktala odgrywa rolę drugorzędną, bo efekt estetyczny wynika z użytych algorytmów obróbki końcowej. Cechą charakterystyczną Sterlinga są właśnie bardzo bogate filtry służące do renderingu.
Sterling ma prosty interfejs graficzny z małym zasobem funkcji. Zapisuje pliki jako jpg, bmp oraz w sześciu innych formatach. Rysuje fraktale metodą Julia i umożliwia odwrócenie powierzchniowe oraz udostępnia korekcję antyaliasing. Posiada 32 różne metody rysowania i cztery efekty transformacyjne. Sterling ma trzy sposoby zmieniania kolorów i dwie metody powiększania rysunku.
Plik instalacyjny Sterling2 w formacie zip (436 kb) zawiera krótkie instrukcje użytkownika po angielsku. Program nie wymaga instalacji, wystarczy tylko rozpakować pliki Sterling2.exe i .dll w tym samym folderze i uruchomić program.

</doc>
<doc id="1507740" url="https://pl.wikipedia.org/wiki?curid=1507740" title="Biegacz Menetriesego">
Biegacz Menetriesego

Biegacz Menetriesego ("Carabus menetriesi") – gatunek dużego chrząszcza z rodziny biegaczowatych.
Występujący w centralnej i północnej Europie. Samiec osiąga około 20 mm, zaś samica nawet 25 mm długości. Jego pancerz o nierównej powierzchni, jest zielonkawy lub brązowawy (w zależności od podgatunku). Tak jak większość biegaczy posiada duże żuwaczki, którymi łapie i uśmierca ofiary, czasami dwukrotnie większe. Przez większość dnia przebywa w ukryciu, by w porach wieczornych wyruszyć na łowy.

</doc>
<doc id="1507741" url="https://pl.wikipedia.org/wiki?curid=1507741" title="Biegacz obrzeżony">
Biegacz obrzeżony

Biegacz obrzeżony ("Carabus marginalis") – gatunek dużego chrząszcza z rodziny biegaczowatych, zaliczany do podrodzaju "Callistocarabus". Występuje na terenach centralnej Europy, Rumunii, krajów byłego ZSRR i Syberii. W Polsce bardzo rzadko spotykany. Zamieszkuje zazwyczaj sosnowe lasy o mszystym podłożu. Osiąga zazwyczaj od 22 do 28 mm długości. Zaniepokojony wydziela substancje o nieprzyjemnym zapachu, drażniące w przypadku zetknięcia ze skórą.
Posiada małą, nieproporcjonalną głowę, z dużymi wystającymi na boki oczami. Jego przedplecze jest szerokie i łukowato wypukłe na bokach. Pokrywy są owalne, najszersze za połową długości. Na urzeźbienie pokryw składają się nieregularne zmarszczki, dołki i wypukłości. Jak większość biegaczowatych, posiada silne odnóża umożliwiające bardzo szybki bieg. Prawie cały pancerz jest koloru czarnego, na krawędziach metaliczny, przechodzący w zieleń.
Pierwsze dorosłe owady pojawiają się w lipcu. Jesienią larwy wyległe z jaj zaczynają żerowanie, przerwane jedynie na czas zimowania. Przepoczwarczenie odbywa się zazwyczaj wiosną następnego roku. W Polsce podlega częściowej ochronie gatunkowej.

</doc>
<doc id="1507742" url="https://pl.wikipedia.org/wiki?curid=1507742" title="Aryjski Front Pracy">
Aryjski Front Pracy

Aryjski Front Pracy (czes. "Árijská pracovní fronta", APF) – czeska kolaboracyjna organizacja działająca w Protektoracie Czech i Moraw w czasie II wojny światowej.
APF został utworzony w listopadzie 1939 r. w Hradec Kralowe z inicjatywy prawnika z Sezemic Bedřicha Opletala. Natychmiast nawiązano kontakty z Gestapo i SD oraz NSDAP. APF odżegnywał się od działalności oficjalnej organizacji kolaboracyjnej Narodowe Zjednoczenie. Rozwinął aktywną działalność przeciw Żydom, których denuncjowano. Krytykował działalność emigracyjnych władz czechosłowackich na czele z Edvardem Benešem i przedwojenne rządy Tomáša Masaryka oraz czeską inteligencję i duchowieństwo katolickie za prożydowską postawę. Prowadził ponadto propagandę wspierającą sukcesy niemieckiej armii. Głosił kult św. Wacława, którego uważano za pierwszego czeskiego sojusznika Cesarstwa Niemieckiego. Historię Czech przedstawiał w progermańskim duchu. Ruch husycki nazywał prokomunistycznym, w którym przeważały wpływy żydowskie. Działalność husytów miała prowadzić jedynie do anarchii i upadku narodu czeskiego. Podobnie krytykował rządy kolejnych władców Czech, walczących z Niemcami. Wzorem aryjskości był natomiast Ferdynand II. Dewizą APF było hasło: "Jeden vůdce, jedna říše, jeden cíl" ("Jeden wódz, jedno imperium, jeden cel"). Rozwijano kult Adolfa Hitlera jako jedynego wodza. Głoszono hasła stworzenia nowego czeskiego człowieka upodobnionego do niemieckiej rasy. Po ataku wojsk niemieckich na ZSRR 22 czerwca 1941 r., APF zaproponował wysłanie czeskich ochotników na front wschodni. Jej przywódca Bedřich Opletal zaapelował do Czechów, aby współpracowali z niemieckim narodem i niemiecką Rzeszą. Po zakończeniu wojny wielu członków APF zostało aresztowanych i skazanych, m.in. Opletala skazano na karę śmierci, wykonaną 26 marca 1946 roku.

</doc>
<doc id="1507743" url="https://pl.wikipedia.org/wiki?curid=1507743" title="7 Brygada Piechoty (UHA)">
7 Brygada Piechoty (UHA)

7 Brygada Piechoty – brygada piechoty Ukraińskiej Armii Halickiej.
Została utworzona w styczniu 1919 i nosiła wówczas przydomek „Stryjska”, należąc do III Korpusu UHA. Od 1 maja 1919 figuruje jako „Lwowska”.
Dowódcami formacji byli: ppłk Kostiantyn Sliusarczuk, a następnie ppłk Alfred Bisanz.

</doc>
<doc id="1507745" url="https://pl.wikipedia.org/wiki?curid=1507745" title="PoloNews">
PoloNews

PoloNews - pierwszy polski dwutygodnik polonijny wydawany w Pafos na Cyprze, jedyna gazeta polska adresowana do szerokiego kręgu odbiorców. 
"PoloNews" ukazuje się od kwietnia 2008 r.Wydawnictwo powstało z inicjatywy dwóch kobiet - Małgorzaty Kowalewskiej i Anity Pawlak. Pierwszy nakład - 100 egz. rozdawany był na ulicy w Pafos. Gazeta była produkowana domowym sposobem, w formacie A4. Od numeru 11 drukowana w drukarni w znacznie zwiększonym nakładzie i kolorowa okładką. "PoloNews" jest wydawnictwem bezpłatnym, dostępnym na całym Cyprze, a więc w Pafos, Larnace, Nikozji, Limassol i Paralimni.

</doc>
<doc id="1507747" url="https://pl.wikipedia.org/wiki?curid=1507747" title="Skorosze (gmina)">
Skorosze (gmina)

Skorosze (od 1952 "Michałowice") – dawna gmina wiejska istniejąca w latach 1916–1952 w powiecie warszawskim, woj. warszawskim. Siedzibą gminy były przed wojną Skorosze, a po wojnie Czechowice (obecnie osiedle w warszawskiej dzielnicy Ursus).
Od 1889 roku wieś Skorosze i jej sąsiedztwo należały do gminy Pruszków z siedzibą w Skoroszach. Po otrzymaniu praw miejskich przez Pruszków w 1916 roku, utworzono "gminę Skorosze", co sprawiło, że Skorosze zyskały na znaczeniu.
W okresie międzywojennym gmina Skorosze należała do powiatu warszawskiego w woj. warszawskim. 1 kwietnia 1930 roku z części obszaru gminy Skorosze (Nadziein i Niecki) utworzono nową gminę Piastów. 15 kwietnia 1930 roku z części obszaru gminy Skorosze (Włochy, Solipse, Wiktoryn i Marjanówka) utworzono nową gminę Włochy. 1 kwietnia 1939 roku z części gminy Skorosze (z gromad Opacz Duża, Okęcie, Raków, Rakowiec, Salomea, Szczęśliwice, Wiktoryn, Załuski i częściowo Opacz) utworzono nową gminę Okęcie.
Po wojnie gmina zachowała przynależność administracyjną. 15 maja 1951 roku przyłączono do Warszawy część gromady Szamoty z gminy Skorosze.
1 lipca 1952 roku z gminy Skorosze wyłączono gromady Czechowice, Skorosze i Szamoty, z których utworzono miasto Czechowice; wyłączono z niej też część gromady Pęcice (osiedle "Chlebów"), którą przyłączono do gminy Helenów w powiecie grodziskomazowieckim. Jednocześnie gmina Skorosze została zniesiona po przeniesieniu jej siedziby z Czechowic do Michałowic z równoczesnym przemianowaniem jednostki na "gmina Michałowice". W dniu powołania gmina Michałowice była podzielona na 10 gromad.
W skład gminy Skorosze wchodziły pobliskie wsie: Czechowice, Szamoty, Raków, Salomeja, Okęcie, Szczęśliwice, Opacz Duża i Mała, Załuski, Reguły, Reguły-Kuchy, Ostoja Pęcicka i Michałowice.

</doc>
<doc id="1507748" url="https://pl.wikipedia.org/wiki?curid=1507748" title="5 Brygada Piechoty (UHA)">
5 Brygada Piechoty (UHA)

5 Brygada Piechoty – oddział piechoty Ukraińskiej Armii Halickiej.
Została utworzona w lutym 1919, i nosiła przydomek „Sokalska”, należąc do I Korpusu UHA.
Walczyła z Polakami na froncie zachodnim, od Karpat do Krystynopola na Chełmszczyźnie.
Dowódcami Brygady byli kolejno: kpt. P. Petryk, kpt. Osyp Demczuk, płk Zacharijin, kpt. W. Sekunda i kpt. Wołodymyr Kossar. Pierwszym szefem sztaby był kpt. Osyp Demczuk.
Złożona była z 3 batalionów piechoty, pułku artylerii (dowódca kpt. A. Cyhanyk), kompanii kawalerii oraz jednostek pomocniczych.

</doc>
<doc id="1507749" url="https://pl.wikipedia.org/wiki?curid=1507749" title="Nikita Majorow">
Nikita Majorow

Nikita Majorow (biał. Мікіта Маёраў, ros. Никита Майоров; ur. 19 kwietnia 1985 w Witebsku) – białoruski szachista, arcymistrz od 2007 roku.
Kariera szachowa.
Kilkukrotnie reprezentował Białoruś na mistrzostwach świata oraz Europy juniorów, nie osiągając sukcesów medalowych. W 2000 r. wystąpił w reprezentacji kraju na olimpiadzie juniorów (do lat 16) w Arteku.
Pierwszy znaczący sukces na arenie międzynarodowej odniósł w 2004 r. w Genui, gdzie podzielił I m. (wspólnie z m.in. Markiem Paraguą) oraz wypełnił pierwszą normę arcymistrzowską. W 2005 r. zwyciężył w kołowym turnieju we Lwowie, w 2006 r. zdobył tytuł mistrza Mińska, ponownie zwyciężył we Lwowie (wspólnie z Aleksandrem Zubowem), a w memoriale Michaiła Czigorina w Sankt Petersburgu zdobył drugą arcymistrzowską normę. W 2007 r. podzielił I m. w Ałuszcie (wspólnie z Jurijem Ajrapetianem), wypełniając ostatnią normę na tytuł arcymistrza. W 2008 r. odniósł kolejne sukcesy: zwyciężył w Amantei i Cutro (wspólnie z Jurijem Sołodowniczenko) oraz podzielił II m. w Mińsku (za Dmitrijem Andriejkinem, wspólnie z m.in. Aleksiejem Fiodorowem i Igorem Łucko). W 2014 r. zwyciężył w turnieju "Luc Open" w Lille, natomiast w 2015 r. – w turnieju "Bergquell Open" w Leutersdorfie oraz w Guingampie.
Najwyższy ranking w dotychczasowej karierze osiągnął 1 grudnia 2014 r., z wynikiem 2596 punktów zajmował wówczas 3. miejsce wśród białoruskich szachistów.

</doc>
<doc id="1507750" url="https://pl.wikipedia.org/wiki?curid=1507750" title="Biegacz Ulrichiego">
Biegacz Ulrichiego

Biegacz Ulrichiego ("Carabus ulrichii") – gatunek chrząszcza z rodziny biegaczowatych, zasiedlający środkową, wschodnią i północną część południowej Europy. W Polsce spotykany jest na południu i południowym wschodzie. Preferuje otwarte tereny z glebami gliniastymi, marglistymi i wapiennymi. Osiąga od 23 do 34 mm długości. Posiada brązowy metaliczny pancerz, o nierównej powierzchni. Poluje na inne owady, pająki, ślimaki lub dżdżownice.

</doc>
<doc id="1507754" url="https://pl.wikipedia.org/wiki?curid=1507754" title="I Korpus Armijny (III Rzesza)">
I Korpus Armijny (III Rzesza)

I Korpus Armijny – niemiecki korpus armijny. 
We wrześniu 1939 roku wchodził w skład 3 Armii. Dowódcą był gen. por. Walter Petzel.
Skład.
we wrześniu 1939

</doc>
<doc id="1507755" url="https://pl.wikipedia.org/wiki?curid=1507755" title="IV Korpus Armijny (III Rzesza)">
IV Korpus Armijny (III Rzesza)

IV Korpus Armijny − niemiecki korpus armijny. 
We wrześniu 1939 był podporządkowany dowódcy 10 Armii. Dowódcą koprusu był gen. Viktor von Schwedler.

</doc>
<doc id="1507756" url="https://pl.wikipedia.org/wiki?curid=1507756" title="X Korpus Armijny (III Rzesza)">
X Korpus Armijny (III Rzesza)

X Korpus Armijny - niemiecki korpus armijny. 
We wrześniu 1939 roku był częścią składową 8 Armii. Dowódcą był gen. W. Ulex.

</doc>
<doc id="1507757" url="https://pl.wikipedia.org/wiki?curid=1507757" title="XIII Korpus Armijny (III Rzesza)">
XIII Korpus Armijny (III Rzesza)

XIII Korpus Armijny – niemiecki korpus armijny. 
We wrześniu 1939 roku był częścią składową 8 Armii. Dowódcą był do października 1939 gen. Maximilian von Weichs.

</doc>
<doc id="1507758" url="https://pl.wikipedia.org/wiki?curid=1507758" title="XI Korpus Armijny (III Rzesza)">
XI Korpus Armijny (III Rzesza)

XI Korpus Armijny – niemiecki korpus armijny. 
We wrześniu 1939 roku był częścią składową 10 Armii. Dowódcą był gen. Emil Leeb.

</doc>
<doc id="1507760" url="https://pl.wikipedia.org/wiki?curid=1507760" title="XIV Korpus Armijny (III Rzesza)">
XIV Korpus Armijny (III Rzesza)

XIV Korpus Armijny - niemiecki korpus armijny. 
We wrześniu 1939 roku był częścią składową 10 Armii. Dowódcą był generał piechoty Gustav Anton von Wietersheim.

</doc>
<doc id="1507762" url="https://pl.wikipedia.org/wiki?curid=1507762" title="Tego Calderon">
Tego Calderon



</doc>
<doc id="1507763" url="https://pl.wikipedia.org/wiki?curid=1507763" title="Obszar chronionego krajobrazu Łabskie Piaskowce">
Obszar chronionego krajobrazu Łabskie Piaskowce



</doc>
<doc id="1507764" url="https://pl.wikipedia.org/wiki?curid=1507764" title="Carabus ullrichi">
Carabus ullrichi



</doc>
<doc id="1507765" url="https://pl.wikipedia.org/wiki?curid=1507765" title="6 Brygada Piechoty (UHA)">
6 Brygada Piechoty (UHA)

6 Brygada Piechoty UHA – brygada piechoty Ukraińskiej Armii Halickiej.
Została utworzona w lutym 1919 z grupy bojowej „Rawa Ruska” i częściowo z grupy bojowej „Jaworiw”, i nosiła przydomek „Rawska”, należąc do I Korpusu UHA.
Walczyła z Polakami na froncie zachodnim, w rejonie Rawa Ruska-Niemirów-Magierów-Jaworów. W czasie ofensywy czortkowskiej walczyła koło Brzeżan i Złoczowa. Później, po przejściu Zbrucza, brała udział w ataku na Kijów, zdobywając Brajłów, Winnicę, Koziatyn, Berdyczów, Ihnatiwkę, Swiatoszyn, i 31 sierpnia 1919 wchodząc do Kijowa. Jesienią 1919 zatrzymała pod Daszewem i Romanowym Chutorem atak jednostek Sił Zbrojnych Południa Rosji. Straciła wartość bojową wskutek epidemii tyfusu.
Dowódcą Brygady był kpt. Julijan Hołowinskyj, później kpt. Wołodymyr Stafiniak.
Złożona była z 3 batalionów piechoty, pułku artylerii z 4 bateriami (dowódca kpt. R. Frisz), kompanii kawalerii oraz jednostek pomocniczych. Po przejściu Zbrucza liczyła około 2800 żołnierzy i oficerów.
Jeden z batalionów, nazywany Kureniem Huculskim (ponieważ w jego składzie walczyli głównie Huculi), wsławił się w walkach na odcinku Chyrów-Przemyśl, w natarciu na Kijów oraz w walkach w składzie armii URL w rejonie Wapniarki. Dowódcą Kurenia Huculskiego był por. Hryc Hołynśkyj.

</doc>
<doc id="1507766" url="https://pl.wikipedia.org/wiki?curid=1507766" title="Laurent Nkunda">
Laurent Nkunda

Laurent Nkunda (znany też jako Laurent Nkundabatware lub Laurent Nkunda Batware; ur. 2 lutego 1967) – były generał sił zbrojnych Demokratycznej Republiki Konga wywodzący się z plemienia Tutsi. Założyciel i lider Narodowego Kongresu na rzecz Obrony Ludu (CNDP).
Brał udział zarówno w pierwszej, jak i w drugiej wojnie kongijskiej oraz w powstaniu ruandyjskich Tutsi przeciwko Hutu rządzącym w Kigali.
W czasie ludobójstwa w Rwandzie w 1994 wspierał Rwandyjski Front Patriotyczny (RPF). Po wyborach prezydenckich i parlamentarnych w 2006 roku wywołał bunt części oddziałów, powołując do życia Narodowy Kongres na Rzecz Obrony Ludu.
W 2008 stał na czele 10-tysięcznej armii walczącej z siłami rządowymi oraz oddziałami plemienia Hutu w Kongo. Nie uznał pokoju wynegocjowanego przez ONZ i jesienią 2008 zajął niemal całe Kiwu Północne i Ituri na wschodzie Konga. Upojony dotychczasowymi zwycięstwami zaczął snuć plany uzyskania stanowiska prezydenta w Kinszasie, co doprowadziło do zawarcia przez prezydenta Kongo Josepha Kabila ugody z rządzącymi w Rwandzie Tutsi. Efektem tej umowy było wkroczenie na początku 2009 roku 4 tys. ruandyjskich żołnierzy do Kongo w celu pomocy przy schwytaniu Nkundy.
22 stycznia 2009, w wyniku zdrady swoich podkomendnych i sojuszników, został aresztowany gdy ukrywał się w twierdzy Bunagana. Od tego momentu był więziony w Rwandzie.
Jest oskarżany o liczne zbrodnie wojenne i zbrodnie przeciwko ludzkości.

</doc>
<doc id="1507767" url="https://pl.wikipedia.org/wiki?curid=1507767" title="Powiat upicki">
Powiat upicki

Powiat upicki – powiat w województwie trockim w Wielkim Księstwie Litewskim. Został powołany w 1413. Zniesiony w wyniku III rozbioru Rzeczypospolitej (1795). Siedziba powiatu znajdowała się w Upicie, następnie od połowy XVI w., w Poniewieżu.
Powiat składał się z sześciu starostw: gulbińskiego, stęgwilskiego, szadowskiego, szymańskiego, wobolnickiego i żydejczańskiego.
Jednym z posłów powiatu upickiego był Władysław Wiktoryn Siciński, znany z tego, że jako pierwszy użył prawa "liberum veto", zrywając sejm walny (1652).
W 1795–1801 obszar powiatu pokrywał się z ujezdem upickim. W 1801 przywrócony jako jeden z powiatów guberni wileńskiej. Jego obszar został włączony w 1843 do guberni kowieńskiej jako powiat poniewieski.
Powiat upicki w kulturze.
W powieści historycznej Henryka Sienkiewicza "Potop", jej główny bohater, Andrzej Kmicic uzyskał od króla Jana Kazimierza urząd starosty upickiego. Stąd w słuchowisku satyrycznym Andrzeja Waligórskiego "Rycerze", które było pastiszem twórczości Sienkiewicza, pojawia się „panna upicka” w odniesieniu do Aleksandry Billewiczówny.

</doc>
<doc id="1507770" url="https://pl.wikipedia.org/wiki?curid=1507770" title="Biegacz zielonozłoty">
Biegacz zielonozłoty

Biegacz zielonozłoty ("Carabus auronitens") – gatunek dużego chrząszcza z rodziny biegaczowatych, przypisywany do podrodzaju "Chrysocarabus". Jest szeroko rozpowszechniony, występuje od Pirenejów po Karpaty. W Polsce zasiedla lasy różnych typów, w Tatrach i Bieszczadach spotykany jest także ponad górną granicą lasu. Osiąga około 18–28 mm długości. Spośród innych gatunków rodzaju "Carabus" wyróżnia się głównie ubarwieniem. Pokrywy skrzydeł są koloru jasnozielonego, zaś kończyny jaskrawoczerwone. Przedplecze i głowa w zależności od gatunku mogą być zielonawe, czerwonawe lub pomarańczowe. Poluje na inne owady, pająki i ślimaki. Jest zwierzęciem naziemnym, choć obserwowany był też na drzewach. Gody, do których przystępuje wiosną kończą się złożeniem jaj w ziemi. Larwy są drapieżne. Żyje około 8 lat. Bywa traktowany jako bioindykator, ponieważ jest wrażliwy na środki chwastobójcze oraz nawozy sztuczne. W Polsce podlega częściowej ochronie gatunkowej.

</doc>
<doc id="1507772" url="https://pl.wikipedia.org/wiki?curid=1507772" title="9 Brygada Piechoty (UHA)">
9 Brygada Piechoty (UHA)

9 Brygada Piechoty – brygada piechoty Ukraińskiej Armii Halickiej.
Została utworzona w kwietniu 1919 z uhnowskiego i bełzkiego odcinka obrony grupy bojowej „Piłnicz” („Północ”), i dlatego była nazywana „Bełzką” lub „Uhnowską”, należąc do I Korpusu UHA. W czerwcu 1919 do Brygady włączono grupę mjr Martynowycza, walczącą wcześniej z bolszewikami w rejonie Husiatyna.
Dowódcami formacji byli: mjr Bohusław Szaszkewycz, kpt. Schmidt, kpt. Dubyliak i kpt. Hazdajka.

</doc>
<doc id="1507773" url="https://pl.wikipedia.org/wiki?curid=1507773" title="Carabus marginalis">
Carabus marginalis



</doc>
<doc id="1507775" url="https://pl.wikipedia.org/wiki?curid=1507775" title="Nowo-Iwiczna (gmina)">
Nowo-Iwiczna (gmina)

Nowo-Iwiczna – dawna gmina wiejska istniejąca do 1952 w powiecie warszawskim, woj. warszawskim. Nazwa gminy pochodziła od wsi Nowo-Iwiczna, lecz siedzibą władz gminy była Staro-Iwiczna.
Gmina Nowo-Iwiczna powstała w 1867 roku. W okresie międzywojennym należała do powiatu warszawskiego w woj. warszawskim. 1 stycznia 1924 roku z części obszaru gminy Nowo-Iwiczna (uzdrowisko Skolimów-Chylice) oraz z części obszaru gminy Jeziorna (osada-uzdrowisko Konstancin wraz z Konstancinkiem) utworzono nową gminę Skolimów-Konstancin.
Po wojnie gmina zachowała przynależność administracyjną. 1 lipca 1952 gmina Nowo-Iwiczna została zniesiona. Składała się wówczas z 17 gromad. Jej obszar podzielono między cztery jednostki:

</doc>
<doc id="1507776" url="https://pl.wikipedia.org/wiki?curid=1507776" title="Carabus menetriesi">
Carabus menetriesi



</doc>
<doc id="1507777" url="https://pl.wikipedia.org/wiki?curid=1507777" title="Gmina Nowa Iwiczna">
Gmina Nowa Iwiczna



</doc>
<doc id="1507778" url="https://pl.wikipedia.org/wiki?curid=1507778" title="Porteño">
Porteño

Porteño - termin, który odnosi się do osoby, która mieszka w portowym mieście, ale może być również używany jako przymiotnik na wszystko związane z tymi miastami portowymi. Określenie jest związane z Buenos Aires, gdzie Porteño jest określeniem mieszkańców tego miasta i pochodzi z końca XIX wieku.

</doc>
<doc id="1507779" url="https://pl.wikipedia.org/wiki?curid=1507779" title="Paul Van Dyk">
Paul Van Dyk



</doc>
<doc id="1507783" url="https://pl.wikipedia.org/wiki?curid=1507783" title="Biegacz zwężony">
Biegacz zwężony

Biegacz zwężony, biegacz wypukły ("Carabus convexus") - gatunek chrząszcza z rodziny biegaczowatych. Występuje głównie na terenach Europy, choć wykazano jego obecność również na Syberii i Kaukazie. Preferuje ciepłe, podmokłe gleby. Spotykany zarówno na terenach słabo porośniętych trawami i krzewami, jak i w siedliskach leśnych, nierzadko w sąsiedztwie gniazd mrówek. Jest rozpowszechniony w całym kraju. Przy długości 15-20 mm jest jednym z najmniejszych przedstawicieli rodzaju "Carabus". Posiada czarny matowy pancerz o nierównej powierzchni. Poluje na inne owady, pająki, ślimaki lub dżdżownice. W Polsce podlega częściowej ochronie gatunkowej.

</doc>
<doc id="1507784" url="https://pl.wikipedia.org/wiki?curid=1507784" title="Comodo Group">
Comodo Group

Comodo Group – amerykańskie przedsiębiorstwo informatyczne, założone w New Jersey w 1998. Działalność firmy skupia się w obszarach zabezpieczeń programowych komputerów oraz wystawianiu certyfikatów SSL. CEO Comodo od dnia jego założenia jest Melih Abdulhayoglu.
Produkty.
Comodo Group jest producentem programów z zakresu bezpieczeństwa komputerowego dla pojedynczych komputerów, jak i rozwiązań sieciowych. Tworzone oprogramowanie w większości wersji dostępne jest za darmo, jak i płatnie, przy zapewnieniu podobnej funkcjonalności. Darmowe wersje oceniane są dość wysoko w testach porównawczych. Najbardziej znanym produktem jest pakiet zabezpieczający Comodo Internet Security. W skład pakietu wchodzą programy, takie jak program antywirusowy Comodo AntiVirus, oraz zapora sieciowa chroniąca przez złośliwym oprogramowaniem. Uzupełnieniem pakietu są przeglądarki Comodo Dragon oraz Comodo Ice Dragon, które oferują integrację z usługą Comodo Secure DNS w celu poprawy bezpieczeństwa.
Comodo Group jest również jednym z największych wystawców certyfikatów SSL na rynku – w 2016 Comodo posiadało 40.3% udziałów w rynku.
Inne usługi świadczone przez Comodo dotyczą wsparcia technicznego i doradztwa w zakresie zabezpieczania komputerów przed złośliwym oprogramowaniem zarówno dla klientów indywidualnych, jak i biznesowych.

</doc>
<doc id="1507785" url="https://pl.wikipedia.org/wiki?curid=1507785" title="Spruce Woods Provincial Park">
Spruce Woods Provincial Park

Spruce Woods Provincial Park – park krajobrazowy, położony w południowej części prowincji Manitoba w Kanadzie. Park słynie z wydm piaskowych. Przecina go rzeka Assiniboine. Park został założony w 1970 roku
Na terenie parku znajduje się jedna pustynia w Kanadzie, nazywana Carberry sandhills lub także "Spirit Sands". Teren nie jest prawdziwą pustynią, a jedynie pozostałością piaszczystej delty rzeki Assiniboine, od czasu, gdy zmieniła ona bieg.

</doc>
<doc id="1507788" url="https://pl.wikipedia.org/wiki?curid=1507788" title="Rada Wojenna Pacyfiku">
Rada Wojenna Pacyfiku

Rada Wojenna Pacyfiku ("Pacific War Council") – ciało konsultacyjne i koordynacyjne działające w obozie aliantów podczas II wojny światowej. Posiedzenia odbywały w Waszyngtonie, zaś pierwsze miało miejsce 1 kwietnia 1942. Początkowo w jej skład wchodzili przedstawiciele USA, Wielkiej Brytanii, Chin, Australii, Nowej Zelandii, Holandii i Kanady. Później dokooptowano także reprezentantów Indii i Filipin. Władze Australii pragnęły, aby Rada stanowiła faktyczne miejsce podejmowania najważniejszych decyzji o działaniach wojennych na Pacyfiku. W praktyce pełniła ona rolę jedynie konsultacyjną, zaś jej rekomendacje trafiały do dowództwa amerykańskiego, które mogło, lecz nie musiały, stosować się do nich.

</doc>
<doc id="1507789" url="https://pl.wikipedia.org/wiki?curid=1507789" title="Assiniboine">
Assiniboine

Assiniboine – rzeka w Kanadzie, w prowincjach Saskatchewan i Manitoba, o długości 1 070 kilometrów. Rzeka nazwana od Assiniboinów, rdzennych mieszkańców tej okolicy.

</doc>
<doc id="1507791" url="https://pl.wikipedia.org/wiki?curid=1507791" title="12 Brygada Piechoty (UHA)">
12 Brygada Piechoty (UHA)

7 Brygada Piechoty – oddział piechoty Ukraińskiej Armii Halickiej.
Została utworzona w maju i czerwcu 1919 z tyłowych jednostek UHA oraz poborowych z czortkowskiego okręgu uzupełnień, nie została jednak do końca sformowana. Należała do IV Korpusu UHA, jednak w czasie ofensywy czortkowskiej nacierała z II Korpusem UHA w kierunku Brzeżan. Po przejściu Zbrucza została rozformowana.
Dowódcą Brygady był mjr Omelian Łysniak.

</doc>
<doc id="1507793" url="https://pl.wikipedia.org/wiki?curid=1507793" title="Hieronim z Pragi">
Hieronim z Pragi

Hieronim z Pragi (ur. ok. 1378 w Pradze, zm. 30 maja 1416 w Konstancji) − czeski teolog, zwolennik husytyzmu i wiklefyzmu, bohater wiary Kościołów protestanckich.
Biografia.
Pochodził z rodziny szlacheckiej. Studiował w Heidelbergu, Kolonii, Paryżu i Oksfordzie. Odbył podróż do Ziemi Świętej, po powrocie został profesorem na praskim uniwersytecie.
Zaangażował się w rodzący się ruch narodowy dążący do ograniczenia wpływów obcokrajowców, zwłaszcza Niemców, w Pradze, a jednocześnie rozpoczął głoszenie nauki Johna Wiklefa, którego poznał w Oksfordzie w Anglii i przywiózł jego pisma do Czech. W wielu miastach europejskich wytaczano mu procesy o herezję.
W 1410 przebywał krótko w Polsce. Wykładał później w Peszcie i Wiedniu, gdzie miał opinię heretyka. Podczas kolejnego pobytu w Polsce dowiedział się o odbywającym się procesie Jana Husa w Konstancji, dokąd przybył w tajemnicy 4 kwietnia 1415. Próbował uzyskać gwarancję bezpieczeństwa od uczestników soboru, ale został ujęty i poddany przesłuchaniom i torturom. Po tym odwołał na piśmie głoszone poglądy niewystarczająco, zaś później w pełni, a przede wszystkim odżegnał się od wiklefyzmu i husytyzmu, uznając za jedynie prawdziwą naukę katolicyzm. We wznowionym procesie 27 kwietnia 1416 wycofał jednak pismo odwołujące błędy, za co został uznany za heretyka i skazany na śmierć przez spalenie na stosie, co też wykonano.

</doc>
<doc id="1507795" url="https://pl.wikipedia.org/wiki?curid=1507795" title="10 Brygada Piechoty (UHA)">
10 Brygada Piechoty (UHA)

10 Brygada Piechoty – brygada piechoty Ukraińskiej Armii Halickiej.
Została utworzona w kwietniu 1919 z oddziałów grupy bojowej „Piłnicz” (dowodzonej przez płk Andrija Dołuda) i nosiła przydomek „Jaworiwska” lub „Janiwska”, należąc do I Korpusu UHA.
Walczyła przeciw Polakom pod briuchowiczami, Łysą Górą, Kulikowem, Nowym Sełem, Hertfeldem, Kamienobrodem, Bełzem, a później Płuhowem i Wyhnanką. Na froncie bolszewickim walczyła wraz z armijną grupą generała Antina Krawsa pod Winnicą, Kałyniwką, Kordiwką, Jurjiwką, Mikulińcami, 31 sierpnia 1919 weszła do Kijowa.
Dowódcą Brygady był kpt. Franz Kondraćkyj, później mjr Andrij Dołud.

</doc>
<doc id="1507796" url="https://pl.wikipedia.org/wiki?curid=1507796" title="NGC 1333">
NGC 1333

NGC 1333 – mgławica refleksyjna znajdująca się w konstelacji Perseusza. Została odkryta 31 grudnia 1855 roku przez Eduarda Schönfelda. Znajduje się w odległości około 720 lat świetlnych od Ziemi w ramieniu Perseusza Drogi Mlecznej.
Mgławica ta jest jednym z najbliższych obszarów formowania się nowych gwiazd, obfitującym w młode gwiazdy. W początkowym etapie swojego życia młode gwiazdy są niewidoczne w świetle widzialnym, gdyż są przesłonięte przez pył; NGC 1333 jest dobrym tego przykładem. Jednak obiekty te można wykryć w świetle podczerwonym. W mgławicy tej zidentyfikowano również kilka obiektów Herbiga-Haro.

</doc>
<doc id="1507797" url="https://pl.wikipedia.org/wiki?curid=1507797" title="Niszczyciele typu Guépard">
Niszczyciele typu Guépard



</doc>
<doc id="1507798" url="https://pl.wikipedia.org/wiki?curid=1507798" title="Niszczyciele typu Guepard">
Niszczyciele typu Guepard



</doc>
<doc id="1507799" url="https://pl.wikipedia.org/wiki?curid=1507799" title="Toph">
Toph



</doc>
<doc id="1507800" url="https://pl.wikipedia.org/wiki?curid=1507800" title="Niszczyciele typu Vauquelin">
Niszczyciele typu Vauquelin



</doc>
<doc id="1507802" url="https://pl.wikipedia.org/wiki?curid=1507802" title="Niszczyciele typu Aigle">
Niszczyciele typu Aigle



</doc>
<doc id="1507803" url="https://pl.wikipedia.org/wiki?curid=1507803" title="Toph Bei Fong">
Toph Bei Fong

Toph Beifong – bohaterka amerykańskiego serialu animowanego . Głosu postaci w polskiej wersji językowej udzieliła Justyna Bojczuk, w oryginale można usłyszeć Jessie Flower.
W serialu Toph jest niewidomą mistrzynią magii ziemi z Królestwa Ziemi, rasą ludzi zdolnych kontrolować i manipulować ziemią. Pomimo swej ślepoty potrafi odkryć położenie obiektów ją otaczających wyczuwając ich wibracje za pomocą magii ziemi, lecz zdolność ta nie może zostać wykorzystana gdy obiekt nie dotyka ziemi. Dorastała w dobrobycie i wysoko postawionej rodzinie lecz pozostawiła wszystko gdy zgodziła się uczyć Aanga magii ziemi by pomóc mu wypełnić swoje obowiązki jako Awatara i towarzyszyć mu w zadaniu pokonania imperium Narodu Ognia by doprowadzić do pokoju w wojnie narodów.
Opis ogólny.
Wspaniała mistrzyni magii ziemi. Wychowywana była przez nadopiekuńczych rodziców, którzy trzymali ją w sekrecie przed światem. Toph jest rówieśniczką Aanga ponieważ tak jak on ma 12 lat.
Charakter.
Jako chłopczyca Toph wnosi zupełnie nową osobowość do grupy. Niepodobną do opiekuńczej Katary, spokojnego Aanga lub bezczelnego Sokki. Toph jest niezależna, sarkastyczna, bezpośrednia, brutalnie szczera i konfrontacyjna. Jest również najbardziej porywcza z grupy. Beztroską i spragnioną przygód osobowością przypomina Aanga. W swoim zachowaniu i ubiorze jest bardzo chłopięca, w przeciwieństwie do delikatnej dziewczynki za jaką uważali ją rodzice. Jednak w odróżnieniu od Aanga który unika walki, Toph gdy tylko to możliwe walczy i jest niezwykle dumna ze swych umiejętności maga ziemi.
Wygląd.
Toph jest brunetką. Wzrostem mocno przypomina Aanga. Jej oczy są wyblakłe. Jej skóra także jest dość blada. W 3 księdze zmienia swoją fryzurę. Wydaje się być bardzo ładna, choć ukrywa to swoim strojem i fryzurą.
Ubiór.
Toph ubiera się jak zwykły uczeń Magii Ziemi, czyli:
Magia Toph.
Magia Metalu Toph.
Magia metalu (ang. "Metalbending") to sztuka zaklinania nie tylko ziemi, ale także metalów. Dzięki wyczuwaniu wibracji Toph wyczuwa obiekty gdy się ruszają.
Widzenie polega na słyszeniu a także wyczuwaniu fal dźwiękowych wyemitowanych poprzez wibracje wywołane przez ruch.
Aang jest potwierdzeniem, że zwykły mag ziemi też może się nauczyć magii metalu; Aang czuł wibracje a także widział, więc mógłby się nauczyć magi metalu, tak samo jak inni magowie ziemi lecz tego nie zrobił. Magii Metalu, Toph nauczyła się sama, w odcinku "Guru" (Księga Druga - Ziemia).
Magia Piasku Toph.
Magia Piasku (ang. "Sandbending") To sztuka dzięki której Toph może poruszać, formować i nawet atakować (choć nie pokazane w serialu) piaskiem co pokazuje w odcinku 18 księgi 3 kiedy pokazuje Aangowi Ba Sing Se wyrzeźbione w piasku.

</doc>
<doc id="1507805" url="https://pl.wikipedia.org/wiki?curid=1507805" title="Kevin Jonas">
Kevin Jonas

Paul Kevin Jonas II (ur. 5 listopada 1987 w Teaneck) − amerykański aktor, wokalista, autor tekstów i piosenek, znany przede wszystkim z występów w zespole Jonas Brothers, który współtworzy wraz z braćmi Joe i Nickiem.
W 2009 roku ożenił się z Danielle Deleasa wraz z którą ma córki - Alena Rose Jonas (ur. 2014) i Valentina Angelina Jonas (ur. 2016).
W latach 2012–2013 występował wraz z żoną w reality show "Married to Jonas" emitowanym na antenie stacji telewizyjnej E!.

</doc>
<doc id="1507806" url="https://pl.wikipedia.org/wiki?curid=1507806" title="Carabus auronitens">
Carabus auronitens



</doc>
<doc id="1507807" url="https://pl.wikipedia.org/wiki?curid=1507807" title="11 Brygada Piechoty (UHA)">
11 Brygada Piechoty (UHA)

11 Brygada Piechoty – brygada piechoty Ukraińskiej Armii Halickiej.
Została utworzona w czerwcu 1919 z części grup bojowych „Krukienyczi” i „Hłyboka”, nosząc przydomek „Stryjska”, należała do III Korpusu UHA. Brała udział w ofensywie czortkowskiej, a po przejściu Zbrucza została skierowana do wschodniej grupy bojowej armii Ukraińskiej Republiki Ludowej. Brała udział, wraz z 3 Żelazną Dywizja gen. Ołeksandra Udowyczenki w walkach z bolszewicką grupą Jony Jakira.
Dowódcą Brygady był mjr Karl Schlosser, szefem sztabu kpt. B. Abl. W skład Brygady wchodziły 4 bataliony piechoty, pułk artylerii z 4 bateriami (dowódca kpt. O. Brandner) oraz oddziały pomocnicze. W sierpniu 1919 brygada liczyła 2400 oficerów i żołnierzy.

</doc>
<doc id="1507809" url="https://pl.wikipedia.org/wiki?curid=1507809" title="Jan Duch">
Jan Duch

Jan Duch (ur. 14 maja 1888 w Borszczowie, zm. ?) – major dyplomowany piechoty Wojska Polskiego.
Życiorys.
Urodził się 14 maja 1888 w Borszczowie jako syn Józefa.
W czasie I wojny światowej walczył w szeregach pułku piechoty Nr 18. Na stopień porucznika został mianowany ze starszeństwem z 1 sierpnia 1916 roku w korpusie oficerów rezerwy piechoty.
19 sierpnia 1920 roku został zatwierdzony z dniem 1 kwietnia 1920 roku w stopniu kapitana, w piechocie, w grupie oficerów byłej armii austro-węgierskiej. Pełnił wówczas służbę w 1 pułku strzelców podhalańskich. 1 czerwca 1921 roku pełnił służbę w Dowództwie Okręgu Generalnego „Poznań”, a jego oddziałem macierzystym był nadal 1 pułk strzelców podhalańskich. 14 listopada 1921 roku został przydzielony do Wyższej Szkoły Wojennej w Warszawie, w charakterze słuchacza Kursu Normalnego 1921–1923. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 380. lokatą w korpusie oficerów piechoty, a jego oddziałem macierzystym był 4 pułk strzelców podhalańskich. Z dniem 1 października 1923 roku, po ukończeniu kursu i otrzymaniu dyplomu naukowego oficera Sztabu Generalnego, przydzielony został do Oddziału V Sztabu Generalnego. W latach 1924–1926 pełnił służbę w Oddziale I SG, pozostając oficerem nadetatowym 69 pułku piechoty w Bydgoszczy. 1 grudnia 1924 roku został awansowany na majora ze starszeństwem z dniem 15 sierpnia 1924 roku i 111. lokatą w korpusie oficerów piechoty. Z dniem 2 września 1926 roku został przeniesiony do 38 pułku piechoty Strzelców Lwowskich w Przemyślu na stanowisko dowódcy II batalionu. W marcu 1927 roku minister spraw wojskowych przyznał mu na okres 5 lat tytuł wojskowego tłumacza z języka angielskiego. W kwietniu 1928 roku został przeniesiony do kadry oficerów piechoty z równoczesnym przeniesieniem służbowym do Powiatowej Komendy Uzupełnień Przemyśl w celu odbycia praktyki poborowej. W listopadzie tego roku ogłoszono jego przeniesienie do PKU Łuniniec na stanowisko komendanta. W marcu 1929 roku został zwolniony z zajmowanego stanowiska i oddany do dyspozycji dowódcy Okręgu Korpusu Nr IX. Z dniem 31 sierpnia 1929 roku został przeniesiony w stan spoczynku.
W 1934 roku pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I. Był wówczas „przewidziany do użycia w czasie wojny”.

</doc>
<doc id="1507811" url="https://pl.wikipedia.org/wiki?curid=1507811" title="Bitwa pod Liaoyang">
Bitwa pod Liaoyang

Bitwa pod Liaoyang (Laojan lub Liao-jang-czou) – bitwa stoczona w dniach 25 sierpnia–3 września 1904 w trakcie wojny rosyjsko-japońskiej.
Plany dowództwa japońskiego.
Naczelny dowódca, marszałek Iwao Ōyama, przewidywał zdecydowane natarcie z obejściem skrzydeł wojsk rosyjskich. Siły japońskie liczyły ok. 130 000 bagnetów i szabel w tym ok. 110 000 – 115 000 bagnetów, 508 dział, były zbyt małe do realizacji tego zamiaru.
Plany dowództwa rosyjskiego.
Naczelny dowódca rosyjskiej Armii Mandżurskiej gen. Aleksiej Kuropatkin zamierzał w rejonie Liaoyang stoczyć decydująca bitwę i zatrzymac natarcie przeciwnika. W tym celu przygotowano trzy rubieże obrony. Do 23 sierpnia wojska rosyjskie w sile ok. 152 000 żołnierzy w tym 128 000 bagnetów i 606 dział zajmowała pierwszą rubież obronną w odległości 30 km na południowy wschód od Liaoyang. Plan dowództwa rosyjskiego był pasywnie wyczekującym i oddawał inicjatywę bojową przeciwnikowi.
Przebieg bitwy.
W dniach 24–26 sierpnia natarcia wojsk japońskich były odparte. Generał Kuropatkin, mając zawyżone dane o siłach przeciwnika, zarządził odejście wojsk na rubież nr 2 (8 km na południe i południowy wschód od Liaoyang). 30 sierpnia 2. i 4. Armia oraz część 1. Armii japońskiej uporczywie, ale bez rezultatu atakowały pozycje rosyjskie. 31 sierpnia natarcie także zostało odparte. Obejście prawego skrzydła wojsk rosyjskich także się nie udało. Wojska japońskie poniosły duże straty. W nocy z 31 sierpnia na 1 września wojska japońskie przeszły do natarcia w celu obejścia lewego skrzydła wojsk rosyjskich. Dowództwo rosyjskie nie podjęło we właściwym czasie kontrprzedsięwzięć, a dodatkowo tej nocy Kuropatkin wycofał wojska prawego skrzydła na pozycję główną (nr 10 i rozpoczął złożone przegrupowanie sił na lewe skrzydło w celu przygotowania kontrnatarcia na obchodzące wojska rosyjskie oddziały japońskie. 1 września 1. Armia japońska opanowała cały szereg punktów położonych na wzniesieniach na lewym skrzydle wojsk rosyjskich, jednak rozwinąć natarcia nie mogła. Kontruderzenia armii rosyjskiej w dniu 2 września nie miały powodzenia ze względu na brak koordynacji. Lokalne niepowodzenia, meldunki niektórych dowódców nie odpowiadające realnej sytuacji na froncie walk, stały się przyczyną rozkazu Kuropatkina o wycofaniu wojsk rosyjskich w kierunku na Mukden. 3 września rosyjskie wojska rozpoczęły odwrót.
Straty rosyjskie wyniosły 16 000 żołnierzy, straty japońskie ok. 24 000. W rezultacie błędów dowództwa rosyjskiego, Japończycy osiągnęli sukces operacyjny.

</doc>
<doc id="1507812" url="https://pl.wikipedia.org/wiki?curid=1507812" title="Flux Transfer Event">
Flux Transfer Event

Flux Transfer Event – krótkotrwała rekoneksja magnetyczna pomiędzy polem magnetycznym Ziemi i Słońca. 
Mniej więcej co osiem minut ziemskie pole magnetyczne w pewnym obszarze od strony Słońca jest spychane przez pole magnetyczne Słońca, a niesiony wraz z nim strumień cząstek (wiatru słonecznego) tworząc cylinder o średnicy dochodzącej do średnicy Ziemi, przez który w pobliże Ziemi przedostają się cząsteczki wiatru słonecznego. Strumień ten jest następnie odchylany w stronę biegunów, zazwyczaj w stronę tego, na którym panuje zima. Sugeruje się, że mechanizm ten dostarcza energii do jonosfery ziemskiej. W miejscach „spychania” pola zachodzi zjawisko rekoneksji magnetycznej.
Zjawisko zostało odkryte w 2008 przez satelity THEMIS. Istnienie zjawiska zmiany kierunku i natężenia pola magnetycznego zostało odkryte już przez sondy ISEE w 1978 roku, ale nie przewidywano, że jest ono tak częste.

</doc>
<doc id="1507813" url="https://pl.wikipedia.org/wiki?curid=1507813" title="14 Brygada Piechoty (UHA)">
14 Brygada Piechoty (UHA)

14 Brygada Piechoty – oddział piechoty Ukraińskiej Armii Halickiej, nazywana "Stanisławowską".
Została utworzona wiosną 1919 z jednostek ewakuowanych z Pokucia zaatakowanego przez armię rumuńską, oraz poborowych z rejonu Stanisławowa. Weszła w skład III Korpusu UHA w miejsce 1 Brygady Górskiej UHA.
W czasie ofensywy czortkowskiej osłaniała lewe skrzydło UHA, broniąc linii Dniestru. Po przejściu Zbrucza brała udział w walkach z bolszewikami, zdobywając Żmerynkę i Winnicę, a potem w walce z Siłami Zbrojnymi Południa Rosji.
Dowódcą Brygady był mjr Wasyl Orobko.

</doc>
<doc id="1507814" url="https://pl.wikipedia.org/wiki?curid=1507814" title="Charlotte Buff">
Charlotte Buff

Charlotte Sophie Henriette Buff (ur. 11 stycznia 1753 w Wetzlar, zm. 16 stycznia 1828 w Hanowerze) była wzorcem dla postaci "Lotte" w utworze Johanna Wolfganga Goethego "Cierpienia młodego Wertera" (Die Leiden des jungen Werthers).
Była drugą z szesnaściorga rodzeństwa, jej rodzicami byli Heinrich Adam Buff (1711–1795), skarbnik i administrator w zakonie krzyżackim, i Magdalena Ernestina z domu Feyler (1731–1771). Charlotta zaręczyła się już, mając 15 lat, ale dopiero po 5 latach (w roku 1773) poślubiła starszego o 12 lat hanowerskiego sekretarza w służbie dyplomatycznej (niem. "Legationssekretär") Johanna Christiana Kestnera, który od roku 1767 w Wetzlar był sekretarzem przy Sądzie Kameralnym Rzeszy. Kestner później został brytyjsko-hanowerskim królewskim radcą dworu i zastępcą głównego archiwisty w Hanowerze. Kestnerowie zamieszkali w Hanowerze, mieli dwanaścioro dzieci.
Goethe poznał Charlottę w roku 1772 na prywatnej zabawie tanecznej na wsi niedaleko Wetzlar (obecnie znajduje się w tym miejscu izba pamięci: Goethehaus Volpertshausen). Był oczarowany jej wyglądem, jak i łatwością nawiązywania kontaktów. Charlotta po przedwczesnej śmierci matki od roku prowadziła dom swego ojca i opiekowała się dziewięciorgiem młodszego rodzeństwa. Goethe czuł się u nich w domu dobrze, zaprzyjaźnił się z jej narzeczonym Kestnerem, starszym od niego o 8 lat i zajmującym wyższe stanowisko w hierarchii urzędniczej. Targany sprzecznymi uczuciami, po trzech miesiącach znajomości, opuścił nagle Wetzlar i udał się do domu rodzinnego do Frankfurtu. Swe uczucia i przeżycia z "Lottą" przetworzył w powieść epistolarną, zwaną "Werther" wydaną w 1774.
Grób Charlotty Kestner znajduje się na cmentarzu Gartenfriedhof w Hanowerze. Pomnik zaprojektował powszechnie znany i sławny architekt miejski Georg Ludwig Friedrich Laves, mąż jej wnuczki.

</doc>
<doc id="1507815" url="https://pl.wikipedia.org/wiki?curid=1507815" title="FTE">
FTE



</doc>
<doc id="1507816" url="https://pl.wikipedia.org/wiki?curid=1507816" title="Gordas">
Gordas



</doc>
<doc id="1507818" url="https://pl.wikipedia.org/wiki?curid=1507818" title="Obóz NKWD na Majdanku">
Obóz NKWD na Majdanku

Obóz filtracyjny NKWD na lubelskim Majdanku – KL Lublin, zwany potocznie Majdankiem, został zajęty 23 lipca 1944 roku przez 2 Gwardyjską Armię Pancerną generała pułkownika Siemiona Bogdanowa oraz 28 Korpus Piechoty generała pułkownika Wasilija Czujkowa. W obozie, po ewakuacji, pozostało około 1000 więźniów, nad którymi opiekę roztoczył lubelski Polski Czerwony Krzyż. Na terenie Majdanka Sowieci natychmiast utworzyli obóz filtracyjny NKWD dla żołnierzy Armii Krajowej i Narodowych Sił Zbrojnych, wykorzystując w tym celu infrastrukturę nazistowską.
19 sierpnia 1944 sztab lubelskiego okręgu AK przekazywał do Rządu w Londynie: 
23 sierpnia 1944 w nocy 250 oficerów i podoficerów więzionych na Majdanku przewieziono na stację towarową Lublin Tatary, umieszczono w zadrutowanych wagonach i wywieziono na Wschód, m.in. do obozów w Riazaniu, Diagilewie, Griazowcu, Czerepowcu i Skopinie.

</doc>
<doc id="1507819" url="https://pl.wikipedia.org/wiki?curid=1507819" title="Głusk (gmina w województwie warszawskim)">
Głusk (gmina w województwie warszawskim)

Głusk (od 1952 "Leoncin") – dawna gmina wiejska istniejąca do 1952 roku w woj. warszawskim. Nazwa gminy pochodzi od wsi Głusk, lecz siedzibą władz gminy był Leoncin.
W okresie międzywojennym gmina Głusk należała do powiatu sochaczewskiego w woj. warszawskim. Po wojnie gmina zachowała przynależność administracyjną.
1 lipca 1952 roku:
W dniu powołania gmina Leoncin była podzielona na 23 gromad. Równocześnie ze znoszonej gminy Głusk wyłączono gromady Grochale, Grochale Nowe, Helenówek i Rybitwa i włączono je do gminy Kazuń w powiecie warszawskim.

</doc>
<doc id="1507820" url="https://pl.wikipedia.org/wiki?curid=1507820" title="Anila Karaj">
Anila Karaj

Anila Karaj, znana też jako Anila Bisha (ur. 5 maja 1968 w Tiranie) – albańska aktorka.
Kariera artystyczna.
W latach 1987–1991 studiowała na wydziale aktorskim Instytutu Sztuk w Tiranie. W latach 1991–2016 pracowała w Teatrze Narodowym (Teatri Kombetar) w Tiranie.
Na dużym ekranie zadebiutowała w roku 1985. Zagrała w siedmiu filmach fabularnych, w dwóch były to role główne.
Za rolę Iny w filmie "Bolero" otrzymała w 1997 r. nagrodę na Festiwalu Filmowym w Saint-Étienne. W 2020 był sygnatariuszem protestu artystów przeciwko zburzeniu Teatru Narodowego w Tiranie.
Jest żoną reżysera Besnika Bishy.

</doc>
<doc id="1507822" url="https://pl.wikipedia.org/wiki?curid=1507822" title="FC BATE Borysów">
FC BATE Borysów



</doc>
<doc id="1507823" url="https://pl.wikipedia.org/wiki?curid=1507823" title="Turkilingowie">
Turkilingowie



</doc>
<doc id="1507828" url="https://pl.wikipedia.org/wiki?curid=1507828" title="IHWH">
IHWH



</doc>
<doc id="1507830" url="https://pl.wikipedia.org/wiki?curid=1507830" title="IC 342">
IC 342

IC 342 (również PGC 13826 lub UGC 2847) – galaktyka spiralna znajdująca się w konstelacji Żyrafy w odległości około 8,9 miliona lat świetlnych. Została odkryta 19 sierpnia 1892 roku przez Williama Fredericka Denninga.
Galaktyka IC 342 znajduje się zaledwie 10,5° od płaszczyzny dysku Drogi Mlecznej. Takie położenie tej galaktyki sprawia, że jej światło jest silnie przesłonięte przez gwiazdy, gaz oraz obłoki pyłowe należące do naszej Galaktyki. Gdyby nie ten fakt, to z racji stosunkowo niewielkiej odległości galaktyka ta należałaby do najjaśniejszych galaktyk naszego nieba.
W IC 342 są widoczne liczne obszary H II, rozłożone wzdłuż słabych ramion spiralnych. Obszary te są potencjalnie dobrze widoczne z powodu względnie silniejszego pochłaniania światła niebieskiego przez zasłaniający galaktykę pył. Wskazuje to na to, że mogła ona doświadczyć niedawnego wybuchu aktywności tworzenia gwiazd.
IC 342 należy do grupy galaktyk Maffei. Znajduje się ona wystarczająco blisko, by wpływać grawitacyjnie na ewolucję galaktyk Grupy Lokalnej, w tym również Drogi Mlecznej.

</doc>
<doc id="1507836" url="https://pl.wikipedia.org/wiki?curid=1507836" title="Isla de Pinos">
Isla de Pinos



</doc>
<doc id="1507837" url="https://pl.wikipedia.org/wiki?curid=1507837" title="Muzeum Luksorskie">
Muzeum Luksorskie

Muzeum Luksorskie, Corniche el-Nil, Luksor - muzeum archeologiczne w Luksorze. 
Muzeum usytuowano przy promenadzie nad Nilem, w połowie drogi między świątyniami w Karnaku i Luksorze. W jego zbiorach znajduje się bogata kolekcja dzieł sztuki, pochodzących ze świątyń i nekropolii na terenie starożytnych Teb. M.in. przedmioty pochodzące z grobowca Tutenchamona, znajdującego się w Dolinie Królów – złocona głowa bogini Hathor, łoże pogrzebowe oraz barki, mające za zadanie ułatwić faraonowi przedostanie się na tamten świat. Można tam także oglądać reliefy pochodzące ze świątyni Echnatona w Karnaku, przedstawiające sceny z życia codziennego i znakomicie zachowane posągi z okresu Nowego Państwa. Warto zwrócić uwagę na statuę Thotmesa III, odnalezioną w Karnaku. 
Otwarte: codziennie 9-13, 16-21 (latem 17-22), ramadan 9-15

</doc>
<doc id="1507838" url="https://pl.wikipedia.org/wiki?curid=1507838" title="Młochów (gmina)">
Młochów (gmina)

Młochów (od 1952 "Nadarzyn") – dawna gmina wiejska istniejąca do 1952 roku w woj. warszawskim. Nazwa gminy pochodzi od wsi Młochów, jednak siedzibą władz gminy był Nadarzyn.
Za Królestwa Polskiego gmina Młochów należała do powiatu grodziskiego, a od 1867 powiatu błońskiego w guberni warszawskiej. do gminy przyłączono pozbawiony praw miejskich Nadarzyn.
1 kwietnia 1939 z gminy Młochów (z gromady Żółwin) wyłączono miejscowości Letnisko Młochówek, willa Zarybie i osada Borowina, włączając je do gminie Helenów w tymże powiecie, gdzie z miejscowości tych utworzono nową gromadę "Letnisko Młochówek" w graniacach gminy Helenów.
W okresie powojennym gmina Młochów należała do powiatu błońskiego w woj. warszawskim. Po wojnie gmina zachowała przynależność administracyjną. 12 marca 1948 roku zmieniono nazwę powiatu błońskiego na "grodziskomazowiecki". 1 lipca 1948 roku z części obszaru gminy Młochów (część gromady Żółwin) utworzono nową gminę Podkowa Leśna. 
1 lipca 1952 roku gmina Młochów została zniesiona:
Tak więc dniu powołania, następniczka gminy Młochów, gmina Nadarzyn, była podzielona na 11 gromad.

</doc>
<doc id="1507841" url="https://pl.wikipedia.org/wiki?curid=1507841" title="Strc prst skrz krk">
Strc prst skrz krk



</doc>
<doc id="1507842" url="https://pl.wikipedia.org/wiki?curid=1507842" title="Tadeusz Twarogowski">
Tadeusz Twarogowski

Tadeusz Twarogowski (ur. 12 stycznia 1917 w Świedziebni, zm. 1989) – polski pisarz i tłumacz literatury. Twórca literatury popularnonaukowej (fabularyzowane biografie ludzi nauki i kultury) oraz literatury fantastycznonaukowej. Jego książki tłumaczone były na języki obce (m.in. rosyjski).
Debiutował książką "Puchar Przechodni" (wspólnie z J. Niecieckim) w roku 1948.

</doc>
<doc id="1507843" url="https://pl.wikipedia.org/wiki?curid=1507843" title="Wągrodno (gmina)">
Wągrodno (gmina)

Wągrodno (od 1952 "Wola Wągrodzka") – dawna gmina wiejska istniejąca do 1952 roku w woj. warszawskim. Siedzibą gminy było Wągrodno.
Za Królestwa Polskiego gmina należała do powiatu górnokalwaryjskiego w guberni warszawskiej. W związku ze zniesieniem powiatu górnokalwaryjskiego w 1879 gminę przyłączono do powiatu grójeckiego w tejże guberni.
W okresie międzywojennym gmina Wągrodno należała do powiatu grójeckiego w woj. warszawskim. Po wojnie gmina zachowała przynależność administracyjną. 
1 lipca 1952 roku:
W dniu powołania gmina Wola Wągrodzka była podzielona na 23 gromady.

</doc>
<doc id="1507844" url="https://pl.wikipedia.org/wiki?curid=1507844" title="Bitwa nad rzeką Jalu">
Bitwa nad rzeką Jalu

 – pierwsza z większych bitew lądowych w wojnie rosyjsko-japońskiej, stoczona w dniach od 30 kwietnia do 1 maja 1904 roku niedaleko wsi Ŭiju i zakończona zwycięstwem wojsk japońskich otwierającym im drogę do Mandżurii. 
Przed bitwą nowy, rosyjski głównodowodzący, generał Kuropatkin, wydał rozkaz dowódcy Oddziału Wschodniego Armii Mandżurskiej, generałowi porucznikowi Michaiłowi Zasuliczowi, powstrzymywania sforsowania przez oddziały japońskie rzeki Yalu, ich wyjścia na prawy dolny jej brzeg i natarcia na północ, w kierunku gór. Rozkaz jednocześnie mówił o unikaniu decydującego starcia i w razie potrzeby wycofaniu się w kierunku Liaoyang, do głównych sił.
Oddział Wschodni, który powstał ze wzmocnionej grupy Wschodniej Awangardy generała majora Kasztalińskiego, miał w swoim składzie pięć wschodniosyberyjskich pułków piechoty: 9., 10., 11., 12., 22. Łącznie grupa liczyła 20 tys. żołnierzy - piechota 16,5 tys. i kawaleria 2500. Ponadto, miała ona na wyposażeniu 62 działa i 8 ciężkich karabinów maszynowych. Jej przeciwnikiem była dowodzona przez generała Tamemoto Kurokiego japońska 1. Armia składająca się z 2. i 12. dywizji piechoty oraz dywizji gwardyjskiej, łącznie liczącej około 35 tysięcy żołnierzy, z uzbrojeniem w 126 dział.
W dniu 1 maja oddziały japońskie, po wcześniejszym zajęciu wysp pośrodku rzeki, przeprawiły się przez Yalu Jiang powyżej pozycji wojsk rosyjskich, broniących się w oddzielnych grupach liczących do 5 tys. żołnierzy i zdołały obejść lewe skrzydło Oddziału Wschodniego.
W związku z przewagą Japończyków i powodzeniem ich oskrzydlającego manewru, słabym przygotowaniem rosyjskich pozycji obronnych i niewykorzystaniem dogodnego do obrony wysokiego prawego brzegu rzeki, dużego rozśrodkowania oddziałów w obronie (odcinka około 30 km broniło 10 tysięcy ludzi), nieobecności na miejscu generała Zasulicza dowodzącego z Liaoyang, Oddział Wschodni był zmuszony do wycofania się i odstąpienia na pobliskie wzgórza. Rosjanie stracili około 2200 żołnierzy, 21 dział i wszystkie karabiny maszynowe, przy stratach japońskich ponad 1000 żołnierzy. 
Sukces japońskiej 1. Armii umożliwił lądowanie 2. Armii na Półwyspie Liaotuńskim i rozwinięcie natarcia w głąb Mandżurii. Według opinii Japończyków, ich wiara we własne siły podwoiła się po tym zwycięstwie.

</doc>
<doc id="1507845" url="https://pl.wikipedia.org/wiki?curid=1507845" title="Puchar Świata w biegach narciarskich 2008/2009">
Puchar Świata w biegach narciarskich 2008/2009

Sezon 2008/2009 Pucharu Świata w biegach narciarskich rozpoczął się 22 listopada 2008 w szwedzkim Gällivare, a ostatnie zawody z tego cyklu zaplanowano na 22 marca 2009 we szwedzkim kurorcie Falun. W porównaniu do poprzedniego sezonu nie odbyły się zawody w Beitostølen, Canmore i Bormio, a zamiast nich zostały zorganizowane zawody w La Clusaz, Whistler (zawody przez igrzyskami olimpijskimi) i Valdidentro. Dodatkowo został także zorganizowany finał PŚ w Sztokholmie i Falun.
Puchar Świata był rozgrywany w 12 krajach i 17 miastach na dwóch kontynentach. W trzech miejscowościach odbyły się trzy konkursy. Pierwszy raz zdarzyło się to zaraz po Tour de Ski w kanadyjskim Whistler. Była to próba przedolimpijska. Dwa tygodnie później w rosyjskim Rybińsku rozegrane zostały trzy konkursy indywidualne. Ostatni raz trzy razy zawodniczki w jednym mieście wystartowały pod koniec sezonu w finałowych zawodach w Falun.
Obrończynią Kryształowej Kuli wśród kobiet była Finka Virpi Kuitunen, która wygrała poprzednie dwie edycje. Wśród mężczyzn Czech Lukáš Bauer. Obojgu nie udało się obronić trofeum.
Zwycięzcami pucharu świata zostali: wśród kobiet Justyna Kowalczyk, która została pierwsza Polką, zwyciężczynią PŚ. Wśród mężczyzn najlepszy okazał się Dario Cologna, który stał się pierwszym Szwajcarem, który wygrał tę imprezę.
Nowości w pucharze świata.
W tym sezonie wprowadzono do zawodów pucharu świata nowe zasady, które mają urozmaicić zawody. Głównie dotyczą one biegów długich tj. biegów na 30 kilometrów wśród kobiet i 50 kilometrów wśród mężczyzn. Po pierwsze zawodnicy, bądź zawodniczki mogą w czasie biegu zmieniać kilkakrotnie narty, a po drugie wprowadzono lotne premie na których można zdobyć odpowiednio 15 punktów za pierwsze miejsce, 10 za drugie i 5 za trzecie. Pierwszy raz te zmiany można było zaobserwować podczas zawodów w Trondheim 14 marca 2009 roku.

</doc>
<doc id="1507847" url="https://pl.wikipedia.org/wiki?curid=1507847" title="Sudeki">
Sudeki

Sudeki – komputerowa gra fabularna wydana w 2004 roku na konsolę Xbox przez firmę Microsoft Game Studios, a następnie przekonwertowana w 2005 na PC przy udziale ZOO Digital Publishing. Gracz steruje drużyną składającą się z czterech postaci, a ich celem jest uratowanie świata Sudeki przed złym bogiem Heigou.
Fabuła.
Bohaterowie.
Tal - żołnierz, jego ojciec Arlo, jest naczelnikiem straży w zamku. Tal nie ma matki, lecz nie podano przyczyn jej śmierci. Wiadomo jednak, że przed 14-ma laty stracił brata podczas najazdu Aklorian. Stał się wybrańcem Kariston the Wolf, walczy mieczem.
Ailish - czarodziejka, córka królowej Lusici, która włada całym Bright Empire. Często traktowana jak mała dziewczynka, stara się udowodnić, że tak nie jest. Jedyną jej dobrą przyjaciółką jest Remy, jej służąca. Podkochuje się w Talu, którego obserwuje z okna podczas treningu. Została wybranką Olivetess the Eagle, jej bronią jest różdżka.
Buki - wojowniczka, pochodząca z Shadani Mo. Gdy była mała, została osierocona - jej rodzice zmarli podczas wielkiej plagi, jednak szaman wioski zaopiekował się nią i wyszkolił na jedną z najlepszych wojowniczek. Tak samo jak wszyscy mieszkańcy Shadani Mo, odrzuca wszelką technologię i nowatorstwo, pozostając wierna tradycjom i kultowi Mo the great Cat, której jest wybranką. W trakcie swojej przygody powoli przywyka do nauki i technologii, dostrzegając w niej kolejny aspekt natury. W walce używa ostrzy przymocowanych do nadgarstków.
Elco - wynalazca, główny inżynier i naukowiec na dworze cesarzowej, który pochodzi z Transentii. Będąc młody stracił rękę, w której miejsce ma teraz mechaniczną protezę. Jest całkowicie przekonany, że to czego nie da się zbadać, nie istnieje, przez co odrzuca wszelką mistykę, religię i magię. W miarę swojej przygody przekonuje się, że nauka i religia idą w parze. Ma również żonę - Tilly. Jest wybrańcem Lebius the Dragon, a w walce używa broni energetycznej.
Streszczenie.
Akcja gry toczy się w fikcyjnym świecie Sudeki zamieszkanym przez ludzi i antropomorfy stworzonym przez dobrego boga Tetsu. Jego historia sięga tysiąca lat przed akcją gry, kiedy to zły bóg Heigou w zazdrości pokonuje swego brata, boga Tetsu i przejmuje władzę nad światem Sudeki. Na świecie zaczyna panować chaos, a między jej mieszkańcami wybuchają wojny. Gdy jednak zaczynają rozumieć, co się stało, czworo z nich, Kariston, Olivitess, Lebius i Mo jednoczą swe siły i pokonują Heigou i przywracają władzę Tetsu, który ustanowił ich od tego czasu swoimi ulubieńcami. W zemście zły bóg dzieli Sudeki na dwa równoległe światy, tworząc w drugim świecie cienie istot z pierwotnego, zabierając im tym samym część energii życiowej. Podział miał trwać 1000 lat, po których świat znów ma się zjednoczyć, a zły bóg powrócić, by walczyć o władzę.
Tal dostaje rozkaz, by oczyścić z wrogów drogę do New Brightwater, w którym przebywała księżniczka Ailish. Podczas walki z ogrem przychodzi mu z pomocą Tetsu, który obwieszcza, że Tal jest wybrańcem i ma ważne zadanie do spełnienia, oraz ustanawia Kariston jako jego strażnika. Po przybyciu do New Brightwater odnajduje księżniczkę i razem wracają do Ilumina Castle. Tam obserwują odsłonięcie pierwszej z czterech wież, które mają za zadanie wytwarzać magiczną tarczę ochraniającą ludność przed Akloriańczykami i potworami. Konstruktorem jej jest Elco - główny inżynier i naukowiec dworu, który do ukończenia całego urządzenia, potrzebuje jeszcze trzech kryształów.
Na audiencji z cesarzową Tal dowiaduje się, że jeden z kryształów, jakie potrzebuje, znajduje się w Shadani Mo, skąd pochodzi Buki. Ma ona żal do cesarzowej, że nie pomogła wiosce, gdy tego potrzebowała, więc początkowo protestuje przed zabraniem artefaktu. Gdy Tal, Buki i Elco wyruszają, Ailish idzie za nimi, chcąc zaimponować swojej matce. Później Ailish dołącza do pozostałej trójki bohaterów przed świątynią Mo. Bohaterowie docierają do Queen Ghara - królowej pająków, z którą walczy Buki. Po zwycięstwie zabierają kryształ, lecz wtedy pojawiają się zastępy Arkonitów. Uciekając przed nimi przebiegają przez Dragon Chamber, gdzie kryształ w niekontrolowany sposób otwiera magiczny portal, który wciąga ich do Shadow World.
Do powrotu potrzebują Navigation Stone, dzięki któremu można w kontrolowany sposób uaktywniać portale. Aby zdobyć kamień, pokonują Farex Lore, a następnie Buki wybiera się po Navigation Stone, znany także jako Stone of the World, jako jedyna z nich, która może tego dokonać. Tam Spotyka ją Testu i ofiaruję jej za opiekunkę Mo. Następnie bohaterowie wracają do Light Realm, trafiając ponownie do New Brightwater, skąd dostają się łodzią do zamku. Tam Arlo przychodzi do Tala aby go przeprosić, a Ailish obrywa od matki za to, że oddaliła się bez jej zgody i wiedzy. Następnym miejscem, gdzie odkryto odpowiednio duży kryształ to Transentia - rodzinne miasto Elco. Oficjalnie wybierają się tam tylko Elco i Tal, jednak Ailish chcąc udowodnić matce, że nie jest małą dziewczynką, prosi o pomoc Buki i razem wyruszają po kryształ.
Na miejscu okazuje się, że dziewczyny ubiegły już bohaterów i rozmawiają właśnie z nauczycielem Elco - profesorem Haytonem. Wyjaśnia on, że Krenn - wielki robot, odnalazł potrzebny kryształ, po czym się zbuntował, jednak wiadomo też, że odnalazł inny wielki kryształ, prawdopodobnie w równoległym świecie. Drużyna schodzi do podziemi aby pokonać Krenna i zdobyć kryształ. Po wielu perypetiach dokonuje tego Elco. Odnaleziony kryształ przed oddaniem go cesarzowej posłużył jeszcze do uruchomienia dotąd nieaktywnego portalu, przenosząc bohaterów bezpośrednio do Shadow Realms. Profesor Hayton umiera z rąk Talosa, który zabiera kryształ chcąc go dostarczyć cesarzowej Lusici żeby sprowadzić Heigou.
Bohaterowie trafiają do Crystal Reef, miasta będącego odbiciem New Brightwater. W tym świecie nie ma światła, niebo spowite jest gęstymi chmurami, domy są zniszczone, zaś na ulicach spotkać można spotkać zjawy. Trafili oni właśnie do Królestwa Aklorii, skąd pochodzą nękające ich zastępy wrogów. Podczas szukania kryształu, dowiadują się, że w jaskini mieszka Nassaria - potwór nękający tutejszych mieszkańców. W grocie Tal i Elco zostają zahipnotyzowani śpiewem syren i wpadają w pułapkę. Chcąc ich uwolnić, Ailish i Buki pokonują Nassarię. Zaraz po tym nieznani sprawcy atakują ich i porywają. W międzyczasie gracz dowiaduje się o interesach cesarzowej Lusici i Talosa, która chce jak najszybszej konstrukcji wież. Tal po przebudzeniu się, spotyka ponownie Tetsu. Ten mówi mu, że dziewczyny zostały porwane i udziela mu wskazówek jak je odnaleźć. Po tym razem z Elco wyruszają do Cyantine Citadel, gdzie zostają schwytani podczas próby odbicia więźniów. Zaczynają walczyć między sobą co przerywa Caprine - królowa Aklorii. Tłumaczy im pochodzenie świata Sudeki, o bliskim połączeniu światów które są swoimi odbiciami.
Caprine opowiada o problemie uciekającego światła. Jeszcze jakiś czas temu Akloria tętniła życiem, lecz potem światło znikło, zaś samo królestwo stoczyło się, świat stał się brzydki i szary. Przy okazji Akloria, podobnie jak Haskilia zaczęła być nękana przez potwory zrodzone z Light Spawnów, co podważyło teorię o współpracy potworów z żołnierzami Aklorii. Ci ostatni zresztą zbuntowali się przeciw Caprine i zaczęli szukać powodów, dla których światło opuściło ich świat, zaś wszystko wskazywało na to, że znaleźli je właśnie w Haskilii. Tymczasem Caprine mówi o Vessel of the True Side, którą przetrzymuje jeden z ostatnich wiernych jej żołnierzy w Aklorian Stronhold. Artefakt pozwala na zobaczenie odległych i ukrytych miejsc, dzięki czemu bohaterowie mogliby ostatecznie odkryć, co jest powodem ciemności w świecie Aklorii.
Na miejscu okazuje się, że Aklorianie atakowali Haskilię na rozkaz swojego dowódcy - Gerena. Ten dowiedział się, że wieże, które skonstruował Elco nie wytwarzają energii, ale kradną ją z tego wymiaru. Geren stworzył także potwora, którego chciał nasłać na Haskilię, jednak ten został pokonany przez Tala. Następnie Geren poddaje się, bohaterowie wracają zabierając ze sobą artefakt, po który przybyli. Gracz dowiaduje się, że Talos jest bratem Kazela, który zabił swój własny cień 14 lat temu w Haskilii, a był to brat Tala.
Gdy Tal i reszta wracają, okazuje się, że ich przyjaciel okazuje się złodziejem. Nie dowierzając temu, sprawdzają to w Vessel of the True Side. Okazuje się, że Elco skończył właśnie ostatnią wieżę, tym samym okazując się zdrajcą. W Haskilii jednak Elco orientuje się, czego tak naprawdę pragnie Lusica i Talos. Chcą użyć magii wież do sprowadzenia Heigou do ciała Talosa, który ma zapewnić cesarzowej życie wieczne. Elco przerażony tym wszystkim, uszkadza aparaturę i ucieka razem ze swoją żoną Tilly do New Brightwater. Tam ją zostawia, a sam udaje się przeprosić przyjaciół. Gdy przybywa na miejsce i okazuje skruchę, przyjaciele wybaczają mu. Caprine zaś powiadamia ich, że najwyższy czas, aby to wszystko zakończyć. Przenoszą się do The Void, gdzie łączą się z własnymi cieniami. Wtedy na arenie pojawia się Heigou w ciele Talosa. Do walki z nim staje Tal. Gdy wreszcie Heigou zaczyna przegrywać, ostateczny cios zadają mu połączone siły wszystkich czterech bóstw. Heigou zostaje ostatecznie pokonany, a świat łączy się w jedną całość.
Rozgrywka.
Gracz kontroluje drużynę składającą się maksymalnie z czterech postaci, jednak steruje tylko jedną z nich. Postać porusza się po zamkniętych lokacjach które są ze sobą połączone. Istnieje możliwość przełączenia się pomiędzy bohaterami a także zmiana trybu kamery z perspektywy trzecioosobowej na pierwszoosobową.
Odbiór gry.
"Sudeki" otrzymało zróżnicowane recenzje sięgające od oceny 2/5 serwisu G4 aż do maksymalnej noty od Maxim Online. Bethany Massimilla z serwisu GameSpot stwierdziła, że „ten tytuł wygląda ładnie, ale nieporęczny system walki niszczy radość z grania, a niektóre wypowiedzi bohaterów nie pozwalają zatracić się w świecie gry”. Hilary Goldstein z IGN określiła "Sudeki" jako najbardziej kolorową grę na Xboxa.

</doc>
<doc id="1507848" url="https://pl.wikipedia.org/wiki?curid=1507848" title="Gullmarsplan">
Gullmarsplan

Gullmarsplan – powierzchniowe stacje sztokholmskiego metra i szybkiego tramwaju Tvärbanan, leżą w Sztokholmie, w Söderort, w dzielnicy Enskede-Årsta-Vantör, w części Johanneshov. Na stacji rozdzielają się linie zielonej linii metra (T19, T17 i T18), leży między Skanstull a Globen i Skärmarbrink oraz stacjami tramwaju Mårtensdal i Globen. Dziennie korzysta z nich około 44 400 osób (35 800 z metra i 8 600 z Tvärbany). 
Stacje znajdują się między Skanstullsbron i Gullmarsplanem. Posiadają jedno wspólne wyjście przy Lindetorpsvägen. 
Stację metra otworzono 3 września 1946, obecną nazwę przyjęła w 1958. Stacja Tvärbanan została otwarta w 8 stycznia 2000. Stacja metra posiada dwa perony z 4 krawędziami a druga stacja jeden peron.
Na stacji metra znajduje się 5 torów, przy czym na jednym pociągi się nie zatrzymują. Perony obsługują następujące kierunki
Otoczenie.
W najbliższym otoczeniu stacji znajdują się:

</doc>
<doc id="1507850" url="https://pl.wikipedia.org/wiki?curid=1507850" title="Góra (gmina w powiecie warszawskim)">
Góra (gmina w powiecie warszawskim)

Góra (od 1952 "Janówek") – dawna gmina wiejska istniejąca do 1952 roku w woj. warszawskim. Przed wojną siedzibą władz gminy była Góra, a po wojnie Janówek I.
W okresie międzywojennym gmina Góra należała do powiatu warszawskiego w woj. warszawskim. 37 X 1937 w gminie Góra utworzono gromadę Suchocin.
Podczas II wojny światowej prawie w całości włączona do III Rzeszy, oprócz gromad Olszewnica Nowa i Olszewnica Stara, które pozostały w Generalnym Gubernatorstwie i zostały włączone do gminy Jabłonna.
Po wojnie gmina zachowała przynależność administracyjną sprzed wojny. 1 lipca 1952 gmina została zniesiona przez przemianowanie jednostki na "gminę Janówek"; równocześnie ze znoszonej gminy Góra wyłączono gromady Derlacz, Kałuszyn Skrzeszew i Topolina, które weszły w skład nowej gminy Skrzeszew; ponadto część obszarów znoszonej gminy przyłączono do Nowego Dworu Mazowieckiego.
W dniu powołania gmina Janówek była podzielona na 13 gromad.
Uwaga: do 1939 w ówczesnym woj. warszawskim istniały 2 gminy o nazwie Góra – drugą była gmina Góra w powiecie rawskim.

</doc>
<doc id="1507852" url="https://pl.wikipedia.org/wiki?curid=1507852" title="Abukuma">
Abukuma



</doc>
<doc id="1507854" url="https://pl.wikipedia.org/wiki?curid=1507854" title="Eoin Jess">
Eoin Jess

Eoin Jess (ur. 13 grudnia 1970 w Portsoy) - piłkarz szkocki grający na pozycji napastnika.
Kariera klubowa.
Karierę piłkarską Jess rozpoczął w Rangers F.C., jednak nie zdołał zadebiutować w barwach tego klubu w szkockiej Premier League i w 1987 roku odszedł do Aberdeen F.C. W sezonie 1988/1989 zaliczył swój debiut w lidze, ale miał mały udział w wywalczeniu wicemistrzostwa Szkocji. W latach 1990, 1991, 1993 i 1994 także zostawał wicemistrzem kraju. W 1990 roku zdobył też Puchar Ligi Szkockiej. W Aberdeen grał do lutego 1996 roku.
Za czasów gry w Aberdeen Jess był bliski przejścia do włoskiej Parmy, ale ostatecznie w lutym 1996 roku został zawodnikiem angielskiego Coventry City, do którego przeszedł za 1,75 miliona funtów. W Premiership zadebiutował 24 lutego w zremisowanym 0:0 domowym spotkaniu z Middlesbrough F.C. Pobyt w Coventry był dla Eoina nieudany. Przez półtora roku Szkot strzelił tylko jedną bramkę w lidze i zaliczył jedno samobójcze trafienie w meczu z Manchesterem United.
3 lipca 1997 Jess wrócił do Aberdeen, które zapłaciło za niego 700 tysięcy funtów. Tam odzyskał swoją skuteczność jednak nie osiągnął z Aberdeen większych sukcesów poza występami w finałach Pucharu Szkocji i Pucharu Ligi Szkockiej. 29 grudnia 2000 Jess został wypożyczony do Bradford City, a 1 stycznia 2001 w debiucie przeciwko Leicester City (2:1) zdobył gola. W całym sezonie strzelił 3 gole, jednak Bradford spadło do Division One. Latem został wykupiony przez "The Bantams" i przez rok grał w barwach tego klubu na zapleczu Premiership zdobywając 14 bramek.
9 sierpnia 2002 roku Jess przeszedł do innego klubu z Division One, Nottingham Forest. 14 sierpnia zdobył bramkę w debiucie przeciwko Preston North End (2:2). Przez 3 lata był podstawowym zawodnikiem Forest, ale strzelił dla tego klubu tylko 7 bramek. W 2005 roku odszedł do Northampton Town. W 2006 roku wywalczył awans z League Two do League One, a w 2007 roku zakończył piłkarską karierę.
Kariera reprezentacyjna.
W reprezentacji Szkocji Jess zadebiutował 18 listopada 1992 roku w zremisowanym 0:0 meczu eliminacji do Mistrzostw Świata w USA z Włochami. W 1996 roku został powołany przez selekcjonera Craiga Browna na Euro 96. Tam wystąpił jedynie w przegranym 0:2 spotkaniu z Anglią. Ostatni mecz w kadrze narodowej rozegrał w czerwcu 1999 przeciwko Czechom (2:3). Łącznie wystąpił w niej 18 razy i strzelił 2 bramki.

</doc>
<doc id="1507856" url="https://pl.wikipedia.org/wiki?curid=1507856" title="Pomiechowo (gmina)">
Pomiechowo (gmina)

Pomiechowo (od 1952 "Pomiechówek") – dawna gmina wiejska istniejąca do 1952 roku w woj. warszawskim. Nazwa gminy pochodzi od wsi Pomiechowo, lecz siedzibą władz gminy był Pomiechówek.
Historia zbiorowej gminy Wiązowna sięga czasów Królestwa Polskiego, gdzie od 1867 roku należała do powiatu płońskiego w guberni warszawskiej.
W związku z reorganizacją administracyjną terenów Królestwa Polskiego pod okupacją niemiecką podczas I wojny światowej, gminę Pomiechowo i miasto Zakroczym z powiatu płońskiego (a także gminy Wiązowna i Otwock z powiatu mińskiego) włączono 16 marca 1916 do powiatu warszawskiego. Po odzyskaniu przez Polskę niepodległości gminy Wiązowna, Karczew i Pomiechowo oraz miasta Otwock i Zakroczym w dalszym ciągu przynależały do powiatu warszawskiego w woj. warszawskim, i z nim były spisywane, mimo że zmiana powiatowa tych jednostek nie została nigdy sformalizowana przez odrodzone państwo polskie. Doszło do tego dopiero 14 lipca 1924, kiedy to ich przynależność do powiatu warszawskiego została uregulowana.
37 X 1937 w gminie Pomiechowo utworzono gromadę Bronisławka.
Podczas II wojny światowej w całości włączona do III Rzeszy.
Po wojnie powrócono do składu i przynależności administracyjnej sprzed wojny. 1 lipca 1952 roku gmina została zniesiona przez przemianowanie jednostki na "gminę Pomiechówek"; równocześnie ze znoszonej gminy Pomiechowo wyłączono 8 gromad, z których utworzono nową gminę Modlin. Ponadto tereny byłej stoczni modlińskiej znajdującej się na terenie gminy Pomiechowo przyłączono do Nowego Dworu Mazowieckiego.
W dniu powołania gmina Pomiechówek była podzielona na 13 gromad.

</doc>
<doc id="1507858" url="https://pl.wikipedia.org/wiki?curid=1507858" title="I Korpus Ukraińskiej Armii Halickiej">
I Korpus Ukraińskiej Armii Halickiej

I Korpus Ukraińskiej Armii Halickiej – korpus Ukraińskiej Armii Halickiej, utworzony w połowie lutego 1919 z oddziałów odcinka „Piłnicz” ("Północ", grupy bojowe Sokal, Uhnów-Bełz, Rawa Ruska, Jaworiw, Janiw).
Organizacja.
Jego komenda znajdowała się w Kamionce Strumiłowej, dowódcą Korpusu był płk Wiktor Kurmanowycz, a potem płk Osyp Mykytka. Szefem sztabu był mjr Wurmbrandt, później mjr I. Kunisz.
W skład Korpusu wchodziły:
Działania.
Do kwietnia 1919 wojska korpusu operowały na linii frontu Krakowiec – Niemirów – Rawa Ruska – Bełz – Sokal.

</doc>
<doc id="1507861" url="https://pl.wikipedia.org/wiki?curid=1507861" title="Aleksander Bierełowicz">
Aleksander Bierełowicz

Aleksander Bierełowicz, ukr. Олександр Берелович, niem. Alexander Berelowitsch (ur. 2 lipca 1967) – ukraiński szachista, reprezentant Niemiec od 2008, arcymistrz od 1997 roku.
Kariera szachowa.
W turniejach klasyfikowanych przez Międzynarodową Federacją Szachową zaczął uczestniczyć po rozpadzie Związku Radzieckiego, na liście rankingowej FIDE debiutując 1 lipca 1992 (z wynikiem 2285 pkt). W ciągu roku zanotował rzadko spotykany przyrost, osiągając 2510 pkt na liście w dniu 1 lipca 1993. W tym okresie m.in. podzielił III m. w Smoleńsku (1992). Największy sukces w karierze odniósł w 2001 r. w Ordżonikidze, gdzie zdobył tytuł indywidualnego mistrza Ukrainy.
Do jego sukcesów w turniejach międzynarodowych należą m.in.:
Najwyższy ranking w dotychczasowej karierze osiągnął 1 stycznia 2008 r., z wynikiem 2606 punktów dzielił wówczas 12-13. miejsce (wspólnie z Jurijem Kuzubowem) wśród ukraińskich szachistów.

</doc>
<doc id="1507863" url="https://pl.wikipedia.org/wiki?curid=1507863" title="Ograszka (przystanek kolejowy)">
Ograszka (przystanek kolejowy)

Ograszka – przystanek kolejowy w Makowiskach, w województwie kujawsko-pomorskim, w Polsce. Znajduje się tu 1 peron.
W roku 2017 przystanek obsługiwał 0–9 pasażerów na dobę.

</doc>
<doc id="1507864" url="https://pl.wikipedia.org/wiki?curid=1507864" title="Wręczyca (stacja kolejowa)">
Wręczyca (stacja kolejowa)

Wręczyca – stacja kolejowa we wsi Borowe, w gminie Wręczyca Wielka, w województwie śląskim na linii kolejowej nr 131, czyli Magistrali Węglowej. W latach 2009–2012 ruch pasażerski był zawieszony. W grudniu 2012 wznowiono kursowanie pociągów pasażerskich obsługiwanych przez Koleje Śląskie do Katowic i Kłobucka. 1 czerwca 2013 ruch pasażerski ponownie został zawieszony.

</doc>
<doc id="1507865" url="https://pl.wikipedia.org/wiki?curid=1507865" title="Otok (ubranie)">
Otok (ubranie)

Otok – dolna, zewnętrzna, część czapki, z baraniego futra, czarnej, lakierowanej skóry, sukna, aksamitu lub bawełnianej taśmy.
Otoki Wojska Polskiego II RP.
Od 1919 roku na otokach polskich czapek wojskowych (czapek garnizonowych lub rogatywek) umieszczane są oznaki stopni, a u marynarzy, na dodatkowo zakładanych wstążkach – nazwy okrętów lub nazwa "Marynarka Wojenna". Kolory otoków na polskich czapkach wojskowych odpowiadają barwom broni i służb.
24 marca 1927 roku Minister Spraw Wojskowych wprowadził w pułkach strzelców konnych barwne otoki na czapkach oficerów i szeregowych:
Otoki jednostek kawalerii Wojska Polskiego II RP
Otoki w ludowym Wojsku Polskim.
W okresie powojennym w ubiorze garnizonowym tradycyjne podstawowe barwy pułków i szwadronów kawalerii noszono na otokach czapek.
Przepisy ubiorcze z roku 1952 wprowadzały dla żołnierzy ludowego Wojska Polskiego czapki garnizonowe koloru khaki (z wyjątkiem Marynarki Wojennej) z kolorowymi otokami i wypustkami:
Marynarka Wojenna i od roku 1958 Wojska Lotnicze nosiły otoki koloru czarnego.
W latach 1961-1990 żołnierze ludowego Wojska Polskiego nosili czapki garnizonowe w kolorze khaki. Daszki i paski przy tych czapkach były koloru brązowego. Otoki na czapkach garnizonowych występowały w kolorze oliwkowym, z tym, że:
Marynarze i żołnierze sił powietrznych nosili otoki czarne, żołnierze Kompanii Reprezentacyjnej WP i Orkiestry Reprezentacyjnej WP w 1982 roku uzyskali prawo noszenia czapek rogatywek z otokiem granatowym (wcześniej KRWP nosiła czapki ogólnowojskowe), a milicjanci mieli, tak jak dzisiejsi policjanci, otoki niebieskie. Funkcjonariusze PRL-owskiej Straży Przemysłowej nosili mundury, których czapki miały otok beżowozielony (jak u żołnierzy wojsk lądowych).
W Siłach Zbrojnych RP.
granatowym – generałowie, w jednostkach zmechanizowanych, zabezpieczenia materiałowego, Pułku Reprezentacyjnym Wojska Polskiego, żołnierze korpusu osobowego sprawiedliwości i obsługi prawnej. (Kolor ten nawiązuje do barwy granatowego munduru piechoty od XVIII wieku)
pomarańczowym – w jednostkach pancernych, rozpoznawczych, 10 Warszawskim Pułku Samochodowym. (Kolor ten nawiązuje do barwy korpusów tych wojsk obowiązujących do roku 1951)
ciemnozielonym– w jednostkach rakietowych i artylerii, obrony przeciwlotniczej. (Kolor ten nawiązuje do barwy mundurów artylerii od XVII wieku i otoków artylerzystów do roku 1951)
czarnym – w jednostkach inżynieryjnych, chemicznych, zabezpieczenia technicznego, służby kartograficznej i topogeodezyjnej, a także słuchaczy Wojskowej Akademii Technicznej. (Kolor ten nawiązuje do barw wyłogów i wypustek na mundurach wojsk inżynieryjnych od XVIII wieku)
chabrowym – w jednostkach łączności i informatyki, rozpoznania i walki radioelektronicznej, dowodzenia, radiotechnicznych. (Kolor ten nawiązuje do barw wypustek na mundurach noszonych przez żołnierzy łączności po roku 1919)
wiśniowym – w jednostkach medycznych oraz wszyscy oficerowie korpusu osobowego medycznego, słuchacze Wojskowej Akademii Medycznej. (Kolor ten nawiązuje do barwy otoków służby medycznej do roku 1951)
fioletowym – żołnierze korpusu osobowego duszpasterstwa. (Kolor ten nawiązuje do barwy wypustek służby duszpasterskiej do roku 1951)
żółtym – żołnierze 1 Warszawskiej Brygady Pancernej im. Tadeusza Kościuszki.
czarnym w Marynarce Wojennej i Siłach Powietrznych
czarnym ze złotym napisem „MARYNARKA WOJENNA” lub z napisem wskazującym nazwę okrętu, np. „ORP SĘP” (na czapce marynarza).
amarantowym – żołnierze Szwadronu Kawalerii Wojska Polskiego (wszedł w skład Pułku Reprezentacyjnego Wojska Polskiego), żołnierze noszą otoki w kolorze amarantowym podczas pokazów i uroczystości w formie rekonstrukcji, inscenizacji.
szkarłatnym – żołnierze Żandarmerii Wojskowej (kolor otoku nawiązywał do barwy otoków żandarmerii II RP) od 6 lutego 2009 roku dla żołnierzy Żandarmerii Wojskowej podstawowym przedmiotem umundurowania stanowiącym zestaw ubioru galowego jest beret w kolorze szkarłatnym; od tego czasu czapki rogatywki z otokiem koloru szkarłatnego przestały być użytkowane przez żołnierzy ŻW.
Inne służby.
zielony – Straż Graniczna.
ciemnozielony – Służba Celna, Inspekcja Transportu Drogowego.
granatowy – Biuro Ochrony Rządu, Urząd Ochrony Państwa, Agencja Bezpieczeństwa Wewnętrznego, Służba Więzienna, Straż Ochrony Kolei (do 2014), Służba Wywiadu Wojskowego, Służba Kontrwywiadu Wojskowego, Agencja Wywiadu (ciemnogranatowy)
czarny – Straż Marszałkowska (od 2018 czerwone), Straż Graniczna (do munduru lotniczego i marynarskiego).
niebieski – Policja, Państwowa Straż Pożarna, Straż Przemysłowa.
amarantowy – Straż Ochrony Kolei (od 2014)
Na otoku czapki garnizonowej lub rogatywki, z przodu pośrodku, w polskich formacjach zmilitaryzowanych (oprócz marynarki) zazwyczaj umieszcza się oznaczenie stopnia wojskowego (policyjnego).
Otoki na czapkach funkcjonariuszy Straży Miejskiej wielu miast w Polsce nie mają jednolitego koloru, tylko wzór złoto-granatowej szachownicy.

</doc>
<doc id="1507866" url="https://pl.wikipedia.org/wiki?curid=1507866" title="II Korpus Ukraińskiej Armii Halickiej">
II Korpus Ukraińskiej Armii Halickiej

II Korpus Ukraińskiej Armii Halickiej – korpus Ukraińskiej Armii Halickiej, utworzony na przełomie stycznia i lutego 1919 z grup bojowych „Schid”, „Stare Seło” i „Nawarija”. Początkowo nazywany Korpusem Oblężniczym, ponieważ jego wojska oblegały Lwów.
Organizacja.
Komenda korpusu znajdowała się w Bóbrce, dowódcą był płk Myron Tarnawskyj, potem płk Arnold Wolf. Szefem sztabu był ppłk Lajosz Papp de Janoszy, płk Alfred Schamanek, później kpt Ferdynand Loner. Korpus został zorganizowany na bazie grup bojowych „Wschód”, „Stare Sioło” i „Nawarija”.
W skład Korpusu wchodziły:
Działania.
Podczas oblężenia Lwowa zajmował linie od Hrybowycz po Stawczany. Do kwietnia 1919 Korpus działał na linii frontu Grzybowce - Nawaria. Korpus brał udział w czerwcowej ofensywie, oraz w ofensywie na Kijów w lipcu i sierpniu 1919.

</doc>
<doc id="1507869" url="https://pl.wikipedia.org/wiki?curid=1507869" title="Almirante Brown">
Almirante Brown



</doc>
<doc id="1507871" url="https://pl.wikipedia.org/wiki?curid=1507871" title="Wilajet balkański">
Wilajet balkański

Wilajet balkański (turkm. "Balkan welaýaty", turkm. cyr. Балкан велаяты, ros. Балканский велаят) – jeden z pięciu wilajetów Turkmenistanu, położony w zachodniej części kraju, z siedzibą w Balkanabacie. Według spisu z 2005 roku liczba ludności wynosi 553 500 osób. Największy powierzchniowo, ale najmniej ludny wilajet Turkmenistanu.
Ośrodek wydobycia ropy naftowej, gazu ziemnego, węgla kamiennego i brunatnego oraz kamienia budowlanego. Uprawy winogron, oliwek, fig, orzechów, granatów i morwy; hodowla owiec – głównie rasy karakuł.
Na terenie wilajetu funkcjonują dwa rezerwaty przyrody: Hazar oraz Sünt Hasardag. Pierwszy ma charakter ornitologiczny i został utworzony w celu ochrony ptaków lęgowych i gniazdujących.
Geografia i geologia.
Wilajet balkański na północy graniczy z kazachskim obwodem mangystauskim oraz częściowo z uzbecką Karakałpacją, od wschodu styka się z wilajetami achalskim i daszoguskim, od południa z irańskimi ostanami Golestan i Chorasan Północny a od zachodu ogranicza go Morze Kaspijskie.
Leży na wschodnim wybrzeżu Morza Kaspijskiego, większość powierzchni wilajetu zajmuje pustynia Kara-kum. Największą rzeką w regionie jest Atrek. Na teren regionu zachodzi zachodnia część pasma Kopet-dag, stanowiąc część granicy z Iranem.
Tereny zajmowane przez wilajet mają warte odnotowania złoża mineralne. Znajdują się tutaj złoża witerytu, barytu, ołowiu, cynku, miedzi oraz rtęci. Do innych bogactw naturalnych należą głównie ropa naftowa oraz gaz ziemny, także węgiel kamienny i brunatny, kamień budowlany.
Zastosowanie medyczne znajdują wody lecznicze oraz borowiny.
Klimat.
Klimat jest wybitnie kontynentalny, latem średnia temperatura wynosi 30 °C, w zimę spada do -3 °C. Częste burze piaskowe i silne wiatry, które zajmują do 60 dni w roku i wieją średnio z prędkością 54 kilometrów na godzinę.
Podział administracyjny.
Wilajet balkański dzieli się na 6 miast oraz 6 etrapów.

</doc>
<doc id="1507872" url="https://pl.wikipedia.org/wiki?curid=1507872" title="Jacknife Lee">
Jacknife Lee

Garret Noel "Jacknife" Lee, znany również jako Jack Planck – irlandzki producent muzyczny i twórca remiksów. Zdobywca nagrody Nagrody Grammy. Współpracował z wieloma znanymi artystami, tj. U2, R.E.M., Snow Patrol, Bloc Party, The Hives, Weezer, Vega4 oraz Editors.

</doc>
<doc id="1507873" url="https://pl.wikipedia.org/wiki?curid=1507873" title="Ulica Ludna w Warszawie">
Ulica Ludna w Warszawie

Ulica Ludna – jedna z ulic warszawskiego Powiśla, biegnąca od ul. Wioślarskiej do zbiegu ulic ul. Kruczkowskiego, Rozbrat i Książęcej.
Historia.
Ulica Ludna pojawiła się na planach po raz pierwszy w roku 1732; była już wtedy częściowo uregulowana i otoczona ogrodami. Na parceli u zbiegu z ul. Solec po roku 1740 miał swój ogród architekt Joachim Daniel Jauch, twórca takich obiektów jak np. Koszar Gwardii Konnej Koronnej przy ul. Chłodnej.
Późniejszy właściciel tej posesji, Kazimierz Poniatowski, od roku 1771 tworzył tu zespół pałacowo-ogrodowy według projektu Szymona Bogumiła Zuga, po części barokowy po części – romantyczny, jako pierwszy w Warszawie tzw. Park na Książecem. Pawilony w ogrodzie otrzymały formy ruin młyna czy podniszczonego kościółka, który w istocie mieścił teatr. 
W roku 1873 posiadłość nabył Aleksander Sapieha, który mieszkał tu do końca XIX wieku.
Parcela Poniatowskiego graniczyła od zachodu z tzw. "Ekonomią Saską", czyli zapleczem gospodarczym dworu z ogrodami warzywnymi i zarybionymi basenami. Przy samej Ludnej u zbiegu z ul. Czerniakowską znajdowały się dziedzińce otoczone budynkami gospodarczymi; między innymi browarem, spichlerzem i młynem. Owe budynki strawił pożar w roku 1768; nowe wystawiono według projektu Szymona Bogumiła Zuga w roku 1770.
Po roku 1815 rząd Królestwa Polskiego na części tej nieruchomości uruchomił "Fabrykę Kobierców i Dywanów", z farbiarni w budynku dawnego browaru.
Po przeciwnej stronie ulicy, u zbiegu z ul. Solec znajdowała się posesja sięgająca aż do ul. Okrąg; w roku 1784 znajdowały się tu spichlerze należące do Izabeli Lubomirskiej, „Błękitnej Markizy”, żony Stanisława Lubomirskiego. Było to jedno z licznych dóbr marszałkowej: posiadała ona także Pałac w Wilanowie, Pałac Szustra w Mokotowie, dawny pałac Krasińskich na Ursynowie i wiele innych.
W roku 1808 parcela posiadała frontową zabudowę drewnianą; naroże u zbiegu obu ulic wypełnił niewielki drewniany budynek. W roku 1819 miały się tu epizodycznie mieścić koszary, powiązane być może z sąsiednim Magazynem Solnym.
Za ulicą Okrąg znajdowała się parcela należąca do Adama Kowalskiego, byłego wójta jurydyki Solec; jej drewniana zabudowa składała się z dworku i browaru.
Ulica Ludna aż do połowy XIX wieku była bardzo zaniedbana; nie posiadała bruku i często zalewały ją wezbrane wody Wisły, nawierzchnia z polnych kamieni pojawiła się na niej dopiero około roku 1856.
Zbiegło się to w czasie z przejęciem zabudowań "Rządowej Fabryki Kobierców i Dywanów" przez Towarzystwo Oświetlenia Gazowego z Dessau (dziś Dessau-Roßlau), które w okresie 1856–1857 wystawiło tu dwa ceglane, wieloboczne zbiorniki gazu. Obiekty te miały pionierski charakter w kategorii architektury przemysłowej miasta; ich zdobione elewacje były w tej kwestii przełomem. W roku 1868 dostawiono trzeci, cylindryczny tym razem zbiornik; w roku 1872 Gazownia zakupiła od rodziny Janasch część dawnej posiadłości Poniatowskiego. Powstał tam kolejny zbiornik gazu, zaś przy ulicy wystawiono budynek administracji. Na jego tyłach wzniesiono obiekty służące procesom produkcyjnym: odsiarczalnię, wieżę ciśnień i posterunek Straży Ogniowej. Wszystkie te obiekty wzniesiono przed rokiem 1897; około roku 1900 wybudowano pałacyk dyrektora.
W pierwszym dziesięcioleciu istnienia wyposażeniem gazowni były żeliwne piece poziome Clegga; wyparły je wkrótce piece ceramiczne, a po roku 1910 piece pionowe systemu Büba. W roku 1888 gazownię na Ludnej połączono długim na ponad 5 km przewodem z nowszą i bardziej wydajną Gazownią Wolską (obecnie Muzeum Gazownictwa w Warszawie); przy ul. Kasprzaka; przed rokiem 1914 powstał ostatni zbiornik gazu na Ludnej.
Pierwsze wielopiętrowe kamienice mieszkalne budowano tu dopiero po roku 1883, najpierw w okolicy skrzyżowania z ul. Solec; były dość utylitarne i miały charakter domów robotniczych.
Najważniejszymi obiektami przy ulicy były jednak zakłady przemysłowe; około roku 1900 powstała fabryka wyrobów tytoniowych "Union", która wybudowała Okręgową Składnicę Materiałów Pocztowych – działała w niej potem drukarnia niejakiego Zornera. Od początków XX pod nr. 6/8 działał wyrobów budowlanych braci Horn, zaś przed rokiem 1914 na posesji nr. 9 otworzył wielkie zakłady ciesielskie Maurycego Karstensa; tuż obok wzniósł on aż siedmiopiętrową, utylitarną lecz o ciekawie ukształtowanej fasadzie. Nie była to jednak architektura dorównująca jego willi „Julia” w ówczesnym Otwocku Stacyjnym.
Do wybuchu I wojny światowej zakłady przemysłowe zdominowały pejzaż ulicy; kamienice dla niezamożnych robotników miały czysto użytkowy i koszarowy charakter. Istniały jednak latarnie gazowe oraz brukowa nawierzchnia; zaczęło się to zmieniać dopiero po roku 1918, kiedy przemysł wycofał się Powiśla na peryferia ustępując miejsca obiektom mieszkalnym. Przy Ludnej powstały wtedy domy dla pracowników firm państwowych o wyższym niż dotychczas poziomie. Swoje domy wystawiły tu Pocztowa Kasa Oszczędności (autorem projektu był Józef Handzelewicz), oraz na posesji kupionej od Karstensa – Ministerstwo Poczt i Telegrafów. Pod koniec trzeciej dekady XX wieku powstały kamienice w nieparzystej pierzei między ulicami Solec i Okrąg. 
W roku 1922 ulicą Ludną pojechał pierwszy tramwaj elektryczny linii „P”; położono też nowy bruk. Gazownia została zamknięta; urządzono w niej magazyny, po rozbiórce najstarszych zbiorników gazu na ich miejscu rozpoczęto budowę Fabryki Gazomierzy według projektu Romualda Gutta. Nie ukończony do roku 1939 budynek został uszkodzony podczas wojennych bombardowań; po wojnie jego relikty przebudowano na siedzibę Mazowieckiego Okręgowego Zakładu Gazownictwa, nie nawiązując do oryginalnego projektu Gutta.
W dawnych kamienicach z końca XIX wieku znalazły siedzibę instytucje podlegające Ministerstwu Spraw Wojskowych – pod nr. 11 działał Instytut Przeciwgazowy, pod nr. 13 i 15 – Instytut Techniczny Uzbrojenia. Pomiędzy latami 1935–1937 zbudowano pierzeję nowoczesnych modernistycznych kamienic pod numerami Ludna 3, 3a, 5, 5a, 7 i narożną, o adresie Okrąg 12 (niewykończona do czasów wojny). Taki stan rzeczy trwał do wybuchu II wojny światowej.
W roku 1939 spłonęły zbiorniki gazu i uszkodzony został dom PKO na rogu z ul. Okrąg, który utracił po części do dziś nie odtworzony wystrój oraz mansardowy dach. W roku 1944 o pocztę i kamienice wzdłuż ulicy toczyły się ciężkie walki pomiędzy żołnierzami batalionu „Zośka“ i batalionu „Parasol“ a Niemcami. Głównym bastionem powstańczym był solidny budynek PKO. Z walk ocalało kilka budynków gazowni, dom PKO, poczta oraz kamienice z lat 30. XX wieku. 
W 1945 i 1946 na osi ulicy istniał most pontonowy na Wiśle, zbudowany przez polskich saperów (początkowo na linii ulicy Ratuszowej). Most został ostatecznie zlikwidowany w sierpniu 1946, po oddaniu do użytku odbudowanego mostu Poniatowskiego.
Po wojnie rozebrano część wypalonych kamienic, w tym kamienice pod adresami: Ludna nr 2, nr 1, nr 9a (M.Karstensa), nr 11 (Instytut Przeciwgazowy), nr 13 (Instytut Techniczny Uzbrojenia) oraz uszkodzone zabudowania gazowni (1969). Niedokończony budynek Fabryki Gazomierzy stał się siedzibą MOZG.
W lutym 1971 saperzy Stołecznej Grupy Rozminowywania rozpoczęli akcję wysadzania murów starego zbiornika Gazowni.
Z dawnej zabudowy przemysłowej ocalały relikty dawnej fabryki "Union". Samą Ludną od strony Wisły wydłużono o nowy odcinek początkowy od ul. Wioślarskiej.

</doc>
<doc id="1507875" url="https://pl.wikipedia.org/wiki?curid=1507875" title="Port lotniczy Bengaluru">
Port lotniczy Bengaluru

Port lotniczy Bengaluru (IATA: BLR, ICAO: VOBL) – międzynarodowy port lotniczy położony w Devanahalli, 50 km od miasta Bengaluru, w stanie Karnataka, w Indiach. Został otwarty 30 marca 2008, zastępując stary port lotniczy Bangalore.

</doc>
<doc id="1507877" url="https://pl.wikipedia.org/wiki?curid=1507877" title="Eugeniusz Koko">
Eugeniusz Koko

Eugeniusz Koko (ur. 1952) – polski historyk, prof dr hab.
Specjalizuje się w historii najnowszej. Jest członkiem Komisji Wschodnioeuropejskej Wydziału II Historyczno-Filozoficznego Polskiej Akademii Umiejętności. Pełnił funkcję kierownika Zakładu Historii Najnowszej Polski Wydziału Historycznego Uniwersytetu Gdańskiego.

</doc>
<doc id="1507878" url="https://pl.wikipedia.org/wiki?curid=1507878" title="Biegacz szykowny">
Biegacz szykowny

Biegacz szykowny ("Carabus nitens") – gatunek dużego chrząszcza z rodziny biegaczowatych. Występuje głównie na terenach centralnej i północnej Europie (w tym Polsce), choć wprowadzono go również do Niemiec i Holandii. Gatunek ten preferuje otwarte tereny, porośnięte trawami i krzewami, choć spotykany jest również w lasach. Rzadko kiedy zauważany jest na terenach podmokłych. Osiąga około 13-18 mm długości, przy czym jest jednym z najmniejszych przedstawicieli rodzaju "Carabus". Głowa jest zazwyczaj koloru zielonego (czasami brunatnego), podobnie jak większa część pokryw skrzydeł, zaś przedplecze i krawędzie pokryw są jasnobrązowe, czerwonawe lub pomarańczowe. Kończyny czarne lub ciemnozielone, w zależności od podgatunku. Poluje głównie na owady, pająki, ślimaki lub dżdżownice. W Polsce podlega częściowej ochronie gatunkowej.

</doc>
<doc id="1507879" url="https://pl.wikipedia.org/wiki?curid=1507879" title="Jak-130">
Jak-130

Jak-130 (ros. Як-130) – rosyjski samolot szkolno-treningowy, powstały w biurze konstrukcyjnym Jakowlewa. Jego pierwszy lot odbył się 26 kwietnia 1996 roku. Jak-130 został pierwszy raz pokazany publicznie na paryskich pokazach lotniczych w 2005 roku.
Historia rozwoju.
W 1991 roku, w związku ze starzeniem się używanych przez Rosję Aero L-39 Albatros, rozpoczęto program budowy nowego samolotu szkolno-treningowego dla WWS Rosji. Do konkursu stanęły cztery biura konstrukcyjne: Mikojana i Gurewicza, Suchoja, Miasiszczewa i Jakowlewa. Tylko dwa kontynuowały swoje programy – MiG z MiG-AT oraz Jakowlew z Jak-130. W 1993 roku do firmy Jakowlew dołączyła włoska Aermacchi, które zaczęły współpracę, by stworzyć wspólny samolot szkolenia zaawansowanego. Bazą do jego powstania był opracowywany już od dwóch lat Jak-130.
Włoska firma miała być odpowiedzialna za dostosowanie samolotu do wymagań zachodnich odbiorców, zgodność ze standardami NATO oraz marketing na zachodnich rynkach. W 2000 roku nastąpił podział kooperantów – Włosi za 77 mln USD otrzymali pełną dokumentację techniczną, co pozwoliło im kontynuować prace samodzielnie, a Rosjanie – dzięki pozyskanym tak funduszom – kontynuowali prace nad Jak-130. W wyniku podziału powstały: Jak-130 oraz Aermacchi M-346.
26 kwietnia 1996 roku oblatano pierwszy prototyp, a 30 kwietnia 2004 r. pierwszy samolot przedseryjny, wyprodukowany w Niżnym Nowogrodzie (nr 01). W 2008 roku dołączyły trzy dalsze. Pierwszy seryjny Jak-130 (nr 90) został oblatany 19 maja 2009. W grudniu 2009 samolot ukończył próby państwowe.
Służba.
W 2005 roku Rosyjskie Siły Powietrzne zamówiły 12 samolotów. Pierwszy seryjny Jak-130 został dostarczony do ośrodka szkolenia w Lipiecku 19 lutego 2010. Po eksploatacji doświadczalnej, seryjne samoloty mają być najpierw używane w szkole w Krasnodarze. Oprócz pierwszej serii, Rosja planowała zakup co najmniej dalszych 62 sztuk.
W marcu 2006 Algieria zamówiła 16 samolotów Jak-130, z których pierwszy został oblatany w 2009 roku. W styczniu 2010 sześć samolotów zamówiła Libia, jednak umowa przestała obowiązywać po wprowadzeniu przez ONZ w lutym 2011 embarga na dostawy uzbrojenia do Libii w czasie trwającej tam wojny domowej. Wersja eksportowa, oznaczona Jak-130.11, odróżnia się wyposażeniem i jest produkowana w Irkucku (w zakładzie korporacji Irkut, która kupiła biuro Jakowlewa).
Syria od 2010 negocjuje kontrakt dotyczący dostawy 36 Jak-130 o wartości 550 mln USD, ale z powodu trwającej od marca 2011 wojny domowej dostawy uzbrojenia zostały zakazane.
Pod koniec 2012 roku Białoruś zamówiła cztery samoloty, które zostały dostarczone w kwietniu 2015 roku. Samoloty o numerach taktycznych 71, 72, 73 i 74 przekazano do 116. Bazy Lotnictwa Szturmowego stacjonującej na lotnisku w Lidzie. 26 sierpnia 2015 podpisano umowę na dostarczenie dodatkowych 4 samolotów.
28 stycznia 2014 roku upubliczniono informację o zawarciu kontraktu z Bangladeszem, który kupi szesnaście maszyn z opcją na kolejne dziesięć maszyn. 6 grudnia 2015 roku miała miejsce uroczystość przejęcia na uzbrojenie pierwszych sześciu zamówionych samolotów.
W lutym 2017 roku rozpoczęły się dostawy Jaków-130 dla sił zbrojnych Mjanmy.
Wypadki.
Do pierwszego wypadku samolotu doszło 26 lipca 2006 roku. Wkrótce po starcie z lotniska w obwodzie riazańskim, przedseryjny Jak-130 (nr 03) wpadł w korkociąg i rozbił się. Piloci zdołali się katapultować bez poważniejszych obrażeń. Przyczyną wypadku była awaria układu sterowania.
Do drugiego wypadku doszło 29 maja 2010 roku w Ośrodku zastosowania bojowego i przeszkalania kadry latającej WWS FR w Lipiecku, gdzie trwa doświadczalna eksploatacja Jaków-130. Samolot rozbił się tuż po starcie – piloci katapultowali się.
Kolejna katastrofa samolotu Jak-130 miała miejsce 5 maja 2021 pod Baranowiczami na Białorusi. Samolot pochodził z bazy lotniczej w Lidzie. Obydwaj piloci katapultowali się, jednak zginęli na miejscu.

</doc>
<doc id="1507882" url="https://pl.wikipedia.org/wiki?curid=1507882" title="Bohusław Szaszkewycz">
Bohusław Szaszkewycz

Bohusław Szaszkewycz (ukr. Богуслав Шашкевич; ur. 1888, zm. 1936 w Edmonton) – major Ukraińskiej Armii Halickiej, dowódca 9 Brygady Piechoty UHA, a później 21 i 4 Brygady Piechoty UHA.
W styczniu 1920 odmówił wstąpienia do Czerwonej Ukraińskiej Armii Halickiej i przebił się ze swoją 4 BP przez linię frontu w Motylewie, dołączając do oddziałów Ukraińskiej Republiki Ludowej pod dowództwem gen. Ołeksandra Udowyczenki.
Po przegranej wojnie udał się na emigrację, gdzie zmarł.

</doc>
<doc id="1507884" url="https://pl.wikipedia.org/wiki?curid=1507884" title="Blizne (gmina)">
Blizne (gmina)

Blizne (od 1952 "Babice Stare") – dawna gmina wiejska istniejąca do 1952 roku w woj. warszawskim. Nazwa gminy pochodzi od wsi Blizne, lecz siedzibą władz gminy były: za II RP – Babice, a po wojnie – Jelonki (obecnie osiedle w Warszawie).
W okresie międzywojennym gmina Blizne należała do powiatu warszawskiego w woj. warszawskim.
1 kwietnia 1930 roku z części obszaru gminy Blizne (Gołąbki) utworzono nową gminę Piastów.
1 stycznia 1936 do gminy Blizne włączono gromadę Osiedle Łączności z gminy Młociny wyłączono w tymże powiecie. 7 III 1938 w gminie Blizne utworzono gromadę Jelonki.
25 marca 1938 w gminie Blizne utworzono gromadę Jelonki z: a) z gromady Chrzanów: folwark Jelonki i część gruntów wsi Macierzysz (rozparcelowanych z majątku Jelonki); b) z gromady Odolany: nowo powstałą miejscowość Miasto Ogród Jelonki.
Po wojnie gmina zachowała przynależność administracyjną. 15 maja 1951 roku z gminy Blizne przyłączono do Warszawy gromady Chrzanów, Groty, Groty Kolonia, Miasto Ogród Jelonek i Odolany oraz części gromad Bemowo (Boernerowo) i Macierzysz.
1 lipca 1952 roku do gminy Blizne dołączono gromady Koczargi Nowe i Zielonki z gminy Ożarów, po czym gmina Blizne została zniesiona: siedzibę gminy przeniesiono z Bliznego do Babic Starych i przemianowano jednostkę na "gminę Babice Stare". W dniu powołania gmina Babice Stare była podzielona na 12 gromad. Równocześnie ze znoszonej gminy Blizne wyłączono gromady Macierzysz, Piotrkówek Wielki, Bronisze i Jawczyce włączając je do gminy Ożarów, a także gromadę Klaudyn, która weszła w skład nowej gminy Izabelin. Ponadto, bliźnieńskie gromady Gołąbki i Grabkowo weszły w skład nowo utworzonego miasta Czechowice (później "Ursus", obecnie dzielnica Warszawy).

</doc>
<doc id="1507886" url="https://pl.wikipedia.org/wiki?curid=1507886" title="Gmina Babice Stare">
Gmina Babice Stare



</doc>
<doc id="1507888" url="https://pl.wikipedia.org/wiki?curid=1507888" title="Saratowskie Linie Lotnicze">
Saratowskie Linie Lotnicze

Saratowskie Linie Lotnicze (, do 2013 pod nazwą Saravia) – istniejąca do 2018 r. rosyjska linia lotnicza z siedzibą w Saratowie. Linia obsługiwała połączenia czarterowe oraz rejsowe. Linia najczęściej operowała na trasach wewnątrz Rosji
Wypadki.
11 lutego 2018 roku samolot An-148 Saratowskich Linii Lotniczych rozbił się w rejonie ramieńskim pod Moskwą. Na pokładzie było 65 osób i 6 członków załogi. Nikt nie przeżył.

</doc>
<doc id="1507893" url="https://pl.wikipedia.org/wiki?curid=1507893" title="8 Brygada Piechoty (UHA)">
8 Brygada Piechoty (UHA)

8 Brygada Piechoty – oddział piechoty Ukraińskiej Armii Halickiej.
Została utworzona w czerwcu 1919 z oddziałów grupy bojowej „Rudki” i nosiła przydomek „Sambirska”, należąc do III Korpusu UHA.
Dowódcą Brygady był mjr Karl Hofman, szefem sztabu kpt. Edward Tawczer, dowódcą pułku artylerii kpt. Omelian Brandner, a dowódcami batalionów piechoty por. Antin Tarnawśkyj, kpt. Osyp Stanimir, kpt. Daniel Bisanz i por. Mykoła Pidhirnyj. Brygada liczyła około 2000 żołnierzy i oficerów.
Brygada przeszła później do Czerwonej Ukraińskiej Armii Halickiej i została przemianowana na 8 Halicki pułk strzelców pod dowództwem kpt. Schmidta.

</doc>
<doc id="1507896" url="https://pl.wikipedia.org/wiki?curid=1507896" title="Biegacz Scheidlera">
Biegacz Scheidlera

Biegacz Scheidlera ("Carabus scheidleri") - gatunek dużego chrząszcza drapieżnego z rodziny biegaczowatych. 
Występuje od południowych Niemiec poprzez wschodnią Słowację i Austrię do północno-zachodnich Węgier ("C. s. preysleri") oraz na Ukrainie ("C. s. excellens"). W Polsce spotykany jest na południowym wschodzie. 
Osiąga od 20 do 34 mm długości, w zależności od podgatunku i płci. Większa część pancerza jest czarna, zaś krawędzie i górna część przedplecza miedzistobrązowa, miedzistoczerwona, niebieskoczarna lub brunatnoczarna. Powierzchnię głowy i przedplecza pokrywają nieregularne bruzdy i zmarszczki. Preferuje otwarte przestrzenie z licznymi kryjówkami takimi jak kamienie, korzenie lub duże grudy ziemi. Spotykany jest także na terenach podgórskich nawet do 1300 metrów n.p.m. (stanowisko Tarnica i Halicz). W Polsce podlega częściowej ochronie gatunkowej.

</doc>
<doc id="1507897" url="https://pl.wikipedia.org/wiki?curid=1507897" title="Financial District">
Financial District



</doc>
<doc id="1507898" url="https://pl.wikipedia.org/wiki?curid=1507898" title="Trawy (gmina)">
Trawy (gmina)

Trawy – dawna gmina wiejska istniejąca 1952-1954 w woj. warszawskim (dzisiejsze woj. mazowieckie). Siedzibą gminy były Trawy.
Gmina została utworzona w dniu 1 września 1952 roku w woj. warszawskim, w powiecie węgrowskim, z części gmin Borze, Korytnica i znoszonej gminy Jaczew.
W dniu powołania gmina składała się z 18 gromad: Adampol, Jaczewek, Marysin, Modecin, Połazie, Radoszyna, Świętochów Nowy, Świętochów Stary, Trawy, Wiktoria (z gminy Borze), Bednarze, Jugi, Kąty, Kupce, Maksymilianów, Sekłak, Sewerynów (z gminy Korytnica) i Rabiany (z gminy Jaczew).
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1507900" url="https://pl.wikipedia.org/wiki?curid=1507900" title="Osyp Stanimir">
Osyp Stanimir

Osyp Stanimir (ur. 1890 w Ładyczynie, zm. 1971 w Toronto) – kapitan Ukraińskiej Armii Halickiej, dowódca 2 batalionu 8 Brygady Piechoty UHA.
31 sierpnia 1919 ze swoim batalionem zajmował Kijów. Po przejściu do Czerwonej Ukraińskiej Armii Halickiej został dowódcą 3 Brygady Piechoty CzUHA.
W 1924 ukończył Akademię Handlową w Wiedniu, działając w galicyjskim ruchu spółdzielczym, między innymi w RSUK.
Po II wojnie światowej na emigracji w Kanadzie, w 1966 wydał wspomnienia «Моя участь у визвольних змаганнях».

</doc>
<doc id="1507901" url="https://pl.wikipedia.org/wiki?curid=1507901" title="Les Tres Torres">
Les Tres Torres

Les Tres Torres – stacja metra w Barcelonie, na linii 6. Stacja została otwarta w 1952.

</doc>
<doc id="1507902" url="https://pl.wikipedia.org/wiki?curid=1507902" title="Sarrià">
Sarrià

Sarrià – stacja metra w Barcelonie na linii 6 i 12. Stacja została otwarta w 1863.

</doc>
<doc id="1507903" url="https://pl.wikipedia.org/wiki?curid=1507903" title="Zamek w Vianden">
Zamek w Vianden



</doc>
<doc id="1507904" url="https://pl.wikipedia.org/wiki?curid=1507904" title="David Obua">
David Obua

David Obua (ur. 10 kwietnia 1984) – ugandyjski piłkarz, grający na pozycji lewego obrońcy, pomocnika lub napastnika.
Kariera klubowa.
Obua zaczynał karierę w prowincjonalnym Police F.C. Następnie przeniósł się do USA i zamierzał pójść w ślady swego rodaka Tenywa Bonseu, rozwijając w tym kraju swą karierę. Trafił do klubu trzeciej ligi amerykańskiej, Wilmington Hammerheads. Po dwóch sezonach spędzonych w Stanach Zjednoczonych wrócił do swego ojczystego kraju. Podpisał kontrakt z Express F.C. po sezonie został jednak wypożyczony do AS Port-Louis 2000. Udany sezon na wypożyczeniu spowodował, że Express F.C. ponownie skorzystał z jego usług. Drugie podejście do tego klubu było o wiele bardziej udane, ponieważ David w trakcie dwóch lat gry rozegrał 48 spotkań, strzelając 19 goli. Upatrzyli go działacze klubu z RPA - Kaizer Chiefs. Kibice klubu z Johannesburga mocno protestowali po pierwszym sezonie Obua'y w barwach tego klubu. Jednak w następnych dwóch sezonach stał się ulubieńcem i fanów, i trenera Irvina Khozy. Fantastyczne występy w klubie i reprezentacji spowodowały, że w 2008 roku zgłosiły się po niego West Ham United i Heart of Midlothian. Ostatecznie podpisał kontrakt z tym drugim klubem.
Kariera reprezentacyjna.
Obua debiutował w kadrze w 2001 roku. We wrześniu 2007 zdobył hat-tricka w meczu z Nigrem.

</doc>
<doc id="1507905" url="https://pl.wikipedia.org/wiki?curid=1507905" title="Porzecze (rejon brzostowicki)">
Porzecze (rejon brzostowicki)

Porzecze (biał. Парэ́чча, "Pareczcza", ros. Поречье, "Porieczje") – wieś na Białorusi, w obwodzie grodzieńskim, w rejonie brzostowickim, w sielsowiecie makarowieckim. Położona jest 45 km na południe od Grodna, 1,5 km od granicy polsko-białoruskiej, w pobliżu ujścia rzeki Krynki do Świsłoczy, w oficjalnej strefie przygranicznej Białorusi.
Historia.
W czasach zaborów wieś w granicach Imperium Rosyjskiego, w guberni grodzieńskiej, w powiecie grodzieńskim, w gminie Krynki, w 2. okręgu policyjnym. Od 1919 r. w granicach II Rzeczypospolitej. 7 czerwca 1919 roku, wraz z całym powiatem grodzieńskim, weszła w skład okręgu wileńskiego Zarządu Cywilnego Ziem Wschodnich – tymczasowej polskiej struktury administracyjnej. Latem 1920 roku zajęta przez bolszewików, następnie odzyskana przez Polskę. 20 grudnia 1920 roku włączona wraz z powiatem do okręgu nowogródzkiego. Od 19 lutego 1921 roku w województwie białostockim, w powiecie grodzieńskim, w gminie Krynki. W 1921 r. we wsi było 81 domów mieszkalnych.
W wyniku napaści ZSRR na Polskę we wrześniu 1939 r. miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 r. włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 roku doszło tam do walk pomiędzy Niemcami i Sowietami. Niemcy, cofając się, spalili wieś. Część ludności wówczas opuściła ją i rozpierzchła się po okolicy. Miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR. W wyniku przymusowych wysiedleń ludności polskiej wieś opustoszała. Większość pozostałych mieszkańców przeszła na polską stronę odległej o kilometr granicy. Od 1991 r. w składzie niepodległej Białorusi.
Demografia.
Według spisu powszechnego z 1921 roku, wieś zamieszkana była przez 451 osób, w tym 427 Polaków i 24 Białorusinów. Katolicyzm wyznawało 393 mieszkańców wsi, prawosławie – 58. Obecnie zachowało się zaledwie kilka budynków i bardzo nieliczni mieszkańcy.

</doc>
<doc id="1507909" url="https://pl.wikipedia.org/wiki?curid=1507909" title="Konferencja w Poczdamie">
Konferencja w Poczdamie



</doc>
<doc id="1507913" url="https://pl.wikipedia.org/wiki?curid=1507913" title="Błędówko (gmina)">
Błędówko (gmina)

Błędówko (od 1952 "Cieksyn") – dawna gmina wiejska istniejąca do 1952 roku w woj. warszawskim. Siedzibą gminy było Błędówko.
W okresie międzywojennym gmina Błędówko należała do powiatu płońskiego w woj. warszawskim. Po wojnie gmina zachowała przynależność administracyjną.
28 marca 1952 roku jednostka została zniesiona po przeniesieniu siedziby gminy z Błędówka do Cieksyna i przemianowaniu na "gminę Cieksyn". 1 lipca 1952 roku "gmina Cieksyn" była podzielona na 25 gromad.

</doc>
<doc id="1507915" url="https://pl.wikipedia.org/wiki?curid=1507915" title="21 Brygada Piechoty (UHA)">
21 Brygada Piechoty (UHA)

21 Brygada Piechoty – brygada piechoty Ukraińskiej Armii Halickiej.
Została utworzona w maju 1919 i nosiła wówczas przydomek „Zbaraska”, należąc do IV Korpusu UHA. Była formowana z oddziałów i poborowych pochodzących z powiatu zbaraskiego i części powiatów tarnopolskiego i skałackiego. Brygada nie osiągnęła pełnego rozwinięcia, składała się z 2 batalionów piechoty, pułku artylerii lekkiej z 3 bateriami, kompanii konnej i kompanii łączności. Dowódcą brygady był ppłk Bohusław Szaszkewycz.
W czasie ofensywy czortkowskiej Brygada była podporządkowana I Korpusowi UHA, i wraz z nim nacierała w kierunku Tarnopola. Po przejściu Zbrucza w lipcu 1919 włączono ją do II Korpusu UHA, a w czasie ofensywy kijowskiej, po zdobyciu Międzyboża rozformowano, wcielając żołnierzy i oficerów do innych oddziałów UHA.

</doc>
<doc id="1507918" url="https://pl.wikipedia.org/wiki?curid=1507918" title="Kościół Wniebowzięcia Najświętszej Marii Panny w Mirocinie Dolnym">
Kościół Wniebowzięcia Najświętszej Marii Panny w Mirocinie Dolnym

Kościół pw. Wniebowzięcia Najświętszej Marii Panny w Mirocinie Dolnym – kościół filialny parafii pw. św. Jerzego w Mirocinie Górnym, dekanat Kożuchów, diecezja zielonogórsko-gorzowska.
Historia.
Zbudowany na wzniesieniu w zachodniej części wsi kościół gotycki powstał w końcu XIII w. nosząc wówczas wezwanie św. Andrzeja. W roku 1271 wieś, jak i zapewne kościół przekazany został przez księcia głogowskiego Konrada pod patronat zakonowi żeńskiemu z Nowogrodu Bobrzańskiego. Do połowy XV w. kościół należał do parafii w Mirocinie Górnym. Samodzielna parafia utworzona została po 1522 r. W końcu XIX w. świątynia popadła w ruinę z powodu opuszczenia. Do dziś kościół przetrwał w stanie praktycznie niezmienionym, remont generalny przeszedł w roku 1946. W 1948 świątynię poświęcono i ponownie włączono do parafii w Mirocinie Górnym. Ponownego remontu dokonano w końcu XX w.
Architektura.
Jest to jednonawowa, bezwieżowa bryła z kamienia i rudy darniowej, z prostokątnym prezbiterium i dobudowaną od strony północnej zakrystią. Nawa będąca szerszą od prezbiterium dobudowana została w czasie późniejszym. Obie części posiadają osobne wejścia od strony południowej, przez dwa ostrołukowe, ceglane portale. Do XIX w. kościół posiadał drewnianą dzwonnicę, w której znajdowały się dwa dzwony z 1523 r. i 1615 r. Kościół przykryty jest dachem dwuspadowym, a nad zakrystią pulpitowym. Okna kościoła ostrołukowe z rozglifieniem obustronnym. Na szczególną uwagę zasługują średniowieczne okucia drzwi z motywami zwierzęcymi. Całość otacza kamienny mur z XV wieku.

</doc>
<doc id="1507920" url="https://pl.wikipedia.org/wiki?curid=1507920" title="Kościół pw. NMP w Mirocinie Dolnym">
Kościół pw. NMP w Mirocinie Dolnym



</doc>
<doc id="1507921" url="https://pl.wikipedia.org/wiki?curid=1507921" title="Andrzejewo (gmina w województwie białostockim)">
Andrzejewo (gmina w województwie białostockim)

Andrzejewo – dawna gmina wiejska istniejąca de facto do 1941 roku (de jure do 1952 roku) w woj. białostockim. Nazwa gminy pochodzi od wsi Andrzejewo, lecz siedzibą gminy były Jeziorki.
Za Królestwa Polskiego gmina należała do powiatu suwalskiego w guberni suwalskiej.
Po odzyskaniu niepodległości przez Polskę i Litwę na podstawie umowy suwalskiej północno-zachodnia część gminy Andrzejewo (około 1/4) weszła 10 października 1920 w skład Litwy.
W okresie międzywojennym gmina Andrzejewo należała do powiatu suwalskiego w woj. białostockim. Gmina została skasowana w 1941 roku przez hitlerowców i nie występuje w powojennych wykazach gmin, choć "formalnie" została zniesiona przez administrację polską dopiero 25 czerwca 1952, kiedy to jej obszar przyłączono do gmin Sejwy i Zaboryszki (w praktyce do gmin Puńsk i Szypliszki, ponieważ zmiana nazw tych gmin nastąpiła tego samego dnia). Opóźnienie to wynikało z rozbieżności między stanem faktycznym a prawem polskim, w myśl którego wszystkie zmiany wprowadzone przez okupanta podczas wojny winne być zniesione. Ponieważ jednak jednostka de facto nie istniała po wojnie, brak jej formalnego zniesienia przez prawo polskie utrzymywał ją jako gminę-widmo. Dlatego też z opóźnieniem 11 lat w końcu wydano odpowiednie rozporządzenie.

</doc>
<doc id="1507922" url="https://pl.wikipedia.org/wiki?curid=1507922" title="Paul Webb">
Paul Webb

Paul Douglas Webb (ur. 16 stycznia 1962 w Essex) – angielski muzyk.
Paul Webb chodził do szkoły średniej z Lee Harrisem, przez co zostali przyjaciółmi. Grali razem w zespole reggae "Eskalator", przed tym jak dołączyli do formacji Talk Talk w 1981 roku. Webb grał tam na gitarze basowej aż do 1988.
We wczesnych latach 90. wraz z Harrisem założył grupę muzyczną .O.rang. Na początku XXI w. przyjął pseudonim "Rustin Man" i razem z Beth Gibbons wydał album "Out of Season" (2002).
W 2006 roku wyprodukował album Jamesa Yorkstona "The Year of the Leopard".
 

</doc>
<doc id="1507926" url="https://pl.wikipedia.org/wiki?curid=1507926" title="Sejwy (gmina)">
Sejwy (gmina)

Sejwy (od 1952 Puńsk) – dawna gmina wiejska istniejąca do 24 czerwca 1952 w województwie białostockim. Siedzibą gminy były Sejwy.
W Królestwie Polskim gmina należała do powiatu suwalskiego w guberni suwalskiej. 
W okresie międzywojennym gmina Sejwy należała do powiatu suwalskiego w województwie białostockim. Po wojnie gmina zachowała przynależność administracyjną. 25 czerwca 1952 do gminy Sejwy przyłączono część obszaru znoszonej gminy Andrzejewo; równocześnie sama gmina Sejwy została zniesiona przez przemianowanie na gminę Puńsk.

</doc>
<doc id="1507929" url="https://pl.wikipedia.org/wiki?curid=1507929" title="Zaboryszki (gmina)">
Zaboryszki (gmina)

Zaboryszki (od 1952 "Szypliszki") – dawna gmina wiejska istniejąca do 1952 roku w woj. białostockim. Nazwa gminy pochodzi od wsi Zaboryszki, lecz siedzibą gminy były Szypliszki.
Za czasów Królestwa Polskiego gmina należała do powiatu suwalskiego w guberni suwalskiej. W okresie międzywojennym gmina Zaboryszki należała do powiatu suwalskiego w woj. białostockim. Po wojnie gmina zachowała przynależność administracyjną. 25 czerwca 1952 roku do gminy Zaboryszki przyłączono część obszaru znoszonej gminy Andrzejewo; równocześnie zmieniono nazwę gminy Zaboryszki na gminę Szypliszki.

</doc>
<doc id="1507930" url="https://pl.wikipedia.org/wiki?curid=1507930" title="IV Korpus Ukraińskiej Armii Halickiej">
IV Korpus Ukraińskiej Armii Halickiej

IV Korpus Ukraińskiej Armii Halickiej – korpus Ukraińskiej Armii Halickiej, którego formowanie nie zostało ukończone z powodu ofensywy polskiej i przejścia oddziałów UHA za Zbrucz, na teren Ukraińskiej Republiki Ludowej.
W czerwcu 1919 Naczelna Komenda UHA z gen. Ołeksanderm Hrekowem podjęła decyzję utworzenia 8 nowych brygad piechoty, wchodzących w skład dwóch korpusów – IV i V. Dowódcą korpusu mianowano gen. Mykołę Hembacziwa, a szefem sztabu płk Mykołę Kakurina.
W czasie ofensywy czortkowskiej utworzono sztaby i rozpoczęto formowanie 14 Stanisławowskiej, 15 Terebowlańskiej, 16 Czortkiwskiej, 17 Buczackiej, 18 Ternopilskiej i 21 Zbaraskiej brygad piechoty.
Jednak po przejściu Zbrucza sztaby rozformowano, a żołnierzy wcielono do innych jednostek UHA. Wyjątkiem była 14 Brygada Piechoty UHA, którą włączono do III Korpusu UHA w miejsce 1 Brygady Górskiej UHA, która została odcięta od własnych oddziałów i zmuszona do przejścia granicy Czechosłowacji, gdzie została internowana.

</doc>
<doc id="1507932" url="https://pl.wikipedia.org/wiki?curid=1507932" title="Kalamburka (ujednoznacznienie)">
Kalamburka (ujednoznacznienie)



</doc>
<doc id="1507933" url="https://pl.wikipedia.org/wiki?curid=1507933" title="Luciano Castro">
Luciano Castro

Luciano Castro (ur. 16 marca 1975 roku w Villa del Parque w Buenos Aires) - argentyński aktor telewizyjny i teatralny.
Jego ojciec był bramkarzem klubu Chacarita. Przed rozpoczęciem kariery aktorskiej, zajmował się swego czasu grą w piłkę nożną, wziął udział w krajowych rozgrywkach do 15 lat, które musiał opuścić po zawieszeniu w trakcie meczu. Od szesnastego roku życia praktykował boks. W wieku siedemnastu lat uczęszczał do szkoły aktorskiej, gdzie poznał Carlę Peterson i pojawił się po raz pierwszy na szklanym ekranie w cyklicznym programie dla nastolatków "Jugate Conmigo". Rok później znalazł się w obsadzie telenoweli "Uczelnia życia" ("Life College", 1994). W 1995 roku zamieszkał w Hiszpanii. W telenoweli "Chiquititas" (1995) ujawnił swoje umiejętności wokalne śpiewając utwór "Blue Jean Baby Tatuá". Za postać Facundo w telenoweli "Lalola" (2007) otrzymał nagrodę Premio Martín Fierro.
Występował na scenie w spektaklach: "Począwszy od Zuzy" ("Lo de la Susy", 2002), "Co rozmawialiśmy na temat ryb" ("Lo que habló el pescado", 2004), "Dzika Rita" ("Rita, La Salvaje", 2005) i "Hipolit i Fedra" ("Hipólito y Fedra", 2005).
Ma syna Mateo (ur. 2003).

</doc>
<doc id="1507935" url="https://pl.wikipedia.org/wiki?curid=1507935" title="Skanstull">
Skanstull

Skanstull – podziemna stacja sztokholmskiego metra, leży w Sztokholmie, w Innerstaden, w dzielnicy Södermalm. Na zielonej linii metra (T19, T17 i T18), leży między Medborgarplatsen a Gullmarsplanem. Dziennie korzysta z niej około 27 200 osób.
Stacja znajduje się około 5 metrów pod ziemią, równolegle do Götgatan. Posiada dwa wyjścia, północne znajduje się przy Allhelgonagatan i zostało oddane do użytku 21 listopada 1957. Południowe wyjście zlokalizowane jest na rogu Götgatan i Ringvägen. 
Pierwsza stacja została otworzona 1 października 1933, była dostosowana do ruchu tramwajów i nosiła wówczas nazwę "Ringvägen". Stację metra oddano do użytku 1 października 1950, wtedy przyjęła obecną nazwę. Stacja posiada jeden peron.
Otoczenie.
W otoczeniu stacji znajdują się:

</doc>
<doc id="1507936" url="https://pl.wikipedia.org/wiki?curid=1507936" title="Stanisław Skotnicki">
Stanisław Skotnicki



</doc>
<doc id="1507937" url="https://pl.wikipedia.org/wiki?curid=1507937" title="Ulica Garbarska w Warszawie">
Ulica Garbarska w Warszawie

Ulica Garbarska – jedna z ulic warszawskiego Powiśla, pierzeja rynku Mariensztackiego.
Nazwa, nadana oficjalnie w 1770, nawiązywała do mieszkających tutaj garbarzy.
Historia.
Ulica Garbarska powstała po roku 1740, w roku 1762 znalazła się w obrębie nowo powstałej jurydyki Mariensztadt. Przebiegała wtedy od ul. Krzywopobocznej, później, po jej skróceniu - od ul. Grodzkiej. Przed rokiem 1770 przy Garbarskiej wznosiło się 12 dworów drewnianych, oraz ratusz jurydyki Mariensztadt; początkowo drewniany, po roku 1784 - murowany. Do końca XVIII wieku powstały tu parterowe domy murowane; w roku 1829 drewnianych obiektów było tu już tylko cztery. W jednym z nich w roku 1822 urodził się poeta Teofil Lenartowicz.
Po roku 1843 w pobliżu wzniesiono Wiadukt Pancera; zamknął on optycznie ulicę Garbarską.
Niemal równocześnie, od roku 1847 porządkowano rynek Mariensztacki; w połowie wieku XIX przy zachodniej pierzei wznosił się tylko ratusz, istniejący do roku 1862.
Po tym czasie przez dłuższy czas nie było tu nowych inwestycji: dwa nowe domy powstały dopiero w latach 1891-92. W latach 1910-15 u zbiegu z ulicą Nowy Zjazd wybudowano olbrzymią kamienicę Taubenhausa, jedną z najwyższych w mieście. Wejście do tego ośmiopiętrowego budynku znajdowało się na wysokości czwartego piętra; wiódł doń pomost z nasypu Wiaduktu Pancera.
Ulica Garbarska przed rokiem 1939 miała handlowy charakter; sąsiadowała z rynkiem, na którym było targowisko. Rok 1939 nie przyniósł wielkich zniszczeń; w 1944 spłonęły kamienice 3 i 5. Ocalała kamienica Trachtenberga, rozebrana niestety wraz z budową osiedla Mariensztat w latach 1948-1949, zlikwidowano wtedy także jedną z przecznic Garbarskiej - ulicę "Pustą". Obecna, socrealistyczna zabudowa ulicy w niczym nie nawiązuje do jej przedwojennego wyglądu.

</doc>
<doc id="1507939" url="https://pl.wikipedia.org/wiki?curid=1507939" title="Dzier włochaty">
Dzier włochaty

Dzier włochaty ("Harpalus (Pseudoophonus) rufipes") – gatunek średniej wielkości chrząszcza z rodziny biegaczowatych oraz podrodziny Harpalinae.
Opis.
Długość jego ciała wynosi od 14 do 16 mm. Pokrywy posiada porośnięte króciutkimi, gęstymi włoskami. Większa część oskórka jest matowo czarna, zaś krawędzie i kończyny są czerwone lub pomarańczowe.
Występowanie.
Występuje w prawie całej Eurazji w tym na terenach całej Europy, północnej Afryki, Makaronezji, Azji Mniejszej, Iranu oraz na Syberii i w Japonii. Wprowadzono go również w Ameryce Północnej. Gatunek ten toleruje szeroki zakres środowisk, od wilgotnych terenów bagnistych poprzez lasy po suche łąki i pola uprawne.
Znaczenie.
Szkody przez dziera włochatego dokonywane są gdy przejdzie ze stadium larwalnego do postaci dorosłego chrząszcza. Żywi się on też nasionami pszenicy i innych zbóż. Można go też spotkać jak żeruje na burakach cukrowych czy truskawkach.

</doc>
<doc id="1507944" url="https://pl.wikipedia.org/wiki?curid=1507944" title="Out of Season">
Out of Season

Out of Season (ang. "Poza sezonem") – wspólny album studyjny wokalistki zespołu Portishead, Beth Gibbons i byłego gitarzysty Talk Talk, Paula Webba (występującym pod pseudonimem „Rustin Man”. Został wydany 28 października 2002 w Wielkiej Brytanii, a 8 października 2003 w USA.
Pierwszy utwór z płyty, „Mysteries”, pojawił się na ścieżce dźwiękowej do francuskiego filmu "Smak życia 2".
Lista utworów.
Wszystkie utwory napisane przez Beth Gibbons i Paula Webba, wyjątki zaznaczone.

</doc>
<doc id="1507945" url="https://pl.wikipedia.org/wiki?curid=1507945" title="Rivanol">
Rivanol



</doc>
<doc id="1507946" url="https://pl.wikipedia.org/wiki?curid=1507946" title="15 Brygada Piechoty (UHA)">
15 Brygada Piechoty (UHA)

15 Brygada Piechoty – brygada piechoty Ukraińskiej Armii Halickiej ("Terebowlańska"), której formowanie nie zostało ukończone.
W czerwcu 1919 Naczelna Komenda UHA z gen. Ołeksanderm Hrekowem podjęła decyzję utworzenia 8 nowych brygad piechoty, wchodzących w skład dwóch korpusów – IV i V.
W czasie ofensywy czortkowskiej utworzono sztaby i rozpoczęto formowanie 14 Stanisławowskiej, 15 Terebowlańskiej, 16 Czortkiwskiej, 17 Buczackiej, 18 Ternopilskiej i 21 Zbaraskiej brygad piechoty.
Jednak po przejściu Zbrucza sztaby rozformowano, a żołnierzy wcielono do innych jednostek UHA. Dowódcą brygady mianowany był płk S. Szepel.

</doc>
<doc id="1507947" url="https://pl.wikipedia.org/wiki?curid=1507947" title="Rustin Man">
Rustin Man



</doc>
<doc id="1507948" url="https://pl.wikipedia.org/wiki?curid=1507948" title="Józef Brodowski">
Józef Brodowski



</doc>
<doc id="1507950" url="https://pl.wikipedia.org/wiki?curid=1507950" title="16 Brygada Piechoty (UHA)">
16 Brygada Piechoty (UHA)

16 Brygada Piechoty UHA – brygada piechoty Ukraińskiej Armii Halickiej ("Czortkiwska"), której formowanie nie zostało ukończone.
W czerwcu 1919 Naczelna Komenda UHA z gen. Ołeksanderm Hrekowem podjęła decyzję utworzenia 8 nowych brygad piechoty, wchodzących w skład dwóch korpusów – IV i V.
W czasie ofensywy czortkowskiej utworzono sztaby i rozpoczęto formowanie 14 Stanisławowskiej, 15 Terebowlańskiej, 16 Czortkiwskiej, 17 Buczackiej, 18 Ternopilskiej i 21 Zbaraskiej brygad piechoty.
Jednak po przejściu Zbrucza sztaby rozformowano, a żołnierzy wcielono do innych jednostek UHA. Dowódcą brygady mianowany został mjr Anton Wymetal.

</doc>
<doc id="1507951" url="https://pl.wikipedia.org/wiki?curid=1507951" title="17 Brygada Piechoty (UHA)">
17 Brygada Piechoty (UHA)

17 Brygada Piechoty – oddział piechoty Ukraińskiej Armii Halickiej ("Buczacka"), której formowanie nie zostało ukończone.
W czerwcu 1919 Naczelna Komenda UHA z gen. Ołeksandrem Hrekowem podjęła decyzję utworzenia 8 nowych brygad piechoty, wchodzących w skład dwóch korpusów – IV i V.
W czasie ofensywy czortkowskiej utworzono sztaby i rozpoczęto formowanie 14 Stanisławowskiej, 15 Terebowlańskiej, 16 Czortkiwskiej, 17 Buczackiej, 18 Ternopilskiej i 21 Zbaraskiej brygad piechoty.
Jednak po przejściu Zbrucza sztaby rozformowano, a żołnierzy wcielono do innych jednostek UHA. Dowócą brygady mianowany został mjr Iwan Hrabowenśkyj.

</doc>
<doc id="1507952" url="https://pl.wikipedia.org/wiki?curid=1507952" title="18 Brygada Piechoty (UHA)">
18 Brygada Piechoty (UHA)

18 Brygada Piechoty – brygada piechoty Ukraińskiej Armii Halickiej ("Ternopilska"), której formowanie nie zostało ukończone.
W czerwcu 1919 Naczelna Komenda UHA z gen. Ołeksanderm Hrekowem podjęła decyzję utworzenia 8 nowych brygad piechoty, wchodzących w skład dwóch korpusów – IV i V.
W czasie ofensywy czortkowskiej utworzono sztaby i rozpoczęto formowanie 14 Stanisławowskiej, 15 Terebowlańskiej, 16 Czortkiwskiej, 17 Buczackiej, 18 Ternopilskiej i 21 Zbaraskiej brygad piechoty.
Jednak po przejściu Zbrucza sztaby rozformowano, a żołnierzy wcielono do innych jednostek UHA. Dowódcą brygady mianowany został mjr Julijan Ciokan.

</doc>
<doc id="1507956" url="https://pl.wikipedia.org/wiki?curid=1507956" title="Harpalus rufipes">
Harpalus rufipes



</doc>
<doc id="1507957" url="https://pl.wikipedia.org/wiki?curid=1507957" title="Carabus scheidleri">
Carabus scheidleri



</doc>
<doc id="1507958" url="https://pl.wikipedia.org/wiki?curid=1507958" title="Zamiejscowy Wydział Wychowania Fizycznego w Białej Podlaskiej">
Zamiejscowy Wydział Wychowania Fizycznego w Białej Podlaskiej



</doc>
<doc id="1507959" url="https://pl.wikipedia.org/wiki?curid=1507959" title="Carabus nitens">
Carabus nitens



</doc>
<doc id="1507960" url="https://pl.wikipedia.org/wiki?curid=1507960" title="Carabus convexus">
Carabus convexus



</doc>
<doc id="1507961" url="https://pl.wikipedia.org/wiki?curid=1507961" title="Sorrento Calcio">
Sorrento Calcio



</doc>
<doc id="1507962" url="https://pl.wikipedia.org/wiki?curid=1507962" title="Castellamare di Stabia">
Castellamare di Stabia



</doc>
<doc id="1507963" url="https://pl.wikipedia.org/wiki?curid=1507963" title="Crypturellus">
Crypturellus

Crypturellus – rodzaj ptaka z rodziny kusaczy (Tinamidae).
Zasięg występowania.
Rodzaj obejmuje gatunki występujące w Meksyku, Ameryce Środkowej i Południowej.
Morfologia.
Długość ciała 21,5–32,5 cm; masa ciała samców 154–602 g, samic 174–621 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1507967" url="https://pl.wikipedia.org/wiki?curid=1507967" title="Carabus arcensis">
Carabus arcensis



</doc>
<doc id="1507968" url="https://pl.wikipedia.org/wiki?curid=1507968" title="Carabus glabratus">
Carabus glabratus



</doc>
<doc id="1507969" url="https://pl.wikipedia.org/wiki?curid=1507969" title="Panaolus papilionaceus">
Panaolus papilionaceus



</doc>
<doc id="1507970" url="https://pl.wikipedia.org/wiki?curid=1507970" title="Ulica Krzywopoboczna w Warszawie">
Ulica Krzywopoboczna w Warszawie

Ulica Krzywopoboczna – jedna z ulic warszawskiego osiedla Mariensztat, biegnąca od zbiegu ulic ul. Sowiej i ul. Garbarskiej ku ul. Źródłowej. Wyznacza północną pierzeję rynku Mariensztackiego.
Historia.
Ulica Krzywopoboczna, nosząca niegdyś miano "Bocznej", powstała w roku 1762 wraz z utworzeniem jurydyki Mariensztadt. Pierwotnie biegła aż do Wisły; wkrótce jednak została skrócona do odcinka Źródłowa - Grodzka. Zabudowa strony miała charakter dworkowy, i po części były to obiekty drewniane; ze zbiegu z Grodzką wznosiły się klasycystyczne stajnie zamkowe, wybudowane według projektu Dominika Merliniego w roku 1780; pierwszą i jedyną kamienicę przy ulicy Krzywopobocznej wzniesiono dopiero w roku 1860. Do czasu budowy Arkad Kubickiego w latach 1818-21 alejkę biegnącą u ich podstawy była przedłużeniem Krzywopobocznej do ul. Bugaj; zlikwidowano ją dopiero pod koniec XIX wieku.
W latach 1938-39 jedyna przy ulicy kamienica została częściowo rozebrana; być może miano ją zastąpić innym obiektem, jednak wybuch wojny przerwał te prace. Zabudowa okolicy została zniszczona w roku 1944; resztki stajni rozebrano około roku 1948, wraz z budową Trasy W-Z. Ulica zmieniła wtedy swój przebieg, znajduje się dziś nieco na południe od dawnej lokalizacji.

</doc>
<doc id="1507974" url="https://pl.wikipedia.org/wiki?curid=1507974" title="Elmar Məhərrəmov">
Elmar Məhərrəmov

Elmar Məhərrəmov, ros. Эльмар Магеррамов (ur. 10 kwietnia 1958 w Baku) – azerski szachista i trener szachowy, pierwszy arcymistrz w historii tego kraju (tytuł otrzymał w 1992 roku).
Kariera szachowa.
Pierwsze znaczące sukcesy zaczął odnosić w drugiej połowie lat 80. XX wieku. Dwukrotnie zajął II m. w Baku, w 1986 r. za Michaiłem Gurewiczem, a w 1988 r. za Aleksandrem Huzmanem, wspólnie z Władimirem Małaniukiem, w 1989 r. był drugi w Warszawie (za Siergiejem Kaliniczewem) oraz podzielił II m. Belgradzie (za Borysem Nismanem, wspólnie z m.in. Milosem Pavloviciem) i w Podolsku (za Maksimem Sorokinem, wspólnie z Jurijem Jakowiczem, Wadimem Rubanem i Jurijem Kruppą). W 1990 r. zwyciężył w otwartym turnieju w Andorze, natomiast w 1991 r. odniósł jeden z największych sukcesów w karierze, zdobywając w Moskwie tytuł wicemistrza Związku Radzieckiego (podzielił wówczas I m. wspólnie z Artaszesem Minasianem, ale przegrał dogrywkę o złoty medal). W tym samym roku podzielił również II m. w Czelabińsku (za Siemionem Dwojrisem, wspólnie z Siergiejem Ionowem i Michaiłem Ułybinem). W kolejnych latach sukcesy odnosił m.in. w Sankt Petersburgu (1992, I m.), Montpellier (1999, dz. I m. wspólnie z Mircea-Sergiu Lupu), Abu Zabi (2001, dz. II m. za Siergiejem Zagrebelnym, wspólnie z Aleksiejem Barsowem) oraz w Dubaju (2005 i 2006, I m. oraz 2007, dz. I m. wspólnie z Fouadem El Taherem).
Najwyższy ranking w karierze osiągnął 1 lipca 1994 r., z wynikiem 2580 punktów dzielił wówczas 83-92. miejsce na światowej liście FIDE, jednocześnie zajmując 1. miejsce wśród azerskich szachistów.
Poza sukcesami turniejowymi, posiadał znaczne osiągnięcia jako szachowy trener. W 1984 r. współpracował z Garrim Kasparowem, a w 1991 – z Mają Cziburdanidze, w czasie meczów o mistrzostwo świata.

</doc>
<doc id="1507975" url="https://pl.wikipedia.org/wiki?curid=1507975" title="Osyp Bukszowanyj">
Osyp Bukszowanyj

Osyp Bukszowanyj ukr. Осип Букшований (ur. 1 czerwca 1890 w Żabiu, zm. 8 grudnia 1937 w Leningradzie) – sotnik (kapitan) Legionu Ukraińskich Strzelców Siczowych (USS), major Ukraińskiej Armii Halickiej.
Życiorys.
Ukończył gimnazjum w Kołomyi i Politechnikę Lwowską (1914).
Do Legionu USS wstąpił w sierpniu 1914, brał udział w kampanii karpackiej. 29 maja 1915 odniósł rany w walkach pod Bolechowem i trafił do niewoli rosyjskiej. Został wywieziony do Taszkentu, uciekł stamtąd przez Persję, brał udział w walkach w Mezopotamii po stronie państw centralnych. Odznaczony za odwagę Krzyżem Żelaznym i tureckim Medalem Żelaznego Półksiężyca.
Pod koniec 1916 powrócił do Legionu USS, gdzie objął dowództwo kompanii, a jesienią 1918 został obrany przez oficerów dowódcą Legionu USS. Brał udział w wojnie polsko-ukraińskiej jako dowódca 1 Brygady USS, był jednym z twórców planu ofensywy czortkowskiej.
Przeszedł z oddziałem do Czerwonej Ukraińskiej Armii Halickiej, w czasie powrotu w kwietniu 1920 oddziałów UHA w szeregi armii URL został aresztowany przez Czeka i osadzony w obozie w Kożuchowie pod Moskwą. Po zwolnieniu pracownik Komisariatu Oświaty USRR w Charkowie. Wstąpił do RKP(b) i od 1922 pracował w Zagranicznym Biurze Pomocy Komunistycznej Partii Galicji Wschodniej – od 1923 Komunistycznej Partii Zachodniej Ukrainy. Prowadził nielegalną działalność komunistyczną w Austrii, Niemczech i Polsce. W 1926 został członkiem władz infiltrowanej przez KPZU partii Sel-Rob. W 1932 wyjechał do ZSRR, pracował w kolegium redakcyjnym gazety "Nasza prawda", organu KC KPZU w Charkowie.
W 1933 aresztowany przez OGPU w tzw. sprawie UWO (mistyfikacja OGPU). 23 września 1933 skazany przez "trójkę specjalną" przy Kolegium GPU USRR na dziesięć lat łagru, które odbywał na Wyspach Sołowieckich w tzw. (ros. "Соловецкий лагерь особого назначения"). W czasie wielkiego terroru skazany na śmierć przez specjalną "trójkę" NKWD 25 listopada 1937, rozstrzelany 8 grudnia 1937 w Leningradzie.

</doc>
<doc id="1507976" url="https://pl.wikipedia.org/wiki?curid=1507976" title="Roslagen">
Roslagen

Roslagen – nieadministracyjny region położony u środkowych wybrzeży Szwecji, we wschodniej części historycznej krainy Uppland. Granice Roslagen są umowne ale najczęściej do regionu zalicza się obszar obejmujący gminy: Danderyd, Lidingö, Täby, Vallentuna, Växholm, Österåker, Norrtälje oraz Östhammar i obejmuje zarówno ich część lądową jak i archipelag stanowiący część Archipelagu Sztokholmskiego. 
Archipelag składa się z wielu wysp z których największymi są Björkö, Gräsö i Ljusterö, jak również setek małych wysepek – szkierów, oraz licznych wypłyceń i zatoczek. Wyspy najczęściej porośnięte są lasami. Na terenie archipelagu znajduje się Park Narodowy Ängsö.
Archipelag regionu Roslagen zaliczany jest do najlepszych łowisk w Europie obfitujący w szczupaki, sandacze, trocie i łososie.

</doc>
<doc id="1507977" url="https://pl.wikipedia.org/wiki?curid=1507977" title="John Spencer (piłkarz)">
John Spencer (piłkarz)

John Spencer (ur. 11 września 1970 w Glasgow) – piłkarz szkocki grający na pozycji napastnika.
Kariera klubowa.
Spencer urodził się w Glasgow, a karierę piłkarską rozpoczął w tamtejszym klubie Rangers F.C. W 1988 roku trafił do kadry pierwszej drużyny, jednak nie mogąc przebić się do składu został w 1989 roku wypożyczony do grającego w Division One, Greenock Morton F.C. Następnie wrócił do Rangersów, ale w Premier League zadebiutował dopiero w sezonie 1990/1991, a do lata 1992 rozegrał dla swojego klubu łącznie 13 meczów i strzelił dwie bramki. Z Rangersami dwukrotnie zostawał mistrzem kraju w latach 1991 i 1992. Zdobył także Puchar Szkocji w 1992 i Puchar Ligi Szkockiej w 1991.
Latem 1992 roku Spencer przeszedł do angielskiej Chelsea F.C., prowadzonej wówczas przez rodaka Iana Porterfielda. Klub z Londynu zapłacił za niego 450 tysięcy funtów, a w Premiership John zadebiutował 19 sierpnia w przegranym 1:2 wyjazdowym spotkaniu z Norwich City. Swoją pierwszą bramkę w Anglii zdobył w meczu z Manchesterem City, przegranym przez Chelsea na Stamford Bridge 2:4. W ataku Chelsea Spencer grał z Anglikiem Mickiem Hardfordem oraz rodakiem Robertem Fleckiem. Po odejściu Porterfielda nadal był podstawowym zawodnikiem "The Blues", a w 1994 roku zespół prowadzony przez Glenna Hoddle'a uległ w finale Pucharu Anglii Manchesterowi United 0:4. Do końca 1996 roku Spencer rozegrał 103 mecze dla Chelsea i strzelił w nich 36 bramek.
Na początku 1997 roku Spencer został wypożyczony do grającego w Division One, Queens Park Rangers, a latem tamtego roku sprzedany do tego klubu za 2,5 miliona funtów. Zespół z Londynu dwukrotnie nie zdołał wywalczyć awansu do Premiership, a 9 marca 1998 roku Spencer odszedł za 1,5 miliona funtów do Evertonu (debiut: 14 marca w wygranym 1:0 meczu z Blackburn Rovers. Przez 8 miesięcy John rozegrał tylko 9 ligowych spotkań w barwach "The Toffies" i następnie wrócił do ligi szkockiej.
Zimą 1999 roku Spencer został zawodnikiem Motherwell F.C., a suma transferu wyniosła pół miliona funtów. Przez 2,5 roku zdobył on dla Motherwell 18 bramek. 21 lutego 2001 roku przeszedł do grającego w amerykańskiej Major League Soccer, Colorado Rapids. W swoim pierwszym sezonie strzelił 14 goli w MLS, zaliczył 7 asyst i został wybrany do jedenastki sezonu. Podobnie było w 2003 roku, gdy Szkot znów uzyskał 14 trafień i znów znalazł się w najlepszej jedenastce MLS. Po zakończeniu sezonu 2004 Spencer zakończył piłkarską karierę.
Kariera reprezentacyjna.
W reprezentacji Szkocji Spencer zadebiutował 16 listopada 1994 roku w zremisowanym 1:1 meczu eliminacji do Mistrzostw Europy w Anglii z Rosją. W 1996 roku został powołany na ten turniej przez selekcjonera Craiga Browna. Tam wystąpił we wszystkich trzech meczach Szkotów: z Holandią (0:0), z Anglią (0:2) oraz ze Szwajcarią (1:0). Ostatni mecz w kadrze narodowej rozegrał w maju 1997 przeciwko Walii (0:1). Łącznie wystąpił w niej 14 razy.

</doc>
<doc id="1507980" url="https://pl.wikipedia.org/wiki?curid=1507980" title="Steinbach (Kanada)">
Steinbach (Kanada)

Steinbach - miasto w Kanadzie, w prowincji Manitoba. W 2006 r. miasto to na powierzchni 25,57 km² zamieszkiwało 11 066 osób.

</doc>
<doc id="1507981" url="https://pl.wikipedia.org/wiki?curid=1507981" title="Day &amp; Age">
Day &amp; Age

Day &amp; Age – to trzeci studyjny album zespołu The Killers. Data wydania albumu w Stanach Zjednoczonych została ustalona na 25 listopada 2008 roku, natomiast 24 w Wielkiej Brytanii oraz 22 listopada w Australii. Pierwszym singlem pochodzącym z tego albumu był utwór „Human”, który został po raz pierwszy wyemitowany na antenie radiowej 22 września 2008 oraz stał się dostępny do ściągnięcia 30 września 2008.Okładkę płyty zaprojektował Paul Normansell.
Produkcja albumu.
Zespół rozpoczął pisanie utworów na ten album w trakcie trasy koncertowej promującej poprzedni studyjny album "Sam’s Town". Następnie praca nad albumem przebiegała w sposób zdalny, gdyż zespół nagrał demo utworów w Las Vegas, a następnie przesłał je drogą internetową do producenta Stuarta Price’a w Londynie.

</doc>
<doc id="1507982" url="https://pl.wikipedia.org/wiki?curid=1507982" title="Jan Muscenius">
Jan Muscenius

Jan Muscenius alias Jan Mucha (ur. 1532 w Kurzelowie, zm. 21 lipca 1602 w Krakowie) – polski matematyk i astronom, wielokrotny rektor Akademii Krakowskiej (1592/1593, 1594/1595, 1599/1600, 1601/1602). Znany również jako Jan Musceniusz oraz pod zlatynizowanym nazwiskiem "Muscenius" lub "Musccenius".
Życiorys.
Urodził się w Kurzelowie (dawne województwo sandomierskie, obecnie powiat włoszczowski), mieszkał w Krakowie.
Edukację podstawową uzyskał w Kurzelowie, następnie został wysłany przez ojca do Niemiec, gdzie kontynuował naukę we Frankfurcie. W roku 1550, zapisał się na Wydział Sztuk Wyzwolonych Akademii Krakowskiej. W sierpniu 1558 został członkiem Collegium Minor oraz objął katedrę astrologii.
Od 29 kwietnia 1556 do 24 lutego 1559 był rektorem szkoły katedralnej na Wawelu. 
Kilkukrotnie był wybierany na rektora Akademii Krakowskiej (1592/1593, 1594/1595, 1599/1600, 1601/1602).
Zmarł 21 lipca 1602 roku w Krakowie.
W testamencie rozdzielił swoją kolekcję książek pomiędzy Akademię Krakowską oraz szkołę kolegiacką w Kurzelowie. Obecnie Biblioteka Uniwersytetu Warszawskiego posiada w swoich zbiorach 59 pięknie oprawionych książek z kolekcji Jana Musceniusa.
Badania naukowe.
Jan Muscenius 25 sierpnia 1563 roku razem z astronomiami z Akademii Krakowskie (Piotrem z Proboszczowic, Mikołajem z Szadka, Stanisławem Jakobejuszem) przeprowadził obserwację wielkiej koniunkcji Jowisza i Saturna. Obserwacja ta posłużyła do porównania tablic alfonsyńskich (bazujących na modelu geocentrycznym) oraz tablic pruskich (bazujących na modelu heliocentrycznym Kopernika). Tablice pruskie poprawnie wskazały czas wielkiej koniunkcji Jowisza i Saturna na 25 sierpnia 1563 roku. Separacja kątowa pomiędzy obserwowanymi planetami wynosiła 6.8 minut łuku. Tablice alfonsyńskie wskazywały inną datę koniunkcji, dla której separacja kątowa wynosiła 2 stopnie i 21 minut łuku. Profesorowie z Akademii Krakowskiej zasługerowali używanie obliczeń bazujących na modelu Kopernika jako bardziej dokładnych oraz wykładanie modelu heliocentrycznego podczas wykładów z astronomii.
Od 1555 do 1568 przeprowadził 1649 nieinstrumentalnych obserwacji meteorologicznych.

</doc>
<doc id="1507984" url="https://pl.wikipedia.org/wiki?curid=1507984" title="Juan Gil Navarro">
Juan Gil Navarro

Juan Manuel Gil Navarro (ur. 15 sierpnia 1973 roku w Buenos Aires) – argentyński aktor telewizyjny i teatralny.
Syn dziennikarza Manuela i sekretarki Alejandry, uczęszczał do niemieckiej szkoły Rudolf Steiner Schule we Florida, w prowincji Buenos Aires, gdzie w wieku szesnastu lat zadebiutował jako aktor teatralny. Wystąpił na scenie m.in. w przedstawieniach: "Ofelia i czystość" ("Ofelia y la pureza", 1998), "Pogodne kobiety Szekspira" ("Las alegres mujeres de Shakespeare", 1999), "Comedieta" (2000), "Złośliwe utwory" ("Canciones maliciosas", 2000), "Skrzypek na dachu" ("El violinista en el tejado", 2002), "Cesarskie cięcie" ("Cesárea", 2002), " W Granadzie" ("La Granada", 2003), "Kopciuszek" ("Floricienta", 2004, 2007) jako książę, "Tango straconych" ("Tango perdido", 2005) i "Zoo z kryształu" ("El zoo de Cristal", 2007).
Na małym ekranie debiutował w telenoweli "Roller Coaster, kolejna runda" ("Montaña rusa, otra vuelta", 1995-96). W telenoweli "Lalola" (2007) wystąpił w roli Lalo. Wziął udział także w filmie dokumentalnym "Kim jest Alejandro Chomski?" ("¿Quién es Alejandro Chomski?", 2002) u boku Jima Jarmuscha, Julie Delpy, Bena Gazzary, Nancy Allen, Facundo Arany, Ellen DeGeneres i Davida Keitha. Wielkim sukcesem okazała się kreacja Fernando w melodramacie "Piosenki złośliwe/Kiedy ktoś kocha mnie" ("El día que me amen", 2003), za którą odebrał nagrodę im. Florencio Sáncheza.
Po rozpadzie pierwszego małżeństwa, w dniu 3 sierpnia 2006 roku zawarł cywilny ślub z Natalią Litvack.

</doc>
<doc id="1507985" url="https://pl.wikipedia.org/wiki?curid=1507985" title="SS Noronic">
SS Noronic

SS Noronic – statek pasażerski, zniszczony przez pożar, który miał miejsce w 1949 roku w Toronto.
Historia.
Oddany do eksploatacji 2 czerwca 1913 roku. Zbudowała go stocznia Western Dry Dock and Shipbuilding Company dla armatora Canada Steamship Lines do przewożenia ludzi i towarów po wodach Wielkich Jezior Amerykańskich. Miał 5 pokładów (A, B, C, D i E), długość 362 stóp (110 m) i ważył 6095 ton (5,5 mln kg). Maksymalnie mógł wziąć 600 pasażerów i 200 członków załogi. Jeden z największych statków wybudowanych w Kanadzie i jeden z największych parowców pływających w ogóle po Wielkich Jeziorach. „Noronic” był nazywany także „The Queen of the Lakes” (Królowa Jezior). Miał dwa siostrzane statki: SS „Huronic” i SS „Harmonic”.
Pożar.
Dnia 14 września 1949 roku „Noronic” rozpoczął 7-dniowy rejs po jeziorze Ontario. Parowiec został na dwie noce w Kanadzie przed powrotem do Detroit. Większą część pasażerów stanowili Amerykanie (524). Statek był kierowany przez kapitana Wiliama Taylora. „Noronic” został zadokowany przy molo 9 w porcie Toronto, piątkowego wieczoru 16 września 1949 roku. O 2:30 w nocy jeden z pasażerów zauważył dym pochodzący z pokładu C. Ogień wybuchł w jednym z korytarzy i dość szybko się rozprzestrzeniał (spowodowane to było boazeriami na ścianach, które były polerowane olejem). O 2:38, po 8 minutach od wybuchu pożaru połowa statku była już spalona. Pierwsze ciężarówki straży pożarnej przybyły na molo o 2:41. Większość pasażerów będących na statku rzucała się do wody, a tylko nieliczni schodzili po linach. Pierwsze schodziły kobiety i dzieci. Na statku panowała wielka panika. Do końca akcji gaśniczej zużyto 1,7 mln galonów (6,4 mln litrów) wody z 37 węży gaśniczych. Pożar został ugaszony przed godziną 05:00 rano. Inspekcja zobaczyła makabryczne sceny. Wiele szkieletów pasażerów znajdowało się na korytarzach pokładu, a także w łóżkach. Niektóre z nich prawie całkowicie się spaliły.
Po pożarze.
Nigdy nie określono, ilu pasażerów mogło zginąć na statku. Szacuje się od 118 do 139 zgonów. Większość zmarła z uduszenia lub oparzenia, niektórzy zginęli skacząc z górnych pokładów „Noronica” na molo. Tylko jedna osoba utonęła. Być może byłoby mniej ofiar, gdyby pożar nie wybuchł w nocy. Prawdopodobną przyczyną wybuchu pożaru był zostawiony palący się papieros w pralni statku. Po katastrofie szukano winnych w projektantach statku. Po pierwsze: 36-letni statek powinien zostać zmodernizowany, po drugie: wnętrza parowca zostały wyłożone naoliwionym drewnem, zamiast materiałem ognioodpornym, po trzecie: wyjście ewakuacyjne znajdowało się tylko na jednym pokładzie, a powinno na 5. Kapitan Taylor po katastrofie został uznany za bohatera, ponieważ jako jeden z ostatnich opuścił płonący statek, a także wyłamał okna, wyciągając uwięzionych pasażerów z ich pokoi. Pomimo odwagi kapitana, został on zawieszony na rok w sterowaniu statkami. Po pożarze statek został pocięty na złom w Hamilton 29 listopada 1949 roku.

</doc>
<doc id="1507986" url="https://pl.wikipedia.org/wiki?curid=1507986" title="Winkler (Kanada)">
Winkler (Kanada)

Winkler – miasto w Kanadzie, w prowincji Manitoba. W 2006 r. miasto to na powierzchni 17,02 km² zamieszkiwało 9 106 osób.

</doc>
<doc id="1507991" url="https://pl.wikipedia.org/wiki?curid=1507991" title="Blair Lee">
Blair Lee

Blair Lee (ur. 9 sierpnia 1857, zm. 25 grudnia 1944) – amerykański polityk związany z Partią Demokratyczną.
W latach 1914–1917 był przedstawicielem stanu Maryland w Senacie Stanów Zjednoczonych.
Jego pradziadkiem był Richard Henry Lee, polityk z okresu rewolucji amerykańskiej, sygnatariusz deklaracji niepodległości Stanów Zjednoczonych, prezydent Kongresu Kontynentalnego i senator Stanów Zjednoczonych z Wirginii.

</doc>
<doc id="1507992" url="https://pl.wikipedia.org/wiki?curid=1507992" title="Blair Lee I">
Blair Lee I



</doc>
<doc id="1507998" url="https://pl.wikipedia.org/wiki?curid=1507998" title="Campbellton (Nowy Brunszwik)">
Campbellton (Nowy Brunszwik)

Campbellton – miasto w Kanadzie, na północny prowincji Nowy Brunszwik, w hrabstwie Restigouche, nad estuarium rzeki Restigouche River / Rivière Ristigouche.
Liczba mieszkańców Campbellton wynosi 7 384. Język francuski jest językiem ojczystym dla 55,5%, angielski dla 40,7% mieszkańców (2006).

</doc>
<doc id="1508000" url="https://pl.wikipedia.org/wiki?curid=1508000" title="Dzier kruszcowy">
Dzier kruszcowy

Dzier kruszcowy ("Harpalus affinis") – gatunek chrząszcza z rodziny biegaczowatych.
Opis.
Chrząszcz o ciele długości od 8,5 lub 9 do 12 mm. Wierzch ciała ma metaliczny, ubarwiony zielono, miodowo, miedziano lub niebieskawo, rzadziej czarno. Czułki są jednolicie żółtoczerwone. Odnóża mają barwę czułków lub są częściowo przyczernione. Pokrywy samic wyróżniają się matowym tłem i silniej zafalowanymi na odcinku przedwierzchołkowym brzegami bocznymi. U obu płci wa lub trzy najbardziej zewnętrzne międzyrzędy pokryw oraz wierzchołkowe, a rzadko też nasadowe części międzyrzędów bardziej wewnętrznych są owłosione. Przedwierzchołkowe punkty grzbietowe występują na 2–3 najbardziej zewnętrznym międzyrzędach, a niekiedy punktowanie jest bardziej rozległe. Rząd cierni na spodzie przednich goleni biegnie oddzielnie i prawie równolegle do rzędu kolców przedwierzchołkowych. Stopy są z wierzchu nagie.
Występowanie.
Owad pierwotnie o zasięgu transpalearktycznym. Występuje w niemal całej Europie (z wyjątkiem niektórych wysp), sięgając na północ za koło podbiegunowe. W Azji rozprzestrzeniony jest od Uralu i Turcji przez Zakaukazie i Syberię po Sachalin. Zawleczony do Ameryki Północnej, gdzie występuje w Stanach Zjednoczonych i Kanadzie oraz do Nowej Zelandii, gdzie również się zadomowił.
Chrząszcz ten zamieszkuje głównie tereny otwarte, suche i nasłonecznione. Preferuje gleby piaszczyste i gliniaste. Pospolity jest zwłaszcza na polach, ugorach, siedliskach ruderalnych i polnych drogach. Często znajdywany pod kamieniami.

</doc>
<doc id="1508001" url="https://pl.wikipedia.org/wiki?curid=1508001" title="Godzina pąsowej róży">
Godzina pąsowej róży



</doc>
<doc id="1508003" url="https://pl.wikipedia.org/wiki?curid=1508003" title="Papieskie Kolegium Ormiańskie">
Papieskie Kolegium Ormiańskie

Papieskie Kolegium Ormiańskie – instytucja Kościoła katolickiego, utworzona w Rzymie w roku 1883 przez papieża Leona XIII dla kształcenia duchownych Kościoła katolickiego obrządku ormiańskiego.
Aktualnym rektorem Kolegium jest ks. Kework Noradungian. Do budynku kolegium przylega ormiańskokatolicki kościół św. Mikołaja z Tolentino.
Wieloletnim profesorem Papieskiego Kolegium Ormiańskiego był polski Ormianin, ks. dr Grzegorz Petrowicz (1916–2004), ostatni kapłan archidiecezji lwowskiej obrządku ormiańskiego. Wysłany na studia do Papieskiego Kolegium Ormiańskiego przez abpa Józefa Teodorowicza, z powodu wybuchu II wojny światowej pozostał w Rzymie. Tam obronił doktorat i przez przeszło pół wieku wykładał w Kolegium. Był też osobistym sekretarzem patriarchy ormiańskokatolickiego, kardynała Grzegorza Piotra XV Agadżaniana, jednego z najpoważniejszych kandydatów na papieża po śmierci Piusa XII. Jest autorem monumentalnej pracy "La Chiesa Armena in Polonia", opisującej dzieje kościelne Ormian polskich.
W Papieskim Kolegium Ormiańskim w Rzymie kształcili się polscy duchowni ormiańscy m.in.: ks. Kazimierz Roszko, ks. Kazimierz Romaszkan, ks. Tadeusz Isakowicz-Zaleski oraz ks. Artur Awdalian.

</doc>
<doc id="1508004" url="https://pl.wikipedia.org/wiki?curid=1508004" title="Gizela Burgundzka">
Gizela Burgundzka

Gizela Burgundzka (ur. ok. 950; zm. 21 lipca 1006 lub 1007 w Ratyzbonie) – księżna Bawarii.
Gizela była najstarszą córką króla Burgundii Konrada I z rodu Welfów. Pochodziła zapewne z pierwszego małżeństwa ze słabo poświadczoną źródłowo Adelaną. Ciotką Gizeli była Adelajda Burgundzka żona cesarza Ottona I.
W 965 Gizela zaręczyła się z Henrykiem Kłótnikiem, którego poślubiła latem 972. W okresie uwięzienia jej męża przebywała w Merseburgu.
Gizela została pochowana w klasztorze Niedermünster w Ratyzbonie. Jej córka Gizela Bawarska ofiarowała dla tego klasztoru Krzyż Gizeli.
Henryk Kłótnik i Gizela Burgundzka mieli troje dzieci:

</doc>
<doc id="1508013" url="https://pl.wikipedia.org/wiki?curid=1508013" title="Stéphane Javelle">
Stéphane Javelle

Stéphane Javelle (ur. 16 listopada 1864, zm. 3 sierpnia 1917) – francuski astronom. Pracował jako asystent Louisa Thollona i Henriego Perrotina w Obserwatorium w Nicei. Skatalogował 1669 obiektów „mgławicowych” (głównie galaktyk) w trzech tomach „Annales de l'Observatoire de Nice”; 1460 z nich zostało później skatalogowanych przez Johna Dreyera w "Index Catalogue", z czego 1420 to obiekty odkryte przez Javella’a. Do jego odkryć należy m.in. para galaktyk IC 298.
W 1894 roku otrzymał nagrodę Prix Lalande Francuskiej Akademii Nauk.

</doc>
<doc id="1508015" url="https://pl.wikipedia.org/wiki?curid=1508015" title="Aleksander Sacharuk">
Aleksander Sacharuk

Aleksander Sacharuk, lit. Aleksander Sacharuk (ur. 24 września 1977 w Skojdziszkach) – litewski policjant i adwokat narodowości polskiej, od 2008 do 2012 poseł na Sejm Republiki Litewskiej.
Życiorys.
Dzieciństwo spędził w Skojdziszkach, Landwarowie i Pogirach. Po ukończeniu gimnazjum w Pogirach rozpoczął naukę w Litewskiej Akademii Policyjnej. W 1999 uzyskał licencjat w dziedzinie nauk prawnych, a dwa lata później magisterium.
W 1996 rozpoczął pracę jako policjant w rejonie wileńskim. Od 1997 do 2000 pracował jako młodszy inspektor w wydziale ds. przestępczości policji rejonu wileńskiego, później był inspektorem oraz komisarzem. W 2003 podjął studia na Wydziale Ekonomii Uniwersytetu Wileńskiego. Kształcił się na kursach prawniczych dotyczących m.in. ścigania przestępstw, handlu ludźmi oraz kontroli rozprzestrzeniania broni nuklearnej.
Założył amatorski klub sportowy SMK „Policija”, którego został prezesem. W 2007 zrezygnował ze służby i rozpoczął działalność adwokacką. W 2008 wstąpił do Partii Wskrzeszenia Narodowego, z ramienia której kandydował w wyborach parlamentarnych w tym samym roku w okręgu Wilno-Troki, przegrywając w II turze z Jarosławem Narkiewiczem. Mandat uzyskał jednak z listy państwowej po tym, jak z zasiadania w parlamencie zrezygnowała Daiva Tamošiūnaitė-Budrė. W trakcie kadencji przystąpił do frakcji Partii Chrześcijańskiej. W 2010 ujawniono, iż ponad 10 razy głosował za nieobecnego na parlamentarnej sesji Linasa Karaliusa. Sąd Najwyższy uznał, że naruszył swoim zachowaniem konstytucję, w głosowaniu Sejm nie zdecydował jednak o pozbawieniu go mandatu (za taką decyzją głosowało 80 deputowanych przy wymaganej większości 83 głosów). W 2012 nie ubiegał się o poselską reelekcję.
Życie prywatne.
Od 2006 związany z Žygintą Blažytė, z którą ma córkę Auksė.

</doc>
<doc id="1508016" url="https://pl.wikipedia.org/wiki?curid=1508016" title="Medborgarplatsen">
Medborgarplatsen

Medborgarplatsen – podziemna stacja sztokholmskiego metra, leży w Sztokholmie, w Innerstaden, w dzielnicy Södermalm. Na zielonej linii metra (T19, T17 i T18), między Slussen a Skanstull. Dziennie korzysta z niej około 22 200 osób.
Stacja znajduje się około 6-18 metrów pod ziemią, równolegle do Götgatan i Medborgarplatsen (od Folkungagatan do Noe Arksgränden). Posiada dwa wyjścia, północne znajduje się przy Folkungagatan w Björns trädgård. Południowe wyjście zlokalizowane jest przy Folkungagatan 45 i na rogu Folkungagatan z Götgatan.
Pierwsza stacja została otworzona 1 października 1933, była dostosowana do ruchu tramwajów i nosiła wówczas nazwę "Södra Bantorget". Obecną nazwę przyjęła w 1944. Stację metra oddano do użytku 1 października 1950, posiada jeden peron.
Otoczenie.
W otoczeniu stacji znajdują się:

</doc>
<doc id="1508024" url="https://pl.wikipedia.org/wiki?curid=1508024" title="Nadleśnictwo Ustroń">
Nadleśnictwo Ustroń

Nadleśnictwo Ustroń – jednostka organizacyjna Lasów Państwowych podległa Regionalnej Dyrekcji Lasów Państwowych w Katowicach. Siedzibą nadleśnictwa jest miejscowość Ustroń.
Historia Nadleśnictwa.
Dane historyczne dotyczące terenów obecnego Nadleśnictwa Ustroń sięgają roku 1163, gdy obszary te były własnością Państwa Polskiego. W 1290 r. tereny te przeszły we władanie piastowskich książąt cieszyńskich jako lenno króla czeskiego, pozostając w tym charakterze do roku 1653. W tym roku objęli je w posiadanie Habsburgowie – członkowie austriackiego domu panującego, piastujący równocześnie godność królów czeskich. W ich imieniu dobrami zarządzała Komora Cieszyńska. W 1918 roku, Dobra Komory Cieszyńskiej przeszły, na mocy Rozporządzenia Ministra Rolnictwa i Przemysłu Drzewnego pod Przymusowy Zarząd Państwowy, we Lwowie. Od 1925 do 1939 roku lasami dzisiejszego Nadleśnictwa administrował Zarząd Lasów Państwowych w Cieszynie, podległy Dyrekcji Lasów Państwowych w Warszawie. Po drugiej wojnie światowej, na terenie gmin: Dębowiec, Hażlach, Strumień i Zebrzydowice, została upaństwowiona i włączona do Nadleśnictwa Hażlach część lasów, które stanowiły wielkoobszarową własność prywatną. Nadleśnictwo Ustroń, w obecnym kształcie administracyjnym powstało w 1973 roku poprzez połączenie uprzednio istniejących Nadleśnictw: Brenna, Hażlach i Ustroń. 
Warunki geograficzno-przyrodnicze.
Nadleśnictwo Ustroń położone jest w Karpackiej Krainie Przyrodniczo-Leśnej, w Dzielnicy Beskidu Śląskiego i Małego oraz częściowo w Śląskiej Krainie Przyrodniczo-Leśnej, w Dzielnicy Kędzierzyńsko-Rybnickiej. 
Ochrona przyrody.
Od 1994 roku lasy Nadleśnictwa Ustroń wchodzą w skład Leśnego Kompleksu Promocyjnego - Lasy Beskidu Śląskiego, utworzonego w celu ochrony lasów, odtwarzania ekosystemów leśnych odpowiadających naturalnym warunkom klimatyczno-glebowym oraz popularyzacji wiedzy o lesie. Lasy Nadleśnictwa Ustroń reprezentują ogromną mozaikę zbiorowisk roślinnych. Najbogatsze pod względem liczby gatunków są grądy na terenach Pogórza Cieszyńskiego. Na terenie Nadleśnictwa utworzono częściowe, leśne rezerwaty przyrody: 
Lasy Nadleśnictwa to ekosystemy o bogatej florze i faunie. Do najcenniejszych roślin zielnych należy zaliczyć: pióropusznik strusi, paprotkę zwyczajną, widłaki, śnieżyczkę przebiśnieg, cieszyniankę wiosenną, konwalię majową, lilię złotogłów, podkolana białego, storczyka plamistego, parzydło leśne, naparstnicę purpurową i dziewięćsił bezłodygowy Świat zwierząt chronionych reprezentowany jest między innymi przez: wiewiórkę, gronostaja, wydrę, puchacza, myszołowa, kruka, pluszcza, zimorodka, bociana czarnego, żmiję, zaskrońca. padalca, traszki, salamandrę. Wszystkie lasy Nadleśnictwa należą do lasów wodochronnych. 
Lasy Nadleśnictwa są także terenem, gdzie prowadzone są liczne badania naukowe, między innymi z zakresu nauk leśnych, ochrony przyrody, botaniki, zoologii, geologii i hydrologii. Założonych zostało wiele stałych obiektów badawczych, także przy współpracy naukowców zagranicznych 
W Nadleśnictwie jest 864 ha drzewostanów nasiennych, z tego 54 ha włączonych. Na uwagę zasługuje 51 ha tzw. „szwedzkich drzewostanów nasiennych będących od wielu lat obiektem zainteresowania naukowców-genetyków ze Szwecji.

</doc>
<doc id="1508029" url="https://pl.wikipedia.org/wiki?curid=1508029" title="Aleksander Arkuszyński">
Aleksander Arkuszyński

Aleksander Arkuszyński ps. "Maj" (ur. 27 lutego 1918 w Dąbrowie nad Czarną, zm. 1 kwietnia 2016 w Ksawerowie) – generał brygady Wojska Polskiego, kawaler Orderu Virtuti Militari, odznaczony dwukrotnie Krzyżem Walecznych. Autor książki „"Przeciw dwóm wrogom”" opisującej dzieje AK i ROAK na terenie swego rejonu.
Życiorys.
Absolwent I Liceum Ogólnokształcącego im. Bolesława Chrobrego w Piotrkowie Trybunalskim. Jako dowódca drużyny 18 pułku piechoty walczył w kampanii wrześniowej. Dostał się do niewoli niemieckiej z której uciekł i wrócił do domu. Od połowy lutego 1944 pełnił funkcję dowódcy partyzanckiego oddziału „Grom”. W lipcu 1944 w ramach akcji „Burza” został wcielony ze swym oddziałem do 25 pp AK, gdzie zostaje dowódcą plutonu. Uczestnik wielu starć z wrogiem m.in. na Krzyżówkach pod Kawęczynem i Diablej Górze, w Goleszach, Polichnie, Brzustowie, Dąbrówce, Trzech Morgach, Klementynowie, Moszczenicy, Ręcznie, Mierzynie, Małych Końskich, Srocku, Rozprzy, Ojrzeniu, Petrykozach, gajówce Gazomka i Zieleń, Rożenku, Jaworze, Stefanowie, Jastrzębiu. 11 czerwca 1945 bierze na rozkaz majora Adama Trybusa udział w uderzeniu na areszt Urzędu Bezpieczeństwa Publicznego przy ulicy Wandy Wasilewskiej w Pabianicach, podczas którego uwalniają przetrzymywanych tam byłych żołnierzy AK. W sierpniu 1945 ujawnia się i powraca do nauki. W 1949 został aresztowany i osądzony pod fałszywymi zarzutami. Po blisko 3-letnim śledztwie Wojewódzki Sąd w Łodzi uniewinnił go.
Po ukończeniu studiów z dyplomem inżyniera chemii spożywczej, ciągle nagabywany przez służbę bezpieczeństwa osiadł w końcu w Ksawerowie, gdzie kierował spółdzielnią przetwórstwa warzyw i owoców.
24 kwietnia 2008 Prezydent RP Lech Kaczyński awansował go do stopnia generała brygady.
W 2013 "w uznaniu wybitnych zasługi w pielęgnowaniu pamięci o najnowszej historii Polski, za upowszechnianie wiedzy o działalności Polskiego Państwa Podziemnego" w związku z Narodowym Dniem Pamięci „Żołnierzy Wyklętych” został przez prezydenta Bronisława Komorowskiego odznaczony Krzyżem Komandorskim Orderu Odrodzenia Polski. W 2017 został laureatem nagrody honorowej „Świadek Historii” przyznanej przez Instytut Pamięci Narodowej.
Honorowy obywatel Piotrkowa Trybunalskiego i Pabianic.
Zmarł 1 kwietnia 2016 w Ksawerowie w wieku 98 lat.

</doc>
<doc id="1508032" url="https://pl.wikipedia.org/wiki?curid=1508032" title="Marcelo Estigarribia">
Marcelo Estigarribia

Marcelo Alejandro Estigarribia Balmori (ur. 21 września 1987 w Asunción) – paragwajski piłkarz występujący na pozycji pomocnika w paragwajskim klubie Cerro Porteño, do którego jest wypożyczony z Deportivo Maldonado. Wychowanek Unión Pacífico, w swojej karierze grał także w takich zespołach jak Sport Colombia, Le Mans FC, Newell’s Old Boys, Deportivo Maldonado, Juventus F.C., UC Sampdoria, Chievo oraz Atalanta BC. Były reprezentant Paragwaju. Posiada także obywatelstwo włoskie.

</doc>
<doc id="1508035" url="https://pl.wikipedia.org/wiki?curid=1508035" title="Politypia">
Politypia

Politypia – polimorfizm polegający na tym, że identyczne warstwy sieci krystalicznej tego samego minerału układają się na sobie w różnoraki sposób. Skutkiem tego są osobne minerały o różnym typie strukturalnym. Pociąga to za sobą także zmianę okresu identyczności sieci krystalicznej w kierunku prostopadłym do płaszczyzny warstwy, czyli zgodnie z osią krystalograficzną Z. Okres identyczności ("period identyczności") jest wielokrotnością grubości pojedynczej warstwy.
Modyfikacje politypowe, czyli politypy, mogą się różnić wizualnie pod względem morfologicznym i strukturalnym, jednak ich własności fizyczne są do siebie bardzo zbliżone lub identyczne. Politypy często powstają w tym samym środowisku krystalizacji, wskutek czego mogą się wzajemnie przerastać – na przykład w graficie atomy węgla są kowalencyjnie powiązane w pierścienie sześcioboczne i przyjmuje się dwie możliwości przestrzennego usytuowania warstw zbudowanych z atomów. Sekwencja ABAB... jest charakterystyczna dla heksagonalnej struktury grafitu-2H, natomiast ABCABC... dla grafitu-3R (trygonalny). Grafit-2H jest stabilny w dużym przedziale ciśnień i temperatur. Faza 3R nie występuje w przyrodzie, lecz towarzyszy fazie 2H w ilości do 35%; znika powyżej 2000 °C.
Stosowane oznaczenia.
W oznaczeniu wariantu politypowego, na przykład „grafit-3R”, cyfra informuje, co ile warstw powtarza się ich następstwo (w tym przypadku co 3), litera natomiast oznacza układ krystalograficzny (R od "rhombohedral", czyli trygonalny). Jest to pierwsza litera angielskiej nazwy układu. Mała litera "d" wskazuje na niezorientowane, bezładne ("disordered") ułożenie warstw – występuje też polityp grafitu 1H"d".
W 1976 roku Międzynarodowe Stowarzyszenie Mineralogiczne (IMA) zmodyfikowało oznaczenie polimorfów sposobem Garda. Ich symbole wyprowadza się od początkowych liter nazw układów krystalograficznych:
Ustalono też sposób wskazywania kierunku zróżnicowania uporządkowania struktury, przy czym osie X, Y, Z określa się jako "a, b, c", na przykład:
Przykłady minerałów.
Politypia jest najczęstszym zjawiskiem wśród krzemianów warstwowych – miki, chloryty, serpentyny. i in. Zjawisko to znane jest również wśród innych minerałów np. wurcyt i grafit.

</doc>
<doc id="1508037" url="https://pl.wikipedia.org/wiki?curid=1508037" title="Morfotropia">
Morfotropia

Morfotropia jest zjawiskiem przejściowym między izomorfizm kryształówem, a polimorfizmem. Polega ona na stopniowej zmianie stałych sieciowych przez systematyczne kolejne podstawianie jednych jonów przez drugie, różniących się między sobą głównie wielkością promieni jonowych. Przy przekraczaniu pewnej wielkości promieni jonów szereg izomorficzny kończy się i następuje przemiana morfotropowa. Graniczna substancja może tworzyć odmiany polimorficzne. Przykładem tego jest kalcyt i aragonit w szeregach izomorficznych bezwodnych węglanów metali dwuwartościowych.

</doc>
<doc id="1508040" url="https://pl.wikipedia.org/wiki?curid=1508040" title="Rim-Sin I">
Rim-Sin I

Rim-Sin I, Rimsin I (1822–1763 p.n.e. według chronologii średniej) – król Larsy, syn Kudur-Mabuka, brat i następca Warad-Sina. Rozszerzył królestwo Larsy na całą południową Babilonię, odbijając w pierwszej połowie swego panowania z rąk Babilończyków m.in. Isin i Uruk. Do klęski w 1763 r. p.n.e. główny przeciwnik Hammurabiego w walce o hegemonię w Babilonii.
Pierwsze lata panowania.
Przez pierwsze kilka lat panowania w jego imieniu władzę sprawował jego ojciec Kudur-Mabuk, przywódca amoryckiego plemienia Emutbal (Jautbal) z zachodniej części Elamu, który po walkach z miastami Isin i Kazallum oraz po odsunięciu od władzy dynastii amoryckiej przejął władzę nad Larsa. Na tronie posadził dwóch swoich synów Rim-Sina i Warad-Sina, którzy zgodnie z tradycją dynastyczną sumeryjsko-akadyjską przyjęli imiona związane z kultem boga księżyca Sina. 
Władzę Rim-Sin przejął po śmierci ojca. Jego wrogami były królestwa Uruk i Isin, z którymi rywalizował o kontrolę nad szlakami handlowymi i systemem irygacyjnym dolnego biegu Eufratu, co miało kluczowe znaczenie dla politycznej i ekonomicznej kontroli środkowego i południowego Babilonu.
Okres podbojów.
W 1808 roku p.n.e. Rim-Sin I pokonał koalicję miast Isin, Uruk, Rapiqum i Babilonu. W roku 1802 p.n.e. podbił terytorium Uruk i Kisurrę, dzięki czemu przejął kontrolę nad południową Babilonią oraz zdobył miasto Der, ustanawiając je wschodnią granicą swojego królestwa. Po tych sukcesach Rim-Sin I skierował swoje wojska na państwo Isin, które ostatecznie zdobył w 1793 roku p.n.e. Zwycięstwo to uczyniło z niego jednego z głównych pretendentów do objęcia pozycji hegemona w całym regionie. Wymienia go słynny list pochodzący z archiwum w Mari:
„Nie ma króla, który by sam jeden był najsilniejszy. Dziesięciu lub piętnastu królów idzie za Hammurabim, panem Babilonu. Tyle samo idzie za Rim-Sinem, panem Larsy, tyle samo za Ibal-pi-Elem z Esznunny, tyle samo za Amut-pi-Elem z Qatny, a dwudziestu idzie za Jarim-Limem z Jamhadu”
Po zawiązaniu sprzymierza Babilonu z państwami Esznunna i Mari wybuchły nowe walki, w wyniku których Babilon zajął Isin i Uruk, a w 1764 roku p.n.e. rozbił sprzymierzone wojska Larsy – Elamu, Esznunny i Gutejczyków. Po pokonaniu wojsk Rim-Sina jego dalsze losy są nieznane. Jego imię przetrwało jednakże w świadomości ludności i za czasów Samsu-iluny, syna Hammurabiego, inny władca o imieniu Rim-Sin (Rim-Sin II) ogłosił się królem Larsy i wzniecił powstanie w południowej Babilonii, które po pięciu latach zakończyło się jednak klęską.
Polityka wewnętrzna.
Rim-Sin był kontynuatorem systemu gospodarczego istniejącego jeszcze w czasach III dynastii z Ur, rozwijając państwowy sektor gospodarczy, podporządkowując go władzy królewskiej i jej administracji i minimalizując znaczenie majątków prywatnych powstałych na przełomie XX i XIX wieku p.n.e. Z rozwiązań tych korzystał późniejszy władca Hammurabi.

</doc>
<doc id="1508043" url="https://pl.wikipedia.org/wiki?curid=1508043" title="Karol Wróblewski (aktor)">
Karol Wróblewski (aktor)

Karol Wróblewski (ur. 22 kwietnia 1972 w Szczecinie) – polski aktor filmowy, telewizyjny, teatralny i dubbingowy. W 1999 roku ukończył PWSFTViT w Łodzi.
Kariera.
Będąc na trzecim roku studiów Państwowej Wyższej Szkoły Filmowej, Telewizyjnej i Teatralnej w Łodzi zadebiutował w Teatrze im. S. Jaracza w spektaklu Mariusza Grzegorzka „Tramwaj zwany pożądaniem”. Spektaklem dyplomowym „Niezidentyfikowane szczątki ludzkie i prawdziwa natura miłości” (reż. J. Maciejowski) zdobył pierwszą nagrodę na Festiwalu Szkół Teatralnych w Łodzi oraz Grand Prix na Międzynarodowym Festiwalu Szkół Teatralnych w Brnie za najlepszy spektakl aktorski.
Od 2001 roku gra gościnnie na scenach warszawskich teatrów. Debiutował w Teatrze na Woli w sztuce W. Sheakespear’a „Wieczór Trzech Króli” (reż. A. Wiśniewski). Grał między innymi: Teatr Żydowski „Skrzypek na dachu” (reż. J. Szurmiej), Teatr Rampa „Love” (reż. A. Strzelecki), „Siódme mniej kradnij” (reż. J. Prochyra), Teatr na Woli „Bomba” i „Wyścig spermy” (reż. M. Kowalewski) oraz Teatr „Polonia” Krystyny Jandy „Darkroom” (reż. P. Wojcieszek). Aktor Teatru Studio od roku 2003. Po raz pierwszy na jego deskach zagrał w spektaklu „Bal pod Orłem” (reż. Z. Brzoza). W kolejnych latach można było go zobaczyć w spektaklach: „Gra na zwłokę” (reż. L. Raczak), „Prze(d)stawienie” (reż. A. Duda-Gracz), „Pasja” (reż. Z. Brzoza), „Drewniany człowiek” (reż. S. Eidrigevicius), „Bitwa pod Grunwaldem” (reż. M. Fiodor).
Na dużym ekranie zadebiutował w filmie pt. „Zutaten fur Traume” (reż. G. Maugg), na małym ekranie zaistniał w kilku serialowych rolach, między innymi: „Na dobre i na złe”, „Kryminalni”, „Twarzą w Twarz II”, „Pensjonat pod Różą”, „Klan”, „Czego się boją faceci, czyli...”, „Wehikuł czasu”.
Od kilku lat zajmuje się dubbingiem, pracując m.in.: dla wytwórni Disney, Pixar Animation i Warner Bros.

</doc>
<doc id="1508045" url="https://pl.wikipedia.org/wiki?curid=1508045" title="Collected (album Massive Attack)">
Collected (album Massive Attack)

Collected – składankowy album trip hopowego zespołu Massive Attack, wydany w 2006 przez Virgin Records, ukazał się w wersji jedno- i dwupłytowej. 
Na pierwszej (w wersji jednopłytowej - jedynej) płycie znajdują się utwory znane już z poprzednich płyt (z wyjątkiem "Live With Me"). Na drugiej płycie, wydanej w wersji DualDisc, na pierwszej stronie - audio - są utwory do tej pory niepublikowane lub nowe wersje znanych utworów, zaś na drugiej stronie - video - teledyski.

</doc>
<doc id="1508048" url="https://pl.wikipedia.org/wiki?curid=1508048" title="Godzina pąsowej róży (film)">
Godzina pąsowej róży (film)

Godzina pąsowej róży – polski film fabularny z 1963 r. nakręcony na podstawie powieści Marii Krüger pod tym samym tytułem.
Fabuła.
Film w komediowy sposób przedstawia współczesną nastolatkę Anię, która za pomocą magicznego zabiegu przenosi się w czasie do lat osiemdziesiątych XIX wieku. Wynika z tego wiele zabawnych sytuacji – dla dziewczyny tamten świat "fin de siècle’u" wydaje się śmieszny i anachroniczny, a ona sama zyskuje opinię osoby postrzelonej, a nawet chorej psychicznie. Żyjąc w świecie przeszłości Ania przeżywa romantyczną przygodę zakochując się w pewnym młodym chłopaku.

</doc>
<doc id="1508050" url="https://pl.wikipedia.org/wiki?curid=1508050" title="Mehrgarh">
Mehrgarh

Mehrgarh (brahui: Mehrgaŕh, urdu: مہرگڑھ) – neolityczna osada miejska zaliczana do cywilizacji doliny Indusu, znajdująca się na płaskowyżu Kacchi w dzisiejszym Beludżystanie w Pakistanie. Pierwsze ślady osadnictwa o charakterze rolniczym pochodzą z VII tysiąclecia p.n.e. Do połowy III tysiąclecia p.n.e. była największą osadą na płaskowyżu, potem została opuszczona.
Stanowisko zostało odkryte przez ekspedycję archeologiczną prowadzoną przez Francuza Jean-François Jarrige'a w 1974. Wykopaliska prowadzono w latach 1974 - 1986 oraz ponownie w latach 1997 - 2000. Zgromadzono w nich około 32 tysięcy artefaktów.

</doc>
<doc id="1508051" url="https://pl.wikipedia.org/wiki?curid=1508051" title="Odbiornik REV-251M">
Odbiornik REV-251M

REV-251M – węgierski krótkofalowy, uniwersalny odbiornik radiowy, który jest na wyposażeniu jednostek radioelektronicznych Wojska Polskiego, przeznaczony do pracy w zakresie częstotliwości 0,2 – 29,999999 MHz.

</doc>
<doc id="1508052" url="https://pl.wikipedia.org/wiki?curid=1508052" title="Algis Rimas">
Algis Rimas

Algis Rimas (ur. 26 listopada 1940 w Baukai koło Radziwiliszek, zm. 9 sierpnia 2010 w Wilnie) – litewski inżynier, samorządowiec i polityk, poseł na Sejm Republiki Litewskiej.
Życiorys.
W 1962 ukończył Litewską Akademię Rolniczą, po czym pracował jako inżynier-inspektor, główny inżynier oraz kierownik organizacji rolniczej. Od 1988 do 1989 pełnił funkcję prezesa zjednoczenia rolno-przemysłowego w rejonie mariampolskim. Był działaczem KPL (KPZR), a w latach 1989–1990 jej I sekretarzem w Mariampolu.
W 1990 został wybrany do rady rejonowej w Mariampolu. Objął funkcję jej przewodniczącego, pełniąc ją do 1995. Od 1995 do 1997 kierował administracją okręgową. Po zdymisjonowaniu objął stanowisko dyrektora oddziału mariampolskiego litewskiego banku oszczędnościowego.
W wyborach parlamentarnych z 2000 uzyskał mandat posła na Sejm z list Litewskiej Demokratycznej Partii Pracy, który utrzymał w kolejnym głosowaniu z 2004. W 2000 i 2002 był wybierany w skład rady rejonu mariampolskiego.
W wyborach do Sejmu w 2008 kandydował z ramienia Litewskiej Partii Socjaldemokratycznej w okręgu Mariampol, pokonując w II turze Arvydasa Vidžiūnasa ze Związku Ojczyzny. Zmarł w trakcie kadencji.
Był członkiem klubu Rotary w Mariampolu, honorowo zasiadał w zarządzie litewskiego towarzystwa trzeźwości „Baltų ainiai”.

</doc>
<doc id="1508057" url="https://pl.wikipedia.org/wiki?curid=1508057" title="Nam pla">
Nam pla



</doc>
<doc id="1508058" url="https://pl.wikipedia.org/wiki?curid=1508058" title="Królowie Larsy">
Królowie Larsy



</doc>
<doc id="1508061" url="https://pl.wikipedia.org/wiki?curid=1508061" title="Przylądek Canaveral">
Przylądek Canaveral



</doc>
<doc id="1508062" url="https://pl.wikipedia.org/wiki?curid=1508062" title="Nước mắm">
Nước mắm



</doc>
<doc id="1508063" url="https://pl.wikipedia.org/wiki?curid=1508063" title="Tadeusz Godyń">
Tadeusz Godyń

Tadeusz Godyń (ur. 14 lipca 1944 w Dąbrowie Górniczej) – polski zapaśnik, olimpijczyk.
Startował przede wszystkim w stylu wolnym, ale sukcesy odnosił także w stylu klasycznym. Startował w wadze piórkowej (do 63 kg) w obu stylach na igrzyskach olimpijskich w 1968 w Meksyku, gdzie w stylu klasycznym zajął 16.–18. miejsce, a w stylu wolnym 17.–18 miejsce.
Zdobył 6. miejsce na mistrzostwach świata w 1967 w Nowym Delhi oraz 4. miejsce na mistrzostwach Europy w 1970 w Berlinie, oba w wadze piórkowej w stylu wolnym. Trzykrotnie był mistrzem Polski w stylu wolnym: w 1967 i 1968 w wadze piórkowej oraz w 1969 w wadze lekkiej, wicemistrzem w wadze piórkowej w 1966 i brązowym medalistą w wadze lekkiej w 1973.
Po zakończeniu kariery został trenerem. Mieszka w Tychach, woj. śląskie. Został odznaczony Srebrnym Krzyżem Zasługi.

</doc>
<doc id="1508064" url="https://pl.wikipedia.org/wiki?curid=1508064" title="Jonas Stanevičius">
Jonas Stanevičius

Jonas Stanevičius (ur. 2 października 1977 w Wilnie) – litewski dziennikarz, samorządowiec i polityk, poseł na Sejm Republiki Litewskiej (2008–2012).
Życiorys.
W latach 1995–2003 pracował jako korespondent dziennika "Klaipėda". Od 2000 do 2007 redagował programy "Farai", "Komanda" i "Gelbėtojų komanda" w litewskiej telewizji, prowadził również audycję "TV pagalba" (2002–2008).
W wyborach samorządowych z 2007 z listy Związku Ojczyzny został wybrany radnym rejonu szkudzkiego, później powołany na urząd wicestarosty. Kandydował w wyborach parlamentarnych w 2008 jako niezależny, uzyskując w II turze mandat posła na Sejm w okręgu Szkudy-Możejki. W parlamencie należał do różnych frakcji, m.in. Partii Wskrzeszenia Narodowego i Partii Chrześcijańskiej. Nie ubiegał się o reelekcję w 2012.

</doc>
<doc id="1508065" url="https://pl.wikipedia.org/wiki?curid=1508065" title="Karol Jonscher">
Karol Jonscher



</doc>
<doc id="1508066" url="https://pl.wikipedia.org/wiki?curid=1508066" title="Litewscy posłowie do Parlamentu Europejskiego 2004–2009">
Litewscy posłowie do Parlamentu Europejskiego 2004–2009

Litewscy posłowie VI kadencji do Parlamentu Europejskiego (od 20 lipca 2004) zostali wybrani 13 czerwca 2004.
Lista według przynależności do grup.
Grupa Europejskiej Partii Ludowej (Chrześcijańscy Demokraci) i Europejskich Demokratów.
Wybrani z listy Związku Ojczyzny
Grupa Socjalistyczna w Parlamencie Europejskim.
Wybrani z listy Litewskiej Partii Socjaldemokratycznej
Grupa Porozumienia Liberałów i Demokratów na rzecz Europy.
Wybrani z listy Partii Pracy
Wybrani z listy Związku Liberałów i Centrum
Grupa Unii na rzecz Europy Narodów.
Wybrany z listy Związku Partii Chłopskiej i Nowej Demokracji
Wybrany z listy Partii Liberalno-Demokratycznej

</doc>
<doc id="1508067" url="https://pl.wikipedia.org/wiki?curid=1508067" title="Teofila Działyńska">
Teofila Działyńska

Teofila z Działyńskich primo voto Szołdrska, secundo voto Potulicka (ur. 28 grudnia 1715 w Kórniku, zm. 26 listopada 1790 tamże) – właścicielka Zamku w Kórniku wraz z okolicznymi dobrami, w kulturze popularnej znana jako „Biała Dama” – duch z portretu na Zamku w Kórniku.
Młodość i dwukrotne małżeństwo.
Teofila Działyńska była córką Zygmunta Działyńskiego (właściciela Kórnika) i Teresy z Tarłów. Kiedy miała 7 lat, zmarł jej ojciec, a w wieku 11 lat po śmierci matki została sierotą. O jej dzieciństwie i młodości brak szczegółowych informacji i nie wiadomo, gdzie spędziła następne 7 lat do zawarcia małżeństwa. 
Po raz pierwszy wyszła za mąż 24 sierpnia 1732 za Stefana Macieja Szołdrskiego, starostę łęczyckiego, syna właścicieli Czempinia, gdzie małżonkowie zamieszkali. Z trojga ich dzieci przeżył tylko syn Feliks, urodzony 24 sierpnia 1736, późniejszy założyciel Nowego Tomyśla. Pierwszy mąż Teofili zmarł w 1737.
W 1743 Teofila wyszła za mąż po raz drugi – za Aleksandra Potulickiego, starostę borzechowskiego. Mąż był od niej 8 lat młodszy i miał mniejszy od niej majątek, co być może w połączeniu z dominującym charakterem Teofili doprowadziło do rozwodu w 1754. Od tego czasu Teofila żyła samotnie i skoncentrowała się na pracy w swoich dobrach w Kórniku i Runowie Krajeńskim.
Działalność Teofili w Kórniku.
Teofila z Działyńskich Potulicka była pierwszą wybitną przedstawicielką rodu Działyńskich władających Zamkiem w Kórniku. W czasach ogólnego upadku gospodarczego Polski doprowadziła Kórnik i pobliski Bnin do rozkwitu. Osiągnęła to, między innymi sprowadzając do miasta protestanckich kolonistów niemieckich (tak zwane osadnictwo olęderskie) i popierając Żydów, co naraziło ją na zarzuty wspierania innowierców. W Bninie zbudowała zbór ewangelicki i ratusz, ale przebudowała też kościół parafialny w Kórniku. Już w 1740 r. pańszczyznę i daniny w naturze w swoim majątku zastąpiła czynszami dzierżawnymi. Budowała jazy i tamy na jeziorze Kórnickim a także drogi, wiatraki, młyny. Wszystko to sprawiło, że Kórnik stał się miastem znacznie większym i znaczniejszym od pobliskich Śremu i Środy Wlkp., a zaraz po II rozbiorze Polski w 1793 był nawet tymczasową siedzibą powiatu śremskiego. 
Przebudowa Zamku w Kórniku.
Teofila żywo interesowała się też sprawami kultury. Utrzymywała kontakt z Biblioteką Królewską w Berlinie, prenumerowała „Journal Encyclopedique”. Zainteresowanie nowymi prądami w architekturze i sztuce było bodźcem do przebudowy jej kórnickiej rezydencji, którą prowadziła przez niemal całe swoje życie. W wyniku tych prac zamek o dominujących dotychczas funkcjach obronnych przekształcono w pałacową rezydencję w typie entre cour et jardin. Główne wejście do zamku było teraz od strony północnej. Znajdujący się również od północy dziedziniec okolono dwiema oficynami. Z inicjatywy Teofili już po jej śmierci zbudowano w 1791 też trzecią oficynę – obecną Klaudynówkę (miejsce urodzenia Klaudyny Potockiej).
Stare, południowe, wejście do zamku prowadziło do ogrodu, który również został gruntownie przebudowany przez Teofilę w stylu francuskim (sama nazywała go włoskim). W ogrodzie zbudowano wodotryski, ptaszarnie, oranżerie, hodowano też jedwabniki, z których produkowano jedwab. W pobliskim Zwierzyńcu po drugiej stronie jeziora Kórnickiego trzymano też egzotyczne zwierzęta, m.in. wielbłąda. 
Kształt architektoniczny Zamku w Kórniku nadany mu przez Teofilę utrzymał się do przebudowy przez Tytusa Działyńskiego w połowie XIX w.
Legenda Białej Damy.
Teofila z Działyńskich Potulicka zmarła 26 listopada 1790 i została pochowana w krypcie kościoła Wszystkich Świętych w Kórniku. Po jej śmierci dobra w Kórniku i Bninie przeszły w ręce jej jedynego syna Feliksa Szołdrskiego, na mocy wyroku sądowego w 1801 zwrócono je jednak Działyńskim.
Pomimo niezaprzeczalnych zasług dla rozwoju Kórnika Teofilę już za życia zaczęły otaczać niepokojące opowieści. Szerzyły się plotki, że wdowa utrzymuje niemoralne stosunki z mężczyznami, w tym proboszczem katolickim z Kórnika i pastorem luterańskim z Bnina.
Po śmierci Teofili źródłem legend stał się dodatkowo jej portret w białej sukni pędzla prawdopodobnie Antoine'a Pesne'a, obecnie wiszący w sali jadalnej zamku. W XIX w. wśród okolicznej ludności zaczęto opowiadać, że krótko przed północą Teofila schodzi z portretu i przechodzi na taras zamkowy. Następnie o północy do zamku przyjeżdża rycerz na czarnym koniu, który zabiera ją na przejażdżkę po parku. W ten sposób Teofila podobno pokutuje za rozebranie zameczku myśliwskiego Górków nad jeziorem Kórnickim, w którym diabły strzegły skarbów rodu Górków. Opowieść ta, przekazana przez XIX-wiecznego burgrabiego zamku Józefa Rychtera, utrzymała się do dzisiaj i dała początek legendzie o najsłynniejszym polskim duchu – Białej Damie.

</doc>
<doc id="1508072" url="https://pl.wikipedia.org/wiki?curid=1508072" title="August Lindbergh">
August Lindbergh

August Lindbergh, pierwotnie: Ola Månsson (ur. 12 maja 1808 w Smedstorp w Skanii, zm. 14 października 1893 w Little Falls) – szwedzki rolnik i polityk, amerykański farmer i kowal, ojciec polityka amerykańskiego Charlesa Augusta Lindbergha, dziad sławnego lotnika Charlesa Lindbergha.
Życiorys.
Wczesne lata.
Ola Månsson (wym.:"u:la mo:nson") urodził się w niezamożnej rodzinie włościańskiej jako syn Månsa Jönssona i Sary Carlsdotter (szwedzcy chłopi mieli w tamtych czasach prawie wyłącznie nazwiska patronimiczne). Ojciec trudnił się rolnictwem i krawiectwem i osierocił Månssona, gdy chłopiec miał 5 lat, a więc Ola w wieku lat ok. 10 musiał przyjąć pracę parobka w jednym z gospodarstw w okolicy Smedstorpu. Jednocześnie jego ojczym zadbał jednak o wykształcenie chłopca, który zaczął uczęszczać do szkoły.
Ola posiadał wysokie uzdolnienia jako rolnik i wieku lat 20 zaczął prowadzić całe gospodarstwo ojczyma. W wieku lat 25 poślubił "Ingar Jönsdotter" (1816–1864), córkę zamożnego gospodarza Jönsa Jönssona z pobliskiej wsi Onslunda, dziedzicznego dzierżawcy (szw.: "åbo") jednej z większych królewszczyzn w okolicy, który z własnych środków utrzymywał dwóch kawalerzystów armii szwedzkiej (wówczas zawodowej i zakwaterowanej w większości u rolników). Wkrótce Månsson mógł zakupić własne (niemałe, jak podaje Scott 180 ha) gospodarstwo we wsi Gårdlösa. Równocześnie zaczął karierę polityczną: w latach 1846-1856 był przewodniczącym Rady sołeckiej w Smedstorpie. W międzyczasie (1847) został wybrany posłem stanu włościańskiego do szwedzkiego sejmu stanowego, "Ståndsriksdagen".
Parlamentarzysta.
Jako poseł do Riksdagu Månsson – który najprawdopodobniej ukończył tylko trzy klasy szkoły podstawowej – zasłynął jako świetny orator, wzbudzający podziw swymi szybkimi i ciętymi replikami, i jako radykalny liberał, ulubieniec liberalnej prasy sztokholmskiej. Ostro występował przeciw wielkiej własności ziemskiej szwedzkiego Kościoła, żądając reformy rolnej i przydzielenia ziemi najbiedniejszym wieśniakom i fornalom, walczył o równouprawnienie Żydów, o zezwolenie cudzoziemcom na obejmowanie profesur na szwedzkich uniwersytetach, i był entuzjastycznym zwolennikiem rozbudowy kolei żelaznych, wbrew oporowi wielu posłów stanu włościańskiego. By zdobyć poparcie dla swych idei Månsson nie cofał się przed stosowaniem korupcji. Łapówkarstwo nie było w tamtych czasach bynajmniej nieznane, ale Månsson zaczął posługiwać się nim na dużą skalę, przekupując posłów stanu włościańskiego w celu zdobycia poparcia dla projektów rządowych. Jego grupę nazwano koterią, środki na wystawne bankiety dla chłopskich posłów Månsson otrzymywał podobno od dworu królewskiego za pośrednictwem kronprinca, późniejszego Karola XV.
Skandal.
Uchwały sejmu szwedzkiego kadencji 1856–1858 były wielkim triumfem dla rządu i dworu królewskiego. Wydawało się, że Månsson stoi o krok od upragnionego urzędu marszałka sejmu ("Riksdagens talman"). Tymczasem Månsson, który od 1853 działał jako rewizor Banku Państwowego ("Riksbanken") w Malmö, a od 1858 jako dyrektor działu pożyczek dla rolników, i tam stosował korupcję: po przyznaniu pożyczki pobierał od klientów w bardzo wielu przypadkach prowizję, która szła do jego własnej kieszeni. Wykorzystali to jego wrogowie i postawiono go przed sądem. W pierwszej instancji (w "Hovrätten", odpowiedniku Sądu wojewódzkiego) Månsson sam przejął swą obronę i posługiwał się swymi wszystkimi retorycznymi, demagogicznymi i analitycznymi talentami (ale także symbolicznie podtarł się dokumentem, który przedłożono jako dowód jego winy). Wprawdzie przyjazna mu część prasy opatrzyła go glorią męczennika, ale proces przegrał i nie czekając na werdykt Sądu Najwyższego ("Högsta domstolen", który go skazał na utratę praw obywatelskich) przepisał swe gospodarstwo na najstarszego syna, Jönsa Olssona, po czym udał się w 1859 potajemnie do Anglii i stamtąd na emigrację do USA. Pozostawił wielkie długi i żona Ingar (która odmówiła wyjazdu do Ameryki) wraz z dziećmi znalazła się w dużych trudnościach finansowych.
Nowe życie.
Lindbergh z nową partnerką wyjechali pociągiem do Göteborga, skąd udali się w dalszą podróż statkiem do Hull w Anglii. Stamtąd pojechali koleją do Liverpoolu, dalej parowcem do Quebec (podróż trwała miesiąc). Dalsza podróż pociągiem trwała tydzień (który spędzili na twardych ławkach, nie mając pieniędzy na wagon sypialny) i zawiodła ich do Windsor (Ontario), gdzie przekroczyli jezioro Ontario, granicę między USA i Kanadą. Potem jechali prawie przez tydzień pociągiem do Chicago, dalej przez stan Illinois do Dubuque nad rzeką Missisipi i stamtąd ok. 450 km parowcem do obecnego Minneapolis w nowo powstałym stanie Minnesota. Ostatnią fazą podróży była jazda na wozie zaprzężonym w woły do późniejszego Melrose, gdzie na skraju puszczy mieszkały tylko trzy rodziny.
Z Ingar Jönsdotter Ola Månsson miał siedmioro dzieci, synów Jönsa, Månsa, Pehra, Augusta, Nilsa i córki Hannę i Ingrid, niemniej jednak w ostatnim roku swego pobytu w Szwecji nawiązał romans ze sztokholmską kelnerką Lovisą Carlén, która była o 30 lat młodsza od niego. Niedługo przed wyjazdem do USA Lovisa urodziła mu (20 stycznia 1859) syna Carla, znanego później jako Charles August Lindbergh; później, już w Stanach, posypały się dalsze dzieci: Victor Eugene, Louisa Ellen, Lillian May, June, Pauline, Linda i Frank Albert. Być może Ola planował wyjazd do USA już wcześniej, gdyż przyjechał tam znając już jako tako angielski. Tuż przed opuszczeniem Szwecji zmienił imię na Augusta i nazwisko na Lindbergh, a synowi z Lovisą (teraz: Louise) nadał imiona Charles August.
Rodzina osiedliła się w Melrose w stanie Minnesota na terenach zamieszkanych głównie przez osadników niemieckich, gdzie Lindbergh wzniósł najpierw lepiankę i później domek z bierwion wielkości 4x6 m. (później znacznie rozbudowany) August posiadał tam fermę (pod koniec pobytu rodziny w Melrose: 60 ha) z tartakiem i pracował również jako kowal. Wnuk Charles napisał o tych pierwszych latach dziadków w Minnesocie: "dziadek był wybitnym parlamentarzystą i bliskim przyjacielem króla, ale popadł w kłopoty ekonomiczne czy polityczne, stracił wszystko co posiadał i pożeglował do Ameryki, by zacząć nowe życie – miał wtedy ponad 50 lat. Dziadkowie osiedlili się w nowym stanie Minnesota nad rzeką Sauk River, gdzie dziadek wybudował malutki domek z bierwion. Byli tak ubodzy, że dziadek musiał sprzedać swój złoty szwedzki medal, żeby móc kupić pług".
W roku 1861 Ola/August stracił w wypadku przy pracy w tartaku lewą rękę (Charles Lindbergh: „" (po amputacji) upłynęło wiele miesięcy, zanim dziadek wyzdrowiał. Zamówił specjalne narzędzia przystosowane do pracy jedną ręką, ale uprawa roli i zarabianie pieniędzy były bardzo utrudnione, a trzeba było utrzymać czworo dzieci – mego ojca, Lindę, Juno i Franka, babcia musiała oszczędzać każdy grosz”". Po wyleczeniu się ze strasznych okaleczeń August uroczyście pochował rękę w ogródku, uścisnąwszy jej martwe palce i przemawiając do niej:”"Do wicenja, moja droga renka. Bylasz mi dobra psijaciolka przes penczdzjeszat lat. Sawsze bylas mi dobra i wjerna, ale nje moszesz jusz ze mna pozostac”". W domu Lindberghów posługiwano się wyłącznie językiem angielskim (ale jak wynika z powyższego tłumaczenia z angielskiego był to bardzo "szwedzki" angielski, do dziś istniejący i zwany "swenglish" (szw. "svengelska"), nawet syn C.A. (członek Kongresu) zachował do końca ślady szwedzkiej wymowy w swej angielszczyźnie).
Nie dając sobie rady z pracą na roli August wezwał na pomoc synów ze Szwecji. Przyjechali Måns i Pehr (w USA zwany "Perry"), którzy również przybrali nazwisko Lindbergh (według Scotta już wcześniej, w czasie studiów w Lund), oraz August, który pozostał przy patronimicznym "Olsson". Perry pozostał przy ojcu, a Måns zaciągnął się w czasie Wojny secesyjnej do armii unijnej, którą opuścił po zakończeniu wojny w 1865 w stopniu porucznika. Pojechał potem na jakiś czas do Skanii, gdzie werbował osadników do USA. Po sprowadzeniu 200 osób do Sherburne County w stanie Minnesota powrócił do Szwecji, gdzie zmarł w Lund w roku 1870.
W 1870 Lindberghowie uzyskali obywatelstwo USA i August otrzymał wiele honorowych funkcji w gminie Melrose: był m.in. pocztmistrzem ("Postmaster"), pisarzem miejskim ("Town clerk") i sędzią pokoju ("Justice of the Peace"). Działał także w partii republikańskiej. W 1885 wziął ślub z Luizą, która zmarła w 1921, przeżywszy go o 30 lat. Ola/August zmarł u syna Charlesa w Little Falls w 1892 (jak podają źródła szwedzkie) lub 1893 roku (jak podają źródła amerykańskie).
Lindberghowie wraz z trójką młodszych dzieci spoczywają na cmentarzu "Oak Hill Cemetery" w Little Falls.

</doc>
<doc id="1508073" url="https://pl.wikipedia.org/wiki?curid=1508073" title="Szymon Szerman">
Szymon Szerman

Szymon Szerman (ur. 1917 w Łodzi, zm. 1943 tamże) – polski malarz żydowskiego pochodzenia.
Urodził się w Łodzi. Podczas II wojny światowej został przesiedlony do łódzkiego getta, gdzie kontynuował działalność artystyczną. Malował głównie gwasze, na których przedstawiał codzienne życie mieszkańców getta. Pracował także w Sekcji Graficznej Wydziału Statystyki, gdzie produkowano banknoty i znaczki, a potajemnie zbierano rzeczywiste statystyki stopniowej zagłady getta i fotografie. Został zamordowany w getcie wraz z rodziną w 1943 roku. Kilka jego gwaszów ocalało i przechowywane są obecnie w Izraelu.

</doc>
<doc id="1508075" url="https://pl.wikipedia.org/wiki?curid=1508075" title="Oleśnica sinogłowa">
Oleśnica sinogłowa

Oleśnica sinogłowa ("Lebia (Lamprias) cyanocephala" lub "Lamprias cyanocephalus") – gatunek małego chrząszcza z rodziny biegaczowatych i podrodziny Lebiinae.
Taksonomia.
Gatunek ten został opisany w 1758 roku przez Karola Linneusza pod nazwą "Carabus cyanocephalus". Później przeniesiony został do rodzaju "Lebia", w obrębie którego umieszczony został w podrodzaju "Lamprias". Część współczesnych autorów wynosi ten podrodzaj do rangi samodzielnego rodzaju i wówczas nazwa oleśnicy sinogłowej brzmi Lamprias cyanocephalus.
Opis.
Osiąga od 5 lub 5,5 do 8 mm długości. Głowa i pokrywy jednolicie niebieskie lub zielone, a przedplecze rude. Pierwszy segment czułków rudy, natomiast pozostałe czarne. Rzędy na pokrywach słabiej zaznaczone niż u "L. fulvicollis" i "L. pubipennis", a międzyrzędy płaskie.
Biologia i ekologia.
Żyje na suchych otwartych terenach porośniętych głównie roślinnością trawiastą i zielną oraz z rzadka krzewami i młodymi drzewami. Preferuje gleby piaszczyste i żwirowe. Znajdowany zazwyczaj pojedynczo na różnych roślinach zielnych i niższych gałęziach krzewów i drzew.
Wyróżnia się między innymi pasożytnictwem. Jej larwa rozwija się w komorach poczwarkowych innych chrząszczy. Dorosłe osobniki żywią się głównie szkodnikami z rodziny stonkowatych.
Rozprzestrzenienie.
Gatunek palearktyczny. W Europie wykazany został z Albanii, Austrii, Balearów, Białorusi, Belgii, Bośni i Hercegowiny, Bułgarii, Chorwacji, Cypru, Czech, Danii, Dodekanezu, Estonii, europejskiej Turcji, Finlandii, Francji, Grecji, Hiszpanii, Holandii, byłej Jugosławii, Korsyki, Litwy, Luksemburgu, Liechtensteinu, Łotwy, Macedonii Północnej, Mołdawii, Niemiec, Norwegii, Polski, Portugalii, Rosji, w tym obwodu kaliningradzkiego, Słowacji, Sycylii, Szwecji, Szwajcarii, Ukrainy, Węgier, Wielkiej Brytanii i Włoch. Z Azji podawany z Armenii, Gruzji, Turcji, Izraela, Syrii, Iraku, Syberii Zachodniej, Kazachstanu, Uzbekistanu, Kirgistanu, Iranu (w tym ostanu Ardabil), Afganistanu, Pakistanu i chińskiego Sinciangu. Ponadto z terenu Afryki Północnej znany z Maroka, Algierii i Tunezji.
W Polsce notowany głównie z zachodu i południowego wschodu kraju, w tym na Wyżynie Małopolskiej na stanowisku Pasturka w 1992 roku.
Systematyka.
Wyróżnia się 3 podgatunki tej oleśnicy:

</doc>
<doc id="1508080" url="https://pl.wikipedia.org/wiki?curid=1508080" title="Przedgórze Karpackie">
Przedgórze Karpackie



</doc>
<doc id="1508081" url="https://pl.wikipedia.org/wiki?curid=1508081" title="Biała Dama (duch z Zamku w Kórniku)">
Biała Dama (duch z Zamku w Kórniku)



</doc>
<doc id="1508085" url="https://pl.wikipedia.org/wiki?curid=1508085" title="Zita Užlytė">
Zita Užlytė

Zita Užlytė (ur. 13 stycznia 1980 w Święcianach) – litewska nauczycielka, posłanka na Sejm Republiki Litewskiej.
Życiorys.
Po ukończeniu szkoły średniej w Święcianach studiowała filologię litewską na Wileńskim Uniwersytecie Pedagogicznym. Od 2002 pracowała jako nauczycielka litewskiego w szkole średniej w Rzeszy. Podjęła także studia z zakresu europeistyki Uniwersytecie im. Michała Römera w Wilnie.
W wyborach parlamentarnych w 2008 została wybrana posłanką na Sejm z ramienia Partii Wskrzeszenia Narodowego w okręgu Olita. W trakcie kadencji przystąpił do frakcji Partii Chrześcijańskiej. W 2012 bezskutecznie ubiegała się o reelekcję z ramienia ugrupowania Związek TAK.

</doc>
<doc id="1508093" url="https://pl.wikipedia.org/wiki?curid=1508093" title="Francisco Pérez (piłkarz)">
Francisco Pérez (piłkarz)

Francisco Vicente Pérez - argentyński piłkarz, napastnik.
Jako piłkarz klubu Almagro Buenos Aires był w kadrze reprezentacji Argentyny w finałach mistrzostw świata w 1934 roku, gdzie Argentyna odpadła już w pierwszej rundzie. Nie wystąpił w jedynym meczu ze Szwecją.

</doc>
<doc id="1508096" url="https://pl.wikipedia.org/wiki?curid=1508096" title="Francisco Perez">
Francisco Perez



</doc>
<doc id="1508100" url="https://pl.wikipedia.org/wiki?curid=1508100" title="Vicente Francisco Pérez">
Vicente Francisco Pérez



</doc>
<doc id="1508103" url="https://pl.wikipedia.org/wiki?curid=1508103" title="Sorghum bicolor">
Sorghum bicolor



</doc>
<doc id="1508110" url="https://pl.wikipedia.org/wiki?curid=1508110" title="Polska Partia Socjalistyczna (na emigracji)">
Polska Partia Socjalistyczna (na emigracji)

Polska Partia Socjalistyczna na emigracji – struktura PPS działająca od 1945 do 1990 r. głównie w Europie Zachodniej.
Historia.
Emigracyjna PPS rozpoczęła działalność jako kontynuacja istniejącego od 1939 r. Komitetu Zagranicznego PPS oraz powstałej po przybyciu z Polski działaczy PPS-WRN Delegacji Zagranicznej PPS.
W dniach 24–30 maja 1948 r. partia odbyła swój I Zjazd w Pont a Lesse w Belgii, w czasie którego wyłoniono Radę Partyjną (odpowiednik Rady Naczelnej). Na jej czele stanął Zygmunt Zaremba. Rada wyłoniła Centralny Komitet Zagraniczny, któremu przewodniczył Tomasz Arciszewski.
II Zjazd PPS odbył się w Lens we Francji. Na czele wyłonionej Rady Partyjnej stanął ponownie Zygmunt Zaremba. Centralnym Komitetem Zagranicznym kierowali: Tomasz Arciszewski jako przewodniczący oraz Adam Ciołkosz i Jan Kwapiński jako wiceprzewodniczący.
III Zjazd PPS odbył się w dniach 25–26 czerwca 1955 r. w Calais we Francji. Przewodniczącym Rady Centralnej został po raz kolejny Zygmunt Zaremba, zaś przewodniczącym CKZ Jan Kwapiński.
IV Zjazd PPS odbył się 28–29 września 1957 r. w Londynie. Przewodnictwo w Radzie Centralnej objął Adam Ciołkosz, zaś przewodniczącym CKZ został ponownie Jan Kwapiński.
Po 1956 r. zaczął się rozdźwięk pomiędzy Zygmuntem Zarembą a Adamem Ciołkoszem na tle strategii i taktyki PPS. Ciołkosz był zwolennikiem konsolidacji środowisk emigracyjnych broniących praw Polski na świecie, trwania państwa na wygnaniu. Był również zdecydowanym antykomunistą, sceptycznie nastawionym do reform w PRL. Zaremba nie interesował się emigracją, zdecydowany był na budowanie lewicowego, ideowego oddziaływania na kraj, uważając, że perspektywą Europy Środkowej jest proces uniezależniania i demokratyzacji przebiegający wewnątrz kraju.
Spór spowodował wykluczenie z PPS w kwietniu 1960 r. Adama Ciołkosza, który natychmiast powołał Centralny Komitet Odbudowy PPS. Tym samym na emigracji do 1960 do 1987 r. funkcjonowały równolegle dwie organizacje pod nazwą PPS. Jedna pod nazwą „Centralny Komitet PPS”, druga pod nazwą „Centralny Komitet Zagraniczny PPS”.
W listopadzie 1987 r. podzielone struktury odbyły zjazd zjednoczeniowy, w wyniku którego stworzono jedną organizację. Na jej czele stanęli Lidia Ciołkoszowa i Stanisław Wąsik. Zjednoczenie nie objęło grupy pod nazwą Niezależna PPS (Tadeusza Prokopowicza). 
W 1990 r. emigracyjna PPS połączyła się z krajowymi strukturami PPS w jednolitą Polską Partię Socjalistyczną, co zakończyło jej działalność na emigracji.
Na forum międzynarodowym PPS była aktywna w Unii Socjalistycznej Europy Środkowo-Wschodniej, której przez wiele lat przewodniczył Zygmunt Zaremba.

</doc>
<doc id="1508112" url="https://pl.wikipedia.org/wiki?curid=1508112" title="Homarus gammarus">
Homarus gammarus



</doc>
<doc id="1508114" url="https://pl.wikipedia.org/wiki?curid=1508114" title="Homarus americanus">
Homarus americanus



</doc>
<doc id="1508117" url="https://pl.wikipedia.org/wiki?curid=1508117" title="Julius Sabatauskas">
Julius Sabatauskas

Julius Sabatauskas (ur. 1 kwietnia 1958 w Syktywkarze) – litewski działacz społeczny i polityk, samorządowiec związany z Olitą, poseł na Sejm Republiki Litewskiej.
Życiorys.
Urodził się w rodzinie litewskich zesłańców w Republice Komi. W 1968 przyjechał na Litwę, gdzie ukończył szkołę średnią w Janowie (1976) oraz Kowieński Instytut Politechniczny (1981). W 2003 uzyskał w trybie zaocznym tytuł zawodowy magistra prawa i administracji na Uniwersytecie Michała Römera w Wilnie.
W 1981 zamieszkał w Olicie, gdzie pracował w fabryce lodówek (późniejszej spółce akcyjnej Snaigė) oraz w przedsiębiorstwie Alytaus kranai zajmującym się produkcją żurawi. W 1990 należał do inicjatorów upamiętnienia litewskich zesłańców w Republice Komi poprzez wzniesienie w Syktywkarze Słupów Giedymina. O jego rodzinnej wyprawie na północ Rosji opowiada wydana przez Rimvydasa Racėnasa książka "Komių žemėje". Również w 1990 wybrano go po raz pierwszy do rady miejskiej w Olicie. Mandat utrzymywał w kolejnych wyborach z 1995, 1997 i 2000. Stał na czele rady (1990–1995), wchodził również w skład zarządu miasta (1997–2000).
W latach 1993–1994 pełnił funkcję dyrektora spółki akcyjnej Gebenė. Prowadził sekretariat Rady Miejskiej w Olicie (1994–1995) oraz stał na czele Państwowej Inspekcji Podatkowej w tym mieście (1995–1998). Później pracował również w samorządowych służbach kontrolnych. Należał do inicjatorów powstania olickiego funduszu na rzecz wspierania studentów, którego był przewodniczącym do 2003. W 2002 stanął na czele Litewskiej Federacji Szachowej.
W 1995 zasiadł we władzach Litewskiej Partii Socjaldemokratycznej, do której wstąpił w 1989. Do 2003 był przewodniczącym oddziału ugrupowania w Olicie. W wyborach parlamentarnych z 2000 uzyskał mandat poselski z listy krajowej socjaldemokratycznej koalicji Algirdasa Brazauskasa. W Sejmie pracował w komisjach prawa i porządku prawnego oraz komisji petycyjnej. Po raz kolejny został wybrany na deputowanego w 2004 (jako niezależny). Mandat poselski odnawiał również z ramienia LSDP w wyborach w 2008, 2012, 2016 i 2020.

</doc>
<doc id="1508121" url="https://pl.wikipedia.org/wiki?curid=1508121" title="Sangam">
Sangam

Sangam (ang. „Confluence”, tłum. „Zlanie się rzek”) – bollywoodzki romans z elementami musicalu, klasyk filmowy z 1964 roku. Raj Kapoor – reżyser, producent i odtwórca głównej roli. Ponadto w filmie grają Vyjayantimala i Rajendra Kumar. Ten pierwszy kolorowy film Raj Kapoora stał się w Indiach hitem. Znany jest też z wykorzystania w filmie jako tła do miesiąca miodowego bohaterów obrazów Europy – Wenecji, Paryża, Londynu i Szwajcarii. Potem stanie się to tradycją Bollywoodu – nagrywanie piosenek i tańców w „egzotycznej” Europie (szczególnie w Szwajcarii). W tym filmie krzyżują się losy trojga ludzi, przyrównywane do indyjskich rzek Jamuny, Gangesu i niknącej w pustyni Saraswati. Rzeki te łączą się ze sobą w tytułowym miejscu „Sangam”. To opowieść o przyjaźni i miłości, tej nieodwzajemnionej i tej skrywanej, o poświęceniu, o rozminięciu się. Film podkreśla niepodważalną dla tradycji indyjskie wartość małżeństwa. 
Reżyser Dasari Narayana Rao zrealizował wersje tego filmu w językach telugu i kannada pt. "Swapna".
Fabuła.
Sundera Khannę (Raj Kapoor) i Gopala Varmę (Rajendra Kumar) od dziecka łączy głęboka przyjaźń. Sunder to sierota, ktoś bez oparcia w rodzinie, bez wykształcenia, bez pozycji społecznej. Otoczony troskliwą miłością matki Gopal wraca do Indii uzyskawszy w Londynie wykształcenie prawnika. Mimo różnicy w pozycji społecznej dzielą ze sobą wszystko – także miłość do znanej im od dziecka Radhy. Sunder kocha głośno, radośnie, wszystkim wykrzykując swoją miłość. Gopal skrycie, ale ze wzajemnością. Nie wyznając jednak swojej miłości, nic nie wie o uczuciu Radhy. Przekonany, że to Sundera obdarza ona swą miłością, prosi w jego imieniu rodziców o rękę ukochanej. Rodzice marzący o Gopalu jako zięciu, odmawiają. Nie chcą dla Radhy mężczyzny bez pozycji społecznej. Wstrząśnięty tym Sunder nie daje za wygraną. Ma nadzieję, że wyszkolony na pilota, na wojnie w Kaszmirze będzie miał okazję udowodnić, że jest kimś godnym miłości i małżeństwa z Radhą. Wkrótce jednak Gopala i Radhę zasmuca wieść o śmierci przyjaciela. Sunder zginął podczas niebezpiecznej akcji przerzucając prowiant dla oblężonych żołnierzy indyjskich. Po jego śmierci Gopal ośmiela się wyznać miłość Radhce. Ze zdumieniem i radością dowiaduje się, że też jest przez nią od dawna kochany. Szczęśliwi planują małżeństwo, gdy nagle okazuje się, że Sunderowi udało się przeżyć katastrofę lotniczą. Stęskniony wraca do dwóch najbliższych mu osób: do ukochanej i przyjaciela…
Piosenki.
Piosenki do słów Shailendra i Hasrat Jaipuri śpiewają Mukesh, Mahendra Kapoor, Lata Mangeshkar i Mohammed Rafi.

</doc>
<doc id="1508122" url="https://pl.wikipedia.org/wiki?curid=1508122" title="Zita Uzlyte">
Zita Uzlyte



</doc>
<doc id="1508123" url="https://pl.wikipedia.org/wiki?curid=1508123" title="Janusz Bobik">
Janusz Bobik

Janusz Stanisław Bobik (ur. 17 grudnia 1955 w Środzie Śląskiej) – polski jeździec sportowy. Srebrny medalista olimpijski z Moskwy.
Życiorys.
Urodził się 17 grudnia 1955 w Środzie Śląskiej, w rodzinie Kazimierza, hodowcy koni i działacza jeździeckiego, oraz Zofii Słapa. Absolwent Liceum Ogólnokształcącego w Gryficach (1975) i Akademii Rolniczej w Szczecinie (1979), gdzie otrzymał tytuł magistra inżyniera zootechnika.
Bronił barw LKS Dragona Nowielice. Z Nowielicami jest związany do dziś, obecnie jest hodowcą. Startował w skokach przez przeszkody oraz WKKW. W 1977 był wicemistrzem Polski w skokach. W Moskwie jego partnerami w drużynie byli: Wiesław Hartman, Jan Kowalczyk i Marian Kozicki. Srebro olimpijskie jest największym sukcesem w jego karierze.
W 2004 otrzymał tytuł Honorowego obywatela Środy Śląskiej.

</doc>
<doc id="1508127" url="https://pl.wikipedia.org/wiki?curid=1508127" title="Oh Sang-eun">
Oh Sang-eun

Oh Sang-eun (kor. 오상은, ur. 13 kwietnia 1977 w Daegu) – południowokoreański tenisista stołowy. 
Kariera sportowa.
Członek kadry narodowej i olimpijskiej mężczyzn w tenisie stołowym w Korei Południowej. Jest sponsorowany przez japońską firmę tenisa stołowego Butterfly. W światowym rankingu ITTF najwyżej uplasował się na 5. miejscu.
Sprzęt:

</doc>
<doc id="1508128" url="https://pl.wikipedia.org/wiki?curid=1508128" title="Yami no Matsuei">
Yami no Matsuei



</doc>
<doc id="1508130" url="https://pl.wikipedia.org/wiki?curid=1508130" title="Talk (singel)">
Talk (singel)

Talk – utwór z trzeciego krążka Coldplay zatytułowanego X&amp;Y, którego premiera miała miejsce 19 grudnia 2005. Temat wiodący zaczerpnięty bez zmian z utworu "Computerliebe" formacji Kraftwerk z 1981 roku. Piosenka z miejsca stała się hitem na muzycznym rynku i razem z utworami: "Speed of Sound" oraz "Fix You" została wydana jako singel w roku premiery albumu, czyli w 2005.

</doc>
<doc id="1508131" url="https://pl.wikipedia.org/wiki?curid=1508131" title="NGC 6050">
NGC 6050

NGC 6050 (również Arp 272) – galaktyka spiralna znajdująca się w konstelacji Herkulesa. Została odkryta 27 czerwca 1886 roku przez Lewisa Swifta. Znajduje się w odległości około 450 milionów lat świetlnych od Ziemi. Należy do Gromady galaktyk w Herkulesie.
NGC 6050 znajduje się w trakcie zderzenia z galaktyką IC 1179. Para ta została skatalogowana przez Haltona Arpa w jego katalogu pod numerem 272. Niektóre źródła sugerują, żeby obie te galaktyki traktować jako obiekt NGC 6050 (oraz IC 1179), gdyż jest mało prawdopodobne, by Swift w swoim 16-calowym teleskopie widział je jako oddzielne obiekty.

</doc>
<doc id="1508135" url="https://pl.wikipedia.org/wiki?curid=1508135" title="Wiesław Hartman">
Wiesław Hartman

Wiesław Hartman (ur. 23 października 1950 w Kwidzynie, zm. 24 listopada 2021 tamże) – polski jeździec sportowy. Srebrny medalista olimpijski z Moskwy.
Startował w skokach przez przeszkody. Bronił barw Nadwiślanina Kwidzyn (1970–1986), a wcześniej także Legii Warszawa. W 1976, 1978 i 1980 był wicemistrzem Polski. W Moskwie jego partnerami w drużynie byli: Janusz Bobik, Jan Kowalczyk i Marian Kozicki. Zespołowo zdobyte srebro olimpijskie jest największym sukcesem w jego karierze. Był także szósty w olimpijskim konkursie indywidualnym. Po zakończeniu kariery pracował jako trener jeździectwa.
26 listopada 2021 został pochowany na Cmentarzu Komunalnym w Kwidzynie (kwatera P1-21-2).

</doc>
<doc id="1508140" url="https://pl.wikipedia.org/wiki?curid=1508140" title="Nie, Dziękuję!">
Nie, Dziękuję!



</doc>
<doc id="1508141" url="https://pl.wikipedia.org/wiki?curid=1508141" title="U-74 (1940)">
U-74 (1940)

U-74 – niemiecki okręt podwodny (U-Boot) typu "VII B" z okresu II wojny światowej. Okręt wszedł do służby w 1940.
Historia.
Podczas II wojny światowej odbył 8 patroli bojowych spędzając w morzu 186 dni. Zatopił 4 statki o łącznym tonażu 24.694 BRT, jeden okręt – kanadyjską korwetę HMCS "Levis" (925 t) oraz uszkodził jeden statek (123 BRT) i jeden okręt – krążownik pomocniczy HMS "Worcestershire" (11 402 t).
Zatopiony 2 maja 1942 na wschód od Kartageny na pozycji przez brytyjskie niszczyciele HMS "Wishart" i HMS "Wrestler" oraz łódź latającą Catalina z 202 Dyonu RAF. Zginęła cała załoga – 47 oficerów i marynarzy.
Przebieg służby.
Dowódcy:
31.10.1940 – 23.03.1942 – Kapitanleutnant (kapitan marynarki) – Eitel-Friedrich Kentrat
24.03.1942 – 02.05.1942 – Oberleutnant zur See (porucznik marynarki) – Karl Friedrich

</doc>
<doc id="1508147" url="https://pl.wikipedia.org/wiki?curid=1508147" title="IC 1179">
IC 1179

IC 1179 (również PGC 57053) – galaktyka spiralna znajdująca się w konstelacji Herkulesa. Została odkryta 27 czerwca 1886 roku przez Lewisa Swifta. Znajduje się w odległości około 450 milionów lat świetlnych od Ziemi. Należy do gromady galaktyk w Herkulesie.
IC 1179 znajduje się w trakcie zderzenia z galaktyką NGC 6050. Para ta została skatalogowana przez Haltona Arpa w jego katalogu pod numerem 272. Niektóre źródła sugerują, żeby obie te galaktyki traktować jako obiekt NGC 6050 (oraz IC 1179), gdyż jest mało prawdopodobne, by Swift w swoim 16-calowym teleskopie widział je jako oddzielne obiekty.
W galaktyce tej zaobserwowano supernową SN 2006cd.

</doc>
<doc id="1508151" url="https://pl.wikipedia.org/wiki?curid=1508151" title="Peleryna">
Peleryna

Peleryna (fr. "pèlerine", od "pèlerin" - pielgrzym) – wierzchnie okrycie bez rękawów, zarzucone na ramiona i spięte na piersiach albo na ramieniu, noszone od czasów antycznych przez obie płcie. W Polsce nazwa stosowana od XVII wieku.
Półkolisty, fałdzisty rzymski płaszcz powstał z obszernego okrycia wierzchniego, używanego do ochrony przed zimnem i wilgocią, które dla wygody zostało rozcięte na przedzie. Z tej starożytnej formy peleryny wywodzą się stroje liturgiczne (np. kapa) oraz świeckie okrycia paradne i ceremonialne (np. strój koronacyjny).
W średniowieczu peleryna była długa, zazwyczaj krojona kloszowo, czasem z rozcięciami na ręce. Bywała podszyta futrem i z kapturem. Używali jej pielgrzymi podczas wędrówek do miejsc kultu (także w wiekach późniejszych).
W XV wieku pojawiła się też peleryna krótka, która w XVI stuleciu w Hiszpanii miała stojący kołnierz, ozdobiony razem z przodami złotą pasmanterią. Jako wierzchnie okrycie stała się modna w XVII wieku, przybierając różne formy, m.in. marszczonej przy szyi ze sztywnym, stojącym kołnierzem.
Od połowy XVI do XVII wieku w hiszpańskiej modzie męskiej, a później także w kobiecej, pojawiła się peleryna zwana "boemio". Krojona była z pełnego koła, sięgała do połowy uda lub do kolan. Na plecach bywała poszerzana klinami, czasem zapinana na całej długości, miała z tyłu stojący kołnierz. Z przodu wzdłuż brzegów była ozdabiana haftem lub oblamowana futrem.
W XVIII stuleciu zaczęto szyć peleryny z dużym, leżącym na ramionach kołnierzem-pelerynką ("carrick") lub z kapturem.
"Carrick" pojawił się początkowo w Anglii i upowszechnił na kontynencie europejskim około 1800 roku. Był obszernym płaszczem męskim z kilkoma ułożonymi piętrowo kołnierzami-pelerynkami (w roku 1850 roku liczba dochodziła do sześciu). Najdłuższy sięgał przeważnie do dłoni, każdy kolejny był krótszy. Zwykle zapinany był na guziki i patki. Noszony był przez podróżnych i stangretów. Później upowszechnił się także wśród kobiet. Nazwa tej odmiany peleryny pochodzi od otwartego powozu nazywanego "carrick" (od nazwiska stangreta J. Carrica).
Czarna, długa peleryna pojawiła się w okresie romantyzmu. Szczególne znaczenie ta część garderoby uzyskała na przełomie XIX i XX wieku w okresie modernizmu, głównie wśród cyganerii artystycznej. Była ulubionym okryciem mężczyzn, zwłaszcza malarzy, rzeźbiarzy, poetów, aktorów, stając się niejako atrybutem prawdziwego artysty.
W okresach, gdy modne były rozłożyste spódnice i obszerne rękawy, zwłaszcza w stuleciach XVIII i XIX, nosiły ją również kobiety. Do zbyt szerokiej sukni rozpiętej na stelażu (rogówka i krynolina) trudno było bowiem wówczas dopasować inne wierzchnie okrycie poza chustą, narzutą lub właśnie luźną peleryną, której odmianami były m.in. salopa czy burnus. Noszono również osłaniające dekolt krótsze pelerynki, np. wykonane z lekkich materiałów typu muślin, tafta, tiul czy koronka "canezou", których końce można było spiąć broszą lub wsunąć za pasek. Poza pelerynami wyjściowymi w użyciu były także lekkie pelerynki zwane podwłośnikami czy pudermantlami, które narzucano na odzież np. podczas czesania włosów i nakładania kosmetyków w pudrze, chroniąc ją przed zabrudzeniem.
W XX i XXI wieku peleryna kobieca przybrała formę krótkiej narzutki okrywającej plecy, ramiona i piersi, zawsze bez rękawów, a w wersji uszytej z materiału wodoodpornego i z kapturem noszono ją w celu ochrony przed deszczem.

</doc>
<doc id="1508154" url="https://pl.wikipedia.org/wiki?curid=1508154" title="TS Juventur Koksownia Wałbrzych">
TS Juventur Koksownia Wałbrzych



</doc>
<doc id="1508159" url="https://pl.wikipedia.org/wiki?curid=1508159" title="Szachy Fischera">
Szachy Fischera



</doc>
<doc id="1508160" url="https://pl.wikipedia.org/wiki?curid=1508160" title="Jak Grinch ukradł święta">
Jak Grinch ukradł święta

Jak Grinch ukradł święta (ang. "How the Grinch Stole Christmas") – amerykański film animowany w reżyserii Chucka Jonesa, oparty na książce autorstwa Dr. Seussa pod .
Otrzymał bardzo pozytywne recenzje; serwis Rotten Tomatoes przyznał mu wynik 100%.
W 2000 roku nakręcono fabularny remake tego filmu pod tym samym tytułem.
Obsada.
W oryginalnej wersji językowej głosu użyczyli:
Wersja polska.
Opracowanie wersji polskiej: Studio Sonica
Opowiada: Krzysztof Gosztyła
Lektor: Krzysztof Kołbasiuk
Fabuła.
Jest noc wigilijna. Mieszkańcy małego, górniczego miasteczka Ktosiowa, przygotowani do świąt Bożego Narodzenia, śpią już w łóżkach, czekając na prezenty od Świętego Mikołaja. Tymczasem mieszkający nad miasteczkiem w jaskini i nieznoszący świąt zielony stwór o imieniu Grinch postanawia przebrać się za Świętego Mikołaja i ukraść mieszkańcom miasteczka prezenty, by w ten sposób zepsuć im święta. Kradzież prezentów początkowo idzie mu gładko, lecz po jakimś czasie zaczyna mieć wyrzuty sumienia, oddaje ludziom prezenty i postanawia razem z nimi spędzić te święta.

</doc>
<doc id="1508161" url="https://pl.wikipedia.org/wiki?curid=1508161" title="Picea sitchensis">
Picea sitchensis



</doc>
<doc id="1508168" url="https://pl.wikipedia.org/wiki?curid=1508168" title="Kamoharaia">
Kamoharaia



</doc>
<doc id="1508173" url="https://pl.wikipedia.org/wiki?curid=1508173" title="Cmentarz wojenny nr 109 – Biecz">
Cmentarz wojenny nr 109 – Biecz

Cmentarz wojenny nr 109 – Biecz – cmentarz wojenny z okresu I wojny światowej w Bieczu, w województwie małopolskim, w powiecie gorlickim. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W III okręgu gorlickim cmentarzy tych jest 54.
Opis cmentarza.
Znajduje się na skrzyżowaniu ulic Parkowej i Kazimierza Wielkiego, w pobliżu remizy strażackiej przy drodze do Jasła. Został zaprojektowany przez Hansa Mayra. Jest ogrodzony w typowy dla tego projektanta sposób pełnym kamiennym murem i furtką oflankowaną półokrągłymi bastionami. Założony został w miejscu prowizorycznych grobów, które pozostawiły oddziały rosyjskie. Głównym elementem dekoracyjnym jest wkomponowany w ogrodzenie drewniany krzyż łaciński nakryty półokrągłą glorią. Mogiły ułożone w rzędach i otoczone betonowymi obrzeżami, ścieżki między nimi wysypane żwirem. Na części nagrobków znajduje się kilka rodzajów krzyży z tabliczkami imiennymi oraz stele, również z tabliczkami imiennymi.
Polegli.
Na cmentarzu spoczywa 271 żołnierzy, w tym:
Losy cmentarza.
W okresie Polski międzywojennej cmentarz jako nowy był jeszcze w dobrym stanie. Po II wojnie ranga cmentarza w świadomości społeczeństwa i ówczesnych władz zmalała, przybyły bowiem nowe, świeższe cmentarze i dramatyczne historie nowej wojny. Cmentarz ulegał w naturalny sposób niszczeniu przez czynniki pogody i roślinność, czasami także przez wandali. Był kilkakrotnie porządkowany, m.in. pola grobowe obłożono betonowymi obrzeżami. Cmentarz został jednak zdewastowany przez wandali. Po pierwotnym krzyżu nie zostało żadnego śladu, wszystkie żeliwne krzyże zostały utrącone i skradzione (prawdopodobnie na złom). Ocalała tylko furtka z kutej stali. Dokonano generalnego remontu cmentarza i w 2017 jest on w bardzo dobrym stanie.

</doc>
<doc id="1508174" url="https://pl.wikipedia.org/wiki?curid=1508174" title="Chascanopsetta megastoma">
Chascanopsetta megastoma



</doc>
<doc id="1508178" url="https://pl.wikipedia.org/wiki?curid=1508178" title="Funkcje produkcji">
Funkcje produkcji



</doc>
<doc id="1508185" url="https://pl.wikipedia.org/wiki?curid=1508185" title="Thái Bình">
Thái Bình

Thái Bình – miasto w północnym Wietnamie, stolica prowincji Thái Bình. W 2008 roku ludność miasta wynosiła 50 114 mieszkańców. Siedziba rzymskokatolickiej diecezji Thái Bình.

</doc>
<doc id="1508191" url="https://pl.wikipedia.org/wiki?curid=1508191" title="Kazimierz Koszutski">
Kazimierz Koszutski

Kazimierz Maria Koszutski (ur. 17 listopada 1922 we Lwowie, zm. 11 marca 1996) – polski poeta, prozaik, autor audycji radiowych, tłumacz języków niemieckiego, czeskiego i ukraińskiego.
Studiował filologię polską na Uniwersytecie Wrocławskim. Debiutował jako poeta w 1938 r. na łamach dwutygodnika „Pokolenie” (Lwów). W 1943 r. był więziony przez gestapo. Od 1947 r. mieszkał we Wrocławiu. W latach 1946–1948 był członkiem PPS, od 1948 roku należał do PZPR. W latach 1952–1971 był redaktorem Polskiego Radia. W latach 1972–1979 pełnił funkcję redaktora czasopisma „Wiadomości”. W latach 1978–1980 był kierownikiem literackim Teatru Dramatycznego w Legnicy. Otrzymał Złoty Krzyż Zasługi i nagrodę literacką miasta Wrocławia w 1964 roku.

</doc>
<doc id="1508192" url="https://pl.wikipedia.org/wiki?curid=1508192" title="Doutzen Kroes">
Doutzen Kroes

Doutzen Kroes (; ur. 23 stycznia 1985 w Eastermar) – holenderska modelka i aktorka, jeden z byłych aniołków Victoria’s Secret (2008-2014).
Życiorys.
Urodziła się w Eastermar (hol. Oostermeer) we Fryzji w Holandii. Jako młoda dziewczyna chciała profesjonalnie uprawiać łyżwiarstwo szybkie.
Karierę rozpoczęła w 2003 roku. Była na okładkach takich czasopism jak Time, Vogue, Harper’s Bazaar, Numero. Brała udział w kampaniach Gucci, Tommy Hilfiger, Escada, Dolce &amp; Gabbana, Valentino, Versace.
W czerwcu 2007 roku, z zarobkami wynoszącymi w sumie 4,9 miliona dolarów w ciągu ostatnich 12 miesięcy, magazyn Forbes umieścił ją na 14. pozycji na liście 15 najlepiej zarabiających supermodelek. W kwietniu 2008 roku była na piątej pozycji, z szacowanym dochodem sześciu milionów dolarów. W rankingu z maja 2009 roku utrzymała piątą pozycję.
Pracowała dla agencji: DNA (Nowy Jork), Viva (Paryż), Wonen Milan (Mediolan), Viva London (Londyn).
Prócz modellingu Kroes zaczęła zajmować się także aktorstwem. W 2011 roku zagrała w holenderskiej produkcji historycznej "Nova Zembla". Od 2017 pojawiała się w niewielkiej roli w filmach należących do DCEU - zagrała jedną z amazonek, Venelię, w produkcjach "Wonder Woman", "Liga sprawiedliwości" i "Wonder Woman 1984".

</doc>
<doc id="1508193" url="https://pl.wikipedia.org/wiki?curid=1508193" title="Ocypodoidea">
Ocypodoidea

Ocypodoidea – nadrodzina skorupiaków dziesięcionogich z infrarzędu krabów.
Zaliczane tu kraby cechują się różnorodną budową karapaksu. Jego region frontalny jest zwykle odchylony ku dołowi, często dwupłatkowy, bardzo wąski do średnio szerokiego. Czułki pierwszej pary są krótkie, z nieco powiększoną nasadą i zagiętym biczykiem wyrastającym z piątego członu. Czułki drugiej pary mają nasady zasłonięte przez region frontalny, a biczyki składane skośnie do prawie podłużnie. Często mają wysokie słupki oczne i bardzo długie dołki oczne, choć u Mictyridae dołki oczne są w zaniku. Jama przedgębowa (bukalna) ma duże rozmiary, zwykle jest z tyłu szersza, rzadziej owalna. Szczękonóża trzeciej pary zasłaniają ją całkiem lub zostawiają rombowatą przerwę. Szczękonóża te cechuje ponadto smukły egzopodit oraz głaszczek połączony stawowo z kątem przednio-bocznym meropoditu lub okolicą tego kąta (u Mictyridae głaszczka może nie być). Szczypce wykazują dymorfizm płciowy, a często też różnią się wielkością szczypce lewe i prawe. 
Należy tu 6 rodzin:

</doc>
<doc id="1508195" url="https://pl.wikipedia.org/wiki?curid=1508195" title="Napady padaczkowe">
Napady padaczkowe



</doc>
<doc id="1508196" url="https://pl.wikipedia.org/wiki?curid=1508196" title="Napady drgawkowe">
Napady drgawkowe



</doc>
<doc id="1508197" url="https://pl.wikipedia.org/wiki?curid=1508197" title="Napad drgawkowy">
Napad drgawkowy



</doc>
<doc id="1508201" url="https://pl.wikipedia.org/wiki?curid=1508201" title="Materpiscis">
Materpiscis

Materpiscis – rodzaj ryby pancernej z rodziny Ptyctodontidae żyjącej w późnym dewonie, około 380 mln lat temu, na terenie dzisiejszej Australii. Znana jest skamieniałość jednego osobnika, unikalna ze względu na zachowane wewnątrz niej szczątki nienarodzonego zarodka oraz łączącą je pępowinę. "Materpiscis" jest najstarszym znanym żyworodnym kręgowcem.
Skamieniałość "Materpiscis attenboroughi" została odnaleziona na wyżynie Kimberley w Australii Zachodniej przez Lindsay Thatcher w trakcie prowadzonej przez Johna Longa z Museum Victoria ekspedycji do formacji Gogo w 2005. Zachowała się w skałach wapiennych, które zostały rozpuszczone kwasem octowym, by odsłonić skamieniałość.
Badanie części ogona "Materpiscis" doprowadziło do odkrycia częściowo zachowanego zarodka i zmineralizowanej pępowiny. Zespół ogłosił odkrycie w 2008. Gatunek został nazwany "Materpiscis attenboroughi" na cześć Davida Attenborougha, który w serii programów telewizyjnych "Life on Earth" z 1979 zwrócił uwagę na znaczenie stanowisk ryb kopalnych w formacji Gogo.
"Materpiscis" osiągała długość około 25–30 cm i miała potężne płaskie zęby służące do miażdżenia zdobyczy takiej jak małże i koralowce.
Ptyctodontia to jedyna grupa ryb pancernych, u której przedstawicieli występował dymorfizm płciowy – samce miały obejmujące narządy płciowe, podczas gdy samice gładkie płetwy brzuszne. Przez długi czas podejrzewano, że ryby te rozmnażały się wykorzystując zapłodnienie wewnętrzne, a odnalezienie skamieniałych zarodków u "Materpiscis" i podobnego rodzaju pochodzącego z Gogo, "Austroptyctodus", dowiodły prawdziwości tych podejrzeń.

</doc>
<doc id="1508202" url="https://pl.wikipedia.org/wiki?curid=1508202" title="Cmentarz wojenny nr 251 – Ujście Jezuickie">
Cmentarz wojenny nr 251 – Ujście Jezuickie

Cmentarz wojenny nr 251 – Ujście Jezuickie. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Znajduje się w Ujściu Jezuickim i został zaprojektowany przez Johanna Watzala i Emila Ladewiga. Jest ogrodzony z trzech stron betonowym murem, od strony drogi natomiast metalowym ogrodzeniem. Spoczywają na nim żołnierze austro-węgierscy (31 batalion strzelców polowych, 14 Pułk Piechoty k.k. Landwehry, 16 Pułk Piechoty k.k. Landwehry, 25 Pułk Piechoty k.k. Landwehry) i rosyjscy (77 starooskolski pułk piechoty) polegli podczas I wojny światowej.
W 2017 roku odsłonięto tablicę poświęconą "pamięci poległych żołnierzy Chorwackich" z inicjatywy Miasta Zagrzebia i Republiki Chorwacji.

</doc>
<doc id="1508204" url="https://pl.wikipedia.org/wiki?curid=1508204" title="Narodowa Aryjska Wspólnota Kulturowa">
Narodowa Aryjska Wspólnota Kulturowa

Narodowa Aryjska Wspólnota Kulturowa (czes. Národní árijská kulturní jednota, NAKJ) – czeska kolaboracyjna organizacja w Protektoracie Czech i Moraw podczas II wojny światowej
Została utworzona jeszcze w 1938 r. przez Front Aryjski. 24 kwietnia 1939 r. wystąpiła jako oficjalne stowarzyszenie. Czołowymi działaczami byli prof. J. Špaček, Z. Kudrnáč, K. Havlín. Działała głównie we wschodnich Czechach. Organem prasowym było pismo "Árijski Front", w którym publikowali różni antysemiccy działacze, jak Bedřich Opletal, H. Tuskány, V. Maršík, B. Lain, czy działacze Narodowego Zjednoczenia. W 1940 r. liczebność NAKJ doszła do ok. 2 tys. członków. Występowała ona przeciwko Żydom, postulując wprowadzenie w Protektoracie ustaw norymberskich. Jednakże jej działalność praktycznie zamarła już w 1941 roku.

</doc>
<doc id="1508206" url="https://pl.wikipedia.org/wiki?curid=1508206" title="Materpiscis attenboroughi">
Materpiscis attenboroughi



</doc>
<doc id="1508207" url="https://pl.wikipedia.org/wiki?curid=1508207" title="14 Batalion Remontu Lotnisk">
14 Batalion Remontu Lotnisk

14 Batalion Remontu Lotnisk – pododdział logistyczny Sił Powietrznych.
Głównym zadaniem batalionu było utrzymanie sił i środków w gotowości do działań przy szybkiej odbudowie zniszczonych nawierzchni lotnisk przy wykorzystaniu nowoczesnych technologii oraz zastosowaniu materiałów umożliwiających skrócenie czasu ich odbudowy.
Historia.
Sformowany w Oleśnicy 15 października 1952 na podstawie rozkazu nr 0552 Ministra Obrony Narodowej jako 14 batalion budowy lotnisk (14 bbl). Na początku 1954 batalion przebazowano do Elbląga.
Na podstawie Zarządzenia MON nr Pf-93/Org z 20 września 1999, rozkazu szefa Sztabu Generalnego WP nr 097/Org z 8 października 1999 oraz rozkazu dowódcy WLOP nr Pf-188 z 4 listopada 1999 z dniem 1 stycznia 2000 roku 14 batalion budowy lotnisk przeformowano w 14 batalion usuwania zniszczeń lotniskowych (14 buzl).
Z dniem 1 stycznia 2009 ponowna zmiana nazwy na 14 batalion remontu lotnisk (14 brl).
W 10 rocznicę powstania 14 bbl, w 1962 roku decyzją Rady Państwa jednostka otrzymała sztandar, który w imieniu dowódcy Wojsk Lotniczych wręczył gen. bryg. pil. Michał Jakubik.
Decyzją Nr 38/MON Ministra Obrony Narodowej z 14 lutego 2003 wprowadzono odznakę pamiątkową batalionu.
Decyzją Nr 97/MON Ministra Obrony Narodowej z 10 kwietnia 2003 ustanowiono doroczne święto jednostki w dniu 24 listopada.
Jednostka podlegała dowódcy 2 Korpusu Obrony Powietrznej w Bydgoszczy, a następnie dowódcy 1 Skrzydła Lotnictwa Taktycznego w Świdwinie.
Z dniem 31 grudnia 2010 batalion został rozformowany.

</doc>
<doc id="1508208" url="https://pl.wikipedia.org/wiki?curid=1508208" title="Prowincja Thái Bình">
Prowincja Thái Bình

Thái Bình – prowincja Wietnamu, znajdująca się w północnej części kraju, w Regionie Delty Rzeki Czerwonej.
Podział administracyjny.
W skład prowincji Thái Bình wchodzi siedem dystryktów oraz jedno miasto.

</doc>
<doc id="1508209" url="https://pl.wikipedia.org/wiki?curid=1508209" title="Flora i fauna mastrychtu">
Flora i fauna mastrychtu



</doc>
<doc id="1508210" url="https://pl.wikipedia.org/wiki?curid=1508210" title="Ocypodidae">
Ocypodidae

Ocypodidae – rodzina skorupiaków z rzędu dziesięcionogów i infrarzędu krabów. Obejmuje około 120 gatunków rozprzestrzenionych w strefie tropikalnej i umiarkowanej całego świata. Występują głównie w strefach pływów, ale znane są też gatunki lądowe. Cechują się grubym karapaksem i oczami na długich słupkach osadzonych w szerokich dołkach. Samce mają szczypce jednej strony większe niż drugiej.
Opis.
Kraby te cechuje gruby, w obrysie prawie czworoboczny do prawie jajowatego karapaks z podziałem na regiony zaznaczonym w różnym stopniu. Region frontalny zwykle jest wąski lub bardzo wąski i tworzy płatek pomiędzy długimi słupkami ocznymi. Dołki oczne są szerokie i krawędzie orbitalne zajmują prawie cały przód karapaksu. Łączna długość krawędzi frontalnej i orbitalnych przekracza połowę największej szerokości karapaksu. Krawędzie przednio-boczne mogą być proste do silnie wypukłych, opatrzone ząbkami lub ich pozbawione.
Czułki drugiej pary mają małe lub szczątkowe biczyki, a w stanie spoczynku podginają się skośnie lub prawie poziomo. Narządy gębowe cechuje szeroki proepistom i całkowite lub prawie całkowite zamknięcie jamy przedgębowej (bukalnej) przez szczękonóża trzeciej pary. Głaszczki połączone są stawowo z meropoditem szczękonóża w kącie przednio-zewnętrznym lub w pobliżu tego kąta. U samców szczypce prawy i lewy są różnych rozmiarów. U większości gatunków między odnóżami krocznymi drugiej i trzeciej pary znajduje się szczoteczka z długich szczecinek, odgraniczająca prowadzącą do jamy skrzelowej kieszonkę. Sternum tułowia u samic jest z tyłu szerokie, u samców zaś zwężone. Otwory płciowe samców leżą na sternum, przylegając do szwu między 7 i 8 sternitem. 
Pleon (odwłok) samców jest prawie prostokątny i długi, telsonem sięgający w przód prawie do jamy gębowej, o segmentach od czwartego lub piątego do szóstego przynajmniej częściowo zlanych. Grube i silnie schitynizowane gonopody pierwszej pary mają na wierzchołku frędzel sztywnych szczecin.
Występowanie.
Skorupiaki te występują na całym świecie w morzach od strefy tropikalnej po umiarkowaną. Zasiedlają głównie strefy pływów, gdzie kopią norki w piaszczystym i mulistym podłożu, a osadzenie oczu na wysokich słupkach zapewnia im szeroki kąt widzenia w płaskim terenie. Kilka gatunków przystosowało się do życia na lądzie i nie wymaga okresowego zalewania.
Systematyka.
Takson ten jako pierwszy wprowadził Rafinesque w 1815 roku. Zaliczano doń rodzaje "Ocypode" i "Uca". W 1975 Crane dokonał rewizji rodzaju "Uca" wyróżniając w jego obrębie 9 podrodzajów oraz 92 gatunki i podgatunki. W 2013 Sakai i Türkay dokonali rewizji rodzaju "Ocypode", wyróżniając 21 gatunków i wyodrębniając z niego monotypowy rodzaj "Hoplocypode". W 2016 roku Shih wraz z siedmioma innymi karcynologami dokonał rewizji rodziny przy użyciu metod filogenetycznych. Zsynonimizowali oni "Hoplocypode" z "Ocypode", podzielili dotychczasowy "Uca" na wiele rodzajów w dwóch podrodzinach oraz włączyli do Ocypodidae monotypowe Ucidinae, wcześniej klasyfikowane jako osobna rodzina. 
Systematyka rodziny po rewizji z 2016 przedstawia się następująco:

</doc>
<doc id="1508212" url="https://pl.wikipedia.org/wiki?curid=1508212" title="Zbigniew Kośmiński">
Zbigniew Kośmiński

Zbigniew Kośmiński (ur. 17 lipca 1924 r. w Grabowcu koło Iłży, zm. 7 sierpnia 1996 w Lublinie) – polski poeta i prozaik.
Ukończył filologię polską na Uniwersytecie Jagiellońskim. W 1972 r. uzyskał stopień doktora, a w 1979 r. stopień doktora habilitowanego. W latach 1977-1982 był docentem Instytutu Kształcenia Nauczycieli w Lublinie. Debiutował na łamach dziennika "Sztandar Ludu" jako poeta. W latach 1956-1965 był dyrektorem Liceum Sztuk Plastycznych w Zamościu. W latach 1965-1968 był dyrektorem i redaktorem naczelnym Wydawnictwa Lubelskiego. W 1986 r. wydał powieść przygodową dla młodzieży "Tajemny krąg".

</doc>
<doc id="1508214" url="https://pl.wikipedia.org/wiki?curid=1508214" title="Fábio Paím">
Fábio Paím

Fábio Miguel Malheiro Paím (ur. 15 lutego 1988 w Estoril) - portugalski piłkarz grający na pozycji skrzydłowego lub napastnika. Obecnie występuje w polskim IV ligowym klubie LZS Starowice Dolne.
Fábio Paím rozpoczynał swoją karierę w Sportingu. Następnie grał na wypożyczeniu w Olivais e Moscavide, CD Trofense, Paços de Ferreira, Chelsea i Rio Ave FC Latem 2009 roku rozwiązał kontrakt ze Sportingiem.

</doc>
<doc id="1508215" url="https://pl.wikipedia.org/wiki?curid=1508215" title="Exumer">
Exumer

Exumer – niemiecki zespół thrash metalowy. Powstał w 1985, działalność zakończył w 1990 roku. Zespół zagrał koncert w 2001 podczas Wacken Open Air. W roku 2008 zespół reaktywowano, a w roku 2012 zespół wydał kolejny album zatytułowany Fire &amp; Damnation. Rok 2016 zespół wydał nowe wydawnictwo "The Raging Tides". Na ich muzykę wpływały takie zespoły jak Slayer, Exodus i Venom.

</doc>
<doc id="1508217" url="https://pl.wikipedia.org/wiki?curid=1508217" title="Monika Kotowska">
Monika Kotowska

Monika Kotowska (ur. 5 listopada 1942 w Krakowie, zm. 17 sierpnia 2012 w Warszawie) – polska pisarka i scenarzystka filmowa, przedstawicielka małego realizmu. Studiowała historię na Uniwersytecie Warszawskim. Debiutowała jako prozaik na łamach prasy literackiej.

</doc>
<doc id="1508218" url="https://pl.wikipedia.org/wiki?curid=1508218" title="ARA La Argentina (1937)">
ARA La Argentina (1937)

ARA La Argentina – lekki krążownik należący do marynarki argentyńskiej przystosowany do szkolenia marynarzy. Okręt został zatwierdzony do budowy w 1934. Kontrakt zawarto w 1935 z brytyjską firmą Vickers-Armstrongs. Cena wynosiła 6 milionów złotych peso ("peso moneda nacional").
Okręt został zbudowany w Barrow in Furness w Anglii. Stępkę położono 11 stycznia 1936, zwodowano go 16 marca 1937 i nie został ukończony przed 31 stycznia 1939, ponieważ Brytyjczycy rozpoczęli program dozbrajania własnej marynarki. 
Okręt wypłynął z Wielkiej Brytanii w lutym 1939 i dotarł do La Plata 2 marca. Wszedł do służby 12 kwietnia 1939. Odbył kilka rejsów szkolnych przed wojną i został umieszczony w jednostce bojowej by chronił neutralności Argentyny. Po wojnie odbył wiele rejsów szkolnych przed wycofaniem ze służby.
Został wycofany ze służby w 1972 i złomowany w 1974.
Projekt.
Projekt bazował na doświadczeniach brytyjskich i został zmodyfikowany w celu spełnienia wymagania Argentyny, która chciała mieć okręt szkolny dla 60 kadetów. Jednostka była powiększoną wersją krążowników typu "Arethusa", z głównym uzbrojeniem umieszczonym w trzydziałowych wieżach.

</doc>
<doc id="1508226" url="https://pl.wikipedia.org/wiki?curid=1508226" title="Neva masquarade">
Neva masquarade



</doc>
<doc id="1508229" url="https://pl.wikipedia.org/wiki?curid=1508229" title="Park Narodowy Jaragua">
Park Narodowy Jaragua

Park Narodowy Jaragua – park narodowy położony w południowo-wschodniej Dominikanie, w prowincji Pedernales. Obejmuje powierzchnię 1374 km², z czego 905 km² stanowią wody morskie. Leży pomiędzy 17"28'N – 17'58'N a 71'16'W – 71"44'W i jest największym obszarem chronionej przyrody w całych Karaibach.
Park Narodowy Jaragua ustanowiono dekretem prezydenckim nr 1315 z 11 sierpnia 1983. Jego nazwa pochodzi od imienia wodza Indian Taino. Park obejmuje południową część gór Sierra Bahoruco, obszary suchego lasu tropikalnego, namorzyny, scrub oraz obszar Morza Karaibskiego wraz z wyspami Beata i Alto Velo, będący siedliskiem licznych gatunków ptaków.

</doc>
<doc id="1508233" url="https://pl.wikipedia.org/wiki?curid=1508233" title="ARA Nueve de Julio (1936)">
ARA Nueve de Julio (1936)

ARA Nueve de Julio – argentyński lekki krążownik. Nabyty od United States Navy 11 stycznia 1951, wcześniej służył pod nazwą USS "Boise" (CL-47). Był w służbie do 1978, a następnie został zezłomowany w Japonii.
Służba.
ARA "Nueve de Julio" (C-5) został zbudowany jako USS "Boise" w 1936 w stoczni Newport News Shipbuilding and Dry Dock Company w Newport News. Był jednostką typu "Brooklyn", noszącym nazwę pochodzącą od miasta Boise, stolicy stanu Idaho. Brał udział w działaniach II wojny światowej na Pacyfiku zanim został wycofany ze służby 11 lipca 1946. Został później sprzedany Marynarce Argentyńskiej 11 stycznia 1951.
W czasie służby pod banderą argentyńską brał udział w Revolución Libertadora.

</doc>
<doc id="1508240" url="https://pl.wikipedia.org/wiki?curid=1508240" title="14 Batalion Usuwania Zniszczeń Lotniskowych">
14 Batalion Usuwania Zniszczeń Lotniskowych



</doc>
<doc id="1508241" url="https://pl.wikipedia.org/wiki?curid=1508241" title="Niderlandzki szyk bojowy">
Niderlandzki szyk bojowy

Niderlandzki szyk bojowy – szyk bojowy przełomu XVI i XVII wieku. Jego twórcą był Maurycy Orański (1567-1625).
Brygada składała się z 6 batalionów ustawionych w szachownicę. W każdym z batalionów pikinierzy zajmowali centrum, a muszkieterzy skrzydła.

</doc>
<doc id="1508244" url="https://pl.wikipedia.org/wiki?curid=1508244" title="318 Pułk Piechoty (III Rzesza)">
318 Pułk Piechoty (III Rzesza)

318 Pułk Piechoty (niem. "Infanterie-Regiment 318", IR 318) – pułk piechoty niemieckiej okresu III Rzeszy, sformowany w III Okręgu Wojskowym.
15 października 1942 przemianowany na 318 pułk grenadierów ("Grenadier-Regiment 318"). 
25 kwietnia 1943 na jego bazie stworzono 318 pułk bezpieczeństwa ("Sicherungs-Regiment 318"). Oddział ten wziął udział w bitwie przeciwko polskim i radzieckim oddziałom partyzanckim w Lasach Janowskich i Puszczy Solskiej (9-25 czerwca 1944).

</doc>
<doc id="1508245" url="https://pl.wikipedia.org/wiki?curid=1508245" title="688 Pułk Piechoty (III Rzesza)">
688 Pułk Piechoty (III Rzesza)

688 Pułk Piechoty (niem. "Infanterie-Regiment 688", IR 688) – pułk piechoty niemieckiej okresu III Rzeszy, sformowany 20 października 1940.
15 listopada 1942 przemianowany na 688 pułk grenadierów ("Grenadier-Regiment 688"). Oddział ten wziął udział w bitwie pod Lenino przeciwko oddziałom Armii Czerwonej i ludowego Wojska Polskiego (12-13 października 1944).

</doc>
<doc id="1508248" url="https://pl.wikipedia.org/wiki?curid=1508248" title="Krótkie studium o zasadach sztuki wojennej">
Krótkie studium o zasadach sztuki wojennej

Krótkie studium o zasadach sztuki wojennej – rozprawa teoretyczno-wojskowa Flawiusza Wegecjusza (pisał w latach 390-410). Wskazywała na wielkie znaczenie doświadczenia historycznego i wyszkolenia wojska w osiąganiu zwycięstw podczas konfliktów zbrojnych.

</doc>
<doc id="1508250" url="https://pl.wikipedia.org/wiki?curid=1508250" title="O sztuce wojennej">
O sztuce wojennej



</doc>
<doc id="1508251" url="https://pl.wikipedia.org/wiki?curid=1508251" title="Karl Otto Götz">
Karl Otto Götz

Karl Otto Götz (ur. 22 lutego 1914 w Akwizgranie, zm. 19 sierpnia 2017 w Niederbreitbach) – niemiecki malarz.
Zarys biografii.
Studiował w Akwizgranie w Werkkunstschule w latach 1931–1934. Początkowo tworzył w duchu kubizmu i idei Bauhausu. Zajmował się również fotomontażem i realizował awangardowe filmy.
W 1948 założył pismo „Meta”, a w 1949 nawiązał kontakt z grupą „Cobra” i brał udział w wystawach artystów z tego środowiska. W 1950 dołączył do grupy „Quadriga”, która zapoczątkowała w Niemczech sztukę informel, a Götz stał się najwybitniejszym przedstawicielem tzw. malarstwa gestu w kraju. Obrazy wzbogacał efektami fakturowymi, uzyskiwał je za pomocą kauczukowego drapaka, który pozostawiał ślady na grubo nałożonej warstwie farby.
W 1959 zaczął wykładać w Kunstakademie w Düsseldorfie, gdzie znalazł wielu naśladowców swojej sztuki.

</doc>
<doc id="1508253" url="https://pl.wikipedia.org/wiki?curid=1508253" title="Marchwiak z makiem">
Marchwiak z makiem

Marchwiak z makiem – tradycyjny wyrób pochodzący z północno-wschodniej części Lubelszczyzny, słodki pieróg z nadzieniem marchwiowo-makowym. W Kąkolewnicy i jej okolicach był dawniej tradycyjną potrawą przygotowywaną z okazji dnia Wszystkich Świętych. Częstowano wtedy nim ubogich gromadzących się przy cmentarzach i kościołach.
Marchwiak wygląda podobnie jak zwinięta w rulon rolada. Ma kształt walca, w przekroju poprzecznym spiralny układ warstw ciasta i nadzienia. Długość gotowego wyrobu wynosi około 30 cm (w zależności od wielkości blachy piecowej), natomiast średnica zewnętrzna około 10 cm. Po upieczeniu ma na zewnątrz barwę pociemniałego złota, wewnątrz barwę na przemian kremową i pomarańczową, a w marchwiowym nadzieniu widoczne są ziarenka maku. Smak tych tradycyjnych wypieków jest lekko słodki, charakteryzujący się intensywnym zapachem marchwi.
Dawniej ciasto na marchwiak z makiem wyrabiano z mąki pszennej, mleka, jaj, cukru, smalcu oraz soli. Nadzienie przygotowywano z marchwi surowej, maku wyłuskanego z makówek oraz cukru. Do wypieku używano pieców chlebowych. W przeciągu lat receptura uległa niewielkim zmianom: dodawano więcej żółtek, a mniej całych jajek (czasem nawet z jajek rezygnuje się całkowicie), w miejsce tłuszczów wprowadzano masło, margarynę lub śmietanę, zaczęto dodawać zapachy do ciast. Współcześnie przed wstawieniem do piekarnika pieróg zawijany jest luźno w papier do pieczenia.
„Marchwiaki z makiem” zostały wpisane 21 listopada 2005 na "Listę produktów tradycyjnych" polskiego Ministerstwa Rolnictwa i Rozwoju Wsi.

</doc>
<doc id="1508254" url="https://pl.wikipedia.org/wiki?curid=1508254" title="Ucz się walczyć">
Ucz się walczyć

„Ucz się walczyć” – czasopismo Wydziału Propagandy Zarządu Polityczno-Wychowawczego 1 Armii Wojska Polskiego. Jego pierwszy numer ukazał się w październiku 1944.

</doc>
<doc id="1508256" url="https://pl.wikipedia.org/wiki?curid=1508256" title="Bitwy, Kampanie, Dowódcy">
Bitwy, Kampanie, Dowódcy

Bitwy, Kampanie, Dowódcy – polska seria wydawnicza Wydawnictwa MON podejmująca zagadnienia wojskowości, ukazująca się w latach 1967–1977.
Ogółem ukazało się 100 tomików w formacie kieszonkowym (10,5 × 14,5 cm) w twardej oprawie. Serię opatrywano również skrótem „BKD”.
Drugą, podobną serią tematycznie i o zbliżonym formacie, acz w miękkiej oprawie, wydawaną przez to samo wydawnictwo w latach 1957–1990 była tzw. seria z „Tygryskiem” (Biblioteka Żółtego Tygrysa).

</doc>
<doc id="1508259" url="https://pl.wikipedia.org/wiki?curid=1508259" title="Brygada „Liberte”">
Brygada „Liberte”

Brygada "Liberte" – międzynarodowa brygada partyzancka okresu II wojny światowej, działająca na terenie Jugosławii.
W jej skład wchodził oddział 124 polskich partyzantów – więźniów zbiegłych z obozu koncentracyjnego w Ljubelj (przeważnie działaczy Polskiej Partii Robotniczej i członków Gwardii Ludowej z Łodzi aresztowanych wiosną 1943).

</doc>
<doc id="1508260" url="https://pl.wikipedia.org/wiki?curid=1508260" title="Usnea florida">
Usnea florida



</doc>
<doc id="1508266" url="https://pl.wikipedia.org/wiki?curid=1508266" title="272 Dywizja Strzelecka (ZSRR)">
272 Dywizja Strzelecka (ZSRR)

272 Dywizja Strzelecka () – jedna z dywizji piechoty w strukturze organizacyjnej Armii Czerwonej. Utworzona w rejonie Tichwina w lipcu 1941. Jej oddziały wzięły udział w operacji pomorskiej, m.in. w zajęciu Koszalina 4 i 5 marca i bitwie o Kołobrzeg (7–18 marca 1945) w składzie 2 Frontu Białoruskiego. Uzyskała honorowe nazwy „Świrska” (od rzeki Świr) i „Pomorska”.

</doc>
<doc id="1508267" url="https://pl.wikipedia.org/wiki?curid=1508267" title="Budynek dawnej gminy żydowskiej w Gnieźnie">
Budynek dawnej gminy żydowskiej w Gnieźnie

Budynek dawnej gminy żydowskiej w Gnieźnie – budynek został wybudowany w roku 1880 w stylu neogotyckim. Do 1939 był siedzibą gminy żydowskiej. Od 1945 mieści Zespół Państwowych Szkół Muzycznych. Został wpisany do rejestru zabytków 24 lipca 2008 roku. Mieści się przy ulicy Mieszka I.

</doc>
<doc id="1508270" url="https://pl.wikipedia.org/wiki?curid=1508270" title="Cmentarz Nieistniejących Cmentarzy">
Cmentarz Nieistniejących Cmentarzy

Cmentarz Nieistniejących Cmentarzy – zbudowany w 2002 roku w Gdańsku symboliczny cmentarz upamiętniający 27 gdańskich cmentarzy różnych wyznań zniszczone po II wojnie światowej, głównie w latach 70. XX wieku. Znajduje się w parku u podnóża Góry Gradowej, nieopodal kościoła pw. Bożego Ciała. Odbywają się tu uroczystości ekumeniczne.
Geneza.
Po zakończeniu II wojny światowej zaczęto odbudowę miasta. W tym okresie gdańskie nekropolie nie miały swojego zarządcy, a krewni wielu pochowanych tam osób zginęli w czasie walk lub wyjechali. Po zaprzestaniu pochówków, w latach 1946–47, większość cmentarzy zamknięto, a na przełomie lat 60. i 70. ostatecznie zlikwidowano. Pozostały po nich nieliczne ślady - najczęściej w postaci parków i skwerów z regularnymi szpalerami drzew, odwzorowujących układ dawnych alei cmentarnych. Z kawałków tablic czasem dało się jeszcze odczytać fragmenty nazwisk i dat. Wiele płyt nagrobnych miało napisy w języku niemieckim, co przyczyniło się do przyspieszenia likwidacji tych miejsc.
Tereny dawnych cmentarzy przeznaczono pod zabudowę mieszkaniową, budowę dróg, a także na zieleńce i parki miejskie.
Inicjatywa powstania cmentarza-pomnika.
W maju 1998 Rada Miasta Gdańska poparła inicjatywę Kaliny Zabuskiej i społecznego komitetu i specjalną uchwałą zaakceptowała pomysł upamiętnienia nieistniejących gdańskich cmentarzy poprzez postawienie pomnika.
Kamień węgielny pod cmentarz został wmurowany 31 października 2000, a pomnik odsłonięto 24 maja 2002 w czasie I Światowego Zjazdu Gdańszczan. Autorami projektu są Hanna Klementowska i Jacek Krenz.
Architektura.
Forma pomnika-cmentarza kształtem przypomina świątynię. Układ drzew wyznacza coś na kształt nawy głównej oraz naw bocznych. Pomiędzy nimi znajdują się kamienne kolumny w kształcie pni, symbolizujące umierające drzewa. Na szczątkach nagrobków różnych wyznań spoczywa granitowa płyta, tworząca ołtarz ofiarny, a zarazem katafalk. Na cokole umieszczona jest inskrypcja pochodząca z wiersza Maschy Kaléko – "...tym, co imion nie mają na grobie, a tylko Bóg jedyny wie, jak kto się zowie". Szpalery drzew spina żywopłot, uformowany w kształcie absydy. W przecięciu absydy pojawia się widok na ścianę z jasnego kamienia, symbolizującą przejście dla zmarłych, zmierzających ku wieczności.

</doc>
<doc id="1508271" url="https://pl.wikipedia.org/wiki?curid=1508271" title="Gennaro Delvecchio">
Gennaro Delvecchio

Gennaro Delvecchio (ur. 25 marca 1978 w Barletcie) – włoski piłkarz występujący na pozycji środkowego pomocnika.
Kariera klubowa.
Gennaro Delvecchio zawodową karierę rozpoczynał w 1994 roku w zespole ASD Barletta. Następnie grał kolejno w takich klubach jak AS Melfi, Giulianova Calcio, Castrovillari Calcio oraz FC Catanzaro. W 2001 roku włoski gracz przeniósł się do Calcio Catania, jednak od razu został wypożyczony do SS Sambenedettese Calcio. W 2002 roku został natomiast zawodnikiem AC Perugia, by kolejne dwa sezony spędził kolejno w Sambenedettese i Catanii. Podczas rozgrywek 2004/2005 Delvecchio grał już w Perugii, z którą zajął czwarte miejsce w Serie B.
Latem podpisał kontrakt z Sampdorią, lecz jeszcze przed rozpoczęciem sezonu na zasadzie wypożyczenia trafił do US Lecce. W barwach tej drużyny 11 września 2005 roku w zremisowanym 0:0 pojedynku z Ascoli Calcio zadebiutował w pierwszej lidze. Lecce zajęło dziewiętnastą pozycję w Serie A, spadło do drugiej ligi, natomiast sam Delvecchio w 29 meczach strzelił cztery bramki. W 2006 roku Włoch powrócił do Sampdorii, gdzie w linii pomocy grali między innymi tacy zawodnicy jak Angelo Palombo, Christian Maggio, Sergio Volpi, Rubén Olivera oraz Reto Ziegler. Mimo wszystko Delvecchio wywalczył sobie miejsce w wyjściowej jedenastce i sezon 2006/2007 zakończył z 31 występami na koncie. W kolejnych rozgrywkach Włoch także był podstawowym graczem Sampdorii i przyczynił się do zajęcia przez nią szóstego miejsca w ligowej tabeli.
30 czerwca 2009 roku Delvecchio powrócił do Calcio Catania, z którym związał się trzyletnią umową. Następnie grał w Atalancie, Lecce, Grosseto oraz Bari. W 2014 roku zakończył karierę.
Kariera reprezentacyjna.
W reprezentacji Włoch Delvecchio zadebiutował 16 sierpnia 2006 roku w przegranym 0:2 towarzyskim spotkaniu przeciwko Chorwacji. W tym samym meczu debiut zaliczyli również Christian Terlizzi, Giulio Falcone oraz Angelo Palombo. Roberto Donadoni powoływał go również na mecze eliminacji do Euro 2008 – wrześniowe z Łotwą i Francją oraz październikowe z Ukrainą i Gruzją, jednak w żadnym z tych czterech pojedynków Delvecchio ostatecznie nie wystąpił.

</doc>
<doc id="1508272" url="https://pl.wikipedia.org/wiki?curid=1508272" title="Władysław Stecyk">
Władysław Stecyk

Władysław Stecyk (ur. 14 lipca 1951 w Radowie Małym) – polski zapaśnik. Srebrny medalista olimpijski z Moskwy. 
Walczył w stylu wolnym, najczęściej w kategorii muszej (do 52 kilogramów), choć zdarzało mu się startować także w koguciej. Był czołowym zapaśnikiem świata przełomu lat 70. i 80. Brał udział w trzech olimpiadach (IO 76, IO 80, IO 88). W 1977 zdobył srebro na mistrzostwach świata, 6 razy stawał na najniższym podium mistrzostw Europy (1974, 1975, 1977, 1978, 1980, 1983). Dziesięć razy był mistrzem Polski. W latach 1969-1988 był zawodnikiem Grunwaldu Poznań. 

</doc>
<doc id="1508275" url="https://pl.wikipedia.org/wiki?curid=1508275" title="Aleksander Dębski (socjalista)">
Aleksander Dębski (socjalista)

Aleksander Dębski, ps. „Aleksander”, „Gustaw” (ur. 17 listopada 1857 w Mogielnicy, zm. 6 marca 1935 w Warszawie) – polski działacz socjalistyczny i niepodległościowy.
Młodość.
Urodził się w rodzinie ziemiańskiej. Po ukończeniu gimnazjum w Płocku wyjechał w 1878 r. do Petersburga, gdzie studiował na uniwersytecie, a następnie w Instytucie Dróg i Komunikacji. Działał tam w Gminie Socjalistów Polskich oraz wraz z Tadeuszem Rechniewskim i Stanisławem Kunickim w Polsko-Litewskiej Partii Socjalno-Rewolucyjnej. W 1883 r. brał udział w wileńskim zjeździe kół socjalistycznych. Utrzymywał kontakty z I Proletariatem i Narodną Wolą.
Działalność w Wielkim Proletariacie.
Po aresztowaniu Ludwika Waryńskiego i innych przyjechał do Warszawy i wraz ze Stanisławem Kunickim stanął na czele I Proletariatu. Jeździł do Petersburga na uzgodnienia z Narodną Wolą. Po starciu z policją 30 lipca 1884 r. musiał uciekać z kraju. Przebywał w Paryżu i Genewie, gdzie uczestniczył wraz ze Stanisławem Mendelsonem w wydawaniu pisma „Walka” i „Przedświt”.
W 1887 r. ponownie wrócił do kraju z zamiarem odbudowy partii, jednak wkrótce został aresztowany pod Krakowem. Po zwolnieniu ponownie emigrował do Szwajcarii. Po nieudanym przygotowaniu zamachu bombowego na cara został w wyniku interwencji poselstwa rosyjskiego usunięty ze Szwajcarii. Udał się do Paryża, gdzie studiował na Sorbonie. Po zamachu S. Padlewskiego na gen. Sieliwierstowa (17 września 1890 r.) został uwięziony, a następnie uwolniony z powodu braku dowodów.
Założyciel PPS.
17–23 listopada 1892 r. z ramienia Proletariatu uczestnik Zjazdu Paryskiego tworzącego Związek Zagraniczny Socjalistów Polskich. W 1893 powołany do Centralizacji ZZSP. Po wydaleniu z Francji wraz z wszystkimi członkami Centralizacji zamieszkał w Londynie. Działał w składzie Centralizacji do 1898 r. Był współpracownikiem „Przedświtu” i członkiem polskich delegacji na Kongresie II Międzynarodówki w Londynie.
W 1899 r. wyjechał do Stanów Zjednoczonych, gdzie założył Związek Socjalistów Polskich. Uczestniczył również w Związku Narodowym Polaków. Wspierał i propagował wśród Polonii działania PPS – Frakcji Rewolucyjnej. W 1912 r. wystąpił z inicjatywą powołania Komitetu Obrony Narodowej w USA wspierającego działający w Galicji Polski Skarb Wojskowy i Komisję Tymczasową Skonfederowanych Stronnictw Niepodległościowych. Zorganizował system wsparcia finansowego dla działań niepodległościowych.
Po wybuchu I wojny światowej przybył jako delegat Komitetu Obrony Narodowej do Krakowa. Po raz drugi przybył w czerwcu 1915 r. Członek Centralnego Komitetu Narodowego w Warszawie (VII 1916 – V 1917) Na polecenie Józefa Piłsudskiego udał się w 1917 r. do Sztokholmu na zjazd działaczy niepodległościowych, a następnie do Nowego Jorku, propagując działania niepodległościowe.
W niepodległej Polsce.
W końcu 1919 r. powrócił do Polski. Brał czynny udział w działalności Polskiej Partii Socjalistycznej. Podczas wojny polsko-bolszewickiej w 1920 r. pełnił funkcję sekretarza generalnego biura werbunkowego PPS. Następnie jako przedstawiciel Biura Propagandy Zagranicznej PPS wyjeżdżał do Stanów Zjednoczonych i Anglii, wspierając politykę rządu.
We wrześniu 1928 r. na XXI Kongresie PPS w Sosnowcu został wybrany do Centralnego Sądu Partyjnego, pozostając jego członkiem do końca życia. W 1930 r. wybrano go senatorem z ramienia PPS. 
Zmarł 6 marca 1935 r. w Warszawie. Został pochowany na cmentarzu Powązkowskim (kwatera 196-4-25,26).

</doc>
<doc id="1508277" url="https://pl.wikipedia.org/wiki?curid=1508277" title="Toshi">
Toshi

 - piosenkarz, współzałożyciel popularnego japońskiego zespołu X JAPAN. Znany jako Toshi, gra na gitarze i pianinie.
W czasie 10 lat po rozwiązaniu zespołu w 1997 roku podróżował po Japonii i innych krajach, grając akustyczne koncerty dla małej publiczności. Stworzył nową grupę pod nazwą TOSHI with T-EARTH i wyruszył w trasy koncertowe po Japonii. Zespół z nowym typem muzyki - "Eco Hard Rock", wydał pierwszy album "EARTH SPIRIT" w sierpniu 2008 roku.
12 lutego 1997 roku poślubił Kaori Moritani - japońską aktorkę, wokalistkę i modelkę. W 2010 roku nastąpił rozwód pary
Toshi w 2007 roku powrócił z zespołem X JAPAN.
Przypisy.
 

</doc>
<doc id="1508279" url="https://pl.wikipedia.org/wiki?curid=1508279" title="Kitale">
Kitale

 
Kitale – miasto w zachodniej Kenii, stolica hrabstwa Trans Nzoia. Według spisu z 2019 roku liczy 162,2 tys. mieszkańców.

</doc>
<doc id="1508282" url="https://pl.wikipedia.org/wiki?curid=1508282" title="Jan Dołgowicz">
Jan Dołgowicz

Jan Dołgowicz (ur. 21 grudnia 1954 w Skarbiewie) – polski zapaśnik. Srebrny medalista olimpijski z Moskwy. 
Walczył w stylu klasycznym, najczęściej w kategorii średniej (do 82 kilogramów), choć zdarzało mu się startować także w półciężkiej. Był czołowym zapaśnikiem świata przełomu lat 70. i 80. W 1982 zdobył brąz na mistrzostwach świata, 3 razy stawał na drugim stopniu podium mistrzostw Europy (1978, 1979, 1981). Cztery razy był mistrzem Polski. W latach 1965-1982 był zawodnikiem GKS Katowice.

</doc>
<doc id="1508283" url="https://pl.wikipedia.org/wiki?curid=1508283" title="Bungoma">
Bungoma

Bungoma – miasto w Kenii, stolica hrabstwa Bungoma. Według danych szacunkowych na rok 2019 liczy 68 tys. mieszkańców.

</doc>
<doc id="1508284" url="https://pl.wikipedia.org/wiki?curid=1508284" title="Stadion Miejski w Pelplinie">
Stadion Miejski w Pelplinie

Stadion Miejski im. Dominika Dunsta w Pelplinie – wielofunkcyjny stadion sportowy, który znajduje się w Pelplinie przy ul.Czarnieckiego 8. Stadion jest własnością Miasta Pelplin, obecnie korzystają z niego dwie drużyny piłkarskie Wierzyca Pelplin i Centrum Pelplin, oraz klub lekkoatletyczny Olimpijczyk Pelplin.

</doc>
<doc id="1508285" url="https://pl.wikipedia.org/wiki?curid=1508285" title="Bliźniaczki Olsen">
Bliźniaczki Olsen



</doc>
<doc id="1508287" url="https://pl.wikipedia.org/wiki?curid=1508287" title="Kilifi">
Kilifi

Kilifi – nadbrzeżne miasto w Kenii, nad zatoką Kilifi u ujścia rzeki Goshi. Stolica hrabstwa Kilifi. Według danych z 2019 roku liczy 74 270 mieszkańców.

</doc>
<doc id="1508288" url="https://pl.wikipedia.org/wiki?curid=1508288" title="USS Boise (CL-47)">
USS Boise (CL-47)

USS Boise (CL-47) – amerykański krążownik lekki typu "Brooklyn". Brał udział w działaniach II wojny światowej na Pacyfiku. Później sprzedany Argentynie służył pod nazwą ARA "Nueve de Julio". Okręt nosił nazwę pochodzącą od miasta Boise - stolicy stanu Idaho.
"Boise" został zwodowany 3 grudnia 1936 w stoczni Newport News Shipbuilding and Dry Dock Company w Newport News. Matką chrzestna była Salome Clark, córka gubernatora Idaho Clarka. Wszedł do służby 12 sierpnia 1938, pierwszym dowódcą został komandor Benjamin Vaughan McCandlish.
Służba pod banderą amerykańską.
W lutym 1939, po odbyciu dziewiczego rejsu do Monrovii w Liberii i Kapsztadu, "Boise" dołączył do 9 Eskadry Krążowników (ang. Division 9, Cruisers, Battle Force) stacjonującej w San Pedro. Do listopada 1941 operował w rejonie zachodniego wybrzeża USA i na wodach hawajskich. Eskortował konwój do Manili na Filipinach, gdzie dotarł 4 grudnia 1941.
Wybuch II wojny światowej na Pacyfiku 8 grudnia 1941 zastał okręt w pobliżu wyspy Cebu. Dołączył do TF 5 w Indiach Wschodnich, ale 21 stycznia 1942 wszedł na nieoznakowaną na mapach mieliznę w cieśninie Sape i musiał się udać przez Colombo na Cejlonie, Bombaj w Indiach do stoczni Mare Island Navy Yard na naprawy. Po remoncie popłynął 22 czerwca 142 w eskorcie konwoju do Auckland na Nowej Zelandii. Wrócił do Pearl Harbor i w dniach 31 lipca - 10 sierpnia 1942 przeprowadził rajd na japońskie wody w celu odciągnięcia uwagi wroga od lądowania na Guadalcanal. W sierpniu eskortował konwój płynący na Fidżi i Nowe Hebrydy. Pomiędzy 14 a 18 września pomagał marines lądującym w ramach wzmocnień na Guadalcanal. W czasie ciężkich walk został trafiony przez japoński krążownik w magazyny, co zabiło wszystkich w pobliżu pierwszej, drugiej i trzeciej wieży artyleryjskiej podczas bitwy koło przylądka Ésperance, zginęło 107 marynarzy. Pod dowództwem komandora "Mike" Morana, który później został odznaczony Krzyżem Marynarki za dowodzenie w czasie akcji, "Boise" udał się w podróż do Philadelphia Navy Yard, gdzie przeszedł remont (19 listopada 1942 - 20 marca 1943).
"Boise" wypłynął 8 czerwca 1943 w kierunku Morza Śródziemnego. Do Algieru dotarł 21 czerwca. Pomiędzy 10 lipca a 18 sierpnia 1943 osłaniał i wspierał ogniem artyleryjskim lądowanie na Sycylii. We wrześniu wziął udział w desancie na Włochy w Taranto (9 - 10 września) oraz Salerno (12 - 19 września). Wrócił do Nowego Jorku 15 listopada 1943 i po raz kolejny popłynął w rejon południowego Pacyfiku. Do Milne Bay na Nowej Gwinei dopłynął 31 grudnia.
W okresie od stycznia do września 1944 okręt brał udział w operacjach na północnym brzegu Nowej Gwinei w tym w: bombardowaniu rejonu Madang-Alexishafen (25 - 26 stycznia); lądowaniu w zatoce Humboldta (22 kwietnia); bombardowaniu rejonu Wakde-Sawar (29 - 30 kwietnia); lądowaniu w rejonie Wakde-Toem (15 - 25 maja); lądowania w rejonie Biak (25 maja - 10 czerwca); lądowania w rejonie Noemfoor (1 - 2 lipca); lądowania w rejonie Cape Sansapor (27 lipca - 31 sierpnia); okupowania Morotai (1 - 30 września ). Krążownik popłynął następnie na północ, gdy front przeniósł się na Filipiny. W tym czasie wziął udział w: lądowaniu w Leyte (20 - 24 października); bitwie w cieśninie Surigao (25 października); lądowaniu na Mindoro (12 - 17 grudnia); wspieraniu działań wojsk lądowych na Mindoro (26 - 29 grudnia); lądowaniu w zatoce Lingayen (9 - 13 stycznia 1945); wspieraniu wojsk na Luzonie (14 - 31 stycznia); okupacji rejonu Bataan-Corregidor (13 - 17 lutego) oraz lądowania w rejonie Zamboanga (8 - 12 marca). Został następnie przeniesiony w rejon Borneo by osłaniać lądowanie na wyspie Tarakan (27 kwietnia - 3 maja). W dniach 3 - 16 czerwca przewoził generała MacArthura w czasie 35 000 milowej podróży po centralnych i południowych Filipinach oraz zatoce Brunejskiej na Borneo. Następnie wrócił do San Diego, gdzie dotarł 7 lipca.
Krążownik pozostał w rejonie San Pedro, gdzie przeszedł przegląd oraz prowadził szkolenia. 3 października wypłynął w kierunku wschodniego wybrzeża USA. Do Nowego Jorku dotarł 20 października. "Boise" pozostawał tam do czasu wycofania ze służby 1 lipca 1946.
Okręt otrzymał 11 odznaczeń battle star za służbę w czasie II wojny światowej.
Służba pod banderą argentyńską.
Jednostkę sprzedano Argentynie 11 stycznia 1951 wraz ze siostrzanym USS "Phoenix". Pod nową banderą wszedł do służby jako ARA "Nueve de Julio" ("9 lipca", argentyński Dzień Niepodległości). W czasie służby uczestniczył w Revolución Libertadora, ostrzeliwując magazyny paliw i inne cele w okolicach miasta Mar del Plata 19 września 1955. Pozostał w służbie do 1978, gdy został wycofany ze służby i przeholowany do Japonii w celu zezłomowania.

</doc>
<doc id="1508289" url="https://pl.wikipedia.org/wiki?curid=1508289" title="Julian Grabowski (polityk)">
Julian Grabowski (polityk)

Julian Grabowski, ps. "Jules", "Żul" (ur. 23 kwietnia 1867 r. w Warszawie, zm. 12 lipca 1926 r. w Warszawie) – działacz socjalistyczny i niepodległościowy.
Urodzony w rodzinie szlacheckiej. Po ukończeniu gimnazjum w Suwałkach w 1884 r. podjął studia na uniwersytecie w Petersburgu na wydziale lekarskim. Od 1889 był członkiem Związku Młodzieży Polskiej „Zet”; działał w kółkach oświaty ludowej. Brał udział w organizowanych przez narodowców obchodach 60 rocznicy powstania listopadowego i w demonstracji 3-majowej 1891 r. 
Na przełomie 1891/1892 przystąpił do utworzonego przez Edwarda Abramowskiego Zjednoczenia Robotniczego. W końcu marca 1892 r. został przypadkowo aresztowany w związku ze sprawą II Proletariatu. Więziony ponad pół roku w X Pawilonie Cytadeli Warszawskiej. Zwolniono go za kaucją z zakazem opuszczania Warszawy.
W 1893 r. Stanisław Wojciechowski wciągnął go do powstającego Komitetu Robotniczego PPS. Grabowski rozpoczął działalność w PPS, pozostając w tym samym czasie współpracownikiem Ligi Narodowej i Związku Młodzieży Polskiej „Zet”. W lutym 1893 r. na II Zjeździe PPS został wybrany członkiem Centralnego Komitetu Robotniczego PPS. Był członkiem redakcji „Robotnika”. Aresztowany w sierpniu 1894 r. był ponownie uwięziony w X Pawilonie Cytadeli Warszawskiej. Zesłano go do Wołogdy i Ust'-Sysolska. Pracował tam jako felczer, potem uzyskał zgodę na ukończenie studiów lekarskich w Kazaniu. Do kraju powrócił w końcu 1905 r. lub na początku 1906 r. 
W 1906 r. osiadł w Łodzi, gdzie podjął pracę jako chirurg w szpitalu powiatowym św. Aleksandra. Następnie został naczelnym lekarzem oddziału chirurgicznego szpitala. 
Brał udział w wydarzeniach rewolucji 1905 roku, potem odszedł od ruchu socjalistycznego. W 1910 stracił rękę i został burmistrzem Radomska. W czasie I wojny światowej ewakuowany ze szpitalem do Rosji pracował jako lekarz ziemski. Od 1919 r. pracował w Wydziale Zdrowia miasta Warszawy. 
Pośmiertnie odznaczony w 1930 r. Krzyżem Niepodległości.
Spoczywa na cmentarzu Powązkowskim w Warszawie (kwatera 29 wprost, rząd 1, grób 21/22/23).

</doc>
<doc id="1508290" url="https://pl.wikipedia.org/wiki?curid=1508290" title="Mumias">
Mumias

 
Mumias – miasto w Kenii, w hrabstwie Kakamega. Według danych szacunkowych na rok 2019 liczy 41,9 tys. mieszkańców.

</doc>
<doc id="1508291" url="https://pl.wikipedia.org/wiki?curid=1508291" title="Meru (miasto)">
Meru (miasto)

 
Meru – miasto w Kenii, w hrabstwie Meru. Według spisu z roku 2019 liczy 80,2 tys. mieszkańców. Stolica rzymskokatolickiej diecezji Meru. Działalność gospodarcza obejmuje produkcję drewnianych i żelaznych narzędzi rolniczych, garncarstwo gliniane i wyrobów tkanych. 

</doc>
<doc id="1508292" url="https://pl.wikipedia.org/wiki?curid=1508292" title="Tomasz Urbanowicz">
Tomasz Urbanowicz

Tomasz Urbanowicz (ur. 14 kwietnia 1959 we Wrocławiu) – polski architekt, artysta tworzący szklane kompozycje architektoniczne.
Życiorys.
Studiował w latach 1978–1985 na Wydziale Architektury Politechniki Wrocławskiej. W latach 1982–1985 studiował nad witrażem na Wydziale Sztuk Pięknych Uniwersytetu Mikołaja Kopernika w Toruniu. W latach 1985–1989 był asystentem w Zakładzie Rysunku Malarstwa i Rzeźby Wydziału Architektury Politechniki Wrocławskiej. W 1987 wraz z żoną Beatą Urbanowicz założył we Wrocławiu pracownię Archiglass, realizującą autorskie, unikatowe szkło do architektury. Realizacje pracowni Archiglass znajdują się w wielu obiektach użyteczności publicznej oraz przedsiębiorstwach i prywatnych rezydencjach w Polsce i zagranicą. W 2016 roku Tomasz Urbanowicz został uhonorowany odznaką „Wyróżniony Absolwent Politechniki Wrocławskiej”.
Jego realizacje zostały opublikowane m.in. w książkach "Architectural Glass Art" oraz "Colours of Architecture" autorstwa Andrew Moor (London, 1997 oraz 2006), w książce "Contemporary Kiln-formed Glass" autorstwa prof. Keith Cummings (London / Philadelphia, 2009) czy monografii "Szkło we współczesnej architekturze –" dr. Ewa Wala.
Kompozycje szklane Urbanowicza trzykrotnie uczestniczyły w prezentacjach Polski na światowych wystawach EXPO: na EXPO 2000 w Hanowerze (Niemcy) – w prezentacji Dolnego Śląska, na EXPO 2005 w Aichi (Japonia), gdzie kompozycja "Dusza Fortepianu" stanowiła główny artefakt Polskiego Pawilonu, zaprojektowanego przez prof. Krzysztofa Ingardena, oraz na EXPO 2008 w Saragossie (Hiszpania), gdzie kompozycja "Polska- wiatr w żaglach" wpisywała się w ideę narodowej prezentacji.
Szklane kompozycje Urbanowicza można spotkać głównie w Polsce, np. w Sądzie Najwyższym w Warszawie, na Uniwersytecie Śląskim w Katowicach, na Politechnice Wrocławskiej we Wrocławiu.
Jego szklana kula "Zjednoczony Świat" stanowi centralny element plastyczny agory Parlamentu Europejskiego w Strasburgu (Francja), tęcza "L’arc en ciel" ozdabia College G. Brassensa w Paryżu, zielone odlewy zdobią hol Browaru "Holsten" w Hamburgu (Niemcy), a kompozycja "Niebieski zachód słońca w oceanie" pływa na największym transatlantyku świata, RMS Queen Mary 2.
Jednym z największych dzieł artysty są ogromne szklane kompozycje artystyczne z zapisem nutowym we foyer nowego budynku Opery i Filharmonii Podlaskiej w Białymstoku.
21 lutego 2013 roku w Kinie Nowe Horyzonty we Wrocławiu, swoją premierę miał film "850 °C. Szkło Tomasza Urbanowicza" – krótki, niezależny dokument wyprodukowany przez studio Camera Nera, próbujący uchwycić wizję twórczości artysty.
W roku 2014 szklane prace artystyczne Urbanowicza z serii „GlassHenge” wystawiane były na Lotnisku we Wrocławiu.
W latach 2018–2019 Tomasz Urbanowicz wspólnie z prof. Przemysławem Tyszkiewiczem opracowali nową własną technikę utrwalającą grafikę w szkle artystycznym. W formie serii „Corsydiany” stworzyli kilkanaście prac wspólnych, prezentowanych m.in. na wystawie zbiorowej „PARA.CERAMIKA.GRAFIKA” w Oblastni galerie w Libercu czy wystawie „Statek Robinsona” organizowanej przez Galerię Miejską i Muzeum Architektury we Wrocławiu.
Do najnowszych realizacji wielkoformatowego szkła w architekturze i przestrzeniach publicznych, wykonanych przez Tomasza Urbanowicza we współpracy z synem arch. Konradem Urbanowiczem, należą kompozycja „Dusza Zdrowia” w Klinice Integrative Medical Center w Żernikach Wrocławskich, szklane JAJO, będące nową portiernią w zabytkowym Gmachu Głównym Uniwersytetu Wrocławskiego oraz "Duch Palatium" na Ostrowie Tumskim w Poznaniu.

</doc>
<doc id="1508295" url="https://pl.wikipedia.org/wiki?curid=1508295" title="Busia">
Busia

Busia – miasto w Kenii, stolica hrabstwa Busia. Według danych na rok 2019 liczy 71,9 tys. mieszkańców.

</doc>
<doc id="1508298" url="https://pl.wikipedia.org/wiki?curid=1508298" title="Homa Bay">
Homa Bay

Homa Bay – miasto w Kenii, położone na południowym brzegu zatoki Winam jeziora Wiktorii. Leży u stóp góry Homa, w bliskości parku narodowego Ruma znanego z występujących tu antylop końskich oraz bawolców krowich. Według danych spisowych na rok 2019 liczy ok. 45 tys. mieszkańców.

</doc>
<doc id="1508300" url="https://pl.wikipedia.org/wiki?curid=1508300" title="Toshimitsu Deyama">
Toshimitsu Deyama



</doc>
<doc id="1508306" url="https://pl.wikipedia.org/wiki?curid=1508306" title="Jonas Jurkus">
Jonas Jurkus

Jonas Jurkus (ur. 24 lutego 1954 w Staiginė koło Taurogów) – litewski samorządowiec, burmistrz Możejek (1990–1995) i poseł na Sejm Republiki Litewskiej (2000–2004).
Życiorys.
Urodził się w wielodzietnej rodzinie robotniczej. W młodości pracował jako ślusarz w przedsiębiorstwie remontującym statki w Kłajpedzie. Skończył zaocznie szkołę średnią, amatorsko uprawiał bieganie.
Od 1974 do 1976 służył w Armii Radzieckiej na terenie obwodu permskiego. Po zakończeniu służby kontynuował pracę jako ślusarz w Możejkach, gdzie skończył również zaocznie szkołę techniczną. Został absolwentem Kowieńskiego Instytutu Politechnicznego ze specjalnością mechanika. Rozpoczął później studia w katedrze ekonomii wydziału nauk społecznych Uniwersytetu Szawelskiego.
W 1987 został wybrany na wiceprzewodniczącego miejskiego komitetu wykonawczego w Możejkach, urząd ten sprawował do 1990. Po odzyskaniu przez Litwę niepodległości objął stanowisko burmistrza Możejek, które zajmował do 1995.
Udzielał się politycznie również na poziomie rejonu możejskiego, będąc od 1990 jego radnym. Był wybierany w kolejnych wyborach samorządowych, jednak w 2007 zrezygnował z zasiadania w radzie. W 2000 uzyskał mandat posła na Sejm z ramienia koalicji socjaldemokratycznej Algirdasa Brazauskasa. W parlamencie zajmował się głównie problemami lokalnymi, m.in. remontem szpitala i szkół średnich w Możejkach oraz wykupieniem przez "Mažeikių nafta" budynku miejskiego domu kultury.
Od 1995 do 2000 pełnił funkcję wicedyrektora przedsiębiorstwa "Inkomi LM", w latach 2000–2005 był prezesem spółki akcyjnej "Mažeikių šilumos tinklai".
Pozostał członkiem prezydium Litewskiej Partii Socjaldemokratycznej oraz przewodniczącym jej oddziału w Możejkach. Bez powodzenia kandydował w wyborach parlamentarnych w 2008 – w II turze został pokonany przez Stanislovasa Giedraitisa w rodzinnym okręgu wyborczym. W 2011, 2015 i 2019 ponownie wybierany na radnego rejonowego.

</doc>
<doc id="1508308" url="https://pl.wikipedia.org/wiki?curid=1508308" title="Lebia cyanocephala">
Lebia cyanocephala



</doc>
<doc id="1508322" url="https://pl.wikipedia.org/wiki?curid=1508322" title="Egersund">
Egersund

Egersund – miasto w Norwegii, w okręgu Rogaland, siedziba gminy Eigersund. W roku 2016 liczył 11477 mieszkańców.

</doc>
<doc id="1508323" url="https://pl.wikipedia.org/wiki?curid=1508323" title="Barrow in Furness">
Barrow in Furness



</doc>
<doc id="1508328" url="https://pl.wikipedia.org/wiki?curid=1508328" title="Edward Dietz">
Edward Dietz

Edward Dietz (ur. 28 czerwca 1911 w Warszawie, zm. 3 sierpnia 1988 w Sopocie) – polski duchowny luterański, długoletni proboszcz w Sopocie, senior diecezji pomorsko-wielkopolskiej.
Życiorys.
Ukończył ewangelickie Gimnazjum im. Mikołaja Reja, a następnie Wydział Teologii Ewangelickiej Uniwersytetu Warszawskiego. Studia uzupełniające odbył w Berlinie. Po ordynacji na duchownego 25 października 1936 r., został wikariuszem w Żyrardowie. W latach 1938-1939 pracował jako polski prefekt w Siemianowicach Śląskich i w Katowicach. Podczas II wojny światowej pozbawiony urzędu przebywał w Warszawie.
W latach 1945-1946 jako delegat Konsystorza na Górny Śląsk był administratorem w Sosnowcu, odprawił też pierwsze nabożeństwa w kościele w Katowicach, odmawiając wydania kluczy żądającym tego z pomocą władz państwowych katolikom. Od 1946 r. aż do końca życia był związany z parafią w Sopocie, jako administrator i od 1948 proboszcz, kładąc podwaliny pod organizację powojennego polskiego życia ewangelickiego na Wybrzeżu. Jednocześnie obsługiwał parafie w Słupsku (od 1947) r. i w Elblągu, oraz filiały w Tczewie, Lęborku, Mikołajkach Pomorskich i Wierzchucinie, odprawiał nabożeństwa w Gdyni i w Nowym Porcie, od 1952 r. był ponadto przez pewien czas administratorem zborów niemieckich (tzw. "zbory niepolskie") w województwach gdańskim i koszalińskim. Został wybrany konseniorem (zastępcą seniora), a w 1960 seniorem diecezji pomorsko wielkopolskiej. Z urzędu był administratorem wakujących parafii, m.in. w Bydgoszczy, Grudziądzu, Kępnie i Toruniu. Był członkiem Synodu Kościoła Ewangelicko-Augsburskiego, a także prezesem Oddziału Wojewódzkiego Polskiej Rady Ekumenicznej w Gdańsku. w 1983 r. przeszedł w stan spoczynku. Jednym z jego wikariuszy w Sopocie był ks. Michał Warczyński, późniejszy następca ks. Edwarda Dietza w urzędzie proboszcza i biskupa diecezjalnego.
Ks. senior Edward Dietz został pochowany na Cmentarzu Srebrzysko w Gdańsku (rejon I, taras II, rząd 1, grób 24).

</doc>
<doc id="1508333" url="https://pl.wikipedia.org/wiki?curid=1508333" title="Margarita Starkevičiūtė">
Margarita Starkevičiūtė

Margarita Starkevičiūtė (ur. 15 marca 1956 w Jenisejsku) – litewska polityk i ekonomistka, wykładowca akademicki, posłanka do Parlamentu Europejskiego.
Życiorys.
W 1978 ukończyła studia ekonomiczne na Uniwersytecie Wileńskim, w 2001 na tej uczelni uzyskała stopień doktora nauk społecznych ze specjalnością w zakresie ekonomii.
Od 1979 do 1988 pracowała jako główny specjalista w jednym z państwowych instytutów. W latach 1990–1995 zajmowała stanowisko specjalisty i doradcy ds. inwestycji zagranicznych kolejno w ministerstwie opieki zdrowotnej, w resorcie rolnictwa i następnie w resorcie budownictwa i rozwoju miejskiego. Później do 2001 kierowała departamentem analiz rynkowych i grupą badawczą w krajowej giełdzie papierów wartościowych. Była też (w okresie 1996–2004) wykładowcą i starszym wykładowcą w międzynarodowej szkole biznesu na Uniwersytecie Wileńskim. W 2003 zasiadła w zarządzie redakcji czasopisma "Lietuvos ekonomikos apžvalga".
W 2004 z listy Związku Liberałów i Centrum została wybrana do Parlamentu Europejskiego, zasiadała w Grupie Parlamentarnej Porozumienia Liberałów i Demokratów na rzecz Europy. W 2009 została kandydatką Partii Demokracji Obywatelskiej w wyborach do PE kolejnej kadencji, nie odnowiła jednak mandatu.

</doc>
<doc id="1508334" url="https://pl.wikipedia.org/wiki?curid=1508334" title="Margarita Starkeviciute">
Margarita Starkeviciute



</doc>
<doc id="1508338" url="https://pl.wikipedia.org/wiki?curid=1508338" title="Arona (Hiszpania)">
Arona (Hiszpania)

Arona − miasto w Hiszpanii (Wyspy Kanaryjskie), na wyspie Teneryfa. Według danych szacunkowych na rok 2008 liczy 78 788 mieszkańców.

</doc>
<doc id="1508339" url="https://pl.wikipedia.org/wiki?curid=1508339" title="Tamir Kohen">
Tamir Kohen

Tamir Kohen (ur. 4 marca 1984) – izraelski piłkarz, pomocnik. Obecnie Tamir występuje w zespole Bolton Wanderers. Piłkarz jest synem znanego piłkarza FC Liverpoolu, Awiego Kohena.
Kariera klubowa.
Tamir rozpoczął swoją profesjonalną karierę w zespole Maccabi Tel Awiw. Debiut w dorosłej kadrze zespołu z Tel Awiwu, odbył się w listopadzie 2002 roku w meczu przeciwko Bene Jehuda Tel Awiw wygranym przez Maccabi, 1:0. Łącznie w barwach Maccabi, Tamir wystąpił 81 razy strzelając 4 gole. W 2007 roku piłkarz przeszedł do zespołu Maccabi Netanja jednakże 1 stycznia 2008 piłkarz został sprzedany do angielskiego zespołu Bolton Wanderers. Swój debiut w kadrze zespołu odbył się w przegranym 0:1, meczu z Sheffield United. Swoją pierwszą w barwach zespołu z Boltonu, Tamir strzelił 2 marca 2008 w przegranym 1:3 meczu z zespołem Liverpoolu.
Kariera reprezentacyjna.
Debiut w kadrze Izraela odbył się w 13 października 2007 roku w meczu przeciwko zespołowi Chorwacji. Wcześniej piłkarz występował w drużynach narodowych do lat 19 oraz 21.

</doc>
<doc id="1508342" url="https://pl.wikipedia.org/wiki?curid=1508342" title="The Ultimate Stuntman">
The Ultimate Stuntman

The Ultimate Stuntman – komputerowa gra zręcznościowa wydana przez Codemasters w 1990 roku na konsolę NES.

</doc>
<doc id="1508345" url="https://pl.wikipedia.org/wiki?curid=1508345" title="Big Boys Don’t Cry">
Big Boys Don’t Cry

Big Boys Don’t Cry – trzeci singel promujący debiutancki album niemieckiego zespołu Blue System, "Walking on a Rainbow". Ukazał się tylko w Skandynawii. Zawiera krótką wersję „Big Boys Don’t Cry” i dynamiczny „G.T.O.”. Singel został wydany w 1988 roku przez wytwórnię Mega Records. Równolegle wydane zostały single "Locomotion Tango" zespołu Modern Talking i "Good Guys Only Win in Movies" wokalistki C.C. Catch.

</doc>
<doc id="1508347" url="https://pl.wikipedia.org/wiki?curid=1508347" title="Santa Lucía de Tirajana">
Santa Lucía de Tirajana

Santa Lucía de Tirajana – miasto w Hiszpanii (Wyspy Kanaryjskie, wyspa Gran Canaria).
Stolica okręgu w środkowo-wschodniej części wyspy, którego populacja według danych szacunkowych na rok 2008 liczy 59 840 mieszkańców. Malowniczo położona wśród gór nad żyznym wąwozem Barranco de Tirajana.

</doc>
<doc id="1508351" url="https://pl.wikipedia.org/wiki?curid=1508351" title="Prithivi Narayan Shah Dev">
Prithivi Narayan Shah Dev

Prithivi Narayan Shah Dev (nep. श्री ५ वडामहाराजधिराज पृथ्वीनारायण शाह; ur. 27 grudnia 1722 lub 1723 w Gorkha, zm. 11 stycznia 1775 w Devghat) – władca Gurkhów z dynastii Shah od 1742 do 1768, król Nepalu od 1768 do 1775 roku. W wyniku wojny prowadzonej w latach 1744–1768 stopniowo podporządkował sobie królestwa leżące w Kotlinie Katmandu. Jest uznawany za twórcę współczesnego Nepalu.
Syn Nary Bhupala Shaha, władcy Gurkhów, oraz królowej Kaushalyavati Devi. W 1742 roku został królem niewielkiego królestwa Gorkha, które zmagało się wówczas z napięciami wewnętrznymi. Z czasem władca Gurkhów dążył do podporządkowania sąsiednich księstewek, co ostatecznie mu się udało. W 1769 roku pod jego władaniem znalazły się królestwa Katmandu, Patan i Bhadgaun, doprowadził tym samym do upadku dynastii Malla, wcześniej podbił także okolice Nuwakotu, ważnego punktu handlowego w jego nowym królestwie. Po konsolidacji tych wszystkich terenów przeniósł stolicę nowego państwa do Katmandu. Podporządkował sobie też wiele innych ziem, w tym Tarai, Kumaon, Garhwal, Simlę czy indyjski Sikkim. Królestwo Nepalu było wtedy ponad dwukrotnie większe niż obecnie, sięgało od Pendżabu do Sikkimu. Po jego śmierci władzę w państwie objął syn Sinha Pratap.
Król Prithivi Narayan jest też autorem "Divya Upadesh", w którym zawarł dziewięć zasad, które stanowiły fundament nepalskiego życia społecznego i politycznego. Określany jako władca surowy, lecz odważny i konsekwentny.
Miał przynajmniej cztery żony, które urodziły mu sześciu synów i osiem córek. 
W Katmandu stoi pomnik przedstawiający tego władcę.

</doc>
<doc id="1508358" url="https://pl.wikipedia.org/wiki?curid=1508358" title="Gott ist tot">
Gott ist tot



</doc>
<doc id="1508359" url="https://pl.wikipedia.org/wiki?curid=1508359" title="Zaburzenie transowe i opętaniowe">
Zaburzenie transowe i opętaniowe

Zaburzenie transowe i opętaniowe (ang. "Trance and Possession Disorder") – zaburzenie psychiczne, w którym występuje czasowa utrata poczucia osobowej tożsamości i pełnej świadomości otoczenia. Jeśli chodzi o stany transowe, do zaburzenia włącza się jedynie te, które pojawiają się poza religijno-kulturowymi akceptowalnymi powszechnie obrzędami oraz występują wbrew woli i chęci.
W zaburzeniu tym tożsamość w sposób przejściowy sprawia wrażenie zastąpionej lub jest zastąpiona zewnętrzną w stosunku do chorego tożsamością postrzeganą jako duchową, energetyczną, demoniczną, boską czy innej osoby. W rozwiniętych technologicznie i przemysłowo kulturach zachodu stany te nie są uznawane za normalne.
Cechy.
Jest to stan nietożsamości indywiduum z samym sobą, stan (całkowitego lub częściowego, czasowego lub trwałego) zastąpienia własnej osobowości przez inną osobowość (lub inne osobowości) - w konsekwencji symptomami opętania są, np. przemawianie obcymi głosami, mówienie obcymi językami, wykonywanie mimowolnych ruchów, czynności, wykazywanie siły, szybkości ruchów nieadekwatnych do budowy ciała, itp. W wyniku opętania pojawiają się mimowolne reakcje w postaci zaburzeń koncentracji uwagi, nieadekwatności działań w stosunku do rzeczywistości, wrażenie odbierane przez chorego zmieniania się w danej chwili wyglądu innych osób, itp.
Opętanie może występować jako zjawisko nagłe spontaniczne, może się też pojawiać jako wywołane sztucznie; w tym ostatnim wypadku może zachodzić na zasadzie mimowolnej indukcji; jako zjawisko niekontrolowane, niechciane, traktowane jest jako zaburzenie, które należy leczyć, jeśli występuje w formie nieakceptowalnej kulturowo.

</doc>
<doc id="1508361" url="https://pl.wikipedia.org/wiki?curid=1508361" title="Berne (gmina)">
Berne (gmina)

Berne – miejscowość i gmina w Niemczech, w kraju związkowym Dolna Saksonia, w powiecie Wesermarsch.

</doc>
<doc id="1508362" url="https://pl.wikipedia.org/wiki?curid=1508362" title="Billy i Mandy i zemsta Boogeymana">
Billy i Mandy i zemsta Boogeymana

Billy i Mandy i zemsta Boogeymana (ang. "Billy &amp; Mandy’s: Big Boogey Adventure") – amerykański film animowany, w którym pojawiają się bohaterowie seriali znanych z Cartoon Network, głównie z serialu "„Mroczne przygody Billy’ego i Mandy”".
Premiera filmu w Polsce odbyła się w halloweenowym maratonie 1 listopada 2008 roku o godz. 10:30 na kanale Cartoon Network.
Fabuła.
Ponury dostał kolejne zlecenie. Tym razem przyszedł po Szramę, lecz ten zaczął mu uciekać nie chcąc jeszcze kończyć swojego życia. Do pogoni za generałem, przyłączyli się Billy i Mandy, którzy próbowali go złapać razem z ponurym. Niestety kosiarzowi i jego przyjaciołom nie udało się złapać zbiega. Po powrocie do domu przyłącza się do nich Irwin. Chwilę później nadchodzą straże podziemnego sądu. Zabierają wszystkich do sądu, gdzie spotykają Boogeymana. Ponuremu zarzuca się, że nadużywał swojej mocy i nie dopełniał obowiązków ponurego żniwiarza. W rezultacie wina zostaje udowodniona i Ponury traci pracę wraz z kosą. Zostaje także skazany na wygnanie, lecz w tym samym momencie Boogeyman proponuje, aby Ponury wraz z przyjaciółmi udali się z nim w podróż. Oczywiście Boguś miał już ułożony swój plan pozbycia się swoich wrogów. Kapitan zdecydował także, że Billy, Mandy, Irwin i Ponury wskoczą do morza lawy. Początek jego planu niestety nie udaje się, ponieważ Billy’emu udaje się zabawić całą załogę statku swoją piosenką. Gdy wszyscy wciągnęli się w utwór chłopca nadszedł czas ucieczki. Zabrali szalupę ratunkową i uciekli ze statku. Niedługo później chcieli odnaleźć dłoń strachu, aby Boogeyman nie mógł rządzić światem, ponieważ to był jego główny cel podróży. Podczas tej całej drogi musieli przeżyć jeszcze wiele przygód. Następną z nich było spotkanie z cyklopami, małym i dużym. Uwielbiali oni gotować i jeść, więc postanowili przybyszy przygotować na obiad. Drużynie udało się uciec, lecz gdy zbliżali się do swojej łódki, przypłyną wielki tort urodzinowy. Okazało się, że był to prezent od Boogeymana. W torcie znajdował się środek usypiający. Gdy wszyscy spali, Boogeyman porwał Mandy. Gdy Irwin się o tym dowiedział, pokonał całą załogę na statku Bogusia i uratował Mandy. Ważnym punktem przygody był jeszcze wyścig, do którego doszło przez drobny spór załogi Ponurego i załogi Boogeymana. Aby móc zmierzyć się ze Strachem Starożytnym – strażnikiem dłoni strachu. Czwórka bohaterów wygrała wyścig, pokonała Stracha i zdobyła dłoń.
Wersja polska.
Opracowanie i udźwiękowienie wersji polskiej: Studio Sonica
Wystąpili:
i inni
Śpiewał: Jarosław Boberek

</doc>
<doc id="1508363" url="https://pl.wikipedia.org/wiki?curid=1508363" title="San Bartolomé de Tirajana">
San Bartolomé de Tirajana

San Bartolomé de Tirajana – miasto w Hiszpanii na należącej do Wysp Kanaryjskich wyspie Gran Canaria.
San Bartolomé de Tirajana położone jest w górskiej, środkowej części wyspy. Leży w górnej części Barranco de Tirajana "(Wąwóz Tirajana)" na wysokości 850 m n.p.m. na terenie Caldera de Tirajana.
Obecnie istniejącą osadę zbudowano w miejscu wcześniejszej osady Guanczów zwanej Tunte. W czasach konkwisty przywieziono tu obraz św. Jakuba i od tego czasu miejscowość zwano "Santiago de Tunte".
Jest ośrodkiem administracyjnym dużej prowincji (multicipium), która według danych szacunkowych na rok 2008 liczy 51 991 mieszkańców. Na terenie prowincji San Bartolomé de Tirajana leżą m.in. Playa del Inglés i Maspalomas. W mieście znajduje się XVII-wieczny kościół pw. św. Bartłomieja "(Iglesia de San Bartolomé)", który posiada trzy nawy i drewniane sklepienia. Mimo że budowę świątyni rozpoczęto ok. 1690, konsekrowano ją oficjalnie dopiero w 1922. Drugą budowlą, na którą warto zwrócić uwagę, jest ratusz, na którego dziedzińcu znajdują się drewniane galeryjki. W mieście wytwarza się dwa lokalne trunki – guindilla, która jest rodzajem wiśniówki, oraz mejunie, sporządzaną z rumu, cytryn i miodu. W rejonach wiejskich (centrum wyspy) znajdują się liczne plantacje brzoskwiń, śliwek, wiśni i migdałów.

</doc>
<doc id="1508366" url="https://pl.wikipedia.org/wiki?curid=1508366" title="She’s a Lady">
She’s a Lady

She’s a Lady – czwarty singel promujący debiutancki album niemieckiego zespołu Blue System, "Walking on a Rainbow". Został wydany w kwietniu 1988 roku przez hiszpański oddział BMG. Singel pod tym samym tytułem i wyprodukowany także przez Dietera Bohlena wydał również Les McKeown.
Lista utworów.
7" (Ariola, 1A 109 910) (BMG) rok 1988
12" (Ariola, 3A 609 910) (BMG) rok 1988

</doc>
<doc id="1508368" url="https://pl.wikipedia.org/wiki?curid=1508368" title="Huta Czechy (przystanek kolejowy)">
Huta Czechy (przystanek kolejowy)

Huta Czechy – przystanek osobowy Polskich Kolei Państwowych w Czechach, w województwie mazowieckim, w Polsce.
Przystanek położony w centrum wsi. Przez przystanek przechodzi linia kolejowa:

</doc>
<doc id="1508369" url="https://pl.wikipedia.org/wiki?curid=1508369" title="Adeje">
Adeje

Adeje – miasto w Hiszpanii (Wyspy Kanaryjskie, wyspa Teneryfa). Według danych szacunkowych na rok 2008 liczy 44 093 mieszkańców. Kanaryjska gmina, przynależąca do prowincji Santa Cruz de Tenerife. Znajduje się na południowym zachodzie wyspy Teneryfy i jest czwartą gminą na wyspie pod względem liczby ludności.
Podstawową działalnością gospodarczą jest tutaj turystyka, przede wszystkim w strefie wybrzeża Adeje (Costa Adeje), gdzie w ostatnich dekadach nastąpił szybki rozwój, a to dzięki innemu dobrze rozwiniętemu sektorowi - budownictwu. Jest jedną ze stref odwiedzanych przez turystów ze względu na jej plaże i klimat.
Liczba ludności na stałe zamieszkującej Adeje to 45.134 mieszkańców, stan na styczeń 2011 roku, jednak w związku z turystycznym charakterem gminy, liczba ta zwiększa się w miesiącach maksymalnego obłożenia sektora hotelarskiego.
Historia.
Miejscowość z początku nazywana była Adexe w języku Guanczów (oznacza "wodopój").
Sto lat przed konkwistą, w tym miejscu znajdowało się Królestwo Adeje, dwór króla Guanczów Sunty i jego syna Tinerfy Wielkiego, skąd rządzili zjednoczoną wyspą, aż do momentu, gdy synowie Tinerfy rozdzielili wyspę na dziewięć odrębnych królestw. Adeje było miejscem pochodzenia i głównym siedliskiem kultury Guanczów w tej epoce, jako że to tam znajdowała się siedziba aborygeńskich królów, zwanych "Menceyes".
Geografia.
Tutejszą rzeźbę terenu stanowi dość jednolita skarpa poprzecinana nielicznymi wąwozami, która kończy się blisko brzegu na stromym zboczu i klifach, pod którym rozprzestrzenia się sięgająca brzegu równina. Pomiędzy formami ukształtowania terenu wyróżnia się urwista strefa zlokalizowana w okolicach Kaldery Króla (Caldera del Rey) oraz Piekielnego Wąwozu (Barranco del Infierno), która mieści w sobie niewielki, stały ciek wodny.
Strefa miejska doświadczyła zdecydowanego rozrostu od czasu lat dziewięćdziesiątych. Pozostałe skupiska ludności to Ifonche, Taucho, Armeñime, Tijoco, La Hoya Grande, Fañabé, Iboybo oraz duże osiedla turystyczne, takie jak Playa de las Américas, Playa Paraíso i Callao Salvaje (ostatnie dwa należące do kompleksu Costa Adeje).
Atrakcje turystyczne.
Pośród najatrakcyjniejszych miejsc znajdują się: 

</doc>
<doc id="1508371" url="https://pl.wikipedia.org/wiki?curid=1508371" title="Rozkład Hahna">
Rozkład Hahna



</doc>
<doc id="1508377" url="https://pl.wikipedia.org/wiki?curid=1508377" title="Katalog Guma">
Katalog Guma

Katalog Guma – katalog astronomiczny obszarów H II zestawiony przez australijskiego astronoma Colina Stanleya Guma (1924-1960). Pracując w Australii w obserwatorium Mount Stromlo wykonał on pierwszy kompletny przegląd obszarów H II widocznych z półkuli południowej. Zebrane dane zostały opublikowane w jego katalogu mgławic w 1955 roku. Katalog Guma w dużej mierze został zastąpiony przez Katalog RCW opublikowany w 1960 roku, jednak wiele obszarów H II w dalszym ciągu nosi numery katalogu Guma. Katalog Guma zawiera 85 obiektów astronomicznych.

</doc>
<doc id="1508378" url="https://pl.wikipedia.org/wiki?curid=1508378" title="Tania Malarczuk">
Tania Malarczuk

Tania Malarczuk, właśc. Tetiana Malarczuk, ukr. Таня Малярчук, niem. Tanja Maljartschuk (ur. w 1983 w Iwano-Frankiwsku) — ukraińska pisarka, eseistka i dziennikarka. Od 2011 roku mieszka w Wiedniu.
W 2016 roku uhonorowana nagrodą BBC w konkursie na najlepszą ukraińską książkę roku (za powieść "Zabuttia"). W roku 2018 zwyciężyła w konkursie literackim im. Ingeborg Bachmann (Klagenfurt, Austria) na krótki niemieckojęzyczny utwór prozatorski.
Ukończyła filologię ukraińską na Podkarpackim Uniwersytecie Narodowym im. Wasyla Stefanyka. Publikowała w czasopismach „Berezil” („Березіль”), „Czetwer” („Четвер”), „Krytyka” („Критика”), „SzO” („ШО”).
W swojej powieści "Zapomnienie" (polski przekład 2019) opowiedziała o losach ważnego pisarza politycznego – Wiaczesława Lipińskiego.

</doc>
<doc id="1508382" url="https://pl.wikipedia.org/wiki?curid=1508382" title="Kazimierz Gwiazda">
Kazimierz Gwiazda

Kazimierz Gwiazda (ur. 20 marca 1904 w Szczerzewie w parafii Czerwińsk – zm. 8 kwietnia 1965 w Glinojecku) – polski kapłan katolicki.
Życiorys.
Święcenia kapłańskie przyjął 10 czerwca 1934 w bazylice katedralnej płockiej z rąk biskupa Antoniego Juliana Nowowiejskiego. Wkrótce po święceniach otrzymał nominację na wikariusza w Przasnyszu, gdzie proboszczem i dziekanem był jego wuj, ks. Józef Piekut. W Przasnyszu pracował przez jedenaście lat.
Jeżdżąc do chorych w parafii, do odległych od Przasnysza o kilkanaście kilometrów wiosek po trudnej piaszczystej drodze, powziął myśl, by dla tych wsi i sąsiednich, oddalonych od swych parafialnych kościołów w Przasnyszu, Krzynowłodze Małej i Wielkiej oraz Jednorożcu utworzyć w Skierkowiźnie nową parafię. Ponieważ w Janowie ks. kan. Władysław Biały pobudował nowy murowany kościół, dotychczasowy, drewniany był do nabycia. Za wiedzą i zgodą swego proboszcza ks. Gwiazda kupił ten drewniany kościół i przewiózł go do Skierkowizny. Wtedy ks. dziekan zwrócił się do arcybiskupa Nowowiejskiego o erekcję parafii w Skierkowiźnie. Rozporządzenie abpa Nowowiejskiego w sprawie erygowania nowej parafii w Skierkowiźnie weszło w życie z dniem 1 września 1938 r. Była to jedyna parafia w ówczesnym dekanacie przasnyskim, utworzona w okresie międzywojennym.
W okresie okupacji hitlerowskiej ks. Gwiazda niósł pomoc Żydom oraz innym osobom, które znalazły się w potrzebie. Był kapelanem ZWZ i AK, ps. "Chór". Po wojnie nie ukrywał swego negatywnego stosunku do nowego ustroju. Gdy wiosną 1945 został spoliczkowany przez pijanego współpracownika milicji, ogłosił ten fakt z ambony. Krytykował również publicznie posunięcia personalne komunistów. W gronie przedstawicieli władz, na zebraniu w Przasnyszu, miała zapaść decyzja o likwidacji księdza. Informacja o planowanym morderstwie przeciekła do byłych żołnierzy AK, którzy przerzucili księdza do Ostrołęki.
W październiku 1945 otrzymał samodzielną placówkę duszpasterską w Sobowie. Potem był jeszcze proboszczem w Malużynie i Glinojecku (od 1949 r.). W ostatnich latach życia zapadł na zdrowiu - cierpiał na serce i rozedmę płuc. Pochowany został w Glinojecku na miejscowym cmentarzu.

</doc>
<doc id="1508383" url="https://pl.wikipedia.org/wiki?curid=1508383" title="Antler">
Antler

Antler – rzeka w Kanadzie i Stanach Zjednoczonych, na pograniczu prowincji Manitoba i Saskatchewan oraz stanu Dakota Północna, dopływ rzeki Souris. Długość rzeki wynosi około 280 km.

</doc>
<doc id="1508386" url="https://pl.wikipedia.org/wiki?curid=1508386" title="Rivière des Anguilles">
Rivière des Anguilles

Rivière des Anguilles – miasto na Mauritiusie, w dystrykcie Savanne. Według danych szacunkowych na rok 2008 liczy 9 801 mieszkańców..

</doc>
<doc id="1508394" url="https://pl.wikipedia.org/wiki?curid=1508394" title="Franciszek Longchamps de Berier">
Franciszek Longchamps de Berier



</doc>
<doc id="1508399" url="https://pl.wikipedia.org/wiki?curid=1508399" title="Parysów (przystanek kolejowy)">
Parysów (przystanek kolejowy)

Parysów – przystanek osobowy Polskich Kolei Państwowych w Parysowie, w województwie mazowieckim, w Polsce.
Przystanek położony na uboczu wsi. Przez przystanek przechodzi linia kolejowa:

</doc>
<doc id="1508401" url="https://pl.wikipedia.org/wiki?curid=1508401" title="Berens River">
Berens River

Berens River – rzeka w kanadyjskich prowincjach Ontario i Manitoba. Wypływa z jeziora Pringle w Ontario w kierunku jeziora Winnipeg, do którego uchodzi w pobliżu miejscowości Berens River.
Nad rzekę dotarł po raz pierwszy (z Europejczyków) William Tomison z Kompanii Zatoki Hudsona w 1767 roku. Wyprawa zaczęła się nad Zatoką Hudsona, skąd podążył w górę Severn River, by następnie dotrzeć do źródeł Berens i z jej biegiem dotrzeć do jeziora Winnipeg. W 1814 roku w pobliżu ujścia powstał punkt handlowy Kompanii o nazwie Berens River, na cześć zarządcy firmy, Josepha Berensa.

</doc>
<doc id="1508403" url="https://pl.wikipedia.org/wiki?curid=1508403" title="My Bed Is Too Big">
My Bed Is Too Big

My Bed Is Too Big – singel zapowiadający album "Body Heat" niemieckiego zespołu Blue System. Został wydany w czerwcu 1988 roku przez wytwórnię Hansa International. Jest to pierwszy singiel zespołu Blue System wydany na CD.
Lista utworów.
7" (Hansa 109 918) (BMG) 06.1988
12" (Hansa 609 918) (BMG) 06.1988
CD (Hansa 659 918) (BMG) 06.1988

</doc>
<doc id="1508405" url="https://pl.wikipedia.org/wiki?curid=1508405" title="World Community Grid">
World Community Grid

World Community Grid (WCG) – platforma dla projektów przetwarzania rozproszonego, ufundowana i zarządzana przez IBM. Obecnie oparta na platformie BOINC. Oprogramowanie klienckie dostępne jest na platformy Microsoft Windows, Linux, Mac OS oraz Android (minimum 4.1).

</doc>
<doc id="1508407" url="https://pl.wikipedia.org/wiki?curid=1508407" title="Kęstutis Masiulis">
Kęstutis Masiulis

Kęstutis Masiulis (ur. 23 marca 1957 w Kielmach) – litewski fizyk, wykładowca nauk humanistycznych, samorządowiec i polityk, poseł na Sejm Republiki Litewskiej.
Życiorys.
Wykształcenie i praca zawodowa.
Pochodzi z rodziny o poglądach antykomunistycznych. Już we wczesnym dzieciństwie zainteresował się fizyką, był m.in. laureatem ogólnokrajowej olimpiady. Podjął studia z dziedziny fizyki teoretycznej na Uniwersytecie Wileńskim, po ich zakończeniu w 1980 zaproponowano mu etat w Katedrze Przyrządów Półprzewodnikowych. W 1986 zapisał się na zajęcia podyplomowe w Instytucie Filozofii, Socjologii i Prawa Akademii Nauk Litewskiej SRR.
Był inicjatorem powstania klubu dyskusyjnego młodych naukowców w ramach Akademii Nauk Litewskiej SRR, który stał się miejscem spotkań zwolenników reform politycznych na Litwie. W 1989 obronił pracę kandydacką na temat podstaw filozoficznych litewskiej matematyki i fizyki pod nazwą "Fizikos ir matematikos mokslų filosofinės problemos Lietuvoje 1920–1940", a cztery lata później uzyskał stopień naukowy doktora.
Po 1990 pobierał nauki na licznych stażach międzynarodowych, m.in. w ramach współpracy z NATO. Zajmował się głównie politologią, filozofią oraz sprawami bezpieczeństwa. W latach 1997–2000 prowadził wykłady dla studentów nauk politycznych i stosunków międzynarodowych Uniwersytetu Wileńskiego, przybliżając im metodologię i filozofię nauk społecznych, politykę społeczną Unii Europejskiej, naukę o elitach i przywództwie oraz paradygmat nauk politycznych.
Na wiosnę 1999 rozpoczął pracę jako doradca dyrektora generalnego Departamentu Bezpieczeństwa Państwowego, później doradzał szefom rządu w sprawach strategicznych. W 2000 został dziekanem Wydziału Administracji Litewskiego Uniwersytetu Prawniczego. W 2005 dyrektorem Katedry Administracji Publicznej na tymże uniwersytecie, zasiadając również w jego senacie. Objął na tej uczelni stanowisko profesora. Wraz z profesorem Vladislavasem Domarkasem redaguje czasopismo naukowe „Viešoji politika ir administravimas”. Jest członkiem władz Litewskiego Instytutu Administracji Publicznej oraz Nowego Instytutu Zarządzania, jak również ekspertem Międzynarodowej Komisji Europejskiej (IEC), Fundacji Bertelsmanna oraz Rady Europejskiej Nagrody Sektora Publicznego.
Działalność polityczna.
W wyborach samorządowych w 2002 uzyskał mandat radnego miasta Wilna. Po utworzeniu centroprawicowej koalicji w maju 2003 wybrano go na wiceburmistrza stolicy – urząd pełnił do 2005, odchodząc po odmowie złożenia urzędu burmistrza przez Artūrasa Zuokasa w związku z ujawnieniem afery korupcyjnej z jego udziałem. W 2006 wygrał dwie sprawy sądowe przeciwko Artūrasowi Zuokasowi. Rok później ponownie dostał się do Rady Miejskiej, gdzie od 2003 do 2008 kierował frakcją konserwatystów.
W 1991 wstąpił do Litewskiego Związku Liberałów, którego członkiem pozostał do 1996. Przez kilka lat bezpartyjny, w 2003 przyjął legitymację Związku Ojczyzny. Na przełomie lipca i sierpnia 2004 formalnie sprawował przez kilkanaście dni mandat poselski z listy TS (po wyborze Vytautasa Landsbergisa do Parlamentu Europejskiego i rezygnacji Audroniusa Ažubalisa), rezygnując jednak z zasiadania w parlamencie.
Kandydował następnie w wyborach parlamentarnych w 2008, uzyskując mandat posła na Sejm w rodzinnym okręgu Kielmy. W 2012, 2016 i 2020 był wybierany na kolejne kadencje.

</doc>
<doc id="1508409" url="https://pl.wikipedia.org/wiki?curid=1508409" title="Bethesda (Antigua i Barbuda)">
Bethesda (Antigua i Barbuda)

Bethesda – miejscowość w Antigui i Barbudzie; na wyspie Antigua (Saint Paul); liczy 535 mieszkańców (2008)

</doc>
<doc id="1508410" url="https://pl.wikipedia.org/wiki?curid=1508410" title="Ona Juknevičienė">
Ona Juknevičienė

Ona Juknevičienė (ur. 28 kwietnia 1955 w Trokach) – litewska polityk, ekonomistka, była posłanka do Parlamentu Europejskiego.
Życiorys.
W 1981 ukończyła studia ekonomiczne na Uniwersytecie Wileńskim, w 1993 na tej uczelni uzyskała stopień doktora nauk ekonomicznych.
Od 1985 pracowała jako wykładowca, w latach 1994–1995 była wykładowcą ekonomii na Uniwersytecie Wileńskim. Przez następne trzy lata pełniła funkcję dyrektora generalnego agencji restrukturyzacji przedsiębiorstw "Consulta". Później zajmowała się działalnością doradczą, m.in. w ramach projektów Banku Światowego w Uzbekistanie i Serbii. Była także doradcą premiera Rolandasa Paksasa ds. prywatyzacji i przedsiębiorczości.
Należała do Litewskiego Związku Liberałów, w 2003 weszła w skład władz krajowych Partii Pracy. W 2004 z ramienia tego ugrupowania została wybrana do Parlamentu Europejskiego. Należała do Grupy Parlamentarnej Porozumienia Liberałów i Demokratów na rzecz Europy. W 2009 bez powodzenia ubiegała się o reelekcję z listy Litewskiej Partii Centrum.

</doc>
<doc id="1508411" url="https://pl.wikipedia.org/wiki?curid=1508411" title="Ona Jukneviciene">
Ona Jukneviciene



</doc>
<doc id="1508413" url="https://pl.wikipedia.org/wiki?curid=1508413" title="Dauphin (rzeka)">
Dauphin (rzeka)

Dauphin – rzeka w kanadyjskiej prowincji Manitoba. Łączy jeziora Winnipeg i Manitoba.

</doc>
<doc id="1508414" url="https://pl.wikipedia.org/wiki?curid=1508414" title="Cmentarz Nieistniejących Cmentarzy w Gdańsku">
Cmentarz Nieistniejących Cmentarzy w Gdańsku



</doc>
<doc id="1508415" url="https://pl.wikipedia.org/wiki?curid=1508415" title="Leander Piotr Poniński">
Leander Piotr Poniński

Leander Piotr Poniński herbu Łodzia, (ur. 1800, zm. 25 lipca 1865) – książę, bibliofil, kolekcjoner dzieł sztuki, założyciel teatru w Horyńcu,
właściciel dóbr Horyńca, Wólki, Tarasówki i Nowin
Syn Aleksandra Ponińskiego i Zofii Poletyło herbu Trzywdar, (ur. ok. 1770 r.).
Żoną jego była Franciszka Wiśniewska herbu Prus (herb szlachecki) (I) (ur. 1800).
Leander Piotr Poniński zbudował w latach 1843-1846 teatr dworski w Horyńcu na życzenie syna Ludwika Nikodema Ponińskiego (15 września 1827-1893) – wielkiego miłośnika teatru. W okresie świetności grywały w Horyńcu zespoły z Wiednia i Lwowa.
Zapoczątkował zbiory Biblioteki Ponińskich, doprowadził do lokalizacji cmentarza (1852) i okazywał pomoc gwardianom franciszkańskim, gdy byli w potrzebie.

</doc>
<doc id="1508416" url="https://pl.wikipedia.org/wiki?curid=1508416" title="Big Nose the Caveman">
Big Nose the Caveman

Big Nose the Caveman – gra platformowa wyprodukowana przez Camerica i wydana przez Codemasters w 1991 roku dla konsoli Nintendo Entertainment System, a następnie w 1992 roku dla Atari ST i Amigi. W latach 1993–94 powstawała konwersja dla Sega Master System – gra nie została nigdy wydana, ale istnieje wersja prototypowa o nazwie "Dinobasher: Starring Bignose the Caveman".
W 1992 roku pojawiła się druga część, tym razem tylko dla konsoli NES – "Big Nose Freaks Out".
Opis gry.
Tytułowy bohater to jaskiniowiec, a akcja gry toczy się w epoce kamienia łupanego. Celem gry jest dotarcie do wielkiego pterodaktyla, którego bohater zobaczył chodząc pod swoją jaskinią i zapragnął go zjeść (początkowy filmik). Aby dotrzeć do owego pterodaktyla należy przejść przez cztery wyspy (Paradise Island, Monster Island, Terror Island i Chaos Island), z których każda ma ok. 6–7 etapów.
Przeciwnikami są, w zależności od poziomów – dinozaury, pterodaktyle, ryby wyskakujące z wody, pełzające węże, pająki itp. Są również różne rodzaje etapów – zwykły krajobraz nieopodal jaskiń, różne lasy, jaskinie, groty, a nawet etapy w niebie na chmurach, bloki lodowych brył itp. Na każdej wyspie (oprócz ostatniej), ostatni etap to przeprawa na następną wyspę. W tego typu etapach jaskiniowiec lata wirując maczugą nad oceanem. Trzeba uważać na wodę wypryskującą z wielorybów, w niektórych takich etapach na lawę tryskającą z wulkanów itp. Na koniec każdego etapu należy pokonać bossa. W zależności od etapu może to być triceratops szarżujący na jaskiniowca, wielki tyranozaur ziejący ogniem, morski potwór (w przeprawach z wyspy na wyspę), potwór siedzący w wodzie i kłapiący paszczą (w towarzystwie latającego owada), gigantyczny skorpion i wiele innych stworzeń.
Jaskiniowiec jest uzbrojony w maczugę, którą można ulepszyć zbierając kamienie. Po jednym zebraniu kamienia uderzając maczugą miota na dystans kamieniem, po drugim zebraniu dwoma kamieniami, a po trzecim – trzema kamieniami.

</doc>
<doc id="1508420" url="https://pl.wikipedia.org/wiki?curid=1508420" title="Hayes (rzeka)">
Hayes (rzeka)

Hayes () – rzeka w kanadyjskiej Manitobie, o długości 483 km i średnim przepływie 590 m³/s i dorzeczu 108 000 km². Wody rzeki płyną do Zatoki Hudsona, ujście znajduje się niewiele na południe od rzeki Nelson. Nad rzeką, nieopodal ujścia ulokowana została osada York Factory.

</doc>
<doc id="1508421" url="https://pl.wikipedia.org/wiki?curid=1508421" title="Bitwa nad Little Big Horn">
Bitwa nad Little Big Horn



</doc>
<doc id="1508423" url="https://pl.wikipedia.org/wiki?curid=1508423" title="Brian Bloom">
Brian Bloom

Brian Keith Bloom (ur. 30 czerwca 1970 na Long Island) − amerykański aktor i scenarzysta.
Życiorys.
Wczesne lata.
Urodził się na Long Island, w stanie Nowy Jork w rodzinie katolickiej jako syn Lindy i Richarda Bloomów. Dorastał wraz z młodszymi braćmi – Scottem Matthew (ur. 28 lipca 1973) i Michaelem Evanem (ur. 5 kwietnia 1975). Kiedy miał 11 lat, jego rodzice wysłali go na lekcje mówienia, aby powstrzymać go przed ogólnym nowojorskim akcentem. W latach 80. zasłynął jako gracz drużyny baseballowej Dodger.
Kariera.
Po występie w reklamach, lodów na patyku Jello−O Pudding Pops, Quaker Oats i soku Hi-C, w wieku trzynastu lat zabłysnął rolą Dusty’ego Donovana w operze mydlanej CBS "As the World Turns" (1983−1988), za którą w 1985 otrzymał nagrodę Daytime Emmy jako najmłodszy zwycięzca i zdobył nominację do Young Artist Award. Mając czternaście lat, pojawił się po raz pierwszy na kinowym ekranie w dramacie kryminalnym Sergio Leone "Dawno temu w Ameryce" ("Once Upon a Time in America", 1984) jako Patrick 'Patsy' Goldberg w latach młodości. Podczas pracy nad jedną z czterech części telewizyjnej komedii "Bandzior" ("Bandit", 1994) został poważnie ranny w głowę.
W marcu 1996 jego zdjęcia znalazły się w magazynie „Playgirl”.
Zajął się także dubbingiem w projektach animowanych i grach wideo, m.in. w ' oraz w serii "Wolfenstein" (', ' i ') jako William Blazkowicz.
Życie prywatne.
Przez długi czas był związany z Alyssą Milano. Spotykał się także z aktorką Allison Smith (1984) i Tracy Richman (1988-1989).
W swoim domu w Hollywood Hills posiada bogatą kolekcję rzadkich i pierwszych wydań książkowych. Jego pasją jest pisanie, komponowanie i nagrywanie w studiu. Brian również projektuje i buduje meble, praktykuje i studiuje filozofię Wschodu, lubi gotować i słuchać szerokiej gamy muzyki. Jest także właścicielem i prowadzi sieć Świat Zwierząt (Animal World Network), która podkreśla jego miłość do zwierząt. Wziął udział w reklamie Cadillac Escalade Hybrid (2009).

</doc>
<doc id="1508425" url="https://pl.wikipedia.org/wiki?curid=1508425" title="Butjadingen">
Butjadingen

Butjadingen – półwysep, a zarazem gmina w Niemczech, w kraju związkowym Dolna Saksonia, w powiecie Wesermarsch.
Geografia.
Gmina Butjadingen położona jest nad Morzem Północnym, na półwyspie o tej samej nazwie, który znajduje się przy ujściu rzeki Wezery.

</doc>
<doc id="1508426" url="https://pl.wikipedia.org/wiki?curid=1508426" title="Gintautas Babravicius">
Gintautas Babravicius



</doc>
<doc id="1508430" url="https://pl.wikipedia.org/wiki?curid=1508430" title="Aishihik">
Aishihik

Aishihik (Canyon Creek) – rzeka na terytorium Yukonu w Kanadzie. Bierze swój początek w jeziorze Aishihik, jest dopływem rzeki Dezadeash i należy do zlewiska rzeki Alsek.

</doc>
<doc id="1508431" url="https://pl.wikipedia.org/wiki?curid=1508431" title="Under My Skin (singel Blue System)">
Under My Skin (singel Blue System)

Under My Skin – drugi singel promujący album "Body Heat" niemieckiego zespołu Blue System. Został wydany w listopadzie 1988 roku przez wytwórnię Hansa International.
Lista utworów.
7" (Hansa 111 699) (BMG) rok 1988
12" (Hansa 611 699) (BMG) rok 1988
CD (Hansa 661 699) (BMG) rok 1988

</doc>
<doc id="1508433" url="https://pl.wikipedia.org/wiki?curid=1508433" title="Siarhiej Żyhałka">
Siarhiej Żyhałka

Siarhiej Żyhałka (biał. Сяргей Жыгалка, ros. Сергей Жигалко, "Siergiej Żygałko"; ur. 28 marca 1989 w Mińsku) – białoruski szachista, arcymistrz od 2007 roku.
Kariera szachowa.
W swoim dorobku posiada tytuł mistrza świata juniorów do 14 lat (Kallithea, 2003) oraz dwa tytuły mistrza Europy: do 14 (Budva, 2003) i 18 lat (Herceg Novi, 2006). W 2004 r.podzielił I m. (wspólnie z Jurijem Kuzubowem i Ildarem Chairullinem) w Kiriszi oraz zdobył w Mińsku tytuł mistrza Białorusi juniorów do 20 lat (sukces ten powtórzył w następnym roku). W 2007 r. wystąpił w rozegranym w Chanty-Mansyjsku turnieju o Puchar Świata, w I rundzie przegrywając (po dogrywce) z Krishnanem Sasikiranem. W 2008 r. zdobył w Mińsku tytuł indywidualnego wicemistrza Białorusi (za Aleksiejem Fiodorowem), a w 2009 r. w mistrzostwach kraju zajął I miejsce. W tym samym roku zwyciężył również w Enschede, a w Puerto Madryn zdobył tytuł wicemistrza świata juniorów do 20 lat. W 2010 r. podzielił I m. w Taszkencie (memoriał Gieorgija Agzamowa, wspólnie z Witalijem Hołodem, Rinatem Żumabajewem i Maksimem Turowem). W 2011 r. podzielił II m. (za Borysem Graczewem, wspólnie z Sananem Sjugirowem) w kołowym turnieju festiwalu "Moscow Open" w Moskwie. W latach 2012 oraz 2013 zdobył kolejne tytuły indywidualnego mistrza Białorusi.
Wielokrotnie reprezentował Białoruś w turniejach drużynowych, m.in.:
Najwyższy ranking w dotychczasowej karierze osiągnął 1 września 2011 r., z wynikiem 2696 punktów zajmował wówczas 50. miejsce na światowej liście FIDE, jednocześnie zajmując 1. miejsce wśród białoruskich szachistów.
Życie prywatne.
Jego starszy brat, Andrej (ur. 1985), również posiada tytuł arcymistrza i jest jednym z czołowych szachistów Białorusi.

</doc>
<doc id="1508435" url="https://pl.wikipedia.org/wiki?curid=1508435" title="38 Dywizja Piechoty (III Rzesza)">
38 Dywizja Piechoty (III Rzesza)

38 Dywizja Piechoty – niemiecka dywizja z czasów II wojny światowej, sformowana na mocy rozkazu 8 lipca 1942 roku przez III. Okręg Wojskowy, miejsce sformowania poligon Munsterlager, później przeniesiono formowanie do rejonu Hagi. Utworzona w 20. fali mobilizacyjnej.
Szlak bojowy.
Dywizja początkowo pełniła służbę w Holandii i Francji, na początku 1943 r. została skierowana na front wschodni do Grupy Armii Południe. Walczyła nad Dońcem i brała udział w walkach nad Dnieprem. Jesienią 1943 r. poniosła tak ciężkie straty, że 23 października została rozwiązana. Ocalałe resztki jednostki włączono do 276 Dywizji Piechoty.
Struktura organizacyjna.
108. i 112. pułk piechoty, 138. pułk artylerii, 138. batalion pionierów, 138. oddział przeciwpancerno – rozpoznawczy, 138. oddział łączności.

</doc>
<doc id="1508436" url="https://pl.wikipedia.org/wiki?curid=1508436" title="Anasazisaurus">
Anasazisaurus



</doc>
<doc id="1508438" url="https://pl.wikipedia.org/wiki?curid=1508438" title="Kerberosaurus">
Kerberosaurus



</doc>
<doc id="1508439" url="https://pl.wikipedia.org/wiki?curid=1508439" title="ESCC">
ESCC



</doc>
<doc id="1508441" url="https://pl.wikipedia.org/wiki?curid=1508441" title="Olorotitan">
Olorotitan



</doc>
<doc id="1508443" url="https://pl.wikipedia.org/wiki?curid=1508443" title="Ogólnoukraińskie zjednoczenie &quot;Wolność&quot;">
Ogólnoukraińskie zjednoczenie &quot;Wolność&quot;



</doc>
<doc id="1508445" url="https://pl.wikipedia.org/wiki?curid=1508445" title="Parksosaurus">
Parksosaurus



</doc>
<doc id="1508446" url="https://pl.wikipedia.org/wiki?curid=1508446" title="Zbigniew Krzyżoś">
Zbigniew Krzyżoś

Zbigniew Krzyżoś (ur. 17 lutego 1959 we Wrocławiu) – polski piłkarz grający na pozycji pomocnika. Zdobywca Pucharu Polski w 1986 roku z GKS-em Katowice.
Życiorys.
W czasie swojej kariery zawodniczej mierzył 177 cm i ważył 72 kg. Piłkę nożną zaczął trenować w Górniku Siersza. W 1979–1987 był zawodnikiem GKS-u Katowice. W sezonie 1985/1986 z katowickim zespołem wywalczył Puchar Polski. Wówczas rozegrał 24 mecze ligowe, w których strzelił jedną bramkę. Później, nadal uczestnicząc w I lidze, reprezentował Szombierki Bytom i Wisłę Kraków. W 1990 roku, po półrocznej przerwie gry w piłkę, wyjechał do Niemiec, gdzie do końca swojej kariery grał w TuS Eisenbach.

</doc>
<doc id="1508447" url="https://pl.wikipedia.org/wiki?curid=1508447" title="Isisaurus">
Isisaurus



</doc>
<doc id="1508449" url="https://pl.wikipedia.org/wiki?curid=1508449" title="Jainosaurus">
Jainosaurus



</doc>
<doc id="1508450" url="https://pl.wikipedia.org/wiki?curid=1508450" title="Clarence (dopływ Morza Beauforta)">
Clarence (dopływ Morza Beauforta)

Clarence - rzeka na poraniczu Kanady i USA, o długości około 80 km. Przepływa przez Jukon i Alaskę, wpływa do Morza Beauforta.

</doc>
<doc id="1508451" url="https://pl.wikipedia.org/wiki?curid=1508451" title="Erliansaurus">
Erliansaurus



</doc>
<doc id="1508452" url="https://pl.wikipedia.org/wiki?curid=1508452" title="Sjużet">
Sjużet

Sjużet (czasem siużet; z „temat”) – pojęcie opracowane przez szkołę formalistów rosyjskich, przejęte później przez narratologię, oznaczające rozmieszczenie epizodów i scen rozwijających temat dzieła literackiego. W przeciwieństwie do fabuły (w rozumieniu formalistów), będącej schematem zdarzeń zawartych w utworze, jest schematem samego utworu. Oznacza to, że fabuła jest zbiorem wydarzeń i postaci danego dzieła, zaś sjużet sposobem ich uporządkowania i przedstawienia. Nie obejmuje on tego co jest „w domyśle”, fabuła zatem wynika ze sjużetu.
Pojęcie to jest używane również w filmoznawstwie. Film, w którym widz na podstawie oglądanego sjużetu może dokonać całościowej rekonstrukcji fabuły, nazywamy filmem fabularnym.

</doc>
<doc id="1508454" url="https://pl.wikipedia.org/wiki?curid=1508454" title="Variraptor">
Variraptor



</doc>
<doc id="1508456" url="https://pl.wikipedia.org/wiki?curid=1508456" title="Toca’s Miracle 2008">
Toca’s Miracle 2008

Toca’s Miracle 2008 – singiel grupy Fragma wydany w 8 lat po debiucie z singlem "Toca's Miracle". Dotarł on do 1. miejsca brytyjskiego notowania listy UK Singles Chart. Nowa wersja utworu okazała się wielkim sukcesem. Znalazła się na wielu najważniejszych listach przebojów na całym świecie.
Pierwszy remix pojawił się w styczniu 2008 roku.

</doc>
<doc id="1508457" url="https://pl.wikipedia.org/wiki?curid=1508457" title="Motueka">
Motueka

Motueka – miasto w Nowej Zelandii, w północnej części Wyspy Południowej, w regionie Tasman. Według spisu ludności z 5 marca 2013 roku populacja miasta wynosiła 7605 mieszkańców. 
Motueka położona jest nad Zatoką Tasmana. Na północ usytuowany jest Park Narodowy Abel Tasman.

</doc>
<doc id="1508458" url="https://pl.wikipedia.org/wiki?curid=1508458" title="Elsfleth">
Elsfleth

Elsfleth – miasto w Niemczech, w kraju związkowym Dolna Saksonia, w powiecie Wesermarsch.
Geografia.
Elsfleth położony jest w pobliżu ujścia rzeki Hunte do Wezery.
Przez miasto przebiega droga krajowa B212.

</doc>
<doc id="1508462" url="https://pl.wikipedia.org/wiki?curid=1508462" title="Silent Water">
Silent Water

Silent Water – trzeci singiel promujący drugi album niemieckiego zespołu Blue System, "Body Heat". Singel został wydany w lutym 1989 roku przez wytwórnię Hansa International.
Lista utworów.
7" (Hansa 111 937) (BMG) rok 1989
12" (Hansa 611 937) (BMG) rok 1989
CD (Hansa 661 937) (BMG) rok 1989

</doc>
<doc id="1508463" url="https://pl.wikipedia.org/wiki?curid=1508463" title="Atol Enewetak">
Atol Enewetak



</doc>
<doc id="1508465" url="https://pl.wikipedia.org/wiki?curid=1508465" title="Ali Landry">
Ali Landry

Ali Germaine Landry (ur. 21 lipca 1973 w Breaux Bridge w stanie Luizjana, USA) – amerykańska aktorka i modelka. Miss USA w 1996 roku.
Życie prywatne.
Była żoną Mario Lopeza przez kilkanaście dni od 24 kwietnia 2004 do 12 maja 2004 roku. Ich małżeństwo zostało anulowane. 8 kwietnia 2006 roku Landry poślubiła Alejandro Gomeza Monteverde. Mają córkę Estelę Ines i syna Marcelo Alejandro.

</doc>
<doc id="1508466" url="https://pl.wikipedia.org/wiki?curid=1508466" title="Jade (gmina)">
Jade (gmina)

Jade – miejscowość i gmina w Niemczech, w kraju związkowym Dolna Saksonia, w powiecie Wesermarsch.
Geografia.
Przez gminę Jade przepływa rzeka Jade.

</doc>
<doc id="1508469" url="https://pl.wikipedia.org/wiki?curid=1508469" title="Newport News Shipbuilding and Dry Dock Company">
Newport News Shipbuilding and Dry Dock Company



</doc>
<doc id="1508472" url="https://pl.wikipedia.org/wiki?curid=1508472" title="Ulica Jana III Sobieskiego w Częstochowie">
Ulica Jana III Sobieskiego w Częstochowie

Ulica Jana III Sobieskiego – jedna z ważniejszych ulic w śródmieściu Częstochowy, rozciąga się pomiędzy ulicą K. Pułaskiego, a aleją Wolności.
Ulica wyznacza południową granicę dzielnicy Śródmieście, dalej położona jest dzielnica Trzech Wieszczów. Na początku ulicy znajduje się dworzec PKS i rozległy plac, na którym planowano postawić hotel, obecnie jest on niewykorzystany. Przy skrzyżowaniu z ulicą Śląską znajduje się Urząd Stanu Cywilnego i Plac Pamięci Narodowej z pomnikiem obrońców ojczyzny oraz budynek dawnego częstochowskiego urzędu wojewódzkiego, a obecnie delegatury śląskiego urzędu wojewódzkiego. Obok niego, na rogu z ulicą Korczaka znajduje się starostwo powiatowe. W dalszej części ulicy znajdują się jedynie bloki mieszkalne i budynek gimnazjum.

</doc>
<doc id="1508473" url="https://pl.wikipedia.org/wiki?curid=1508473" title="Kolumny bazaltowe">
Kolumny bazaltowe



</doc>
<doc id="1508475" url="https://pl.wikipedia.org/wiki?curid=1508475" title="Białoruscy arcymistrzowie szachowi">
Białoruscy arcymistrzowie szachowi

Lista białoruskich szachistów, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy Białorusi reprezentowali tylko w pewnym okresie swojego życia.

</doc>
<doc id="1508477" url="https://pl.wikipedia.org/wiki?curid=1508477" title="Lemwerder">
Lemwerder

Lemwerder – gmina w Niemczech, w kraju związkowym Dolna Saksonia, w powiecie Wesermarsch.

</doc>
<doc id="1508482" url="https://pl.wikipedia.org/wiki?curid=1508482" title="Guru Josh Project">
Guru Josh Project



</doc>
<doc id="1508486" url="https://pl.wikipedia.org/wiki?curid=1508486" title="Dicentra spectabilis">
Dicentra spectabilis



</doc>
<doc id="1508487" url="https://pl.wikipedia.org/wiki?curid=1508487" title="Ovelgönne (Dolna Saksonia)">
Ovelgönne (Dolna Saksonia)

Ovelgönne – miejscowość i gmina w Niemczech, w kraju związkowym Dolna Saksonia, w powiecie Wesermarsch.

</doc>
<doc id="1508490" url="https://pl.wikipedia.org/wiki?curid=1508490" title="Cole i Dylan Sprouse">
Cole i Dylan Sprouse



</doc>
<doc id="1508492" url="https://pl.wikipedia.org/wiki?curid=1508492" title="Wintersun (album)">
Wintersun (album)

Wintersun - debiutancki album fińskiego zespołu Wintersun. Muzyka i tekst zostały napisane w całości przez Jariego Mäenpää. Do utworu "Beyond the Dark Sun" powstał teledysk. Okładkę albumu stworzył Kristian Wåhlin.

</doc>
<doc id="1508493" url="https://pl.wikipedia.org/wiki?curid=1508493" title="Love Suite">
Love Suite

Love Suite – czwarty singel promujący album "Body Heat" niemieckiego zespołu Blue System. Został wydany w 1989 roku przez wytwórnię Hansa International.
Lista utworów.
7" (Hansa 112 138) rok 1989
12" (Hansa 612 138) (BMG) rok 1989
CD 3" (Hansa 162 138) (BMG) rok 1989
CD 5" (Hansa 662 138) (BMG) rok 1989

</doc>
<doc id="1508495" url="https://pl.wikipedia.org/wiki?curid=1508495" title="Berengariusz">
Berengariusz



</doc>
<doc id="1508496" url="https://pl.wikipedia.org/wiki?curid=1508496" title="Stadland">
Stadland

Stadland – gmina w Niemczech, w kraju związkowym Dolna Saksonia, w powiecie Wesermarsch.

</doc>
<doc id="1508497" url="https://pl.wikipedia.org/wiki?curid=1508497" title="Rejon taraszczanski">
Rejon taraszczanski

Rejon taraszczanski – jednostka administracyjna w składzie obwodu kijowskiego Ukrainy.
Powstał w 1965. Ma powierzchnię 758 km2 i liczy około 28 tysięcy mieszkańców. Siedzibą władz rejonu jest Taraszcza.

</doc>
<doc id="1508498" url="https://pl.wikipedia.org/wiki?curid=1508498" title="Almendares">
Almendares

Almendares – rzeka na Kubie o długości 45 kilometrów. Płynie przez Hawanę, następnie wpływa do Cieśniny Florydzkiej.

</doc>
<doc id="1508500" url="https://pl.wikipedia.org/wiki?curid=1508500" title="Rejon borodziański">
Rejon borodziański

Rejon borodziański – jednostka administracyjna w składzie obwodu kijowskiego Ukrainy.
Powstał w 1923. Ma powierzchnię 934 km² i liczy około 57 tysięcy mieszkańców. Siedzibą władz rejonu jest Borodzianka.
W skład rejonu wchodzą 5 osiedlowych rad oraz 19 silskich rad, obejmujących 42 wsie.

</doc>
<doc id="1508503" url="https://pl.wikipedia.org/wiki?curid=1508503" title="Kestutis Masiulis">
Kestutis Masiulis



</doc>
<doc id="1508509" url="https://pl.wikipedia.org/wiki?curid=1508509" title="Magic Symphony">
Magic Symphony

Magic Symphony – pierwszy singel promujący album "Twilight" niemieckiego zespołu Blue System. Został wydany w 1989 roku przez wytwórnię Hansa International.
Lista utworów.
7" (Hansa 112 664) rok 1989
12" (Hansa 612 664) (BMG) rok 1989
CD 3" (Hansa 162 664) (BMG) rok 1989
CD 5" (Hansa 662 664) (BMG) rok 1989

</doc>
<doc id="1508510" url="https://pl.wikipedia.org/wiki?curid=1508510" title="Pocisk samosterujący">
Pocisk samosterujący



</doc>
<doc id="1508511" url="https://pl.wikipedia.org/wiki?curid=1508511" title="Thomas Olivier Chaplin">
Thomas Olivier Chaplin



</doc>
<doc id="1508512" url="https://pl.wikipedia.org/wiki?curid=1508512" title="Jack Planck">
Jack Planck



</doc>
<doc id="1508513" url="https://pl.wikipedia.org/wiki?curid=1508513" title="Garret Noel Lee">
Garret Noel Lee



</doc>
<doc id="1508515" url="https://pl.wikipedia.org/wiki?curid=1508515" title="Ulica Śląska w Częstochowie">
Ulica Śląska w Częstochowie

Ulica Śląska – jedna z ważniejszych ulic w śródmieściu Częstochowy, rozciąga się pomiędzy placem Biegańskiego a aleją Bohaterów Monte Cassino. Jest w całości jednokierunkowa, ruch odbywa się w kierunku na północ, a w przeciwną stronę ulicą Nowowiejskiego.
Wzdłuż ulicy zbudowane są bloki mieszkalne i kamienice. Znajdują się tu m.in. 
kościół luterański, cerkiew prawosławna, modernistyczne budynki poczty nr 17 (skrzyżowanie z Kopernika) i sądu pracy (dawny bank; skrzyżowanie z Waszyngtona), socrealistyczny gmach główny Urzędu Miasta z wejściem od ul. Waszyngtona oraz Skwer Solidarności, z placem zabaw, fontanną i alejkami spacerowymi.
Ulica przebiega obok Placu Pamięci Narodowej, gdzie znajduje się pomnik obrońców ojczyzny i Pałac Ślubów (siedziba Urzędu Stanu Cywilnego, Wydziału Kultury Urzędu Miasta oraz Biura Konsultacji Społecznych). Ulica krzyżuje się tam z ulicą Sobieskiego.
W 2014 roku oddano do użytku łącznik prowadzący do alei Bohaterów Monte Cassino. Od marca 2019 roku ten fragment drogi jest oficjalnie częścią ulicy Śląskiej.

</doc>
<doc id="1508519" url="https://pl.wikipedia.org/wiki?curid=1508519" title="Love Me on the Rocks">
Love Me on the Rocks

Love Me on the Rocks – drugi singel promujący album "Twilight" niemieckiego zespołu Blue System. Został wydany 11 grudnia 1989 przez wytwórnię Hansa International.
Lista utworów.
7" (Hansa 112 843) rok 1989
12" (Hansa 612 843) (BMG) rok 1989
CD (Hansa 662 843) (BMG) rok 1989

</doc>
<doc id="1508520" url="https://pl.wikipedia.org/wiki?curid=1508520" title="Euskelosaurus">
Euskelosaurus



</doc>
<doc id="1508522" url="https://pl.wikipedia.org/wiki?curid=1508522" title="Bogumił Buchwald">
Bogumił Buchwald

Bogumił Buchwald (ur. 20 grudnia 1983), polski piłkarz ręczny. Mierzy 198 cm, waży 95 kg. Swoją karierę zaczynał w AZS Stelmet Zielona Góra.
Obecnie gra w Miedzi Legnica jako rozgrywający z numerem 83. Wcześniej występował w niemieckim SV Anhalt Bernburg i Azotach-Puławy. W sezonie 2006/2007 został królem strzelców I ligi .

</doc>
<doc id="1508524" url="https://pl.wikipedia.org/wiki?curid=1508524" title="Andrzej Hoffman">
Andrzej Hoffman

Andrzej Hoffman a. Offman (XVI/XVII w.) – polski artysta rzemieślnik (hafciarz), właściciel pracowni w Krakowie, obywatel miasta. Nie wiadomo nic o jego pochodzeniu, ani o rodzinie.
W 1611 roku podjął się wykonania chorągwi z wizerunkiem patronki dla Bractwa Świętej Zofii, działającego przy krakowskim kościele św. Marka. W zbiorach Muzeum Narodowego w Krakowie znajduje się inna pochodząca z jego warsztatu chorągiew; według Marii Taszyckiej jakość jej wykonania świadczy o wysokim poziomie artystycznym pracowni Hoffmana.

</doc>
<doc id="1508525" url="https://pl.wikipedia.org/wiki?curid=1508525" title="Campanario">
Campanario

 
Campanario − miasto w Portugalii (Madera). Według danych szacunkowych na rok 2008 liczy 3 906 mieszkańców

</doc>
<doc id="1508528" url="https://pl.wikipedia.org/wiki?curid=1508528" title="Hansa Tonstudio">
Hansa Tonstudio

Hansa Tonstudio znane również jako Hansa Studio by the Wall – studio nagraniowe zlokalizowane przy ulicy Köthener Straße w Berlinie, w Niemczech. Jest znane pod nazwą "Hansa Studio by the Wall" ze względu na położenie niedaleko Muru Berlińskiego w południowo-zachodniej części miasta, niedaleko Großer Tiergarten.
Studio zostało ufundowane w 1964 roku przez braci Petera i Thomasa Meisel w zachodniej części Berlina. W 1972 roku studio zmieniło lokalizację na obecną.
Ponieważ jest to studio nagraniowe wytwórni Hansa Records, nagrywali w nim płyty tacy wykonawcy jak: David Bowie, Iggy Pop, U2, Depeche Mode, Killing Joke, Boney M, oraz najczęściej grupa Snow Patrol.

</doc>
<doc id="1508534" url="https://pl.wikipedia.org/wiki?curid=1508534" title="Clarence (Nowa Zelandia)">
Clarence (Nowa Zelandia)

Clarence – rzeka w Nowej Zelandii, na Wyspie Południowej, o długości 160 km.

</doc>
<doc id="1508535" url="https://pl.wikipedia.org/wiki?curid=1508535" title="Paweł Wojciechowski (ur. 1990)">
Paweł Wojciechowski (ur. 1990)

Paweł Wojciechowski (ur. 29 kwietnia 1990 we Wrocławiu) – polski piłkarz występujący na pozycji napastnika w Górniku Łęczna. Wcześniej reprezentował barwy holenderskich Heerenveen i Willem II Tilburg, białoruskich FK Mińsk i Szachciora Soligorsk oraz polskich Zawiszy Bydgoszcz, Chrobrego Głogów, Odry Opole i Ruchu Chorzów. Reprezentant Polski do lat 19.
Kariera.
Wojciechowski, jako zawodnik Heerenveen, zadebiutował w Eredivisie 1 listopada 2008 roku w meczu z AZ Alkmaar, podczas którego zanotował również swoje premierowe trafienie. Latem 2010 roku przeniósł się do Willem II Tilburg. W sierpniu 2012 roku został zawodnikiem FK Mińsk, zaś na początku 2014 roku trafił do Zawiszy Bydgoszcz. W październiku 2015 roku został zawodnikiem I-ligowego Chrobrego Głogów, z którym związał się kontraktem obowiązującym do końca sezonu 2015/2016.

</doc>
<doc id="1508537" url="https://pl.wikipedia.org/wiki?curid=1508537" title="Bunde (gmina)">
Bunde (gmina)

Bunde (dolnoniem. "Bunn") – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Leer.
Geografia.
Gmina Bunde położona jest przy granicy z Holandią.

</doc>
<doc id="1508538" url="https://pl.wikipedia.org/wiki?curid=1508538" title="Lemat Gaussa (teoria liczb)">
Lemat Gaussa (teoria liczb)

Lemat Gaussa – lemat zadający warunki, które musi spełniać liczba całkowita, aby była resztą kwadratową modulo. Pierwszy raz użył go Carl Friedrich Gauss w dowodzie prawa wzajemności reszt kwadratowych.
Treść lematu.
Dla dowolnej nieparzystej liczby pierwszej formula_1 niech formula_2 będzie względnie pierwsze z formula_3
Rozważmy liczby:
i ich reszty modulo formula_1 (wszystkie reszty są różne, więc jest ich formula_6).
Niech formula_7 będzie liczbą tych reszt które są większe niż formula_8 Wtedy
gdzie formula_10 jest symbolem Legendre’a.
Dowód.
Dowód można przeprowadzić elementarnymi metodami porównując wartość wyrażenia
modulo p liczoną dwoma sposobami. Z jednej strony mamy
Do policzenia wartości formula_13 innym sposobem na potrzeby dowodu definiujemy wartość formula_14 jako
Skoro formula_7 zlicza wielokrotności formula_17 dla formula_18 których reszty modulo formula_1 należą do drugiego warunku definicji, zaś wtedy reszty modulo formula_1 z wielokrotności formula_21 są pod pierwszym warunkiem, mamy
Zauważmy teraz że wartości reszt formula_17 modulo p są parami różne dla formula_24
Istotnie, jeśli formula_25 dla formula_26 wtedy formula_27 czyli formula_28 więc
dokładnie formula_32 więc muszą one być permutacją zbioru formula_34 Zatem
Porównując to z pierwszym rezultatem i skracając przez formula_36
otrzymujemy
co kończy dowód na podstawie kryterium Eulera, gdyż lewa strona jest alternatywnym sposobem na wyrażenia symbolu Legendre’a.
Przykład.
Dobierając formula_38 oraz formula_39 ciąg liczb to:
Po przeprowadzeniu dzielenia modulo formula_41 otrzymujemy reszty:
Trzy z nich są większe od formula_43 więc formula_44 Z lematu otrzymujemy, że
Co istotnie jest prawdą, ponieważ 7 nie jest resztą kwadratową modulo 11.

</doc>
<doc id="1508539" url="https://pl.wikipedia.org/wiki?curid=1508539" title="Andrzej Offman">
Andrzej Offman



</doc>
<doc id="1508542" url="https://pl.wikipedia.org/wiki?curid=1508542" title="Linia Arpada">
Linia Arpada

Linia Arpada () – linia obronna mająca chronić Królestwo Węgier przed atakiem Armii Czerwonej, zbudowana w latach 1943–1944 na zboczach Karpat Wschodnich.
Na terenie Pierwszej Republiki Słowackiej linia ciągnęła się równoleżnikowo na odcinku 600 km od Przełęczy Dukielskiej na zachodzie do Przełęczy Jabłonickiej na wschodzie. Umocnienia te miały służyć m.in. osłonie granicy GG i Słowacji, między przełęczami Łupkowską i Dukielską, oraz połączyć niemiecką linię obronną Wisła-San z węgierską linia Arpada. Zgodnie z życzeniem władz III Rzeszy projekt ten został zaakceptowany przez prezydenta Tiso i ministra obrony Čatloša podczas ich wizyty w Niemczech. Na zachodzie po stronie północnej elementy umocnień linii znajdowały się w Beskidzie Niskim, Pogórzu Bukowskim i Bieszczadach.
Obronę na Linii Arpada organizowała 13 Dywizja Piechoty ze składu 1 Armii Węgierskiej. Linia obrony nie była ciągła i składała się z niezależnych punktów oporu.
W okolicach Jasiny na powierzchni kilkudziesięciu kilometrów kwadratowych rozmieszczono 50 betonowych schronów bojowych, wielką liczbę betonowych pojedynczych stanowisk strzeleckich, przeszkód przeciwczołgowych, zasieków. Wojska radzieckie przełamały obronę 28 września 1944, obchodząc obronę przez masyw Świdowca. Obrońcy, straciwszy 2/3 stanu osobowego, zostali zmuszeni do wycofania się z zajmowanych pozycji.
Przed Przełęczą Użocką również stworzono potężny węzeł obrony. Na zboczach gór zbudowano wiele kilometrów okopów oraz rozmieszczono 30 betonowych і 60 drewniano-ziemnych bunkrów.
Równie dobrze umocniony był kierunek mukaczewski. Umocnienia składały się z 2 potężnych węzłów obrony typu polowego na przełęczach oraz 6 węzłów długotrwałej obrony, osłaniających dolinę Latoricy, w tym przeszkód przeciwczołgowych, pól minowych, zawałów leśnych oraz 95 żelbetonowych i 37 drewniano-ziemnych schronów bojowych.
Na kierunku chusteńskim, w skład którego wchodziły umocnienia w okolicy wsi oraz jeziora Synewyr, rozmieszczono 5 węzłów obrony za przełęczami, oraz węzeł typu polowego na granicy państwowej. Osłaniały one doliny rzek Terebla i Rika. Od wsi Majdan do przełęczy dolina przegrodzona była 11 liniami przeszkód i ochraniana przez 40 betonowych schronów i 15 drewniano-ziemnych.
Na Linii Arpada tylko na odcinku 4 Frontu Ukraińskiego naliczono 99 punktów oporu, 759 betonowych schronów bojowych, 394 drewniano-ziemne schrony bojowe, 439 odkrytych stanowisk ogniowych, 400 km okopów i transzei, 135 km rowów przeciwpancernych.

</doc>
<doc id="1508549" url="https://pl.wikipedia.org/wiki?curid=1508549" title="Richardoestesia">
Richardoestesia



</doc>
<doc id="1508550" url="https://pl.wikipedia.org/wiki?curid=1508550" title="Faruk İremet">
Faruk İremet

Faruk İremet (ur. 1965 w Siverek, Turcja) – poeta zazasko-turecki. W 1986 wyemigrował do Szwecji.

</doc>
<doc id="1508552" url="https://pl.wikipedia.org/wiki?curid=1508552" title="Grouse Lodge">
Grouse Lodge

Grouse Lodge – studio nagraniowe w Hrabstwie Westmeath, w Irlandii. Zostało zaprojektowane przez Andy'ego Munro. Posiada dwa pomieszczenia nagraniowe.
Artyści.
W studio zostały nagrane płyty takich wykonawców jak: Snow Patrol ("Eyes Open" i "A Hundred Million Suns"), Editors ("An End Has a Start"), Bloc Party ("A Weekend in the City"), Muse ("Absolution"). R.E.M. użyło studia do nagrania ich 14 albumu.

</doc>
<doc id="1508553" url="https://pl.wikipedia.org/wiki?curid=1508553" title="Jemgum">
Jemgum

Jemgum – gmina samodzielna (niem. "EInheitsgemeinde") w Niemczech, w kraju związkowym Dolna Saksonia, w powiecie Leer.
Geografia.
Gmina Jemgum położona jest przy granicy z Holandią, nad rzeką Ems.

</doc>
<doc id="1508557" url="https://pl.wikipedia.org/wiki?curid=1508557" title="Nicky Walker">
Nicky Walker

Joseph Nicol „Nicky” Walker (ur. 29 września 1962 w Aberdeen) – piłkarz szkocki grający na pozycji bramkarza.
Kariera klubowa.
Karierę piłkarską Walker rozpoczął w amatorskim klubie o nazwie Elgin City. W 1981 roku w wieku 17 lat przeszedł do angielskiego Leicester City i przez rok rozegrał 6 spotkań w Division Two. W 1982 roku wrócił do Szkocji i został piłkarzem Motherwell F.C., w barwach którego zadebiutował w szkockiej Premier League. W 1983 roku ponownie zmienił barwy klubowe i został zawodnikiem Rangers, jednak tylko w sezonie 1985/1986 był podstawowym bramkarzem klubu, następnie przegrywając rywalizację z Anglikiem Chrisem Woodsem. W 1987 roku został mistrzem Szkocji, a z Rangersami czterokrotnie zdobywał Puchar Ligi Szkockiej. W 1988 rozegrał jeden mecz w zespole Dunfermline Athletic, do którego był wypożyczony, a latem odszedł z Rangersów.
Kolejnym klubem w karierze Walkera był Heart of Midlothian F.C. z Edynburga, do którego przeszedł za 125 tysięcy funtów. Tam walczył o miejsce w składzie z Henrym Smithem. W sezonie 1991/1992 był wypożyczony do Burnley F.C. OD lata 1992 do końca 1994 roku ponownie grał w Hearts. Pod koniec 1994 przeszedł do Partick Thistle F.C. W 1996 roku po spadku klubu do Division One odszedł z klubu i za 60 tysięcy funtów przeszedł do Aberdeen F.C. W 1997 roku został piłkarzem Ross County, a w 2001 trafił do Inverness Caledonian Thistle F.C. W 2002 roku zakończył w jego barwach karierę piłkarską.
Kariera reprezentacyjna.
W reprezentacji Szkocji Walker zadebiutował 24 marca 1993 roku w przegranym 0:1 towarzyskim meczu z Niemcami. W 1996 roku został powołany przez selekcjonera Craiga Browna na Euro 96. Tam był rezerwowym bramkarzem dla Jima Leightona i nie rozegrał żadnego spotkania. Swój drugi i ostatni mecz w kadrze narodowej rozegrał w maju 1996 przeciwko Stanom Zjednoczonym (1:2).

</doc>
<doc id="1508558" url="https://pl.wikipedia.org/wiki?curid=1508558" title="Owca kameruńska">
Owca kameruńska

Owca kameruńska (prawdziwe imię Djallonké)
– rasa owiec, pochodząca z zachodniej Afryki, głównie z Kamerunu i z Wybrzeża Kości Słoniowej.
Są niewysokie, mało wymagające, wytrzymałe i płodne. Tułów jest niski, żebra okrągłe, fundament drobny i suchy. Nie wymagają strzyżenia bo są to owce szerstne, bez runa. Mają krótkie ogony i twarde racice.
Cechą tryka jest bujna grzywa na piersi, szyi i karku oraz szeroko rozstawione kryże (rogi). Szczątki rogów występujące czasem u maciorek oznaczają dyskwalifikację z hodowli.
Występują różne maści: Obok brązowej podpalanej, która jest jedyna prawidłowa z punktu widzenia zbieżności z wzorcem rasy, istnieje jeszcze brązowo-biała, czarna podpalana i całkiem czarna. Dla tych barw istnieją własne hodowle, specjalizujące się na tych również dekoracyjnych odmianach, lecz w krajach prowadzących księgi hodowlane, zwierzęta o odmiennym umaszczeniu nie są do nich dopuszczane.
Tryki powinny osiągać wagę 50-65 kg, przy wysokości 60-70 cm w kłębie. Matki powinny ważyć 35-50 kg, wzrost powinien wynosić 58-65 cm, lecz wskutek chowu wsobnego i braku selekcji większość owiec kameruńskich w Polsce nie osiąga tych wymiarów.
Płodność matek leży między 200-300%, to oznacza że rodzą 2-3 jagniąt w ciągu roku.
Owce kameruńskie są mało wymagające i łatwe w utrzymaniu. Wymagają ochrony przed deszczem, dobrego siana, stałego dostępu do wody i lizawki. Nadają się do hodowli ekstensywnej, bo ilość ich mleka i przyrost mięsa jest mniejsza niż u ras w hodowli intensywnej.
Często używane są do wypasania na nieużytkach. Lubią urozmaicenie swojego pokarmu w postaci gałęzi świerka, dębu czy wierzby. Nie potrzebują paszy wysokoenergetycznej, chyba że maciorki są intensywnie eksploatowane.
Mimo że jest to rasa mało wymagająca należy zadbać o podstawową opiekę zdrowia. Do tego się zalicza regularną kontrole racic oraz zębów. Nieuniknione też jest stosowne odrobaczenie przeciw nicieniom i tasiemcom oraz konsultacja lekarza weterynarii w przypadku choroby. Nazywanie i traktowanie owiec kameruńskich "żywymi kosiarkami do trawy" jak są często mianowane świadczy o braku zrozumienia potrzeb żywego zwierzęcia.
Mięso tego gatunku owiec jest smaczne, ciemne w kolorze, przypominające dziczyznę. Brak mu przykrego zapachu typowego dla baraniny pozyskiwanego z innych ras.
W kwestiach charakteru, rasa owcy kameruńskiej różni się zdecydowanie od typowej owcy domowej.
Typowa cecha owiec kameruńskich jest ich płochliwość. W przypadku niebezpieczeństwa przeskakują z łatwością ogrodzenia do 120 cm wysokości. Obcym nie pozwalają się zbliżyć, przy czym zachowują znacznie większą odległość bezpieczną niż inne owce.
Przy wypasaniu przy pomocy psów pasterskich zganiających również sprawiają kłopoty ucieczkami w różne strony.
Międzynarodowy dziennik stadny.
Kongijsko-belgijski filantrop Jean Kiala zarządza międzynarodowym księgą stadną rasy (International Djallonké Studbook-IDS) za pośrednictwem afrykańskiego klubu afrykańskich hodowców ozdobnych (AOBA). Zarówno zwierzęta z Ameryki Północnej, jak i Europy można włączyć do księgi stadnej z inspekcją.

</doc>
<doc id="1508561" url="https://pl.wikipedia.org/wiki?curid=1508561" title="Ulica Jerzego Waszyngtona w Częstochowie">
Ulica Jerzego Waszyngtona w Częstochowie

Ulica Jerzego Waszyngtona (przed 1918 Jasna) – jedna z ważniejszych ulic w śródmieściu Częstochowy, rozciąga się pomiędzy aleją Wolności a ulicą Pułaskiego.
Przed wojną znajdowało się tu kilka fabryk, a na odcinku między ulicą Śląską a parkami osiedlali się najzamożniejsi obywatele.
Ulica zaczyna się skrzyżowaniem z aleją Wolności, gdzie znajduje się targ i przychodnia (dawna siedziba komitetu miejskiego PZPR). Przy ulicy znajduje się także Uniwersytet Humanistyczno-Przyrodniczy im. Jana Długosza w Częstochowie w dawnym gmachu Komitetu Wojewódzkiego PZPR, czyli tzw. „czerwonym gmachu”. Przy skrzyżowaniu z ulicą Śląską położony jest Skwer Solidarności z placem zabaw, fontanną oraz alejkami spacerowymi i Urząd Miasta. Ten ostatni, choć z wejściem od ulicy Waszyngtona, ma jednak adres „ulica Śląska”, co jest pozostałością po dawnych czasach, kiedy to budynek był siedzibą Zjednoczenia Górnictwa Rud Żelaza i jego wejście znajdowało się od ulicy Śląskiej. W dalszej części ulicy stoją głównie bloki mieszkalne.

</doc>
<doc id="1508562" url="https://pl.wikipedia.org/wiki?curid=1508562" title="Ciemne promieniowanie">
Ciemne promieniowanie

Ciemne promieniowanie – hipotetyczne promieniowanie emitowane przez ciemną materię. Promieniowanie tego typu oddziałuje tylko z ciemną materią i zachowuje się podobnie jak oddziaływanie elektromagnetyczne, a jego siła może wynosić nawet do ok. 1% oddziaływania elektromagnetycznego.

</doc>
<doc id="1508566" url="https://pl.wikipedia.org/wiki?curid=1508566" title="Parafia Ewangelicko-Augsburska w Siemianowicach Śląskich">
Parafia Ewangelicko-Augsburska w Siemianowicach Śląskich

Parafia Ewangelicko-Augsburska w Siemianowicach Śląskich – parafia Kościoła Ewangelicko-Augsburskiego w RP, w diecezji katowickiej. Siedziba parafii znajduje się przy ulicy S. Wyspiańskiego 3 w Siemianowicach Śląskich, na obszarze dzielnicy Centrum. W 2019 roku liczyła ona około 400 wiernych.
Historia.
Nurt reformacji ominął w XVI wieku obszar obecnych Siemianowic Śląskich, a pierwszymi ewangelikami były przybyłe tu w 1836 roku z Gliwic rodziny Fitznerów i Zöllnerów. Do rozwoju ewangelicyzmu na tym terenie przyczyniła się rodzina wzbogaconych przemysłowców Fitznerów. Ponieważ Fitzner mógł tam zaangażować kapitały, wszedł w spółkę z Konradem Gamperem i założył fabrykę o podobnym profilu (początkowo produkcja kotłów parowych) pod nazwą Fitzner&amp;Gamper.
Siemianowiccy parafianie pierwotnie uczęszczali na nabożeństwa do kościoła Elżbiety w sąsiedniej Królewskiej Hucie (obecnie Chorzów). W 1860 roku ewangelicy wybudowali w Siemianowicach Śląskich szkołę. Od 1863 roku nabożeństwa odprawiane były już na miejscu, regularnie w każdą niedzielę, na terenie huty Laura. Gdy w 1883 roku z okazji 400. rocznicy urodzin Marcina Lutra postanowiono wybudować na Śląsku poświęcony mu kościół, wybór padł na Siemianowice Śląskie. Kamień węgielny pod budowę kościoła położono w 1893 roku, a już w 1895 roku kościół poświęcono.
Pierwszy stały duchowny zamieszkał na miejscu w 1885 roku, zaś w 1888 roku formalnie utworzono parafię. W Siemianowicach Śląskich zamieszkiwało wówczas już ponad 1,3 tys. ewangelików. W 1886 roku założono znajdujący się przy obecnej ulicy Cmentarnej cmentarz ewangelicki, potem wybudowano plebanię i rozbudowano szkołę, a w latach 1899–1900 wzniesiono dom parafialny, rozbudowany w 1927 roku, w którym pomieszczono przedszkole i dom opieki.
W szczytowym okresie rozwoju, w 1918 roku parafia liczyła już blisko 3,2 tys. zborowników. W wyniku poplebiscytowego rozgraniczenia Górnego Śląska Siemianowice Śląskie znalazły się w Polsce, wskutek czego wiele rodzin ewangelickich pochodzenia niemieckiego opuściło miasto. W latach 1938–1939 polskim prefektem był ks. Edward Dietz.
Po II wojnie światowej, w 1945 roku kościół w Siemianowicach Śląskich wraz z plebanią i otaczającymi terenami należącymi do parafii ewangelickiej przejął kościół rzymskokatolicki. Ewangelikom pozostał tylko dom parafialny, w którym urządzono kaplicę, w której przez 55 lat odprawiono nabożeństwa i ogniskowało się całe życie parafialne. Dopiero w 2000 roku kościół Marcina Lutra w Siemianowicach Śląskich i plebania zostały zwrócone miejscowej parafii ewangelickiej.

</doc>
<doc id="1508574" url="https://pl.wikipedia.org/wiki?curid=1508574" title="Ostry (Beskid Śląski)">
Ostry (Beskid Śląski)

Ostry (709 m n.p.m., czes. "Ostrý vrch") – szczyt w Beskidzie Śląskim, w Paśmie Czantorii, w bocznym grzbiecie odchodzącym od Małej Czantorii w kierunku zachodnim, nad dolinę Olzy w rejonie Trzyńca.
Jest to całkowicie zalesiony szczyt o śmiałym kształcie stożka. Swój kształt zawdzięcza temu, iż wraz z sąsiednim Małym Ostrym (588 m n.p.m., ok. 750 m na zachód od szczytu Ostrego, w tym samym grzbiecie) zbudowany jest głównie z ciemnych, marglistych łupków (tzw. łupków wierzowskich), nakrytych czapą piaskowców warstw lgockich.
Na południowych stokach Ostrego rozlokowały się rozrzucone osiedla przysiółka Ostry, należącego do Nydka. Grzbietem przez szczyt góry biegnie granica państwowa polsko-czeska, a poniżej niej, obchodząc sam wierzchołek od południa – czerwony szlak turystyczny z Trzyńca na Wielką Czantorię.

</doc>
<doc id="1508578" url="https://pl.wikipedia.org/wiki?curid=1508578" title="Screen Actors Guild Award">
Screen Actors Guild Award



</doc>
<doc id="1508584" url="https://pl.wikipedia.org/wiki?curid=1508584" title="Wypieranie inwestycji">
Wypieranie inwestycji



</doc>
<doc id="1508588" url="https://pl.wikipedia.org/wiki?curid=1508588" title="Niepochowany">
Niepochowany

Niepochowany (, ) – węgiersko-polsko-słowacki film fabularny z 2004 roku w reżyserii Márty Mészáros, z muzyką Zygmunta Koniecznego.
Opis fabuły.
Filmowa biografia Imre Nagya – premiera rządu węgierskiego podczas rewolucji w 1956. Film jest retrospekcją, której dokonuje sam bohater występujący w roli narratora. Film zawiera rozbudowaną sekwencję śledztwa i procesu, a także egzekucji, wykonanej w 1958 (w tle sceny przejmujące wokalizy Joanny Słowińskiej). Ostatnie sceny filmu przedstawiają ekshumację zwłok Nagya w 1989 i jego ponowny pogrzeb. Wartość filmu podnoszą wplecione w fabułę fragmenty filmów dokumentalnych, w większości obrazujących wydarzenia 1956.
Wersja polska.
Wersja polska: Telewizja Polska Agencja Filmowa
Reżyseria: Barbara Sołtysik
Dialogi: Grażyna Dyksińska-Rogalska na podstawie przekładu Haliny Rutkowskiej
Dźwięk: Wiesław Jurgała
Montaż: Danuta Rajewska
Kierownik produkcji: Krystyna Dynarowska
Wystąpili:
Lektor: 

</doc>
<doc id="1508591" url="https://pl.wikipedia.org/wiki?curid=1508591" title="Poniwiec (potok)">
Poniwiec (potok)

Poniwiec – potok, lewobrzeżny dopływ Wisły o długości 4,04 km i powierzchni zlewni 4,83 km².
Potok powstaje z połączenia potoków "Gronika" (lub: "Górnika", wypływającego na północ od szczytu Wielkiej Czantorii) i "Roztoki" (lub: "Rastoki", wypływającego spod siodła między Małą a Wielką Czantorią). Płynie w Beskidzie Śląskim na terenie Ustronia. W jego dolinie i u jej wylotu leżą zabudowania dzielnicy Ustronia – Poniwca. 
W górnej części dość głębokiej dolinki potoku Roztoki znajduje się ośrodek narciarski "Poniwiec Mała Czantoria" z wyciągiem krzesełkowym wychodzącym na główny grzbiet Pasma Czantorii, na siodło między Wielką a Małą Czantorią. Przy dolnej stacji wyciągu znajduje się hotel wraz ze SPA. Doliną Poniwca biegną częściowo znaki niebieskie szlaku turystycznego z Ustronia na Wielką Czantorię.
Nazwa oznacza potok płynący "po niwie", czyli po polu.

</doc>
<doc id="1508593" url="https://pl.wikipedia.org/wiki?curid=1508593" title="Jonas Pinskus">
Jonas Pinskus

Jonas Pinskus (ur. 22 września 1959 w Kurszanach) – litewski wioślarz, brązowy medalista na letnich igrzyskach olimpijskich w Moskwie, przedsiębiorca i polityk, poseł na Sejm Republiki Litewskiej, od 2021 przewodniczący Litewskiej Partii Regionów. 
Życiorys.
W 1978 ukończył technikum im. Karolisa Didžiulisa w Szawlach. Naukę kontynuował na Wydziale Finansów i Obrotu Gospodarczego Wileńskiego Uniwersytetu Państwowego (1978–1985).
W młodości zajmował się wioślarstwem – zdobył brązowy medal podczas letnich igrzysk olimpijskich w Moskwie. Był również dwukrotnym mistrzem świata (1981, 1985), trzykrotnym Litwy i siedmiokrotnym Związku Radzieckiego w tej dyscyplinie. Od 1988 do 1990 pozostawał zatrudniony jako trener w klubie „Dinamo”, a w latach 1996–2000 stał na czele stowarzyszenia byłych sportowców „Penki žiedai”. W 1998 został uhonorowany medalem „Už nuopelnus Lietuvos sportui”, a trzy lata później wygrał konkurs na sportowca stulecia powiatu szawelskiego.
Po 1990 zajął się biznesem, był m.in. dyrektorem spółek akcyjnych „Sajona” (1990–1993) i „Edroma” (1993–2000), przewodniczącym rady nadzorczej kiejdańskiej firmy „Guotas” (1995–2002), właścicielem i zastępcą dyrektora spółki „Dovydo transportas” (2001–2004).
Od 2003 działacz Partii Pracy, w 2006 został jej wiceprzewodniczącym. W wyborach parlamentarnych w 2004 uzyskał mandat posła z listy krajowej tej partii. Przez krótki okres pełnił funkcję przewodniczącego jej frakcji w parlamencie, później był jego zastępcą (2006–2007). W wyborach w 2008 bez powodzenia ubiegał się o reelekcję, na liście krajowej uzyskał 10. (pierwszy niemandatowy) wynik. Kandydował bezskutecznie z ramienia Partii Laburzystów również w okręgu wyborczym Wilno-Szyrwinty, otrzymując w I turze 11,2% głosów. Mandat poselski objął ponownie w 2009, po rezygnacji Viktora Uspaskicha w związku z jego wyborem do PE. Złożył go w 2011 po objęciu stanowiska w kierownictwie samorządu Wilna. W wyborach w 2012, podobnie jak jego żona Živilė Pinskuvienė, uzyskał mandat poselski z listy krajowej, jednak oboje zostali ich pozbawieni na skutek zatwierdzenia przez Sejm orzeczenia Sądu Konstytucyjnego w związku z tzw. aferą kupowania głosów. Związał się później z Litewską Socjaldemokratyczną Partią Pracy. Z jej ramienia w 2020 został ponownie wybrany do Sejmu, a w czerwcu 2021 stanął na czele tej partii (która przyjęła następnie nazwę Litewska Partia Regionów).
Życie prywatne.
Żonaty z Živilė Pinskuvienė, mają czwórkę dzieci.

</doc>
<doc id="1508604" url="https://pl.wikipedia.org/wiki?curid=1508604" title="Suchy (potok)">
Suchy (potok)

Suchy – bystry potok w Beskidzie Śląskim, w Paśmie Czantorii, lewobrzeżny dopływ Wisły o długości 2,62 km. Płynie w całości na terenie Ustronia.
Suchy wypływa na północno-wschodnich stokach Wielkiej Czantorii, płynie w kierunku północno-wschodnim i wpada do Wisły w Ustroniu Polanie. W jego dolinie można w kilku miejscach zaobserwować wychodnie cienkoławicowych, drobnoziarnistych piaskowców godulskich, poprzekładanych warstwami łupków. Charakterystyczną zielonawą barwę nadaje im obecność ziaren minerału, zwanego glaukonitem.
Dolnym odcinkiem wąskiej, zalesionej dolinki Suchego biegnie początkowy fragment czerwonych znaków szlaku turystycznego z Ustronia Polany na Wielką Czantorię.

</doc>
<doc id="1508615" url="https://pl.wikipedia.org/wiki?curid=1508615" title="Jarosław Ziętara">
Jarosław Ziętara

Jarosław Ziętara (ur. 16 września 1968 w Bydgoszczy, zaginął 1 września 1992 w Poznaniu) – polski dziennikarz, prawdopodobnie uprowadzony i zamordowany w 1992 roku.
Życiorys.
Absolwent Instytutu Nauk Politycznych i Dziennikarstwa Uniwersytetu im. Adama Mickiewicza w Poznaniu.
Był dziennikarzem "Gazety Poznańskiej" (wcześniej pracował w tygodniku "Wprost" i "Gazecie Wyborczej"), gdzie zajmował się m.in. dziennikarstwem śledczym, badał afery gospodarcze. 1 września 1992 roku Jarosław Ziętara zaginął bez śladu w drodze do pracy. Na Cmentarzu Komunalnym w Bydgoszczy znajduje się symboliczny grób dziennikarza.
W 1999 roku został uznany za zmarłego.
Śledztwo.
Według ustaleń poczynionych przez śledczych z prokuratury z 1998 roku został uprowadzony i zamordowany. Śledztwo w sprawie dziennikarza zostało jednak umorzone w 1999 roku z powodu nieodnalezienia jego zwłok. Wielokrotnie krytykowano nieudolny sposób działań prowadzonych przez policję i prokuraturę. W kwietniu 2011 roku redaktorzy naczelni dzienników "Fakt", "Gazeta Wyborcza", "Polska", "Rzeczpospolita" i "Super Express" skierowali apel do premiera RP Donalda Tuska o odtajnienie informacji dotyczących Jarosława Ziętary, które w czasie działań operacyjnych gromadzili funkcjonariusze Urzędu Ochrony Państwa, oraz do Prokuratora Generalnego Andrzeja Seremeta o wznowienie śledztwa w sprawie zaginięcia Jarosława Ziętary. W styczniu 2012 roku śledztwo zostało wznowione, tym razem w sprawie zabójstwa, a nie zaginięcia. 31 grudnia 2013 roku Prokurator Generalny na wniosek wystosowany przez śledczych z Prokuratury Apelacyjnej w Krakowie przedłużył trwające śledztwo w sprawie zabójstwa Jarosława Ziętary do 30 czerwca 2014 roku. W 2014 roku pod zarzutem podżegania do zabójstwa Jarosława Ziętary zatrzymano byłego senatora Aleksandra Gawronika.
Upamiętnienie.
Od września 2016 roku jest patronem niewielkiej ulicy w Poznaniu (dzielnica Grunwald), wydzielonej z części ulicy Marcelińskiej. 
Został także upamiętniony tablicami pamiątkowymi na ścianach: kamienicy mieszczącej się przy ul. Kolejowej w Poznaniu, gdzie zamieszkiwał dziennikarz (2016) i Wydziału Nauk Politycznych i Dziennikarstwa Uniwersytetu im. Adama Mickiewicza w Poznaniu (2022).
W 2022 odznaczony pośmiertnie Krzyżem Kawalerskim Orderu Odrodzenia Polski.

</doc>
<doc id="1508617" url="https://pl.wikipedia.org/wiki?curid=1508617" title="Kryterium Eulera">
Kryterium Eulera

Kryterium Eulera jest używane w teorii liczb celem sprawdzenia, czy dana liczba całkowita jest resztą kwadratową modulo formula_1 gdzie formula_2 jest zadaną nieparzystą liczbą pierwszą.
Definicja.
Niech formula_3 będzie liczbą całkowitą, natomiast formula_4 liczbą pierwszą.
Kryterium Eulera można zapisać przy użyciu symbolu Legendre’a
Czyli, rozpisując na przypadki, otrzymujemy:
Dowód.
Dla formula_15 teza kryterium jest oczywista. Niech więc formula_16 Korzystając z małego twierdzenia Fermata otrzymujemy
Zatem formula_18
Jeśli formula_3 jest resztą kwadratową modulo formula_1 to istnieje liczba formula_21 taka, że formula_22 stąd formula_23
Lemat. W zbiorze formula_24 jest tyle samo reszt co niereszt kwadratowych modulo formula_25
Dowód. Niech formula_26 Zauważmy, że wśród formula_27 jest formula_28 różnych reszt kwadratowych. Jeśli dla pewnych formula_29 zachodziłoby formula_30 to otrzymalibyśmy formula_31 co wobec narzuconych ograniczeń jest niemożliwe. Ponieważ każda niezerowa warstwa jest równa formula_32 lub formula_33 dla pewnego formula_34 a takie dwie mają ten sam kwadrat, więc wskazaliśmy już wszystkie reszty kwadratowe. Niereszt kwadratowych jest więc formula_35
Korzystając z lematu wiemy, że równanie formula_8 ma rozwiązanie tylko wtedy, gdy formula_3 jest resztą kwadratową. Zatem jeśli formula_3 nie jest resztą kwadratową, to formula_39 co wynika z równości uzyskanej poprzez małe twierdzenie Fermata.

</doc>
<doc id="1508618" url="https://pl.wikipedia.org/wiki?curid=1508618" title="Śledztwo (ujednoznacznienie)">
Śledztwo (ujednoznacznienie)



</doc>
<doc id="1508619" url="https://pl.wikipedia.org/wiki?curid=1508619" title="Łabajów (potok)">
Łabajów (potok)

Łabajów – potok w Beskidzie Śląskim, w Paśmie Czantorii. Należy do dorzecza Wisły. Płynie w całości na terenie miasta Wisły.
Liczne cieki źródłowe Łabajowa znajdują się na wschodnich stokach Małego i Wielkiego Stożka oraz na północnych stokach Kiczor. Potok ma długość 5,4 km. Płynie przez Łabajów w kierunku północno-wschodnim i w Wiśle Głębcach, koło szkoły, łączy się z Głębiczkiem, tworząc potok o nowej nazwie: Kopydło.
Doliną Łabajowa biegnie zielony szlak z Wisły Głębiec do Schroniska PTTK na Stożku

</doc>
<doc id="1508620" url="https://pl.wikipedia.org/wiki?curid=1508620" title="Amphibamus">
Amphibamus

Amphibamus – rodzaj niewielkiego płaza należącego do podgromady labiryntodontów i rzędu temnospondyli oraz rodziny Dissorophidae.
Żył w późnym karbonie (środkowy pensylwan, około 310 mln lat temu) na terenie dzisiejszych Ameryki Północnej i Europy. Wiele doskonale zachowanych skamieniałości znaleziono m.in. w osadach Mazon Creek w stanie Illinois. Było to niewielkie zwierzę, osiągające 10–15 cm długości i przy tym niskie, o grzbietowo-brzusznie spłaszczonym tułowiu. Większość czasu spędzało prawdopodobnie w wodzie. Otwory uszne były bardzo duże, oczodoły również duże, a kości ramienne lekko wydłużone. Prawdopodobnie właśnie temnospondyle takie jak "Amphibamus" są przodkami współczesnych grup płazów.

</doc>
<doc id="1508621" url="https://pl.wikipedia.org/wiki?curid=1508621" title="Kryterium Eulera dla reszt potęgowych">
Kryterium Eulera dla reszt potęgowych



</doc>
<doc id="1508622" url="https://pl.wikipedia.org/wiki?curid=1508622" title="Jakub II (król Majorki)">
Jakub II (król Majorki)

Jakub II z Majorki, hiszp. "Jaime II de Mallorca", katal. "Jaume de Mallorca" (ur. 1243; zm. 29 maja 1311 w Palma de Mallorca) – król Majorki 1276-1311, hrabia Roussillon, władca Montpellier,
Urodzony w 1243, młodszy syn Jakuba I Zdobywcy, króla Aragonii i (pierwszego) władcy królestwa Majorki, oraz Jolanty, córki króla Węgier Andrzeja II.
Po wycofaniu się Królestwa Aragonii (i połączonego z nim hrabstwa Barcelony) z ekspansji na obszary Langwedocji, Jakub I Zdobywca skierował się w kierunku Balearów, archipelagu wysp położonych na Morzu Śródziemnym. W roku 1229 podbił Majorkę, w 1234 Minorkę, a w 1235 Ibizę i Formenterę, które do tej pory były w posiadaniu muzułmanów. Początkowo wyspy balearskie miały być lennem katalońskim, lecz aktem sukcesyjnym z 1262 Jakub I Zdobywca utworzył Królestwo Majorki, dzięki czemu chciał zabezpieczyć interesy swojego ulubionego, młodszego syna Jakuba. Jakub aragoński przyjął wówczas tytuł władcy królestwa Majorki. Prócz Majorki, Ibizy i Formentery w skład Królestwa Majorki weszły również inne aragońskie posiadłości: hrabstwa Roussillon i Cerdanya oraz Montpellier. Stolicą królestwa zostało Perpignan w Roussillon. Po śmierci Jakuba I Zdobywcy władzę w Aragonii i Katalonii przejął jego najstarszy syn Piotr III Wielki, zaś Królestwo Majorki zgodnie z testamentem zmarłego króla przeszło w ręce młodszego syna – Jakuba II.
W zamierzeniu twórcy Królestwa Majorki miało być ono samodzielnym tworem, niezależnym od Królestwa Aragonii. Jednakże już 20 stycznia 1279 Jakub II musiał uznać zwierzchność Piotra III aragońskiego. Jakub ugiął się przed bratem i złożył mu hołd lenny krótko po tym, jak Piotr III pokonał w swoim królestwie buntowników, wspieranych przez Jakuba II. Inną przyczyną działań Piotra III był wpływ na jego politykę katalońskich kupców z Barcelony, którzy od czasu zdobycia Majorki przez Jakuba I prowadzili tam rozległe interesy.
Piotr III Wielki był wówczas zaangażowany w konflikt o Sycylię, której mieszkańcy po antyfrancuskim powstaniu w czasie nieszporów w 1282 zrzucili jarzmo Andegawenów panujących w Neapolu. Pomiędzy Aragonią i Andegawenami, popieranymi przez swoich krewnych, władców Francji oraz przez papiestwo, rozpoczęła się trwająca kilkadziesiąt lat walka o Sycylię.
Taka sytuacja sprzyjała Jakubowi II. Król Francji Filip III Śmiały (zięć Jakuba I Zdobywcy) uznał, że przejęcie przez Aragonię znajdujących się na kontynencie, na północ od Pirenejów, posiadłości Królestwa Majorki (Roussillon, Cerdanya i Montpellier) jest sprzeczne z jego interesem i poparł Jakuba II w jego walce z Piotrem III. Dlatego, mimo że Jakub II był zobowiązany jako lennik do wsparcia brata w jego walce z Francją, to już w 1283 zawarł w Carcassonne układ z Filipem III francuskim. Klęska Francuzów, wspieranych przez wojska Jakuba II, podczas najazdu na Aragonię skutkowała najazdem Piotra III i zdobyciem Majorki (1285). Jeszcze w tym samym roku Piotr III ogłosił zniesienie Królestwa Majorki i jego inkorporację do Królestwa Aragonii. Co prawda tego samego roku zmarł Piotr III aragoński (a także Filip III francuski), ale jego syn i następca Alfons III w 1287 zdobył całe Baleary i odtąd Jakub II musiał przebywać w swych posiadłościach na kontynencie, a Alfons III przyjął tytuł króla Majorki. Triumf Alfonsa III był krótkotrwały, bowiem zmarł on już 18 lipca 1291. Następca Alfonsa III, Jakub II Sprawiedliwy w 1295 zawarł z papieżem, nowym władcą Francji Filipem IV Pięknym oraz Karolem II Andegawenem układ w Anagni, regulujący prawną sytuację Sycylii (jak się wnet okazało, na bardzo krótki czas).
Stroną podpisanego układu był również Jakub II z Majorki. Zgodnie z postanowieniami traktatu Jakub II Sprawiedliwy zgodził się oddać swemu stryjowi Jakubowi II prawa do Majorki, z tymże królestwo Majorki miało pozostać lennem Aragonii, w zamian król Aragonii przejął prawa do Montpellier i Roussillon. Jakub z Majorki uznał aragońską zwierzchność dopiero po traktacie z Argilers (1298). Posiadłości kontynentalne króla (hrabstwa Roussillon i Cerdanya oraz seniorat Montpellier) pozostały pod faktyczną władzą Jakuba z Majorki przez cały czas jego panowania.
Wróciwszy na Baleary, co miało miejsce w 1298, Jakub II zajął się odbudową zniszczonego przez częste najazdy królestwa. Za jego panowania lokowano miasta i wsie, wprowadzono reformę administracji, bito własną monetę, dzięki czemu pomyślnie rozwijał się handel zagraniczny. Jakub II przebudował największe miasto Majorki, Palma de Mallorca, realizując nowatorskie jak na tamte czasy założenia urbanistyczne. Jakub II z Majorki zmarł 29 maja 1311 w Palma de Mallorca.
Rodzina.
Żoną Jakuba II z Majorki była poślubiona w 1272 Esclaramunda de Foix, córka hrabiego Rogera IV. Z małżeństwa pochodziły min. dzieci:

</doc>
<doc id="1508623" url="https://pl.wikipedia.org/wiki?curid=1508623" title="Danutė Budreikaitė">
Danutė Budreikaitė

Danutė Budreikaitė (ur. 16 maja 1953 w Wilnie) – litewska polityk, ekonomistka, posłanka do Parlamentu Europejskiego.
Życiorys.
W 1978 ukończyła studia ekonomiczne na Uniwersytecie Wileńskim. W 1986 obroniła doktorat w instytucie ekonomii i matematyki w Moskwie. W 1999 uzyskała dyplom wykładowcy w zakresie integracji europejskiej.
Była pracownikiem naukowym instytutu ekonomii Litewskiej Akademii Nauk (od 1977 do 1980 i ponownie od 1987 do 1997). W drugiej połowie lat 90. zajmowała się koordynacją projektów w agencji restrukturyzacji przedsiębiorstw "Consulta". W latach 1998–2003 była ekspertem ds. europejskich w administracji rządowej (w departamencie integracji gospodarczej). W 2001 zaczęła prowadzić wykłady z tej dziedziny na Uniwersytecie Wileńskim.
W 2004 wstąpiła do Partii Pracy. W tym samym roku z ramienia tego ugrupowania została wybrana do Parlamentu Europejskiego. Należała do Grupy Parlamentarnej Porozumienia Liberałów i Demokratów na rzecz Europy. W 2009 bez powodzenia ubiegała się o reelekcję z listy Chrześcijańsko-Konserwatywnego Związku Socjalnego.

</doc>
<doc id="1508624" url="https://pl.wikipedia.org/wiki?curid=1508624" title="Danute Budreikaite">
Danute Budreikaite



</doc>
<doc id="1508625" url="https://pl.wikipedia.org/wiki?curid=1508625" title="Teoria kosztów komparatywnych">
Teoria kosztów komparatywnych



</doc>
<doc id="1508630" url="https://pl.wikipedia.org/wiki?curid=1508630" title="Karolis Didžiulis">
Karolis Didžiulis

Karolis Didžiulis (ur. 19 sierpnia 1894 w Maldeikiai koło Radziwiliszek, zm. 24 maja 1958 w Wilnie) – litewski działacz komunistyczny, wieloletni parlamentarzysta Litewskiej SRR (1940-58), wicepremier i przewodniczący Sądu Najwyższego Litewskiej SRR (1947-58). 
Życiorys.
Urodził się jako Kārlis Grosmans w łotewskiej rodzinie zamieszkałej na Żmudzi. W 1919 roku wstąpił do KPL, gdzie w latach 1920-21 stał na czele wydziału ds. transportu, kierując kolportażem nielegalnej literatury. W 1922 roku został aresztowany i po raz pierwszy uwięziony za działalność antypaństwową. W więzieniu spędził również lata 1928-33 i 1936-40. 
W 1925 roku ukończył Komunistyczny Uniwersytet Mniejszości Narodowych Zachodu im. Juliana Marchlewskiego w Moskwie. Był odpowiedzialny za organizację komórek KPL w powiatach poniewieskim i szawelskim. Od 1927 roku zasiadał w Politbiurze, a w latach 1927-28 i 1934-35 w KC KPL. 
W czerwcu 1940 roku wyznaczono go członkiem Sejmu Ludowego Litwy z okręgu Wilno. W pierwszych miesiącach istnienia Litewskiej SRR był przewodniczącym wydziału rolniczego KC KPL oraz pełnomocnikiem ludowym ds. Wilna i okręgu wileńskiego. Zasiadał w Radzie Najwyższej Litewskiej SRR, będąc w latach 1940-47 zastępcą przewodniczącego jej Prezydium. W 1945 roku odpowiadał za konfiskatę majątków w powiatach trockim i kretynżskim oraz wywózkę ich właścicieli w głąb ZSRR. 
Od 1947 do 1958 roku kierował pracami Sądu Najwyższego Litewskiej SRR, przykładając rękę do represji wobec ludności Litwy. 25 września 1957 roku przewodzony przez niego sąd skazał na karę śmierci partyzanta leśnego Adolfasa Ramanauskasa "Vanagasa". 
W latach 1954-58 sprawował mandat deputowanego do Rady Najwyższej ZSRR. W czasach Związku Radzieckiego był patronem licznych instytucji na Litwie, m.in. szkoły technicznej w Szawlach. 

</doc>
<doc id="1508631" url="https://pl.wikipedia.org/wiki?curid=1508631" title="Hipoteza cyklu życia Modiglianiego">
Hipoteza cyklu życia Modiglianiego



</doc>
<doc id="1508633" url="https://pl.wikipedia.org/wiki?curid=1508633" title="Komunistyczny Uniwersytet Mniejszości Narodowych im. Juliana Marchlewskiego">
Komunistyczny Uniwersytet Mniejszości Narodowych im. Juliana Marchlewskiego



</doc>
<doc id="1508636" url="https://pl.wikipedia.org/wiki?curid=1508636" title="Śledztwo (prawo)">
Śledztwo (prawo)



</doc>
<doc id="1508638" url="https://pl.wikipedia.org/wiki?curid=1508638" title="Indosaurus">
Indosaurus



</doc>
<doc id="1508639" url="https://pl.wikipedia.org/wiki?curid=1508639" title="Twilight (album Blue System)">
Twilight (album Blue System)

Twilight – trzeci album niemieckiego zespołu Blue System wydany w 1989 przez Hansa Records, oznaczony w katalogu numerem 210 295 (wydanie LP). Album zawiera 10 utworów. Po raz pierwszy na płycie Blue System została wydana piosenka z chórkami HPV. W Niemczech album uzyskał status złotej płyty.

</doc>
<doc id="1508641" url="https://pl.wikipedia.org/wiki?curid=1508641" title="Twilight (utwór)">
Twilight (utwór)



</doc>
<doc id="1508642" url="https://pl.wikipedia.org/wiki?curid=1508642" title="Wyszcza liha (1997/1998)">
Wyszcza liha (1997/1998)

Wyszcza liha w piłce nożnej 1997/1998 – VII edycja najwyższych w hierarchii rozgrywek ligowych ukraińskiej klubowej piłki nożnej. Sezon rozpoczął się 9 lipca 1997, a zakończył się 20 czerwca 1998.
Drużyny.
Zespoły występujące w Wyszczej Lidze 1997/1998
Uwagi
Końcowa tabela.
W rundzie jesiennej klub Zirka Kirowohrad nazywał się Zirka-NIBAS Kirowohrad.
Medaliści.
"(liczba meczów i goli w nawiasach)"
Uwaga: Piłkarze oznaczone "kursywą" występowali również na innych pozycjach.

</doc>
<doc id="1508646" url="https://pl.wikipedia.org/wiki?curid=1508646" title="Parafia Ewangelicko-Augsburska w Lublinie">
Parafia Ewangelicko-Augsburska w Lublinie



</doc>
<doc id="1508649" url="https://pl.wikipedia.org/wiki?curid=1508649" title="Róża bazaltowa">
Róża bazaltowa



</doc>
<doc id="1508652" url="https://pl.wikipedia.org/wiki?curid=1508652" title="Kamienne słońce">
Kamienne słońce



</doc>
<doc id="1508664" url="https://pl.wikipedia.org/wiki?curid=1508664" title="Kościół Ewangelicko-Augsburski w Zielonej Górze">
Kościół Ewangelicko-Augsburski w Zielonej Górze



</doc>
<doc id="1508665" url="https://pl.wikipedia.org/wiki?curid=1508665" title="Parafia Ewangelicko-Augsburska Opatrzności Bożej w Zgierzu">
Parafia Ewangelicko-Augsburska Opatrzności Bożej w Zgierzu



</doc>
<doc id="1508673" url="https://pl.wikipedia.org/wiki?curid=1508673" title="Lubicko Wielkie">
Lubicko Wielkie

Lubicko Wielkie – jezioro na Pojezierzu Drawskim, w miejscowości letniskowej Łubowo, w gminie Borne Sulinowo, w Powiecie Szczecineckim, w woj. zachodniopomorskim.
Położone jest na wysokości 130,4 m n.p.m., o powierzchni 168,34 ha i głębokości 30,2 m, szer. 1100 m, dł. 2800 m. Na jeziorze znajduje się wyspa Lubicka o powierzchni ok. 26 ha na której planowane jest utworzenie leśnego rezerwatu przyrody. Poprzez jezioro Lubicko Małe łączy się z rzeką Piławą i jeziorem Pile. Przy południowym brzegu zbiornika znajduje się pole namiotowe oraz plaża strzeżona i wypożyczalnia sprzętu pływającego.
Jezioro jest bardzo popularne wśród wędkarzy, tu też startuje spływ kajakowy Piławą uważany za jeden z najpiękniejszych w Polsce. 

</doc>
<doc id="1508674" url="https://pl.wikipedia.org/wiki?curid=1508674" title="Niszczyciel ZH1">
Niszczyciel ZH1



</doc>
<doc id="1508681" url="https://pl.wikipedia.org/wiki?curid=1508681" title="Otoczenie Przemysła II">
Otoczenie Przemysła II

Otoczenie Przemysła II
Uwaga: Daty oznaczają okres pojawiania się urzędników w źródłach z określonym tytułem. Rzeczywisty okres sprawowania urzędu jest w większości przypadków nieznany.
Notariusze.
Uwaga: Tylon, Jaśko, Jakub i Mikołaj byli rodzonymi braćmi.
Pozostałe urzędy.
Kasztelanie.
Za czasów Przemysła II było 22 kasztelanii w dzielnicy poznańskiej i 11 w dzielnicy kalisko-gnieźnieńskiej (w nawiasie pierwsza wzmianka o kasztelanii).

</doc>
<doc id="1508682" url="https://pl.wikipedia.org/wiki?curid=1508682" title="Preparaty do leczenia żywieniowego">
Preparaty do leczenia żywieniowego

Preparaty do leczenia żywieniowego dzielą się na dwie główne kategorie, biorąc pod uwagę drogę stosowania:
Preparaty stosowane do żywienia przez przewód pokarmowy – żywienie dojelitowe.
Wyróżnia się wiele kategorii preparatów do żywienia dojelitowego, które wzajemnie się krzyżują:
Preparaty stosowane w żywieniu pozajelitowym.
Do tej grupy należą preparaty sklasyfikowane następująco:

</doc>
<doc id="1508685" url="https://pl.wikipedia.org/wiki?curid=1508685" title="Niszczyciele typu Zumwalt">
Niszczyciele typu Zumwalt

Niszczyciele typu Zumwalt (DDG-1000) – typ amerykańskich wielozadaniowych niszczycieli w trakcie budowy, w którym nacisk położono na możliwość wykonywania uderzeń na cele lądowe. Projektowane są i budowane z pełnym wachlarzem technologii stealth – minimalnego RCS oraz minimalnych sygnatur: akustycznej, w podczerwieni i magnetycznej.
Budowa.
W latach 90. XX wieku, po ostatecznym wycofaniu ze służby pancerników typu Iowa, amerykańska marynarka wojenna chciała zastąpić okręty tej klasy w zadaniach projekcji ognia na ląd. W 2005 roku nie dostrzegała już jednak takiej konieczności, toteż ograniczyła program z 32 jednostek do 16-24, następnie do 7 okrętów, aby w 2008 roku dążyć do anulowania całego programu. W czasie przesłuchań przed Kongresem marynarka stanęła na stanowisku, że według współczesnych ocen potrzebuje okrętów służących do zwalczania okrętów podwodnych, przeciwokrętowych pocisków manewrujących oraz obrony antybalistycznej. Jakkolwiek okręty typu DDG-1000 mogą wypełniać dwa pierwsze zadania, a po pewnych modyfikacjach także zwalczać pociski balistyczne, z zadań tych nie gorzej wywiążą się jednostki typu DDG-51, które są znacznie tańsze. Toteż US Navy stanęła na stanowisku, że jednostki typu Zumwalt nie są niezbędne, Stany Zjednoczone powinny natomiast wznowić produkcję niszczycieli typu Arleigh Burke, z przeznaczeniem ich do tych właśnie zadań. Kongres zgodził się ostatecznie na wznowienie produkcji niszczycieli typu DDG-51, przeznaczył jednak fundusze i zobowiązał marynarkę do budowy przynajmniej trzech okrętów typu "Zumwalt". W rezultacie zamówienie ograniczono do trzech jednostek. Dwie weszły do służby kolejno w 2016 i 2019 roku. Ostatni okręt znajduje się w budowie.
Koszt powstania jednostki prototypowej, planowany na 3 miliardy dolarów, przekroczył jeszcze w trakcie budowy 7 miliardów dolarów.
Najbardziej dostrzegalną cechą charakterystyczną jednostek jest futurystyczna architektura, z kadłubem zintegrowanym z wielościenną nadbudówką o pochyłych ścianach. Spełnia ona wymagania trudnowykrywalności (technologia stealth) – według doniesień, echo radarowe okrętu odpowiadało podczas prób jednostce 15-metrowej. Burty powyżej linii wodnej mają nachylenie dośrodkowe, również dziobnica ma ujemny skos.
Sensory i wyposażenie.
Na wyposażenie jednostek składają się:

</doc>
<doc id="1508687" url="https://pl.wikipedia.org/wiki?curid=1508687" title="Lamlameta">
Lamlameta

Lamlameta ("parami"; od "lama" = "dwa") jest grą typu mankala grywaną przez etiopską mniejszość etniczną Konso żyjącą w dolinie rzeki Omo. Po raz pierwszy opisana w roku 1971 przez etnologa Richarda Pankhursta.
Reguły.
Gra toczy się na planszy (tzw. toma tagéga) z dwoma rzędami dołków (awa), po 12 w każdym. Na początku w każdym dołku znajdują się dwa kamienie (tagéga).

</doc>
<doc id="1508689" url="https://pl.wikipedia.org/wiki?curid=1508689" title="Kamferol">
Kamferol



</doc>
<doc id="1508697" url="https://pl.wikipedia.org/wiki?curid=1508697" title="Niszczyciele typu DDG-1000">
Niszczyciele typu DDG-1000



</doc>
<doc id="1508698" url="https://pl.wikipedia.org/wiki?curid=1508698" title="Matthias Reim">
Matthias Reim

Matthias Reim (ur. 26 listopada 1957 w Korbach) – niemiecki piosenkarz.
Życiorys.
Urodził się w Korbach. Studiował germanistykę i anglistykę na Uniwersytecie w Getyndze. Jednak muzyka okazała się w jego życiu najważniejsza. Swoją inspiracje czerpał z Bernharda Brinka, Roberta Blanco, Jürgena Drewsa i Tiny York. Na początku swojej kariery komponował głównie dla innych wykonawców.
W 1990 ukazał się jego debiutancki album "Reim". Przełomem okazała się piosenka „Verdammt, ich lieb’ dich”. Singiel ten został sprzedany w ilości 2,5 mln egzemplarzy i 16 tygodni był na szczycie niemieckich list przebojów, a longplay sprzedał się 1.670.000 razy. Mimo tak wielkiego sukcesu popadł w kłopoty finansowe, ponieważ został oszukany przez swojego menadżera.
Jest ojcem czwórki dzieci, każdego z inną kobietą, w tym córki ze związku z piosenkarką Michelle.
Prawie każdego roku wyrusza w trasę koncertową po krajach niemieckojęzycznych, w tym w Görlitz.
Z Michałem Wiśniewskim przyjaźni się od końca lat 90. Na płytach zespołu Ich Troje można znaleźć wiele coverów piosenek Reima. Matthias Reim nagrał z Wiśniewskim jedną piosenkę, „Du liebst mich nicht”, zamieszczoną na albumie "Déjà Vu" (2004). Z kolei Wiśniewski na albumie "Spooko, panie Wiśniewski" (data wydania: 19 grudnia 2003) umieścił polską wersję tego utworu pt. „Daj mi siebie”. W 2005 Matthias Reim zaprosił Wiśniewskiego na swoją trasę koncertową.
Rodzina.
Matthias Reim był żonaty trzykrotnie. Ma sześcioro dzieci, w tym Julian i Marie Reim, którzy również zostali piosenkarzami.

</doc>
<doc id="1508699" url="https://pl.wikipedia.org/wiki?curid=1508699" title="Jezioro Lubicko Wielkie">
Jezioro Lubicko Wielkie



</doc>
<doc id="1508700" url="https://pl.wikipedia.org/wiki?curid=1508700" title="Wydział Matematyki Stosowanej Politechniki Śląskiej">
Wydział Matematyki Stosowanej Politechniki Śląskiej

Wydział Matematyki Stosowanej Politechniki Śląskiej rozpoczął działalność pod obecną nazwą 1 września 2011 roku po zmianie nazwy Wydziału Matematyczno-Fizycznego, utworzonego w 1969 roku z połączenia istniejących na różnych wydziałach katedr: fizyki, matematyki i geometrii wykreślnej. W tamtym okresie był to jedyny tego typu wydział w polskich uczelniach technicznych.
Historia Wydziału.
Po utworzeniu Wydziału Matematyczno-Fizycznego, działalność naukowa, dydaktyczna i organizacyjna skupiała się w następujących katedrach: Katedrze Fizyki Technicznej, kierowanej przez doc. Franciszka Kuczerę; Katedrze Matematyki Stosowanej, kierowanej przez prof. Mirosława Mochnackiego; Katedrze Geometrii Wykreślnej, kierowanej przez prof. Mariana Paleja. W chwili założenia Wydział prowadził kierunki studiów: Fizyka Techniczna i Matematyka Stosowana.
Organizatorem i pierwszym Dziekanem Wydziału był prof. Aleksander Opilski, a Prodziekanem doc. Jerzy Leś. W wyniku zmian organizacyjnych w roku akademickim 1971/1972 została wprowadzona nowa struktura Wydziału. Powołano Instytut Fizyki, którego dyrektorem został prof. Aleksander Opilski oraz Instytut Matematyki z dyrektorem prof. Czesławem Klucznym. W roku 1973 Wydział rozpoczął kształcenie na nowo utworzonym kierunku studiów Podstawowe Problemy Techniki, ze specjalnościami Fizyka Techniczna, Matematyka Stosowana oraz Mechanika Stosowana.
W roku 1974 na Wydziale został powołany Instytut Mechaniki Teoretycznej, którego dyrektorem był prof. Bogdan Skalmierski, a w 1981 Instytut Geometrii Wykreślnej, którego dyrektorem został prof. Marian Palej.
Prawa doktoryzowania z zakresu matematyki Wydział uzyskał w 1978 roku na ponad 10 lat, a prawa doktoryzowania z fizyki posiadał w latach 1991–2009.
Po decyzjach odgórnych od 1992 roku na Wydziale rozpoczęto kształcenie na kierunkach: Fizyka Techniczna, Matematyka.
Instytut Mechaniki Teoretycznej w 1992 roku został przeniesiony na Wydział Budownictwa, zaś w 1995 roku były Instytut Geometrii Wykreślnej przekształcony został w samodzielny Ośrodek Geometrii Wykreślnej i Grafiki Inżynierskiej.
W roku 2001 utworzono kierunek Elektronika i Telekomunikacja prowadzony do roku akademickiego 2010/2011. Kierunek Matematyka z uwagi na innowacyjny program kształcenia cieszył się znaczną popularnością i na przełomie wieków Wydział kształcił najliczniejszą grupę matematyków w Polsce, a łączna liczba studentów przekroczyła 1400. W 2008 roku na Wydziale uruchomiono kierunek Informatyka.
Z dniem 1 września 2010 roku Instytut Fizyki, wchodzący przez lata w skład Wydziału, przekształcił się w jednostkę pozawydziałową: Instytut Fizyki – Centrum Naukowo-Dydaktyczne Politechniki Śląskiej, co całkowicie zmieniło profil Wydziału.
Dyplomy ukończenia studiów na Wydziale uzyskało ponad 4700 absolwentów.
Zasłużeni pracownicy wydziału.
Rozwój Wydziału Matematyczno-Fizycznego, a w konsekwencji i Wydziału Matematyki Stosowanej i jego jednostek był możliwy dzięki szczególnemu poświęceniu nieżyjących już profesorów:
Poza wymienionymi profesorami szczególny wkład w rozwój wydziału i jego jednostek mieli również: doc. Stanisława Bogucka-Kamińska, doc. Franciszek Kuczera, doc. Jerzy Leś, doc. Bogusław Nosowicz oraz doc. Kazimierz Szałajko.
Struktura Wydziału.
Struktura wydziału od dnia 1.11.2019 r.:
Działalność naukowa.
Badania naukowe aktualnie prowadzone na Wydziale mają charakter badań podstawowych i dotyczą różnych dziedzin matematyki i jej zastosowań oraz informatyki. Podstawowe kierunki badań to: algebra (teoria grup), metody numeryczne, równania różniczkowe i funkcyjne, modelowanie matematyczne, informatyka (teoria automatów i teoria algorytmów), analiza matematyczna i funkcjonalna, probabilistyka (teoria kolejek), ekonomia.
Obecnie wydział zatrudnia 14 profesorów i doktorów habilitowanych oraz 49 doktorów.
Wydział ma podpisane umowy o współpracy naukowej i dydaktycznej w dziedzinie nauk matematycznych z wieloma uczelniami zagranicznymi, m. In. McGill University i York University w Kanadzie, City College of New York w USA, Uniwersytetem Kijowskim, Czernowieckim i Instytutem Matematyki Akademii Nauk Ukrainy. W Polsce współpracuje z Uniwersytetami: Białostockim, Śląskim, Warszawskim, Wrocławskim i Instytutem Informatyki Teoretycznej i Stosowanej PAN w Gliwicach. Pracownicy Wydziału wyjeżdżają na staże jako visiting professor do takich Uniwersytetów jak Texas A&amp;M (USA), York University, University of Manitoba (Kanada), Uniwersytet Moskiewski, Uniwersytet w Sankt Petersburgu (Rosja), Uniwersytet w Sewilli (Hiszpania).
Na Wydziale Matematyki Stosowanej redagowane są dwa czasopisma: „Silesian Journal of Pure and Applied Mathematics” i „Matematyka i Informatyka na Uczelniach Technicznych” (MINUT).
Organizowane konferencje.
Instytut Matematyki współorganizował dwie cykliczne konferencje międzynarodowe „Groups and Group Rings” – 2001, 2003, 2005 oraz „Groups and Their Actions” – 2007, 2010 we współpracy z Centrum Banacha, Uniwersytetem Warszawskim i Uniwersytetem Białostockim. W 2012 roku Instytut Matematyki był współorganizatorem kolejnej konferencji „Groups and Their Actions” w Będlewie, szczególną wagę tej konferencji podkreśla fakt, że uzyskała ona, jako jedna z nielicznych w Polsce, cenny status konferencji satelitarnej 6-tego Europejskiego Kongresu Matematyków, który odbył się w Krakowie. W 2019 roku Instytut Matematyki był organizatorem konferencji „Groups and Their Actions”, która odbyła się w Gliwicach.
Od 2011 roku Instytut Matematyki organizuje doroczną konferencję „Konferencja Zastosowań Matematyki w Technice, Informatyce i Ekonomii, "ZaMa"”.
Działalność dydaktyczna.
Obecnie wydział prowadzi kierunki studiów: Matematyka (studia I i II stopnia) oraz Informatyka (studia I i II stopnia). Wydział prowadzi też studia podyplomowe dla nauczycieli: Nauczanie matematyki w szkołach i Nauczanie informatyki w szkołach.
Aktywnie działają studenckie koła naukowe: Koło Naukowe Matematyków, Koło Naukowo-Informatyczne „Link”, Koło Informatyków Lubiących Otwarte Formy, Koło Miłośników Historii Matematyki i Informatyki, Koło Naukowe Technologii Internetowych, Koło Naukowe "Referencja" oraz Koło Naukowe "Interakcja Człowiek-Maszyna CAPTCHA". Studenckie Koło Naukowe Informatyków „Link” jest również organizatorem ogólnopolskiego konkursu „Algorytmion’.
W ostatniej dekadzie w ramach programu Erasmus/Erasmus+ wyjechało do uczelni zagranicznych kilkudziesięciu studentów i pracowników Wydziału. W ramach tego programu na wydziale studiowało kilkunastu studentów z uczelni zagranicznych. Instytut Matematyki współpracuje w ramach tego programu z uniwersytetami w: Würzburgu, Atenach, Barcelonie, Oulu, Marsylii oraz politechnikami w Kopenhadze i Grenoble.

</doc>
<doc id="1508701" url="https://pl.wikipedia.org/wiki?curid=1508701" title="Bełz (gmina)">
Bełz (gmina)

Bełz (od 1951 "Chłopiatyn") – dawna gmina wiejska istniejąca w latach 1934−1951 w woj. lwowskim/lubelskim. Siedzibą gminy był Bełz (do 1939 odrębna gmina miejska, podczas wojny część gminy Bełz, w 1945 nie zaliczony do miast przez adm. polską), obecnie miasto na Ukrainie; ("Белз").
Gmina zbiorowa Bełz została utworzona 1 sierpnia 1934 roku w powiecie sokalskim w woj. lwowskim z dotychczasowych jednostkowych gmin (wsi): Bezejów , Budynin , Cebłów , Chłopiatyn , Góra , Kuliczków , Machnówek , Myców , Oserdów , Piwowszczyzna , Prusinów , Przemysłów , Siebieczów , Tuszków , Waniów , Wierzbiąż , Witków , Worochta , Wyżłów i Żużel .
Podczas wojny włączona przez władze hitlerowskie do powiatu hrubieszowskiego w dystrykcie lubelskim (GG). Ponieważ granica między GG a Związkiem Radzieckim (a od 1940 między dystryktami lubelskim a galicyjskim w obrębie GG) przebiegała na rzece Sołokii, gromady położone na południe od rzeki - Góra, Kuliczków, Prusinów i Waniów - przyłączono do gminy Parchacz w (od 1940) powiecie kamioneckim; ponadto, do gminy Bełz włączono pozbawiony praw miejskich Bełz, a także lewobrzeżną, mniejszą część gromady Głuchów z gminy Krystynopol w powiecie hrubieszowskim. Tak więc w 1943 roku gmina Bełz składała się z 19 gromad: Bełz , Bezejów, Budynin, Cebłów, Chłopiatyn, Głuchów , Machnówek, Myców, Oserdów, Piwowszczyzna, Przemysłów, Siebieczów, Tuszków, Wierzbiąż, Witków, Worochta, Wyżłów i Żużel. W 1944 roku o połowę mniejsza niż w 1939 roku gmina została utrzymana przez administrację polską w powiecie hrubieszowskim (woj. lubelskie).
Gmina została zniesiona 26 listopada 1951 roku w związku z przeniesieniem siedziby z Bełza do Chłopiatyna i zmianą nazwy jednostki na "gmina Chłopiatyn". Przyczyną tego manewru było odstąpienie Związkowi Radzieckiemu większej części terytorium gminy Bełz (południowo-wschodni obszar z siedzibą Bełzem, Bezejowem, Cebłowem, Piwowszczyzną, Przemysłowem, Siebieczowem, Tuszkowem, Wierzbiążem, Witkowem, Worochtą i Żużlem) w ramach umowy o zamianie granic z 1951 roku. W lipcu 1952 roku nowa gmina Chłopiatyn składała się z 6 gromad.

</doc>
<doc id="1508705" url="https://pl.wikipedia.org/wiki?curid=1508705" title="Waręż (gmina)">
Waręż (gmina)

Waręż (1934–39 "Waręż Miasto"; od 1951 "Hulcze") – dawna gmina wiejska istniejąca w latach 1934–1951 w woj. lwowskim/lubelskim. Siedzibą gminy był Waręż (obecnie wieś na Ukrainie; "Варяж").
Gmina zbiorowa Waręż Miasto została utworzona 1 sierpnia 1934 roku w powiecie sokalskim w woj. lwowskim z dotychczasowych jednostkowych gmin (wsi): Dłużniów , Horodyszcze Waręskie , Hulcze , Kościaszyn , Leszczków , Liwcze , Liski , Łubów , Przewodów , Rusin , Sulimów , Waręż Miasto , Waręż Wieś , Winniki i Żniatyn .
Podczas wojny włączona przez władze hitlerowskie do powiatu hrubieszowskiego w dystrykcie lubelskim (GG). W 1943 roku gmina składała się z 19 gromad: Chochłów , Dłużniów, Horodyszcze, Hulcze, Korków , Kościaszyn, Leszczków, Liski, Liwcze, Łubów, Polanka , Przewodów, Rusin, Sulimów, Kolonia Sulimów , Waręż, Waręż-Wieś, Winniki i Żniatyn. W stosunku do składu gminy sprzed wojny powiększył się o cztery wyodrębnione gromady (Chochłów, Korków, Polanka i Kolonia Sulimów).
Po wyzwoleniu w 1944 roku administracja polska utrzymała przynależność gminy do powiatu hrubieszowskiego (woj. lubelskie). Gmina została zniesiona w dniu 26 listopada 1951 roku w związku z przeniesieniem siedziby z Waręża do Hulcza i zmianą nazwy jednostki na "gmina Hulcze". Przyczyną tego manewru było odstąpienie Związkowi Radzieckiemu części terytorium gminy Waręż (co prawda mniejszej, lecz z położoną w niej "siedzibą" Warężem) w ramach umowy o zmianie granic z 1951 roku. W lipcu 1952 roku nowa gmina Hulcze składała się z 10 gromad.

</doc>
<doc id="1508706" url="https://pl.wikipedia.org/wiki?curid=1508706" title="Uhnów (gmina)">
Uhnów (gmina)

Uhnów (za II RP "Wierzbica"; od 1951 "Machnów") – dawna gmina wiejska istniejąca w latach 1941–1951 w Generalnym Gubernatorstwie oraz w woj. lubelskim. Siedzibą gminy był Uhnów, będący równocześnie siedzibą gminy Tarnoszyn .
Gmina Uhnów powstała pod okupacją niemiecką w powiecie rawskim (Landkreis Rawa Ruska), w dystrykcie Galicja Generalnego Gubernatorstwa:
W 1943 roku gmina Uhnów liczyła 8012 mieszkańców i składała się z ośmiu gromad ("Dorfgemeinden"): Karów (1763 mieszkańców), Machnów (1021), Michałówka (278), Nowosiółki Kardynalskie (516), Nowosiółki Przednie (187), Poddębce (975), Uhnów (1443) i Wierzbica (1829).
Na mocy dekretu PKWN z 21 sierpnia 1944 (Art. 12) uchylono podział administracyjny wprowadzony przez okupanta, natomiast nie przywrócono przedwojennej gminy Wierzbica, ani nie przywrócono praw miejskich Uhnowowi. Tak więc pozostawiono utworzoną przez Niemców gminę Uhnów, przyłączając ją do powiatu tomaszowskiego w województwie lubelskim (powiat rawski został zniesiony po przejściu jego większej części do ZSRR). Na skutek umowy granicznej pomiędzy Polską a ZSRR z 16 sierpnia 1945, południowo-wschodni fragment gminy Uhnów z Karowem i Michałówką odpadł do ZSRR. I tak w gminie Uhnów pozostało sześć gromad; ponadto władze polskie przyłączyły do gminy Uhnów ze zniesionej gminy Rawa Ruska (w zniesionym powiecie rawskim) gromadę Kornie oraz z gminy Tarnoszyn (w powiecie hurbieszowskim) gromadę Zastawie. I tak powojenna gmina Uhnów składała się znów z ośmiu gromad, choć w innym składzie: Kornie, Machnów, Nowosiółki Kardynalskie, Nowosiółki Przednie, Poddębce, Uhnów, Wierzbica i Zastawie.
Gmina Uhnów została ostatecznie zniesiona 26 listopada 1951 roku w związku z przeniesieniem siedziby z Uhnowa do Machnowa i zmianą nazwy jednostki na "gmina Machnów". Przyczyną tego manewru było odstąpienie Związkowi Radzieckiemu około połowy terytorium gminy Uhnów (z Poddębcami, Zastawiem oraz jej siedzibą – Uhnowem) w ramach umowy o zamianie granic z 1951 roku.
W Polsce pozostało pięć gromad (Kornie, Machnów, Nowosiółki Kardynalskie, Nowosiółki Przednie i Wierzbica); jednak gromadę Wierzbica – położoną w strefie przygranicznej – zniesiono przez połączenie z Machnowem, natomiast gromady Nowosiółki Kardynalskie i Nowosiółki Przednie przekształcono w nową gromadę Myślatyn. I tak nowa gmina Machnów składała się już tylko z 3 gromad (Korne, Machnów i Myślatyn) – najmniej spośród wszystkich gmin powiatu tomaszowskiego. W takim stanie gmina Machnów przetrwała do jesieni 1954, kiedy wraz z reformą wprowadzającą gromady w miejsce gmin została ostatecznie zniesiona. W jej miejsce powstały nowe gromady: Dyniska (Myślatyn), Hrebenne (Kornie) i Machnów (Machnów).

</doc>
<doc id="1508707" url="https://pl.wikipedia.org/wiki?curid=1508707" title="Bobrek-Karb (gmina)">
Bobrek-Karb (gmina)

Bobrek-Karb (1945–46 "Bobrek") – dawna gmina wiejska istniejąca w latach 1928–1945 jako tzw. gmina jednostkowa oraz 1945–1951 jako tzw. gmina zbiorowa w woj. śląskim (śląsko-dąbrowskim) i katowickim (dzisiejsze woj. śląskie). Siedzibą władz gminy był Bobrek (drugi człon nazwy pochodzi od Karbia; obecnie są to dzielnice Bytomia).
Niemiecką gminę jednostkową "Bobrek-Karb", niezależną wówczas od Bytomia, proklamowano w 1928 roku. Pod koniec 1932 roku gmina zajmowała obszar 5 076 237 m² i była zamieszkana przez 22 102 osoby. 
Struktura wyznaniowa w 1932 roku przedstawiała się następująco:
Gmina zbiorowa "Bobrek" powstała w Polsce po II wojnie światowej (w grudniu 1945) w powiecie bytomskim na terenie tzw. Ziem Odzyskanych (tzw. I okręg administracyjny – "Śląsk Opolski"), powierzonym 18 marca 1945 administracji wojewody śląskiego, a z dniem 28 czerwca 1946 przyłączonym do woj. śląskiego ("śląsko-dąbrowskiego").
Według stanu z 1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie". W związku z likwidacją powiatu bytomskiego 1 kwietnia 1951 gmina Bobrek-Karb została zniesiona, a jej obszar włączony do Bytomia.

</doc>
<doc id="1508708" url="https://pl.wikipedia.org/wiki?curid=1508708" title="Bobrek (gmina)">
Bobrek (gmina)



</doc>
<doc id="1508709" url="https://pl.wikipedia.org/wiki?curid=1508709" title="Chruszczów (gmina)">
Chruszczów (gmina)

Chruszczów (utworzona jako Szombierki) – dawna gmina wiejska istniejąca w latach 1945–1951 w woj. śląskim (śląsko-dąbrowskim) i katowickim (dzisiejsze woj. śląskie). Siedzibą władz gminy był Chruszczów (obecnie dzielnica Bytomia o nazwie "Szombierki").
Gmina zbiorowa Szombierki powstała po II wojnie światowej (w grudniu 1945) w powiecie bytomskim na terenie tzw. Ziem Odzyskanych (tzw. I okręg administracyjny – "Śląsk Opolski"), powierzonym 18 marca 1945 administracji wojewody śląskiego, a z dniem 28 czerwca 1946 przyłączonym do woj. śląskiego ("śląsko-dąbrowskiego").
Według stanu z 1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie". W związku z likwidacją powiatu bytomskiego 1 kwietnia 1951 gmina Chruszczów została zniesiona, a jej obszar włączony do Bytomia.

</doc>
<doc id="1508711" url="https://pl.wikipedia.org/wiki?curid=1508711" title="Miechowice (gmina)">
Miechowice (gmina)

Miechowice – dawna gmina wiejska istniejąca w latach 1945–1951 w woj. śląskim (śląsko-dąbrowskim) i katowickim (dzisiejsze woj. śląskie). Siedzibą władz gminy były Miechowice (obecnie dzielnica Bytomia).
Gmina zbiorowa Miechowice powstała po II wojnie światowej (w grudniu 1945) w powiecie bytomskim na terenie tzw. Ziem Odzyskanych (tzw. I okręg administracyjny – "Śląsk Opolski"), powierzonym 18 marca 1945 administracji wojewody śląskiego, a z dniem 28 czerwca 1946 przyłączonym do woj. śląskiego ("śląsko-dąbrowskiego").
Według stanu z 1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie". W związku z likwidacją powiatu bytomskiego 1 kwietnia 1951 gmina Miechowice została zniesiona, a jej obszar włączony do Bytomia.

</doc>
<doc id="1508712" url="https://pl.wikipedia.org/wiki?curid=1508712" title="Mikulczyce (gmina)">
Mikulczyce (gmina)

Mikulczyce – dawna gmina wiejska istniejąca w latach 1945–1951 w woj. śląskim (śląsko-dąbrowskim) i katowickim (dzisiejsze woj. śląskie). Siedzibą władz gminy były Mikulczyce (obecnie dzielnica Zabrza).
Gmina zbiorowa Mikulczyce powstała po II wojnie światowej (w grudniu 1945) w powiecie bytomskim na terenie tzw. Ziem Odzyskanych (tzw. I okręg administracyjny – "Śląsk Opolski"), powierzonym 18 marca 1945 administracji wojewody śląskiego, a z dniem 28 czerwca 1946 przyłączonym do woj. śląskiego ("śląsko-dąbrowskiego").
Według stanu z 1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie". W związku z likwidacją powiatu bytomskiego 1 kwietnia 1951 gmina Mikulczyce została zniesiona, a jej obszar włączony do Zabrza.

</doc>
<doc id="1508713" url="https://pl.wikipedia.org/wiki?curid=1508713" title="Rokitnica (gmina)">
Rokitnica (gmina)

Rokitnica – dawna gmina wiejska istniejąca w latach 1945–1951 w woj. śląskim (śląsko-dąbrowskim) i katowickim (dzisiejsze woj. śląskie). Siedzibą władz gminy była Rokitnica (obecnie dzielnica Zabrza).
Gmina zbiorowa Rokitnica powstała po II wojnie światowej (w grudniu 1945) w powiecie bytomskim na terenie tzw. Ziem Odzyskanych (tzw. I okręg administracyjny – "Śląsk Opolski"), powierzonym 18 marca 1945 administracji wojewody śląskiego, a z dniem 28 czerwca 1946 przyłączonym do woj. śląskiego ("śląsko-dąbrowskiego").
Według stanu z 1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie". W związku z likwidacją powiatu bytomskiego 1 kwietnia 1951 gmina Rokitnica została zniesiona, a jej obszar włączony do Zabrza.

</doc>
<doc id="1508714" url="https://pl.wikipedia.org/wiki?curid=1508714" title="Bańgów (gmina)">
Bańgów (gmina)

Bańgów – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy był Bańgów (obecnie dzielnica Siemianowic Śląskich).
Gmina zbiorowa (o charakterze jednostkowym) Bańgów powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Bańgów została zniesiona, a jej obszar włączony do Siemianowic Śląskich.

</doc>
<doc id="1508715" url="https://pl.wikipedia.org/wiki?curid=1508715" title="Michałkowice (gmina)">
Michałkowice (gmina)

Michałkowice – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy były Michałkowice (obecnie dzielnica Siemianowic Śląskich).
Gmina zbiorowa (o charakterze jednostkowym) Michałkowice powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Michałkowice została zniesiona, a jej obszar włączony do Siemianowic Śląskich.

</doc>
<doc id="1508716" url="https://pl.wikipedia.org/wiki?curid=1508716" title="Gra dwumacierzowa">
Gra dwumacierzowa

Gra dwumacierzowa – model matematyczny pozwalający analizować podejmowanie decyzji w sytuacji konfliktu pomiędzy dwoma graczami. Formalnie, grę dwumacierzową można przedstawić przy pomocy czwórki formula_1 gdzie:
Szczególnym przypadkiem gry dwumacierzowej jest gra o sumie zerowej, dla której formula_6 Z kolei uogólnieniem gry dwumacierzowej do dowolnej liczby graczy jest gra niekooperacyjna w postaci strategicznej.
Na mocy twierdzenia które udowodnił John Nash w 1950 roku, każda gra dwumacierzowa posiada przynajmniej jedną równowagę Nasha w strategiach mieszanych.

</doc>
<doc id="1508717" url="https://pl.wikipedia.org/wiki?curid=1508717" title="Przełajka (gmina)">
Przełajka (gmina)

Przełajka – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy była Przełajka (obecnie dzielnica Siemianowic Śląskich).
Gmina zbiorowa (o charakterze jednostkowym) Przełajka powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Przełajka została zniesiona, a jej obszar włączony do Siemianowic Śląskich.

</doc>
<doc id="1508718" url="https://pl.wikipedia.org/wiki?curid=1508718" title="Randy Crawford">
Randy Crawford

Veronica „Randy” Crawford (ur. 18 lutego 1952 w Macon) – amerykańska wokalistka jazzowa i R&amp;B.
Największe przeboje: „Street Life” nagrane wspólnie z zespołem The Crusaders (1979), „One Day I'll Fly Away” (1980), „Almaz” (1986), „Knockin’ on Heaven’s Door” (1989 – utwór Boba Dylana) i wykonany wspólnie z Zucchero „Diamante” (1992).

</doc>
<doc id="1508719" url="https://pl.wikipedia.org/wiki?curid=1508719" title="Bielszowice (gmina)">
Bielszowice (gmina)

Bielszowice – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy były Bielszowice (obecnie dzielnica Rudy Śląskiej).
Gmina zbiorowa (o charakterze jednostkowym) Bielszowice powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Bielszowice została zniesiona, a jej obszar włączony do Nowego Bytomia (który 31 grudnia 1958 wszedł w skład Rudy Śląskiej).

</doc>
<doc id="1508720" url="https://pl.wikipedia.org/wiki?curid=1508720" title="Bykowina (gmina)">
Bykowina (gmina)

Bykowina – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy była Bykowina (obecnie dzielnica Rudy Śląskiej).
Gmina zbiorowa (o charakterze jednostkowym) Bykowina powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Bykowina została zniesiona, a jej obszar włączony do Nowego Bytomia (który 31 grudnia 1958 wszedł w skład Rudy Śląskiej).

</doc>
<doc id="1508721" url="https://pl.wikipedia.org/wiki?curid=1508721" title="Halemba (gmina)">
Halemba (gmina)

Halemba – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy była Halemba (obecnie dzielnica Rudy Śląskiej).
Gmina zbiorowa (o charakterze jednostkowym) Halemba powstała w grudniu 1945 w powiecie katowickim w woj. śląskim ("śląsko-dąbrowskim"). W skład gminy weszła również dotychczasowa jednostkowa gmina Kłodnica. Było to jednak potwierdzeniem zmiany wykonanej już 1 kwietnia 1943 przez okupanta niemieckiego (włączenie jednostkowej gminy Kłodnica do jednostkowej gminy Halemba).
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Halemba została zniesiona, a jej obszar włączony do Nowego Bytomia (który 31 grudnia 1958 wszedł w skład Rudy Śląskiej).

</doc>
<doc id="1508723" url="https://pl.wikipedia.org/wiki?curid=1508723" title="Papier, nożyce i kamień">
Papier, nożyce i kamień



</doc>
<doc id="1508724" url="https://pl.wikipedia.org/wiki?curid=1508724" title="Papier, nożyce, kamień">
Papier, nożyce, kamień



</doc>
<doc id="1508725" url="https://pl.wikipedia.org/wiki?curid=1508725" title="Kłodnica (gmina w województwie katowickim)">
Kłodnica (gmina w województwie katowickim)

Kłodnica – dawna gmina wiejska istniejąca w latach 1922–1943 (1945) w woj. śląskim i katowickim (dzisiejsze woj. śląskie). Siedzibą władz gminy była Kłodnica (obecnie jest to część dzielnicy Halemba w Rudzie Śląskiej).
Jako "gmina jednostkowa" gmina Kłodnica funkcjonowała za II Rzeczypospolitej od 22 czerwca 1922 w powiecie katowickim w woj. śląskim; 1 lipca 1924 roku wcielono do niej część obszaru dworskiego Halemba. W związku z reformą gminną po II wojnie światowej gminę jednostkową Kłodnica włączono 1 grudnia 1945 do gminy Halemba, choć było to zaledwie potwierdzenie zmiany wykonanej już 1 kwietnia 1943 przez okupanta niemieckiego (włączenie do gminy jednostkowej Halemba).

</doc>
<doc id="1508726" url="https://pl.wikipedia.org/wiki?curid=1508726" title="Kochłowice (gmina)">
Kochłowice (gmina)

Kochłowice – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy były Kochłowice (obecnie dzielnica Rudy Śląskiej).
Gmina zbiorowa (o charakterze jednostkowym) Kochłowice powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Kochłowice została zniesiona, a jej obszar włączony do Nowego Bytomia (który 31 grudnia 1958 wszedł w skład Rudy Śląskiej).

</doc>
<doc id="1508728" url="https://pl.wikipedia.org/wiki?curid=1508728" title="Brzezinka (gmina)">
Brzezinka (gmina)

Brzezinka – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy była Brzezinka (obecnie dzielnica Mysłowic).
Gmina zbiorowa (o charakterze jednostkowym) Brzezinka powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Brzezinka została zniesiona, a jej obszar włączony do Mysłowic.

</doc>
<doc id="1508730" url="https://pl.wikipedia.org/wiki?curid=1508730" title="Brzęczkowice (gmina)">
Brzęczkowice (gmina)

Brzęczkowice – dawna gmina wiejska istniejąca w latach 1922–1945 w woj. śląskim i katowickim (dzisiejsze woj. śląskie). Siedzibą władz gminy były Brzęczkowice (obecnie dzielnica Mysłowic).
Jako "gmina jednostkowa" gmina Brzęczkowice funkcjonowała za II Rzeczypospolitej od 22 czerwca 1922 w powiecie katowickim w woj. śląskim; 1 lipca 1924 wcielono do niej obszar dworski Brzęczkowice. W związku z reformą gminną po II wojnie światowej gminę jednostkową Brzęczkowice włączono 1 grudnia 1945 włączona do miasta Mysłowice.

</doc>
<doc id="1508731" url="https://pl.wikipedia.org/wiki?curid=1508731" title="Chropaczów (gmina)">
Chropaczów (gmina)

Chropaczów – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy był Chropaczów (obecnie dzielnica Świętochłowic).
Gmina zbiorowa (o charakterze jednostkowym) Chropaczów powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Chropaczów została zniesiona, a jej obszar włączony do Świętochłowic.

</doc>
<doc id="1508732" url="https://pl.wikipedia.org/wiki?curid=1508732" title="Lipiny (gmina w województwie katowickim)">
Lipiny (gmina w województwie katowickim)

Lipiny – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy były Lipiny (obecnie dzielnica Świętochłowic).
Gmina zbiorowa (o charakterze jednostkowym) Lipiny powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Lipiny została zniesiona, a jej obszar włączony do Świętochłowic.

</doc>
<doc id="1508733" url="https://pl.wikipedia.org/wiki?curid=1508733" title="Dąbrówka Mała (gmina)">
Dąbrówka Mała (gmina)

Dąbrówka Mała – dawna gmina wiejska istniejąca w latach 1945–1951 w województwie śląskim i katowickim (dzisiejsze województwo śląskie). Siedzibą władz gminy była Dąbrówka Mała (obecnie dzielnica Katowic).
Gmina zbiorowa (o charakterze jednostkowym) Dąbrówka Mała powstała w grudniu 1945 w powiecie katowickim w województwie śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę województwa śląskiego na "katowickie". Na terenie gminy znajdowały się przysiółki i osady Norma, Pniaki, Stary Czekaj, Nowy Czekaj, Burowiec.
W związku z likwidacją powiatu katowickiego 1 kwietnia 1951 gmina Dąbrówka Mała została zniesiona, a jej obszar włączony do Szopienic (a 31 grudnia 1959 wraz z nimi do Katowic).
Obecnie tereny dawnej gminy Dąbrówka Mała w całości znajdują się w granicach Katowic (w jednostkach pomocniczych Dąbrówka Mała i Szopienice-Burowiec).

</doc>
<doc id="1508736" url="https://pl.wikipedia.org/wiki?curid=1508736" title="Janów (gmina w województwie katowickim)">
Janów (gmina w województwie katowickim)

Janów ("Janów Śląski") – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy był Janów (obecnie część Katowic).
Jako "gmina jednostkowa" (sprzed reformy gminnej w 1945) gmina Janów funkcjonowała także za II Rzeczypospolitej w latach 1922–39 w powiecie katowickim w woj. śląskim. 1 sierpnia 1924 wcielono do niej obszar dworski Giszowiec z osadami górniczymi Giszowiec i Nikiszowiec, z wyjątkiem obszaru z fabryką pasz (obecnie w tym miejscu mieści się fabryka porcelany), który wcielono do gminy Bogucice. Od tego momentu w skład gminy Janów wchodziły 3 miejscowości: Janów, Nikiszowiec i Giszowiec.
1 grudnia 1945 wraz z reformą gminną jednostka została przekształcona w nową gminę (de iure zbiorową) o charakterze jednostkowym o tych samych granicach w tymże powiecie w woj. śląskim ("śląsko-dąbrowskim").
Według stanu z 1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Janów została zniesiona, a jej obszar włączony do Szopienic (a 31 grudnia 1959 wraz z nimi do Katowic).

</doc>
<doc id="1508737" url="https://pl.wikipedia.org/wiki?curid=1508737" title="Godula (gmina)">
Godula (gmina)

Godula – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy była Godula (obecnie dzielnica Rudy Śląskiej).
Gmina zbiorowa (o charakterze jednostkowym) Godula powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Godula została zniesiona, a jej obszar włączony do Rudy, oprócz osiedla Chebzie, które włączono do Nowego Bytomia. Zarówno Ruda jak i Nowy Bytom weszły 31 grudnia 1958 w skład Rudy Śląskiej.

</doc>
<doc id="1508738" url="https://pl.wikipedia.org/wiki?curid=1508738" title="Orzegów (gmina)">
Orzegów (gmina)

Orzegów – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy był Orzegów (obecnie dzielnica Rudy Śląskiej).
Gmina zbiorowa (o charakterze jednostkowym) Orzegów powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Orzegów została zniesiona, a jej obszar włączony do Rudy (która 31 grudnia 1958 weszła w skład Rudy Śląskiej).

</doc>
<doc id="1508739" url="https://pl.wikipedia.org/wiki?curid=1508739" title="Kończyce (gmina)">
Kończyce (gmina)

Kończyce – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy były Kończyce (obecnie dzielnica Zabrza).
Gmina zbiorowa (o charakterze jednostkowym) Kończyce powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Kończyce została zniesiona, a jej obszar włączony do Zabrza.

</doc>
<doc id="1508740" url="https://pl.wikipedia.org/wiki?curid=1508740" title="Pawłów (gmina w województwie katowickim)">
Pawłów (gmina w województwie katowickim)

Pawłów – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy były Pawłów (obecnie dzielnica Zabrza).
Gmina zbiorowa (o charakterze jednostkowym) Pawłów powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Pawłów została zniesiona, a jej obszar włączony do Zabrza.

</doc>
<doc id="1508741" url="https://pl.wikipedia.org/wiki?curid=1508741" title="Gmina Janów Śląski">
Gmina Janów Śląski



</doc>
<doc id="1508742" url="https://pl.wikipedia.org/wiki?curid=1508742" title="Makoszowy (gmina)">
Makoszowy (gmina)

Makoszowy – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy były Makoszowy (obecnie dzielnica Zabrza).
Gmina zbiorowa (o charakterze jednostkowym) Makoszowy powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Makoszowy została zniesiona, a jej obszar włączony do Zabrza.

</doc>
<doc id="1508743" url="https://pl.wikipedia.org/wiki?curid=1508743" title="Gmina Łagiewniki (ujednoznacznienie)">
Gmina Łagiewniki (ujednoznacznienie)

dawne gminy:

</doc>
<doc id="1508744" url="https://pl.wikipedia.org/wiki?curid=1508744" title="Łagiewniki (gmina w województwie katowickim)">
Łagiewniki (gmina w województwie katowickim)

Łagiewniki – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy były Łagiewniki (obecnie dzielnica Bytomia).
Gmina zbiorowa (o charakterze jednostkowym) Łagiewniki powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Łagiewniki została zniesiona, a jej obszar włączony do Bytomia.

</doc>
<doc id="1508745" url="https://pl.wikipedia.org/wiki?curid=1508745" title="Panewniki (gmina)">
Panewniki (gmina)

Panewniki – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy były Panewniki (obecnie dzielnica Katowic).
Gmina zbiorowa (o charakterze jednostkowym) Panewniki powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Panewniki została zniesiona, a jej obszar włączony do Katowic.

</doc>
<doc id="1508746" url="https://pl.wikipedia.org/wiki?curid=1508746" title="Piotrowice (gmina w województwie katowickim)">
Piotrowice (gmina w województwie katowickim)

Piotrowice – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy były Piotrowice (obecnie część dzielnicy Piotrowice-Ochojec w Katowicach).
Gmina zbiorowa (o charakterze jednostkowym) Piotrowice powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Piotrowice została zniesiona, a jej obszar włączony do Katowic.

</doc>
<doc id="1508747" url="https://pl.wikipedia.org/wiki?curid=1508747" title="Wełnowiec (gmina)">
Wełnowiec (gmina)

Wełnowiec – dawna gmina wiejska istniejąca w latach 1945–1951 w woj. śląskim i katowickim (dzisiejsze woj. śląskie). Siedzibą władz gminy był Wełnowiec (obecnie część dzielnicy Wełnowiec-Józefowiec w Katowicach).
Gmina zbiorowa (o charakterze jednostkowym) Wełnowiec powstała w grudniu 1945 w powiecie katowickim w woj. śląskim ("śląsko-dąbrowskim").
Według stanu z 1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
W związku z likwidacją powiatu katowickiego 1 kwietnia 1951 gmina Wełnowiec została zniesiona, a jej obszar włączony do Katowic.

</doc>
<doc id="1508748" url="https://pl.wikipedia.org/wiki?curid=1508748" title="Wyżyna Dekan">
Wyżyna Dekan



</doc>
<doc id="1508749" url="https://pl.wikipedia.org/wiki?curid=1508749" title="Wirek (gmina)">
Wirek (gmina)

Wirek (do 1948 "Nowa Wieś") – dawna gmina wiejska istniejąca pod tą nazwą w 1948 roku w woj. śląskim (lub śląsko-dąbrowskim; dzisiejsze woj. śląskie). Siedzibą władz gminy był Wirek (obecnie dzielnica Rudy Śląskiej).
Jednostka powstała 7 marca 1948 w związku z przemianowaniem Nowej Wsi na Wirek i konsekwentnie gminy Nowa Wieś na gmina Wirek.
Jako gmina wiejska jednostka przestała istnieć 1 stycznia 1949 wraz z nadaniem Wirkowi praw miejskich i przekształceniem jednostki w gminę miejską.
1 kwietnia 1951 roku Wirek został włączony do Nowego Bytomia (który 31 grudnia 1958 wszedł w skład Rudy Śląskiej).

</doc>
<doc id="1508750" url="https://pl.wikipedia.org/wiki?curid=1508750" title="Nowa Wieś (gmina w województwie śląskim)">
Nowa Wieś (gmina w województwie śląskim)

Nowa Wieś (od 1948 "Wirek") – dawna gmina wiejska istniejąca pod tą nazwą w latach 1945–1948 w woj. śląskim (śląsko-dąbrowskim; dzisiejsze woj. śląskie). Siedzibą władz gminy była Nowa Wieś (obecnie dzielnica Rudy Śląskiej o nazwie "Wirek").
Gmina zbiorowa (o charakterze jednostkowym) Nowa Wieś powstała w grudniu 1945 w powiecie katowickim w woj. śląskim ("śląsko-dąbrowskim").
1 stycznia 1946 gmina składała się z samej siedziby i przez to nie była podzielona na gromady.
7 marca 1948 roku Nowa Wieś została przemianowana na "Wirek" a jednostka na "gmina Wirek".

</doc>
<doc id="1508751" url="https://pl.wikipedia.org/wiki?curid=1508751" title="Henryk Kozanecki">
Henryk Kozanecki

Henryk Kozanecki (ur. 1 czerwca 1898 w Łodzi, zm. 13 sierpnia 1920 w Warszawie) – polski harcerz, podporucznik pilot Wojska Polskiego. 
Życiorys.
Był synem Bolesława i Wincentyny z domu Wurbs. W 1912 wstąpił do harcerstwa. Cztery lata później, po ukończeniu Szkoły Handlowej Zgromadzenia Kupców m. Łodzi, rozpoczął studia na Wydziale Mechanicznym Politechniki Warszawskiej. W 1914 zapisał się do Legionów, ale z powodu młodego wieku nie został przyjęty. Zaangażował się w działalność konspiracyjną Polskiej Organizacji Wojskowej w Łodzi. W 1918 służył w 23 pułku piechoty skąd 11 listopada 1918 roku przeszedł do 2 eskadry wywiadowczej i skończył Wojskową Szkołę Lotniczą w Warszawie. Jako że wykazywał wybitne zdolności pilotażu i wielką wiedzą mechaniczną, został instruktorem warsztatów lotniczych przy Krakowskiej Szkole Pilotów.
Po wybuchu wojny polsko-bolszewickiej na ochotnika zgłosił się do eskadr liniowych. Jako pilot został przydzielony najpierw do 18 eskadry wywiadowczej, a później do 12 eskadry wywiadowczej. Dzielnie walczył w obronie Warszawy dokonując wielu lotów bojowych. 12 sierpnia 1920 roku w czasie kolejnego lotu zostaje śmiertelnie ranny. Po wylądowaniu został przewieziony do Szpitala Ujazdowskiego, w którym zmarł następnego dnia. Został pochowany na Cmentarzu Wojskowym na Powązkach (kwatera A11-7-4).

</doc>
<doc id="1508753" url="https://pl.wikipedia.org/wiki?curid=1508753" title="Westerlund 1">
Westerlund 1

Westerlund 1 – gromada otwarta położona w gwiazdozbiorze Ołtarza, znajdująca się w odległości około 17 tys. lat świetlnych od Ziemi. Została odkryta w 1961 roku przez szwedzkiego astronoma Bengta Westerlunda.
Westerlund 1 jest jedyną zaobserwowaną supergromadą gwiazd w Drodze Mlecznej. Zawiera ona setki tysięcy bardzo młodych gwiazd skupionych na niewielkim obszarze. Astronomowie obserwowali do niedawna tylko dalekie supergromady, znajdujące się najczęściej w parach oddziaływających galaktyk. Gromada Westerlund 1 jest ukryta za dużym obłokiem pyłu i gazu. Widać ją 100 tysięcy razy słabiej, niż wynikałoby to z jej odległości i z tego powodu nie była dokładnie poznana.
W 2001 roku w gromadzie tej zaobserwowano ponad tuzin wyjątkowo gorących i masywnych gwiazd Wolfa-Rayeta, stała się więc ona celem wielu obserwacji i badań. Dzięki tym badaniom odkryto w Westerlund 1 setki wielkich gwiazd. Jasność niektórych osiąga moc blisko miliona Słońc. Średnice niektórych gwiazd osiągają rozmiary orbity Jowisza. Obrazowo, gdyby Słońce i Ziemia znajdowały się w środku tej gromady, na niebie można by obserwować setki gwiazd jaśniejszych niż Księżyc w pełni. W wyniku dalszych badań w Westerlund 1 zaobserwowano: 24 gwiazdy Wolfa-Rayeta, 4 czerwone nadolbrzymy (w tym Westerlund 1-26), 6 żółtych hiperolbrzymów oraz inne niezwykłe gwiazdy. 
Z danych obserwacyjnych wynika, że w tej gromadzie masa równoważna masie 100 tysięcy mas Słońca zawiera się na obszarze o rozmiarach 6 lat świetlnych. Tak duża gęstość wskazuje, że średnia odległość pomiędzy gwiazdami jest zaledwie rzędu rozmiarów Układu Słonecznego. A z tego wynika, że gwiazdy tej gromady będą się zderzały, co może doprowadzić do powstania czarnej dziury o masie rzędu 100 Słońc. Dodatkowo wielka liczba masywnych gwiazd gwarantuje niezwykłą liczbę supernowych. Szacunkowo dla tej gromady przyjmuje się wybuch półtora tysiąca supernowych w ciągu 40 milionów lat.
Westerlund 1 zaliczana do supergromad otwartych może w ciągu najbliższego miliarda lat ewoluować do małomasywnej gromady kulistej. 

</doc>
<doc id="1508756" url="https://pl.wikipedia.org/wiki?curid=1508756" title="Skalnica dwuletnia">
Skalnica dwuletnia

Skalnica dwuletnia ("Saxifraga adscendens" L.) – gatunek rośliny należący do rodziny skalnicowatych. Występuje na półkuli północnej: w Europie, Azji i Ameryce Północnej, w Polsce na Babiej Górze, w Pieninach, na Podhalu i w Tatrach. Gatunek dość rzadki.
Biologia i ekologia.
Bylina. Kwitnie od czerwca do sierpnia. Różyczka liściowa zimuje. Siedlisko: Wilgotne skały, murawy, piargi, obrzeża lasów i zarośli, kamieniste miejsca śródleśne. Występuje zarówno na wapieniu, jak i podłożu bezwapiennym, nieco częściej na wapieniu. Gatunek arktyczno-alpejski. W Tatrach występuje od regla dolnego aż po piętro alpejskie, głównie jednak od regla górnego po piętro alpejskie.

</doc>
<doc id="1508757" url="https://pl.wikipedia.org/wiki?curid=1508757" title="Saxifraga adscendens">
Saxifraga adscendens



</doc>
<doc id="1508758" url="https://pl.wikipedia.org/wiki?curid=1508758" title="Morawska Partia Narodowo-Socjalistyczna">
Morawska Partia Narodowo-Socjalistyczna

Morawska Partia Narodowo-Socjalistyczna (czes. Moravská nacionální sociální strana, MNSS) – morawskie kolaboracyjne ugrupowanie polityczne działające w Protektoracie Czech i Moraw podczas II wojny światowej
W 1939 r. powstała Autonomní složka Strany českých fašistů – odbočka Brno (występująca też pod nazwą Zemské vedení moravských fašistů). Na jej czele stali Josef Miroslav Tichý i Eduard Pitlík. 15 marca 1940 r. przemianowali ją na Morawskich Narodowych Socjalistów, zaś w czerwcu tego roku na Morawską Partię Narodowo-Socjalistyczną (po odejściu J. M. Tichego). Jej program był kopią NSDAP. Współpracowano ściśle ze strukturami NSDAP w Brnie. Liczebność organizacji wynosiła zaledwie do 300 członków, działających w większości w innych czeskich i morawskich ugrupowaniach nazistowskich. Pozdrawiali się oni podniesieniem do góry prawej ręki i słowami "Vůdci zdar!". Spośród nich zostały sformowane umundurowane bojówki: Ochranný sbor na podobieństwo SA i Elitní sbor na podobieństwo SS. Ich członkowie nosili opaski ze swastyką i morawskim orłem. MNSS domagała się autonomii dla Moraw w składzie Wielkiej Rzeszy Niemieckiej. Krytykowała działalność Narodowego Zjednoczenia, oskarżając je o uleganie wpływom żydowskim. Żądała jego likwidacji na Morawach. Aktywna działalność MNSS trwała do 1942 r., potem zamarła.
Linki zewnętrzne.
Historia Morawskiej Partii Narodowo-Socjalistycznej (jęz. czeski)
Bibliografia.
Tomáš Pasák, Český fašismus a kolaborace, 1999

</doc>
<doc id="1508759" url="https://pl.wikipedia.org/wiki?curid=1508759" title="Iulius Firmicus Maternus">
Iulius Firmicus Maternus

Julius Firmicus Maternus (ur. ok. 280, zm. ok. 360) – żyjący w IV wieku pisarz.
Pisał w języku łacińskim. W latach 335–337 napisał liczące 8 ksiąg dzieło "Mathesis", zawierające przegląd zagadnień związanych z astrologią. Po przyjęciu w 347 roku chrześcijaństwa napisał apel do cesarzy Konstancjusza i Konstansa, "De errore profanarum religionum" ("Jak nieświadomi błądzą w wierze"), o walce z pogaństwem.

</doc>
<doc id="1508760" url="https://pl.wikipedia.org/wiki?curid=1508760" title="Łukasz Górnicki (kanonik warmiński)">
Łukasz Górnicki (kanonik warmiński)

Łukasz Górnicki herbu Ogończyk (ur. 1585, zm. 15 lipca 1651) – prepozyt warmiński 1651 roku, dziekan warmiński w 1638 roku, prepozyt warmiński w 1651 roku, kanonik warmiński w 1624 roku, kanonik koadiutor w 1618, kanonik kapituły katedralnej wileńskiej w 1619 (zrezygnował w 1651 roku), sekretarz królewski.
Był synem wybitnego pisarza Łukasza Górnickego autora "Dworzanina polskiego" i Barbary Broniewskiej, bratankiem kanonika Pawła Górnickiego.
Studiował w Marburgu (1610) i Heidelbergu (1611). W 1615 roku w Rzymie przyjął święcenia diakonatu.
W 1624 otrzymał kanonię katedralną we Fromborku, będąc wówczas kanonikiem wileńskim.
W 1632 przebywał w Lidzbarku Warmińskim i wraz z kanonikiem Wojciechem Rudnickim sporządził inwentaryzację biskupstwa. W 1638 został dziekanem kapituły warmińskiej a 
15 czerwca 1651 otrzymał godność prepozyta, w imieniu kapituły posłował do Warszawy. W latach 1635 - 1636 był administratorem komornictwa olsztyńskiego i otrzymał probostwo parafii w Świętej Lipce kierował także fundacją Stefana Sadorskiego, osadzał jezuitów, którzy dokumentem kapituły z 18 sierpnia 1639 roku otrzymali prawo użytkowania Świętej Lipki. Ufundował srebrny kielich katedrze fromborskiej oraz swemu stryjowi w wykonany w marmurze portret epitafijny. 

</doc>
<doc id="1508763" url="https://pl.wikipedia.org/wiki?curid=1508763" title="Wrzoski (gmina)">
Wrzoski (gmina)

Wrzoski (od 1952 "Chróścina") – dawna gmina wiejska istniejąca w latach 1945–1951 w woj. śląskim i woj. opolskim (dzisiejsze woj. opolskie). Siedzibą władz gminy były Wrzoski.
Gmina zbiorowa Wrzoski powstała po II wojnie światowej (w grudniu 1945) w powiecie opolskim na terenie tzw. Ziem Odzyskanych (tzw. I okręg administracyjny – "Śląsk Opolski"), powierzonym 18 marca 1945 administracji wojewody śląskiego, a z dniem 28 czerwca 1946 przyłączonym do woj. śląskiego ("śląsko-dąbrowskiego"). 
Według stanu z 1 stycznia 1946 gmina składała się z 7 gromad: Wrzoski, Bierkowice, Żerkowice, Chróścina, Mechnice, Sławice i Żelazna. 6 lipca 1950 zmieniono nazwę woj. śląskiego na "katowickie"; równocześnie gmina Wrzoski wraz z całym powiatem opolskim weszła w skład nowo utworzonego woj. opolskiego. 1 stycznia 1952 gmina została zniesiona w związku z przeniesieniem siedziby władz gminy z Wrzosek do Chróściny i zmianą nazwy jednostki na "gmina Chróścina".

</doc>
<doc id="1508765" url="https://pl.wikipedia.org/wiki?curid=1508765" title="Stuposiany (gmina)">
Stuposiany (gmina)

Stuposiany – dawna gmina wiejska istniejąca w latach 1934–1951 w woj. lwowskim i rzeszowskim (dzisiejsze woj. podkarpackie). Siedzibą władz gminy były Stuposiany.
Gmina zbiorowa Stuposiany została utworzona 1 sierpnia 1934 roku w powiecie leskim w woj. lwowskim z dotychczasowych jednostkowych gmin wiejskich: Berehy Górne, Caryńskie, Dwernik, Nasiczne, Procisne, Stuposiany, Ustrzyki Górne i Wołosate. Po wojnie gmina znalazła się w powiecie leskim w nowo utworzonym woj. rzeszowskim. 
1 stycznia 1952 roku gmina Stuposiany została (teoretycznie) przeniesiona do nowo utworzonego powiatu ustrzyckiego, gdzie równocześnie została zniesiona, a jej obszar włączony do gminy Szewczenko (obecnie "gmina Lutowiska").

</doc>
<doc id="1508766" url="https://pl.wikipedia.org/wiki?curid=1508766" title="Tarnawa Niżna (gmina)">
Tarnawa Niżna (gmina)

Tarnawa Niżna – dawna gmina wiejska istniejąca w latach 1934–1951 w woj. lwowskim i rzeszowskim (dzisiejsze woj. podkarpackie). Siedzibą władz gminy była Tarnawa Niżna.
1 sierpnia 1934 roku w powiecie turczańskim w woj. lwowskim utworzono zbiorczą "gminę Tarnawa Niżna" z dotychczasowych jednowioskowych gmin Bukowiec, Dydiowa, Dźwiniacz Górny, Łokieć, Sokoliki Górskie, Szandrowiec, Tarnawa Niżna i Tarnawa Wyżna.
W okresie powojennym gmina Tarnawa Niżna – jako jedyna gmina dawnego powiatu turczańskiego (oprócz wschodniej części z Szandrowcem włączonym do ZSRR) – pozostała w Polsce; w 1944 roku przyłączono ją do powiatu leskiego (od 1945 w woj. rzeszowskim). Była to najdalej na południe wysunięta gmina Polski o znikomej ludności.
1 stycznia 1952 roku gmina Tarnawa Niżna została (teoretycznie) przeniesiona do nowo utworzonego powiatu ustrzyckiego, gdzie równocześnie została zniesiona a jej obszar włączony do gminy Szewczenko (obecnie "gmina Lutowiska").
Nie należy mylić z gminą Tarnawa Górna.

</doc>
<doc id="1508767" url="https://pl.wikipedia.org/wiki?curid=1508767" title="Zatwarnica (gmina)">
Zatwarnica (gmina)

Zatwarnica – dawna gmina wiejska istniejąca w latach 1934–1951 w woj. lwowskim i rzeszowskim (dzisiejsze woj. podkarpackie). Siedzibą władz gminy była Zatwarnica.
Gmina zbiorowa Zatwarnica została utworzona 1 sierpnia 1934 roku w powiecie leskim w woj. lwowskim z dotychczasowych jednostkowych gmin wiejskich: Chmiel, Hulskie, Krywe ad Tworylne, Ruskie, Studenne, Tworylne i Zatwarnica.
Po wojnie gmina znalazła się w powiecie leskim w nowo utworzonym woj. rzeszowskim. Jedynie Chmiel pozostał w ZSRR (do 1952).
1 stycznia 1952 roku gmina Zatwarnica została (teoretycznie) przeniesiona do nowo utworzonego powiatu ustrzyckiego, gdzie równocześnie została zniesiona a jej obszar włączony do gminy Polana.

</doc>
<doc id="1508769" url="https://pl.wikipedia.org/wiki?curid=1508769" title="Wieża Szachowa">
Wieża Szachowa



</doc>
<doc id="1508770" url="https://pl.wikipedia.org/wiki?curid=1508770" title="Firmin (biskup Amiens)">
Firmin (biskup Amiens)

Święty Firmin (ur. w Pompaelo, zm. w III lub VI wieku w Amiens w Galii) – pierwszy biskup Amiens, męczennik chrześcijański, święty Kościoła katolickiego.
Daty urodzin i męczeńskiej śmierci świętego nie są znane. Jedynym pewnikiem związanym z biografią św. Firmina jest fakt jego wczesnego kultu sięgającego VIII wieku i to, że późniejsze utwory literackie przysłoniły te elementy. Bezspornym pozostaje też, że żył tylko jeden biskup Amiens o imieniu Firmin.
Według późniejszej hagiografii Firmin miał być uczniem św. Cezarego. Działalność misyjną prowadził w Galii, wziął też udział w soborze orleańskim i paryskim (sobory Kościoła łacińskiego). Jest współautorem reguły zakonnej klasztorów żeńskich. Jego działalność była inspiracją dla poety Aratora, który pisał:„Czcigodny kapłan Firminkarmi wiernych złotymi dogmatami.Jego chwała sięga po krańce Italii,a jego imię jest znane szeroko poza granicami kraju.”
Miał zginąć zamordowany skrytobójczo w więzieniu przez ścięcie.
Jego wspomnienie liturgiczne w Kościele katolickim obchodzone jest 25 września, w Pampelunie 7 lipca. W dniach 6-14 lipca pampeluńczycy świętują również Sanfermines, które zatraciło już religijny charakter i stało się świętem świeckim.
Jest patronem: miast Amiens i Pampeluna i francuskiego regionu Pikardia, dzieci, bednarzy, handlarzy winem i piekarzy. Jest orędownikiem przeciw gorączce, skurczom, chorobom reumatycznym i obrzękom oraz przeciw suszy.
Od imienia świętego pochodzą nazwy miejscowości we Francji: Saint-Firmin, Nempont-Saint-Firmin, Saint-Firmin-des-Bois, Saint-Firmin-des-Prés i Saint-Firmin-sur-Loire a także, pośrednio, nazwa stacji metra w Madrycie: San Fermín-Orcasur.

</doc>
<doc id="1508772" url="https://pl.wikipedia.org/wiki?curid=1508772" title="Vinicius">
Vinicius



</doc>
<doc id="1508774" url="https://pl.wikipedia.org/wiki?curid=1508774" title="Wojtkowa (gmina)">
Wojtkowa (gmina)

Wojtkowa – dawna gmina wiejska istniejąca 1934–1939 i 1941–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy była Wojtkowa.
Gminę zbiorową Wojtkowa utworzono 1 sierpnia 1934 roku w województwie lwowskim, w powiecie dobromilskim, z dotychczasowych jednostkowych gmin wiejskich: Grąziowa, Jureczkowa, Nowosielce Kozickie, Trzcianiec, Wojtkowa i Wojtkówka.
W 1944 roku gminę przyłączono do powiatu przemyskiego. Gmina weszła w skład utworzonego 18 sierpnia 1945 woj. rzeszowskiego. 1 stycznia 1952 roku gmina została przeniesiona do nowo utworzonego powiatu ustrzyckiego (woj. rzeszowskie); równocześnie przyłączono do niej część obszaru gminy Rybotycze w powiecie przemyskim (gromady Arłamów, Jamna Dolna, Jamna Górna i Trójca). W dniu 1 lipca 1952 roku gmina Wojtkowa (jako jednostka składowa powiatu ustrzyckiego) w dalszym ciągu nie została podzielona na gromady.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1508775" url="https://pl.wikipedia.org/wiki?curid=1508775" title="Pádraig Parthalán Ó hEachtairn">
Pádraig Parthalán Ó hEachtairn



</doc>
<doc id="1508776" url="https://pl.wikipedia.org/wiki?curid=1508776" title="Ubuntu Server Edition">
Ubuntu Server Edition

Ubuntu Server Edition – darmowa dystrybucja GNU/Linuksa bazująca na Debianie. Przeznaczona jest do zastosowań serwerowych. Po instalacji może zawierać pakiety serwera email, WWW, DNS, baz danych i wielu innych. Instalacja odbywa się w trybie tekstowym. Jest projektem rozwijanym obok Ubuntu, od którego różni się konfiguracją oraz pakietami zainstalowanymi po instalacji.
Wydawana jest regularnie co pół roku (cykl wydawniczy identyczny jak w przypadku wersji desktopowej), z wydaniami LTS (ang. "Long Term Support" – o przedłużonym wsparciu) co dwa lata.

</doc>
<doc id="1508777" url="https://pl.wikipedia.org/wiki?curid=1508777" title="Andrij Dołud">
Andrij Dołud

Andrij Dołud (ukr. Андрі́й До́луд, ur. w Jelizawetgradzie, zm. 6 września 1976 w Kurytybie) – ukraiński wojskowy, pułkownik Armii Czynnej Ukraińskiej Republiki Ludowej, dowódca 651 Ukraińskiego Batalionu, oddziału zaporoskiego Ukraińskich Wolnych Kozaków, a następnie szef sztabu Brygady Spadochronowej „Gruppe B” podczas II wojny światowej, emigracyjny działacz wojskowy.
Życiorys.
Działacz Ukraińskiej Partii Socjal-Demokratycznej. Podczas I wojny światowej służył w stopniu porucznika w armii rosyjskiej. W latach 1917-1918 był członkiem Ukraińskiej Centralnej Rady. Na początku listopada 1918 r. sformował w Odessie ochotniczy oddział kozacki im. Iwana Gonty, na czele którego 13 listopada tego roku przybył z Naddnieprza na pomoc wojskom Ukraińskiej Armii Halickiej, walczącym we Lwowie. Pod koniec 1918 r. objął dowództwo 10 Brygady Piechoty UHA, która pod jego dowództwem brała udział m.in. w operacji wowczuchowskiej, ofensywie czortkowskiej oraz przejściu Zbrucza. Od grudnia 1919 r. do maja 1920 r., w czasie I pochodu zimowego, był w stopniu pułkownika szefem sztabu Armii Czynnej URL. W czasie wojny polsko-bolszewickiej dowodził 5 Dywizją Chersońską. 
W listopadzie 1920 wraz z innymi ukraińskimi wojskowymi został internowany w Polsce. Podczas II wojny światowej w 1943 wstąpił do Ukraińskiej Armii Wyzwoleńczej. Od lutego 1944 dowodził Ost-Nachschub-Bataillon 651. Jednocześnie wszedł w skład sztabu kozackiego gen. Andrieja Szkury, który współdziałał z gen. Andriejem Własowem. Następnie został dowódcą oddziału zaporoskiego Ukraińskich Wolnych Kozaków, który na przełomie 1944/1945 r. wszedł w skład nowo formowanej 2 Dywizji Ukraińskiej Armii Narodowej. Objął funkcję szefa sztabu Brygady Spadochronowej „Gruppe B”. Po zakończeniu wojny wyemigrował do Brazylii. Na emigracji został mianowany generałem chorążym przez ukraińskie władze na uchodźstwie.

</doc>
<doc id="1508778" url="https://pl.wikipedia.org/wiki?curid=1508778" title="Brian Ó Comhain">
Brian Ó Comhain



</doc>
<doc id="1508779" url="https://pl.wikipedia.org/wiki?curid=1508779" title="Rybotycze (gmina)">
Rybotycze (gmina)

Rybotycze – dawna gmina wiejska istniejąca 1934–1939 i 1941–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy były Rybotycze.
Gminę Rybotycze utworzono 1 sierpnia 1934 roku w województwie lwowskim, w powiecie dobromilskim, z dotychczasowych drobnych gmin wiejskich: Borysławka, Jamna Dolna, Jamna Górna, Kopysno, Łodzinka Dolna, Makowa-Kolonja, Makowa Rustykalna, Posada Rybotycka, Rybotycze i Trójca.
Po wojnie gmina Rybotycze została zwiększona o zachodnią część zniesionej gminy Nowosiółki Dydyńskie (Hujsko, Huwniki, Kalwaria Pacławska, Leszczyny i Nowosiółki Dydyńskie) oraz gromady Arłamów, Paportno i Kwaszenina (ta ostatnia zniesiona po wojnie) z zachodniej części gminy Dobromil, która pozostała w Polsce. Gmina Rybotycze weszła w skład powiatu przemyskiego w nowo utworzonym woj. rzeszowskim.
1 stycznia 1952 roku część obszaru gminy Rybotycze (gromady Arłamów, Jamna Dolna, Jamna Górna i Trójca) przyłączono do gminy Wojtkowa, którą jednocześnie przeniesiono z powiatu przemyskiego do nowo utworzonego powiatu ustrzyckiego.
W dniu 1 lipca 1952 roku gmina Rybotycze była podzielona na 13 gromad: Borysławka, Hujsko, Huwniki, Kalwaria Pacławska, Kopysno, Leszczyny, Łodzinka Dolna, Makowa Kolonia, Nowosiółki Dydyńskie, Paportno, Posada Rybotycka, Rybotycze i Sopotnik.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1508780" url="https://pl.wikipedia.org/wiki?curid=1508780" title="Cathal Ó hEochaidh">
Cathal Ó hEochaidh



</doc>
<doc id="1508781" url="https://pl.wikipedia.org/wiki?curid=1508781" title="Free Your Mind">
Free Your Mind

Free Your Mind – nagroda ta przyznawana jest, aby uwrażliwić widzów w sprawach drażliwych, ważnych kwestiach społecznych, przypadkach łamania praw człowieka, praw politycznych i obywatelskich, ochrony środowiska promując tym samym organizacje pozarządowe jak i pojedyncze osoby, które zajmują się daną tematyką. Przyznana nagroda wiąże się również z pomocą finansową i kampanią medialną promującą zwycięzcę na wszystkich antenach międzynarodowego MTV.

</doc>
<doc id="1508782" url="https://pl.wikipedia.org/wiki?curid=1508782" title="Éamonn de Bhailéara">
Éamonn de Bhailéara



</doc>
<doc id="1508783" url="https://pl.wikipedia.org/wiki?curid=1508783" title="Seán A Mac Coisdealbha">
Seán A Mac Coisdealbha



</doc>
<doc id="1508784" url="https://pl.wikipedia.org/wiki?curid=1508784" title="Máire Pádraigín Mhic Ghiolla Íosa">
Máire Pádraigín Mhic Ghiolla Íosa



</doc>
<doc id="1508785" url="https://pl.wikipedia.org/wiki?curid=1508785" title="Máire Mhic Róibín">
Máire Mhic Róibín



</doc>
<doc id="1508786" url="https://pl.wikipedia.org/wiki?curid=1508786" title="Pádraig Seán Ó hIrighile">
Pádraig Seán Ó hIrighile



</doc>
<doc id="1508788" url="https://pl.wikipedia.org/wiki?curid=1508788" title="Seán Tomás Ó Ceallaigh">
Seán Tomás Ó Ceallaigh



</doc>
<doc id="1508789" url="https://pl.wikipedia.org/wiki?curid=1508789" title="Dubhghlas de hÍde">
Dubhghlas de hÍde



</doc>
<doc id="1508790" url="https://pl.wikipedia.org/wiki?curid=1508790" title="Mgławica Carina">
Mgławica Carina

Mgławica Carina (również NGC 3372) – mgławica emisyjna i obszar H II w gwiazdozbiorze Kila. Znajduje się w ramieniu Strzelca w odległości około 7500 lat świetlnych. Jej rozmiary są szacowane na 260 lat świetlnych.
Carina jest jedną z największych i najjaśniejszych mgławic. Uwzględniając jej słabsze zewnętrzne filary, rozciąga się na 300 lat świetlnych. Pył i gaz mgławicy są rozgrzewane przez młode gwiazdy w centrum. Są to masywne gwiazdy typu widmowego O3, odkryte po raz pierwszy właśnie w tej mgławicy, a zarazem najbliższe Ziemi gwiazdy tego typu widmowego. Wewnątrz mgławicy są również trzy gwiazdy Wolfa-Rayeta o typie widmowym WN, które prawdopodobnie wyewoluowały z gwiazd typu O3 o bardzo dużych prędkościach wyrzucania masy.
Obserwacje w podczerwieni wykazały, że części mgławicy poruszają się w różnych kierunkach z prędkościami dochodzącymi do 230 km/s. Zderzenia obłoków molekularnych poruszających się z takimi prędkościami rozgrzewają je do wysokich temperatur, powodując emisję wysokoenergetycznego promieniowania rentgenowskiego. Prawdopodobnie ruch ten jest wywołany potężnymi wiatrami gwiazdowymi.
Odkryta w 1751 roku przez Nicolasa Louisa de Lacaille, który obserwował ją z Afryki Południowej.
Eta Carinae.
Jednym z najlepiej znanych szczegółów NGC 3372 jest błękitny nadolbrzym gwiazda Eta Carinae. Jest to centralna gwiazda jonizująca wielki obszar H II. Znajduje się ona we fragmencie mgławicy nazywanym Dziurką od Klucza. Jest około 100–150 masywniejsza od Słońca, osiągając jasność 5 milionów Słońc. Jej masa dochodzi do teoretycznych granic osiąganych przez gwiazdy. W ciągu 6 sekund emituje taką ilość energii, jaką Słońce w ciągu roku. Jej wiatr gwiazdowy wydmuchuje co roku masę równą masie Jowisza, 100 miliardów razy więcej niż Słońce. W przyszłości zakończy ona życie jako supernowa, prawdopodobnie niszcząc gwiazdy i planety w promieniu kilku tysięcy lat świetlnych.
Gromady gwiazd.
W pobliżu mgławicy znajduje się spora liczba gromad gwiazdowych. Większość jest prawdopodobnie obiektami pierwszego planu, leżącymi przed mgławicą. W samej mgławicy z całą pewnością znajdują się dwie gromady: Trumpler 14 i Trumpler 16. Gwiazda Eta Carinae należy do gromady Trumpler 16, nazywanej też Gromadą Eta Carinae.

</doc>
<doc id="1508791" url="https://pl.wikipedia.org/wiki?curid=1508791" title="Arnold Wolf">
Arnold Wolf

Arnold Wolf (ur. 1877 na Bukowinie, zm. 1924 w Józefowie) – podpułkownik armii austro-węgierskiej, generał porucznik Ukraińskiej Armii Halickiej.
Życiorys.
W listopadzie 1918 przeszedł na służbę do Armii Halickiej, dowodził 3 Brygadą Piechoty UHA, wraz z nią przeszedł za Zbrucz. W czasie wspólnego ataku na Kijów UHA i Armii URL w sierpniu 1919 został mianowany dowódcą II Korpusu UHA, który walczył we wrześniu 1919 z Armią Ochotniczą w rejonie Łypowca, Nemyrowa, Hajsyna i Bracławia.
Od połowy 1920 przebywał w obozie internowania w Libercu, w czerwcu 1921 został mianowany komendantem obozu internowania w Józefowie, gdzie zmarł.

</doc>
<doc id="1508796" url="https://pl.wikipedia.org/wiki?curid=1508796" title="Johann Still">
Johann Still

Johann Still (ur. 26 stycznia 1805 w Starej Leśnej, zm. 23 stycznia 1890 w Nowej Leśnej) – spiskoniemiecki przewodnik tatrzański, nauczyciel, rolnik, pszczelarz, muzykant.
Życiorys.
W 1826 ożenił się z Marią Gellhof. Od 1832 był nauczycielem w Nowej Leśnej w niemieckiej wiejskiej szkole rzymskokatolickiej. Tatry poznał jako myśliwy, polując na kozice m.in. w masywie Gerlachu. Już w 1834 dotarł na najwyższy jego wierzchołek z czterema towarzyszami: szwagrem Gellhofem, młynarzem Martinem Spitzkopfem-Urbanem oraz dwoma "koziarzami" (myśliwymi, polującymi na kozice) nieznanego nazwiska (było to pierwsze znane wejście na ten szczyt). Nie wiadomo, kiedy został przewodnikiem. Początkowo głównie prowadził gości ze Starego Smokowca na Łomnicę; do 1861 był na tym szczycie 80 razy. Pierwszego turystę na Gerlach (szczyt ten wówczas był mniej popularny) poprowadził dopiero w 1872. Później robił to częściej, dzięki czemu dosyć szybko stał się najbardziej znanym przewodnikiem na najwyższy szczyt Tatr. Od ok. 1875 był jednym z czołowych przewodników tatrzańskich – mimo swego wieku (miał wtedy ok. 70 lat). W 1874 uczestniczył w wytyczeniu nowej drogi na Gerlach: z Doliny Wielickiej przez Wielicką Próbę. W 1876 brał udział w pierwszym wejściu na Pośrednią Grań. Wtedy jego towarzyszami byli Ödön Téry, Paul Schwartz i Samuel Horvay.

</doc>
<doc id="1508797" url="https://pl.wikipedia.org/wiki?curid=1508797" title="NGC 3372">
NGC 3372



</doc>
<doc id="1508798" url="https://pl.wikipedia.org/wiki?curid=1508798" title="Wołodymyr Szepel">
Wołodymyr Szepel

Wołodymyr Szepel (ur. 1888, data śmierci nieznana) – generał-chorąży Armii Ukraińskiej Republiki Ludowej, podpułkownik Ukraińskiej Armii Halickiej.
Był dowódcą grupy bojowej UHA „Krukienyczi”, która został zmuszona do przekroczenia granicy czechosłowackiej i tam internowana. Uciekł z obozu, został dowódcą pułku szkolnego Armii URL w Kamieńcu Podolskim. W czasie wojny polsko-bolszewickiej był dowódcą 4 brygady ("Szarej") w 2 Wołyńskiej Dywizji Strzelców Armii Ukraińskiej Republiki Ludowej. Jego jednostka odznaczyła się w obronie Szepietówki i Czortkowa, awansowany do rangi generała-chorążego. Od listopada 1920 internowany w obozie internowanych żołnierzy armii URL w Kaliszu.

</doc>
<doc id="1508799" url="https://pl.wikipedia.org/wiki?curid=1508799" title="Roger Hilton">
Roger Hilton

Roger Hilton (ur. 30 kwietnia 1911 w Northwood, Londyn, zm. 23 lutego 1975 w Kornwalii) – brytyjski malarz.
W latach (1936 – 1929) studiował w Académie Ranson. Początkowo mieszkając w Kornwalii, malował abstrakcyjne obrazy, ale po spotkaniu Constanta Nieuwenhuysa wyjechał do Paryża i Amsterdamu, gdzie odkrył prace Pieta Mondriana, pod którego wpływem zmienił twórczość − uprościł kompozycję i ograniczył paletę barw. 
W czasie II wojny światowej służył w armii, został schwytany przez Niemców, a następnie więziony przez trzy lata. 
Jego abstrakcyjne niejednokrotnie kojarzone są z przedstawicielami pejzaży czy postaci, od 1961 widocznie są w nich sylwetki kobiet. Obrazy malowane były celowo niepewną kreską.

</doc>
<doc id="1508802" url="https://pl.wikipedia.org/wiki?curid=1508802" title="Młociny (gmina)">
Młociny (gmina)

Młociny (od 1951 "Łomianki") – dawna gmina wiejska w latach 1867–1951 w woj. warszawskim. Siedzibą gminy były Młociny (obecnie część Warszawy).
Opis.
Pomiędzy 1897 a 1904 do gmin Młociny włączono zniesioną gminę Powązki.
8 kwietnia 1916 generał-gubernator Hans Hartwig von Beseler wydał rozporządzenie włączające do Warszawy (od 1 kwietnia 1916) położone w gminie Młociny miejscowości Czarny Dwór, Powązkowski Obóz Wojskowy, Powązki, Marymont, Czerwonka i Czerwona Gutnerówka; wsie Izabelin, Młociny B, Buraków Duży, Słodowiec, Kaskada i Potok; folwarki Grossów, Ruda Ewansa, Ruda Mintera, Ruda Majoracka; ponadto wschodnią część pól wojskowych Powązki i Bielany oraz Potocki Park. 1 kwietnia 1916 do gminy Młociny (do wsi Górce) włączono natomiast posiadłości sukcesorów Ulricha ze znoszonej gminie Czyste w tymże powiecie.
W okresie międzywojennym gmina Młociny należała do powiatu warszawskiego w woj. warszawskim. 1 stycznia 1936 z gminy Młociny wyłączono gromadę Osiedle Łączności, włączając ją do gminy Blizne w tymże powiecie.
Podczas II wojny światowej w Generalnym Gubernatorstwie. Do gminy Młociny włączono wówczas osiem gromad (Dziekanów Niemiecki, Dziekanów Nowy, Dziekanów Polski, Dziekanówek, Izabelin, Janówek, Pieńków i Sadowa) z gminy Cząstków, której prawie 3/4 obszaru włączono do III Rzeszy.
Po wojnie gmina zachowała skład i przynależność administracyjną sprzed wojny. 15 maja 1951 roku z gminy Młociny przyłączono do Warszawy gromady Górce, Górce-Nowe, Młociny, Młociny Miasto Ogród, Placówka, Radiowo, Wawrzyszew (wraz z lotniskiem Babice), Wawrzyszew-Nowy i Wawrzyszew-Stary oraz części gromady Wólka Węglowa. Równocześnie (a więc 15 maja) gmina została zniesiona: siedzibę gminy przeniesiono z Młocin do Łomianek a jednostkę przemianowano na "gminę Łomianki".
Budynek gminy znajdował się przy ul. Muzealnej w Warszawie, po zniszczeniach wojennych przeniesiono siedzibę do budynku na ul. Dzierżoniowską.

</doc>
<doc id="1508803" url="https://pl.wikipedia.org/wiki?curid=1508803" title="Andrej Żyhałka">
Andrej Żyhałka

Andrej Żyhałka (białorus. Андрэй Жыгалка, ros. Андрей Жигалко, "Andriej Żygałko", ur. 18 września 1985 w Mińsku) – białoruski szachista, arcymistrz od 2006 roku. W latach 2011 zdobył kolejne tytuły indywidualnego mistrza Białorusi.
Kariera szachowa.
W latach 1999–2005 wielokrotnie reprezentował Białoruś na mistrzostwach świata i Europy juniorów w różnych kategoriach wiekowych. Najlepszy wynik w tych rozgrywkach osiągnął w 2002 r. w Peniscoli, gdzie w ME do 18 lat zajął IV miejsce.
Do sukcesów indywidualnych Andreja Żyhałki należą:
Wielokrotnie reprezentował Białoruś w turniejach drużynowych, m.in.:
Najwyższy ranking w dotychczasowej karierze osiągnął 1 listopada 2013 r., z wynikiem 2619 punktów zajmował wówczas 2. miejsce (za Siarhiejem Żyhałką) wśród białoruskich szachistów.
Życie prywatne.
Młodszy brat Andreja Żyhałki, Siarhiej (ur. 1989), jest również arcymistrzem i należy do ścisłej czołówki białoruskich szachistów.

</doc>
<doc id="1508804" url="https://pl.wikipedia.org/wiki?curid=1508804" title="Tsinghai">
Tsinghai



</doc>
<doc id="1508806" url="https://pl.wikipedia.org/wiki?curid=1508806" title="Zefiryn Machalla">
Zefiryn Machalla

Zefiryn Ludwik Machalla (ur. 1 sierpnia 1915 we Wrześni, zm. 10 stycznia 1952 w Warszawie) – major dyplomowany Wojska Polskiego.
Życiorys.
Urodził się 1 sierpnia 1915 we Wrześni, jako syn Ludwika i Zofii z Kozłowskich. Uczęszczał do Państwowego Gimnazjum im. Karola Marcinkowskiego, maturę zdał w 1934. Następnie ukończył z pierwszą lokatą Dywizyjny Kurs Podchorążych Rezerwy 14 DP przy 57 Pułku Piechoty Wielkopolskiej w Poznaniu. Wojskową edukację kontynuował w Szkole Podchorążych Piechoty w Komorowie-Ostrowi Mazowieckiej. Na stopień podporucznika został mianowany ze starszeństwem z 1 października 1937 i 9. lokatą w korpusie oficerów piechoty. W marcu 1939 pełnił służbę w 5 Pułku Strzelców Podhalańskich w Przemyślu na stanowisku dowódcy plutonu 7. kompanii.
Brał udział w kampanii wrześniowej, w której dowodził 7. kompanią 5 psp. Następnie więzień NKWD w Przemyślu, a także w Starobielsku, gdzie uniknął losu innych pomordowanych oficerów polskich. Zesłany do Archangielska w ZSRR.
Po zesłaniu dołączył do 16 Pułku Piechoty, gdzie był zastępcą szefa sztabu. Był także w 14 Pułku Piechoty. Od 1947 w Sztabie Generalnym.
Po powrocie do kraju skazany 19 listopada 1951 przez NSW w Warszawie wyrokiem o sygn. Sn 13/51 na podstawie art. 86 § 1 i 2 kkWP oraz art. 7 w zw. z art. 15 § 1 i 2 mkk na karę śmierci. Podczas śledztwa był torturowany m.in. przez płk. Władysława Kochana, w wyniku czego „przyznał się do winy”. Oskarżycielem w jego procesie był płk. Marian Frenkiel, a sędziami ppłk. Feliks Aspis, mjr Teofil Karczmarz oraz ppor. Stefan Michnik. Pozbawiony był obrońcy sądowego, a proces był niepubliczny. Po ogłoszeniu wyroku mjr Zefiryn Machalla odwołał swoje zeznania.
Wyrok został wykonany 10 stycznia 1952. Miejsce pochówku jest nieznane, choć istnieją sugestie wskazujące na pochówek na Cmentarzu w Trojanowie na przedmieściu Sochaczewa, obok płk. Zdzisława Barbasiewicza. Grób symboliczny znajduje się w Kwaterze „na Łączce” Cmentarza Wojskowego na Powązkach w Warszawie.
W 1956 Najwyższy Sąd Wojskowy uchylił wyrok skazujący na karę śmierci.
Odznaczony Srebrnym Krzyżem Zasługi i Medalem Zwycięstwa i Wolności 1945.

</doc>
<doc id="1508809" url="https://pl.wikipedia.org/wiki?curid=1508809" title="Latur">
Latur

Latur (marathi: लातुर) – miasto i gmina w Indiach, w stanie Maharashtra, stolica dystryktu Latur. 
Historia.
Miasto zostało założone w okresie rządów dynastii Raśtrakuta w VIII lub IX wieku. Do 1948 należało do Księstwa Hajdarabadu, następnie wchodziło w skład dystryktu Osmanabad w stanie Maharashtra. Od 16 sierpnia 1981 jest stolicą nowego dystryktu Latur.
30 września 1993 roku miasto nawiedziło trzęsienie ziemi o sile 6,4 stopnia w skali Richtera.
Geografia.
Latur znajduje się na wysokości 631 m n.p.m. na równinie Balaghat. Miasto jest położone na pograniczu między stanami Maharashtra i Karnataka.
Demografia.
Populacja w 2001 wynosiła 299 828 mieszkańców, z czego 52% stanowią mężczyźni.

</doc>
<doc id="1508816" url="https://pl.wikipedia.org/wiki?curid=1508816" title="Morawski (nazwisko)">
Morawski (nazwisko)

Morawski – ).

</doc>
<doc id="1508818" url="https://pl.wikipedia.org/wiki?curid=1508818" title="Falenica Letnisko (gmina)">
Falenica Letnisko (gmina)

Falenica Letnisko (daw. "Letnisko Falenica"; od 1951 "Józefów") – dawna gmina wiejska istniejąca w latach 1925–1951 w woj. warszawskim. Siedzibą gminy była Falenica (obecnie część Warszawy).
Gmina Falenica Letnisko powstała 1 stycznia 1925 roku w powiecie warszawskim w woj. warszawskim z części obszaru gmin:
1 kwietnia 1939 z gminy Letnisko Falenica wyłączono gromady Anin i Międzylesie, które przyłączono do gminy Wawer. Natomiast do gminy Letnisko Falenica przyłączono:
Po wojnie gmina zachowała przynależność administracyjną.
15 maja 1951 z gminy Falenica Letnisko przyłączono do Warszawy gromady Borków, Julianów, Miedzeszyn, Miedzeszyn Nowy, Miedzeszyn Wieś, Radość, Wólka Zerzeńska i Zagóźdź, główne części gromad Błota i Falenica oraz mniejsze części gromad Michalin i Zbójna Góra. Większą (zalesioną) część gromady Zbójna Góra włączono do gminy Sulejówek. Po zmianach tych gmina Falenica Letnisko została zniesiona: siedzibę gminy przeniesiono z Falenicy do Józefowa a jednostkę – składającą się już tylko z 7 gromad: Dębinka, Józefów, Michalin, Nowa Wieś, Rycice, Świder, Świdry Małe i Zamlądz – przemianowano na "gminę Józefów".

</doc>
<doc id="1508819" url="https://pl.wikipedia.org/wiki?curid=1508819" title="Gmina Letnisko Falenica">
Gmina Letnisko Falenica



</doc>
<doc id="1508820" url="https://pl.wikipedia.org/wiki?curid=1508820" title="Gmina Falenica-Letnisko">
Gmina Falenica-Letnisko



</doc>
<doc id="1508822" url="https://pl.wikipedia.org/wiki?curid=1508822" title="48 Hours">
48 Hours

48 Hours – pierwszy singel promujący album "Obsession" niemieckiego zespołu Blue System. Został wydany w kwietniu 1990 roku przez wytwórnię Hansa International.
Lista utworów.
7" (Hansa 113 185) rok 1990
12" (Hansa 613 185) (BMG) rok 1990
CD (Hansa 663 185) (BMG) rok 1990

</doc>
<doc id="1508833" url="https://pl.wikipedia.org/wiki?curid=1508833" title="Okęcie (gmina)">
Okęcie (gmina)

Okęcie – dawna gmina wiejska istniejąca w latach 1939–1951 w woj. warszawskim. Siedzibą gminy było Okęcie (obecnie część Warszawy).
Gmina Okęcie została utworzona 1 kwietnia 1939 roku w powiecie warszawskim w woj. warszawskim, z części gmin Skorosze (z gromad Opacz Duża, Okęcie, Raków, Rakowiec, Salomea, Szczęśliwice, Wiktoryn, Załuski i częściowo Opacz – tworząc nową gromadę Opacz Parcela) i Wilanów (z gromad Gorzkiewki i Zbarż).
Podczas II wojny światowej w Generalnym Gubernatorstwie, w dystrykcie warszawskim. Okupant do gminy Okęcie włączył gromadę Służewiec Nowy z gminy Wilanów, po czym gmina Okęcie składała się w 1943 roku z 12 gromad i liczyła 15.724 mieszkańców: Gorzkiewki (192 mieszkańców), Okęcie (10.699), Opacz Duża (347), Opacz Parcela (408), Rakowiec (129), Raków (759), Salomea (174), Służewiec Nowy (136), Szczęśliwice (1207), Wiktoryn (363), Załuski (1073) i Zbarz (237).
Po wojnie gmina zachowała przynależność administracyjną.
15 maja 1951 roku gmina Okęcie została zniesiona, a jej obszar włączony do Warszawy.

</doc>
<doc id="1508835" url="https://pl.wikipedia.org/wiki?curid=1508835" title="Konstantas Ramelis">
Konstantas Ramelis

Konstantas Ramelis (ur. 12 marca 1938 w Zarzeczu w rejonie święciańskim) – litewski prawnik, pedagog i polityk, poseł na Sejm Republiki Litewskiej.
Życiorys.
Po ukończeniu Szkoły Pedagogicznej w Święcianach w 1957 pracował jako nauczyciel na Wileńszczyźnie. Był zatrudniony m.in. w szkole polskiej w Jaciunach jako nauczyciel języka litewskiego. Od 1960 do 1970 pełnił funkcję dyrektora szkoły w Sariai koło Święcian.
W 1968 został absolwentem Wydziału Prawa Uniwersytetu Wileńskiego, a sześć lat później uzyskał tytuł zawodowy magistra historii na tejże uczelni. Odbywał liczne staże międzynarodowe, m.in. w Niemczech, Polsce, Czechosłowacji, Luksemburgu, USA i Skandynawii.
W 1970 został mianowany sędzią sądu rejonu święciańskiego, a w latach 1973–1994 pełnił funkcję jego przewodniczącego. Na mocy dekretu prezydenta Litwy objął 1 stycznia 1995 stanowisko prezesa Wydziału Cywilnego Wileńskiego Sądu Okręgowego. Po odejściu z tej funkcji pracował jako adwokat, był członkiem Litewskiej Rady Adwokackiej. W 1999 wszedł w skład komisji mającej za zadanie opracować nowy kodeks cywilny Republiki Litewskiej.
Do 1989 należał do Komunistycznej Partii Litwy. Później pozostał bezpartyjny, związał się jednocześnie z Litewskim Ludowym Związkiem Chłopskim. W wyborach parlamentarnych w 2008 z ramienia tego ugrupowania został wybrany posłem na Sejm Republiki Litewskiej z okręgu Święciany-Ignalina. W 2012 nie ubiegał się o reelekcję. W 2015 i 2019 wybierany na radnego z ramienia Partii Pracy.

</doc>
<doc id="1508836" url="https://pl.wikipedia.org/wiki?curid=1508836" title="Obszar chronionego krajobrazu Palava">
Obszar chronionego krajobrazu Palava



</doc>
<doc id="1508838" url="https://pl.wikipedia.org/wiki?curid=1508838" title="Fußball-Regionalliga">
Fußball-Regionalliga

Fußball-Regionalliga – czwarta w hierarchii liga w systemie rozgrywek piłki nożnej w Niemczech, która obecnie składa się z 5 grup. Jest to odpowiednik polskiej III ligi. Pomiędzy 1963 a 1974 Regionalliga była 2. ligą piłkarską, później przez 20 lat nie istniała aż w 1994 utworzono ją na nowo jako 3. ligę. Od sezonu 2008/2009 jest to 4. liga.
Historia.
1963–1974.
W latach 1963–1974 Regionalliga była 2. poziomem rozgrywek piłki nożnej w Niemczech, która składała się z 5 grup:
Mistrz i wicemistrz każdej grupy (Regionalliga Berlin tylko mistrz) grał w barażu o dwa miejsca premiowane awansem do Bundesligi, zaś najsłabsze drużyny z każdej grupy spadały do Amateurligi. Rozgrywki trwały 11 sezonów i w 1974 roku zostały zastąpione przez 2. Bundesligę.
1994–2000.
W latach 1994–2000 Regionalliga była 3. poziomem rozgrywek piłki nożnej w Niemczech, która składała się z 4 grup:
Mistrz każdej grupy awansował do 2. Bundesligi, zaś najsłabsze drużyny z każdej grupy spadały do Oberligi. Rozgrywki trwały 6 sezonów i w 2000 roku zostały połączone w dwie grupy: Północ i Południe.
2000–2008.
W latach 2000–2008 Regionalliga była także 3. poziomem rozgrywek piłki nożnej w Niemczech, która składała się z 2 grup:
Mistrz i wicemistrz każdej grupy awansował do 2. Bundesligi, zaś najsłabsze drużyny z każdej grupy spadały do Oberligi. Rozgrywki trwały 8 sezonów i w 2008 roku po utworzeniu 3. Ligi zostały przesunięte na 4. poziom rozgrywek.
2008–2012.
W latach 2008–2012 Regionalliga była 4. poziomem rozgrywek piłki nożnej w Niemczech, która składała się z 3 grup:
Mistrz każdej grupy awansował do 3. Ligi, zaś najsłabsze drużyny z każdej grupy spadały do Oberligi. Rozgrywki trwały 4 sezony i w 2012 roku zostały dodane 2 nowe grupy: Bayern i Nordost.
Od 2012.
Od 2012 roku Regionalliga jest także 4. poziomem rozgrywek piłki nożnej w Niemczech, ale składa się z 5 grup:
Do 3. Ligi awansują trzy drużyny wyłonione w barażach, w których uczestniczą zwycięzcy każdej grupy oraz wicemistrz grupy Südwest. Ostatnie drużyny z każdej grupy degradowane są do Oberligi.
Od sezonu 2018/2019 zmieniono format. W wyniku losowania mistrzowie trzech grup awansują do 3. Ligi, a dwóch pozostałych zwycięzców grup gra baraż o czwarte premiowane miejsce.

</doc>
<doc id="1508839" url="https://pl.wikipedia.org/wiki?curid=1508839" title="Love Is Such a Lonely Sword">
Love Is Such a Lonely Sword

Love Is Such a Lonely Sword – drugi singel promujący album "Obsession" niemieckiego zespołu Blue System. Został wydany 13 sierpnia 1990 przez wytwórnię Hansa International.
Lista utworów.
7" (Hansa 113 543) 13.08.1990
12" (Hansa 613 543) (BMG) 13.08.1990
CD (Hansa 663 543) (BMG) 13.08.1990

</doc>
<doc id="1508842" url="https://pl.wikipedia.org/wiki?curid=1508842" title="Małgorzata Alacoque">
Małgorzata Alacoque



</doc>
<doc id="1508846" url="https://pl.wikipedia.org/wiki?curid=1508846" title="Wilanów (gmina)">
Wilanów (gmina)

Wilanów – dawna gmina wiejska istniejąca w latach 1867–1951 w woj. warszawskim. Siedzibą gminy był Wilanów (obecnie część Warszawy).
8 kwietnia 1916 generał-gubernator Hans Hartwig von Beseler wydał rozporządzenie włączające do Warszawy (od 1 kwietnia 1916) m.in. położone w granicach gminy miejscowości: Siekerki (folwark), Siekierki 1 i 2 (wieś) Siekierki Małe (wieś), Czerniaków (folwark i wieś), Szopy Polskie (folwark i wieś) i Szopy Niemieckie (wieś i kolonie). 
W okresie międzywojennym gmina Wilanów należała do powiatu warszawskiego w woj. warszawskim.
20 października 1933 gminę Wilanów podzielono na 18 gromad: Augustówka, Dąbrówka, Gorzkiewki, Kabaty, Kępa Latoszkowa, Kępa Zawodowska, Lisy, Moczydło, Powsin, Powsinek, Pyry, Służew, Służewiec, Służewiec Nowy, Wilanów, Wolica, Zawady i Zbarz.
2 września 1938 do gminy Wilanów z gminy Falenty włączono część gruntów gromad Grabów i Imielin.
27 września 1938 z gminy Wilanów wyłączono obszar o ogólnej powierzchni około 1230 ha, zawarty pomiędzy dotychczasową granicą powiatu południowo-warszawskiego w m. st. Warszawie, a granicą niżej opisaną i włącza się go do powiatu południowo-warszawskiego w Warszawie. W praktyce oznaczało to włączenie Służewa i Służewca do Warszawy.
1 kwietnia 1939 z gminy Wilanów wyłączono gromady Gorzkiewki i Zbarż, które weszły w skład nowo utworzonej gminy Okęcie.
Podczas II wojny światowej w Generalnym Gubernatorstwie, w dystrykcie warszawskim. Okupant włączył Służewiec Nowy do gminy Okęcie, po czym gmina Wilanów składała się w 1943 roku z 13 gromad i liczyła 13,792 mieszkańców: Augustówka (482 mieszkańców), Dąbrówka (932), Kabaty (597), Kępa Latoszkowa (152), Kępa Zawadowska (198), Lisy (106), Moczydło (167), Powsin (1249), Powsinek (2274), Pyry (1064), Wilanów (5059), Wolica (701) i Zawady (811).
Po wojnie gmina zachowała przynależność administracyjną.
15 maja 1951 gmina Wilanów została zniesiona, a jej obszar włączony do Warszawy

</doc>
<doc id="1508849" url="https://pl.wikipedia.org/wiki?curid=1508849" title="Bắc Kạn">
Bắc Kạn

Bắc Kạn – miasto w północnym Wietnamie, stolica prowincji Bắc Kạn. W 2008 roku ludność miasta wynosiła 22 424 mieszkańców.

</doc>
<doc id="1508854" url="https://pl.wikipedia.org/wiki?curid=1508854" title="FC Rot-Weiss Erfurt">
FC Rot-Weiss Erfurt



</doc>
<doc id="1508860" url="https://pl.wikipedia.org/wiki?curid=1508860" title="Bródno (gmina)">
Bródno (gmina)

Bródno – dawna gmina wiejska istniejąca w latach 1867–1951 w woj. warszawskim. Nazwa gminy pochodzi od Bródna, lecz siedzibą władz gminy był Targówek.
8 kwietnia 1916 generał-gubernator Hans Hartwig von Beseler wydał rozporządzenie włączające do Warszawy 1 kwietnia 1916 z gminy Bródno:
W okresie międzywojennym gmina Bródno należała do powiatu warszawskiego w woj. warszawskim.
1 lipca 1924 z części obszaru gminy Bródno utworzono gminę Marki: wieś Drewnicę, folwark Drewnicę, leśnictwo Drewnicę, osadę Marki, kolonią Osinki, kolonję Pustelnik, kolonję Rościszewo, kolonję Henryków, kolonję Czerwony-Dwór, kolonję Pustelnik D., kolonję; Piotrówkę, wieś Pustelnik Strugę, kolonję Czarną-Strugę, kolonją Brazylkę, wieś Siwki, kolonję Podlesie, kolonje. Szybówek, kolonję Zielonkę-Letnisko, kolonie Zielonkę-Bankową, folwark Nutkę Zieloną i wszystkie inne niezaludnione osady, położone w granicach gminy Bródno na wschód od granic gruntów folwarków: Lewinów, Lewicpol i Lewandów oraz gruntów wsi Grodzisk i Brzeziny.
27 września 1938 z gminy Bródno wyłączono obszar o ogólnej powierzchni około 450 ha, zawarty pomiędzy dotychczasową granicą powiatu prasko-warszawskiego w m. st. Warszawie, a granicą niżej opisaną i włączono go do powiatu prasko-warszawskiego w Warszawie.
1 kwietnia 1939 do gminy Bródno przyłączono gromadę Kozia Górka z gminy Wawer.
Po wojnie gmina zachowała przynależność administracyjną. 15 maja 1951 roku gmina Bródno została zniesiona, a jej obszar włączony do Warszawy, oprócz gromad Brzeziny i Grodzisk, które włączono do gminy Marki

</doc>
<doc id="1508864" url="https://pl.wikipedia.org/wiki?curid=1508864" title="Valerijus Simulik">
Valerijus Simulik

Valerijus Simulik (ur. 2 sierpnia 1966 w Szawlach) – litewski pedagog, działacz społeczny i samorządowiec, poseł na Sejm Republiki Litewskiej.
Życiorys.
W 1988 ukończył studia na wydziale fizyki i matematyki Szawelskiego Instytutu Pedagogicznego. W 2003 został absolwentem Wydziału Nauk Społecznych Uniwersytetu Szawelskiego ze specjalnością zarządzanie oświatą, dwa lata później uzyskał magisterium z zakresu prawa na Uniwersytecie Michała Römera w Wilnie.
Pracował jako nauczyciel fizyki w szkołach litewskich, m.in. w Kownie, później uzyskał zatrudnienie na macierzystym Wydziale Instytutu Pedagogicznego w Szawlach. Od 1991 do 1994 pełnił funkcję wicedyrektora XXI Szkoły Średniej w Szawlach, później był dyrektorem Szkoły Średniej w dzielnicy Gytariai. Od 1999 członek Litewskiej Radiowej Federacji Sportu, Litewskiego Towarzystwa Miłośników Radia, a także Lions Clubs International.
Pod koniec lat 90. zaangażował się w działalność polityczną. W 1999 wstąpił do Nowego Związku, a od 2002 pełnił funkcję przewodniczącego jego oddziału w Szawlach. W wyborach samorządowych z 2000 uzyskał mandat radnego rady miejskiej Szawli, który odmawiał w 2002 i 2007.
W 2000 i 2004 z ramienia socjalliberałów wybierano go do Sejmu Republiki Litewskiej, gdzie przez dwa lata sprawował urząd przewodniczącego Komisji Oświaty, Nauki i Kultury. W wyborach z 2008 po raz trzeci uzyskał mandat poselski (jako jedyny reprezentant Nowego Związku), kandydując w szawelskiej dzielnicy Dainai. W trakcie kadencji przystąpił m.in. do frakcji LSDP. Z ramienia tego ugrupowania w 2012 został ponownie wybrany do Sejmu. W 2016 uzyskał poselską reelekcję tym razem jako kandydat Litewskiego Związku Rolników i Zielonych. W parlamencie zasiadał do 2020. W 2023 ponownie został wybrany na radnego Szawli.

</doc>
<doc id="1508866" url="https://pl.wikipedia.org/wiki?curid=1508866" title="Prowincja Bắc Kạn">
Prowincja Bắc Kạn

Bắc Kạn – prowincja Wietnamu, znajdująca się w północnej części kraju, w Regionie Północno-Wschodnim.
Podział administracyjny.
W skład prowincji Bắc Kạn wchodzi siedem dystryktów oraz jedno miasto.

</doc>
<doc id="1508867" url="https://pl.wikipedia.org/wiki?curid=1508867" title="When Sarah Smiles">
When Sarah Smiles

When Sarah Smiles – trzeci singel promujący czwarty album niemieckiego zespołu Blue System, "Obsession". Został wydany w 1990 roku przez wytwórnię Hansa International.

</doc>
<doc id="1508869" url="https://pl.wikipedia.org/wiki?curid=1508869" title="Wacker Burghausen">
Wacker Burghausen



</doc>
<doc id="1508870" url="https://pl.wikipedia.org/wiki?curid=1508870" title="Troska (Goszcz)">
Troska (Goszcz)

Troska – przysiółek wsi Goszcz w Polsce, położony w województwie dolnośląskim, w powiecie oleśnickim, w gminie Twardogóra. Wchodzi w skład sołectwa Goszcz.
W latach 1975–1998 przysiółek należał administracyjnie do województwa wrocławskiego.

</doc>
<doc id="1508871" url="https://pl.wikipedia.org/wiki?curid=1508871" title="Hà Giang">
Hà Giang

Hà Giang – miasto w północnym Wietnamie, stolica prowincji Hà Giang. W 2008 roku ludność miasta wynosiła 36 906 mieszkańców.

</doc>
<doc id="1508872" url="https://pl.wikipedia.org/wiki?curid=1508872" title="Oleśnica zielonogłowa">
Oleśnica zielonogłowa

Oleśnica zielonogłowa ("Lebia chlorocephala") – gatunek małego chrząszcza z rodziny biegaczowatych i podrodziny Harpalinae, zaliczany do podrodzaju "Lamparias". Występuje w całej Europie, od Morza Śródziemnego na południu do Wysp Brytyjskich i południowych prowincji Fennoskandii. Stwierdzony także w zachodniej Syberii i na Kaukazie. W Polsce znany z wielu stanowisk, na ogół jednak spotykany rzadko i pojedynczo. Osiąga od 6 do 8 mm długości. Jej pokrywy skrzydłowe oraz głowa są ciemnozielone, a przedplecze i kończyny są koloru pomarańczowego. Preferuje podmokłe łąki i pola oraz obrzeża lasów liściastych rosnących na ziemiach glinianych. Prowadzi skryty tryb życia ukrywając się pod kamieniami i między korzeniami traw. Larwy są ektopasożytami stadiów przedimaginalnych chrząszczy z rodziny stonkowatych.

</doc>
<doc id="1508881" url="https://pl.wikipedia.org/wiki?curid=1508881" title="Wawer (gmina)">
Wawer (gmina)

Wawer (początkowo także jako "Miłosna") – dawna gmina wiejska istniejąca w latach 1867–1951 w Warszawskiem. Nazwa gminy pochodzi od Wawra, lecz siedzibą władz gminy był do 1939 r. Rembertów (od 1939 r. stanowiący odrębną gminę miejską), a po wojnie Anin.
8 kwietnia 1916 generał-gubernator Hans Hartwig von Beseler wydał rozporządzenie włączające do Warszawy (od 1 kwietnia 1916) miejscowości z gminy Wawer: wieś Grochów I, folwark i wieś Grochów II (z Florentynowem i Emilianowem) wieś Kozia Górka Grochowska i folwark Grochów I (z leżącym mięszy nimi terenem wsi Kawęczyn), wieś Saska Kępa, wieś Gocławska Kępa, wieś Gocław, wieś Górki Grochowskie, folwark Kamionek, kolonia Witolin oraz południowa część łąk folwarku Gocławek. 
W okresie międzywojennym gmina Wawer należała do powiatu warszawskiego w woj. warszawskim.
1 stycznia 1925 z części obszaru gminy Wawer (Anin) powstała nowa Falenica Letnisko.
1 kwietnia 1930 z gminy Wawer wyłączono:
Do gminy Wawer z gminy Okuniew włączono natomiast następujące miejscowości: Rembertów z poligonem artyleryjskim, Magenta, Zygmuntów, Karolówka, Grzybowa, Zielona, Mokry Ług, Groszówka i Wesoła.
20 października 1933 gminę Wawer podzielono na 14 gromad: Gocławek, Grzybowa, Kawenczyn, Kozia Górka, Karolówka, Miłosna, Mokry-Ług, Poligon, Pohulanka, Podkaczy Dół, Rembertów, Rembertów Nowy, Wawer, Wola Grzybowska, Zastów, Zielona i Zygmuntów-Magenta.
9 grudnia 1933 z gminy Wawer wyłączono następujące miejscowości, włączając je do gminy Zagóźdź w tymże powiecie: 
1 kwietnia 1939 do gminy Wawer przyłączono:
Z gminy Wawer wyłączono natomiast:
Pod koniec lat 1930. wyodrębniono nową gromadę Wygoda.
Podczas II wojny światowej w Generalnym Gubernatorstwie, w dystrykcie warszawskim. W 1943 roku gmina Wawer składała się z 14 gromad i liczyła 23,807 mieszkańców: Anin Nowy (732 mieszkańców), Anin Stary (2130), Gocławek (3062), Las (1081), Międzylesie (2444), Miłosna Stara (1616) Podkaczydół (594), Wawer Nowy (3104), Wawer Stary (4995), Wygoda (1818), Zastów (610), Zbytki (741) i Zerzeń (774).
Po wojnie gmina zachowała przynależność administracyjną.
15 maja 1951 gminę Wawer zniesiono, po czym:

</doc>
<doc id="1508882" url="https://pl.wikipedia.org/wiki?curid=1508882" title="Krzyż Lotara">
Krzyż Lotara

Krzyż Lotara (niem. "Lotharkreuz") – krzyż procesyjny wykonany krótko przed 1000 rokiem najprawdopodobniej w Kolonii. Nazwa krzyża pochodzi od syna cesarza Lotara I – Lotara II, władcy Lotaryngii w latach 855-869. Jego wizerunek znajduje się w gemmie umieszczonej w dolnej części krzyża. Uważany jest za jeden z najstarszych średniowiecznych krzyży procesyjnych. Znajduje się w skarbcu katedry w Akwizgranie.
Opis.
Krzyż Lotara ma formę krzyża łacińskiego. Jego wymiary to: wysokość 50 cm, szerokość 38,5 cm, grubość 2,3 cm. Wykonany jest z drewna dębowego pokrytego srebrną blachą. Powierzchnia niemal w całości jest pozłacana. Jedna strona krzyża jest pokryta filigranem i bogato kameryzowana, drugą zdobią grawerowane przedstawienia figuralne. Stopa krzyża jest późniejsza, gotycka z XIV wieku. Jej sześciolistna forma oraz umieszczony powyżej nodus mogą dowodzić, iż podstawa stanowiła dolną część kielicha.
Rewers.
Rewers krzyża (tzw. strona Augusta lub cesarska) jest klasycznym "exemplum" średniowiecznego typu krzyża nazywanego "Crux gemmata". Powierzchnię zdobią niemal całkowicie filigrany i szlachetne kamienie w pełnej kolorystyce. Najwięcej jest szmaragdów, rubinów oraz ametystów. Kamienie ułożone są symetrycznie w pięciu rzędach, przy czym trzy z nich (skrajne i środkowy) są zaakcentowane większymi, geometrycznie oszlifowanymi klejnotami. Klejnoty w trzech środkowych rzędach mają oprawy ozdobione filigranem tworzącym stylizowane motywy architektoniczne: widoczne są wsparte na cokolikach arkady oraz wieńczący je gzyms. Ma to swoje uzasadnienie w interpretacji – sposób kameryzacji krzyża odnosi się do treści ideowych, w tym przypadku mamy do czynienia z wizją Niebiańskiego Jeruzalem. Rzędowy układ kamieni odzwierciedlać ma miejskie ulice, zaś dwanaście pereł odnosi się do dwunastu bram Nowej Jerozolimy. Wizja Niebiańskiej Jerozolimy była jednym z ważniejszych tematów podejmowanych w sztuce ottońskiej i romańskiej. Ramiona krzyża zakończone są trapezowatymi formami przypominającymi kapitele kolumn. Trójkątne płytki przysłaniające ramiona ozdobione są ornamentalnym filigranem oraz dużymi szafirami. Jedno z dwóch wybrzuszeń zdobi geometryczny ornament wykonany emalią komórkową. Ogółem krzyż zdobią 102 kamienie szlachetne oraz 35 pereł.
Na skrzyżowaniu ramion znajduje się wykonana z sardonyksu kamea z popiersiowym wizerunkiem cesarza rzymskiego Oktawiana Augusta (lata panowania 27 r. p.n.e.–19 sierpnia 14 r. n.e.). Imperator ukazany jest z profilu, w pełnym splendorze stroju cesarskiego. Przedstawiony jest jako zwycięzca, z głową nakrytą wieńcem laurowym, w ręku trzyma laskę zwieńczoną orłem – symbolem cesarstwa. Od strony stylistycznej kameę charakteryzują cechy typowe dla sztuki antyku: przede wszystkim realizm twarzy władcy oraz wyszukane zróżnicowanie powierzchni reliefu. Ponadto na krzyżu znajdują się inne gemmy: jeden czarny onyks z przedstawieniem lwa, ametyst z wizerunkiem Trzech Gracji oraz kamienna pieczęć z wizerunkiem króla Lotara II otoczonym inskrypcją, której litery mają krój rzymskiej antykwy. Treść inskrypcji brzmi: „+XPE ADIVVA HLOTARIVM REG” (pol. "Boże wspomóż króla Lotara").
Awers.
Odmienny pod względem dekoracji jest awers – tzw. strona Chrystusa. Powierzchnia jest gładka, nie ma na tej stronie filigranu i drogich kamieni, zastąpionych tu przez grawerowane przedstawienia figuralne. Centralną część krzyża zajmuje Chrystus ukrzyżowany. Martwy Chrystus ukazany został w sposób dynamiczny, o mocno wygiętych nogach i tułowiu, silnie pochylonej głowie i naciągniętych ramionach. Biodra opasa długie perizonium opadające po kolana. Taki typ przedstawienia znany był w sztuce Ottonów, najlepszym przykładem jest koloński Krucyfiks Gerona. Na samej górze krzyża ukazane jest ogniste niebo, z którego wyłania się "Manus Dei" – Ręka Boża trzymająca wieniec laurowy, na którym siedzi Duch Święty pod postacią gołębicy. Tym samym zostały podkreślone dwa aspekty śmierci Jezusa: zbawczy oraz triumfalny. Boczne ramiona krzyża zakończone są grawerowanymi plakietkami z przedstawieniami słońca i księżyca.
Analiza.
Pomimo różnic formalnych aspekty treściowe wywodzą się z jednego kontekstu. Zwycięski wymiar Ukrzyżowania i Niebiańskie Jeruzalem mają pewien związek z kameą z wizerunkiem cesarza, który panował za życia Jezusa. Przypuszczalny fundator krzyża Otton III, jeszcze jako król, chciał poprzez treść dzieła wyrazić Bożą legitymizację cesarstwa, które stało się wkrótce jego narzędziem władzy. Wciąż była żywa tradycja Imperium Romanum, władca dążył do restauracji antycznego cesarstwa i ponownego ustanowienia Rzymu stolicą ottońskiego imperium. Od strony warsztatowej krucyfiks łączony jest z Kolonią i tamtejszymi złotnikami. Świadczy o tym przede wszystkim sposób opracowania postaci ukrzyżowanego Chrystusa, którego transpozycje odnaleźć można w innych dziełach sztuki doby Ottonów, głównie rzeźby, złotnictwa i malarstwa książkowego. Funkcja tego procesyjnego krzyża miała ścisły związek z ceremonią koronacji władcy. Koronacyjny rytuał znany był już w 961, kiedy to w kaplicy pałacowej w Akwizgranie koronowano na króla Rzeszy Ottona II. Jego częścią była wielka procesja, przed cesarzem szedł krucyferariusz – ministrant niosący krzyż. Stąd też interpretuje się, iż bogato zdobiony rewers krzyża Lotara był skierowany w stronę Ottona III.

</doc>
<doc id="1508885" url="https://pl.wikipedia.org/wiki?curid=1508885" title="Obszar Chronionego Krajobrazu Góry Orlickie">
Obszar Chronionego Krajobrazu Góry Orlickie

Obszar Chronionego Krajobrazu Góry Orlickie (czes. "Chráněna krajinná oblast (CHKO) Orlické hory") – obszar chronionego krajobrazu w czeskiej części Gór Orlickich.
Powołany w roku 1969 dla ochrony pozostałości naturalnego krajobrazu. Obejmuje powierzchnię 204 km². W ramach "CHKO Orlické hory" istnieje 5 rezerwatów przyrody, 1 chronione stanowisko i 11 pomników przyrody. Dyrekcja "CHKO" mieści się w Rychnovie nad Kněžną.

</doc>
<doc id="1508886" url="https://pl.wikipedia.org/wiki?curid=1508886" title="Hełmogwanowate">
Hełmogwanowate

Hełmogwanowate (Corytophanidae) – rodzina drapieżnych jaszczurek z infrarzędu Iguania, powszechnie znanych pod nazwą bazyliszków - od nazwy najliczniejszego w gatunki rodzaju "Basiliscus". Wcześniej były zaliczane do rodziny legwanowatych (Iguanidae). Badania wykazały, że są blisko spokrewnione z długonogwanowatymi (Polychrotidae). 
Zasięg występowania.
Hełmogwanowate występują w wilgotnych lasach równikowych, w buszu i rzadkich lasach strefy tropikalnej od środkowego Meksyku po północno-zachodnią Amerykę Południową. 
Charakterystyka.
Ciało smukłe, o długości 9–20 cm (do 80 cm wraz z ogonem), nogi długie. U gatunków z rodzaju "Basiliscus" jest wyraźnie zaznaczony dymorfizm płciowy. Na głowie samców występuje narośl w kształcie hełmu, a na grzbiecie skórzasty grzebień. U pozostałych rodzajów hełm na głowie mają przedstawiciele obydwu płci. Hełm pełni funkcje obronne — sugeruje napastnikowi większe rozmiary jaszczurki. Hełmogwanowate polują z zasadzki. Żywią się owadami i innymi małymi zwierzętami. Potrafią połknąć ofiarę o połowę mniejszą od siebie.
Poza jajożyworodnym "Corytophanes percarinata", pozostałe gatunki są jajorodne. 
Podział systematyczny.
Do rodziny należą następujące rodzaje: 

</doc>
<doc id="1508887" url="https://pl.wikipedia.org/wiki?curid=1508887" title="Corytophanidae">
Corytophanidae



</doc>
<doc id="1508888" url="https://pl.wikipedia.org/wiki?curid=1508888" title="Vị Thanh">
Vị Thanh

Vị Thanh – miasto w południowym Wietnamie, stolica prowincji Hậu Giang.

</doc>
<doc id="1508889" url="https://pl.wikipedia.org/wiki?curid=1508889" title="Lucifer (singel Blue System)">
Lucifer (singel Blue System)

Lucifer – pierwszy singel zapowiadający album "Seeds of Heaven" niemieckiego zespołu Blue System. Został wydany 18 marca 1991 roku przez wytwórnię Hansa International.
Lista utworów.
7" (Hansa 114 115) (BMG) 18.03.1991
12" (Hansa 614 115) (BMG) 18.03.1991
CD (Hansa 664 115) (BMG) 18.03.1991

</doc>
<doc id="1508891" url="https://pl.wikipedia.org/wiki?curid=1508891" title="Uca">
Uca

Uca – rodzaj krabów morsko-lądowych obejmujący blisko 100 gatunków (często spotykanych pod nazwą "krab skrzypek"). Zaliczany do rodziny Ocypodidae, jest najbliżej spokrewniony z krabami z rodzaju "Ocypode". Cały rodzaj składa się z krabów o małych rozmiarach – największe mają niewiele ponad 5 cm długości. Kraba skrzypka można znaleźć na morskich plażach, słonawych, błotnistych obszarach pływowych, lagunach i mokradłach.
Tak jak inne kraby, skrzypki zmieniają pancerz w miarę rośnięcia. Jeżeli wcześniej straciły szczypce lub inne odnóża, po linieniu na miejscu brakujących pojawią się nowe. Jeżeli stracą duże szczypce (tylko jedne z pary wyróżniają się wielkością) odzyskają je po linieniu, ale po przeciwnej stronie. Na krótko po linieniu kraby są bardzo wrażliwe, ze względu na nowy, delikatny pancerz. W tym okresie unikają kontaktu i ukrywają się aż do stwardnienia nowego pancerza.
Środowisko.
Znajdywany w słonych moczarach, na piaszczystych i błotnistych plażach Afryki Zachodniej, zachodniego Atlantyku, wschodniego Pacyfiku oraz Indo-Pacyfiku, jest łatwo rozpoznawalny dzięki wyraźnie asymetrycznym szczypcom, występującym wyłącznie u samców. Samce chełpią się przerośniętymi szczypcami, które odgrywają ważną rolę w zalotach, a także są istotnymi sygnalizatorami dla przedstawicieli tego samego gatunku. Ruch małych szczypiec do otworu gębowego podczas odżywiania zainspirował nazwę zwyczajową dla krabów z rodzaju "Uca" – krab skrzypek. Małe szczypce przypominają smyczek, którym krab gra na dużych szczypcach, jak na skrzypcach.
Odżywianie.
Małymi szczypcami unosi fragmenty osadów do otworu gębowego, gdzie ich zawartość zostaje przesiana. Kiedy wszystko, co jadalne zostaje oddzielone – mogą to być algi, drobnoustroje, grzyby lub detrytus – pozostały osad zostaje zwrócony w formie małej kulki. Obecność tych osadowych kulek przed wejściem do nory doskonale informuje o jej lokatorze. Niektórzy eksperci uważają, że zwyczaje żywieniowe tych krabów odgrywają kluczową rolę dla przetrwania podmokłych środowisk - przesiewając piasek znacząco napowietrzają podłoże. 
Cykl życiowy.
Krab skrzypek żyje raczej krótko, do 2 lat na wolności, i do 3 w niewoli. W okresie godów samce wymachują dużymi szczypcami i stukają nimi o podłoże, aby przyciągnąć samice. Zdarzają się także walki między samcami, mające prawdopodobnie zaimponować samicom. Jeżeli krab skrzypek straci duże szczypce, małe z tej samej pary zaczną rosnąć i wydłużać się. Natomiast kikut po odjętych dużych szczypcach zregeneruje się i powstaną małe szczypce. U niektórych gatunków w tym samym przypadku małe szczypce pozostaną małe, a duże zregenerują się stopniowo podczas kolejnych linień – po pierwszym będą mniej więcej o połowę mniejsze. 
Samica kraba skrzypka nosi jaja zgromadzone w spodniej części ciała. Pozostaje w norze przez dwutygodniowy okres, po którym nieśmiało wychodzi, aby uwolnić jaja z odpływem. Larwy prowadzą planktoniczny tryb życia przez ok. dwa tygodnie.

</doc>
<doc id="1508892" url="https://pl.wikipedia.org/wiki?curid=1508892" title="I Korpus Ukraiński">
I Korpus Ukraiński

I Korpus Ukraiński – korpus wojska ukraińskiego, powstały wskutek ukrainizacji XXXIV Korpusu Armii Rosyjskiej pod dowództwem generała Pawła Skoropadskiego.
XXXIV Korpus składał się w owym czasie z rosyjskich 104 i 153 dywizji piechoty, i zajmował stanowiska na linii frontu wzdłuż Zbrucza w okolicach Satanowa. Ukrainizacja Korpusu została wykonana 18 lipca 1917. 23 lipca generał Skoropadski otrzymał rozkaz wyprowadzenia korpusu w okolice Międzyboża i przeprowadzenia jego reorganizacji.
Sztab ulokowano w zamku, oddziały w miasteczku, oraz w obozie obok miasteczka. Na początek wszystkich Rosjan, członków rad żołnierskich oraz Żydów skierowano do XLI Korpusu armii rosyjskiej. Następnie na wakujących stanowiskach obsadzono nowych oficerów i podoficerów. Zorganizowano szkołę oficerska i podoficerską, rozpoczęto szkolenia żołnierzy z musztry, taktyki, strzelectwa, minowania.
Pod koniec września 1917 Korpus zakończył reorganizację i otrzymał nazwę I Korpus Ukraiński i oznaczenia w postaci błękitnych naramienników ze złotym obszyciem.
W końcu września Korpus miał wyruszyć na front, jednak wybuch rewolucji październikowej wstrzymał te plany. Po utworzeniu Ukraińskiej Centralnej Rady Skoropadski uznał jej zwierzchnictwo nad wojskiem, i część oddziałów Korpusu zamiast na front, wyruszyła do Kijowa w celu ochrony Rady.
W listopadzie rządom Centralnej Rady zagroził zbolszewizowany II Korpus Gwardyjski pod dowództwem Jewhenii Bosz, stacjonujący w rejonie Winnicy, jednak oddziały I Korpusu Ukraińskiego opanowały linie kolejowe Żmerynka-Koziatyn i Szepetówka-Kijów, i nie dopuściły do przyjazdu do Kijowa, a nawet go rozbroiły, a żołnierzy wysłały do Rosji.
Ponieważ władze Centralnej Rady nie czyniły żadnych kroków w kierunku organizacji armii ukraińskiej, i nie posiadały ku temu środków, w styczniu 1918 generał Skoropadski ustąpił ze stanowiska, a oddziały Korpusu zostały porozsyłane do różnych miast Ukrainy w celu służby garnizonowej. Wskutek tego Korpus przestał istnieć.

</doc>
<doc id="1508893" url="https://pl.wikipedia.org/wiki?curid=1508893" title="Yorkton">
Yorkton

Yorkton - miasto w Kanadzie, w prowincji Saskatchewan. W 2006 r. miasto to na powierzchni 24,57 km² zamieszkiwało 15 038 osób.

</doc>
<doc id="1508895" url="https://pl.wikipedia.org/wiki?curid=1508895" title="Ignacy Dzierżanowski">
Ignacy Dzierżanowski

Ignacy Dzierżanowski (ur. 21 maja 1845 w Arciszewie, zm. 14 września 1919) – polski duchowny katolicki, działacz niepodległościowy.
Zarys biografii.
W 1863 wstąpił do Seminarium Duchownego w Pułtusku, skąd po dwóch latach, po zlikwidowaniu uczelni, przeszedł do Seminarium Duchownego w Płocku. Ukończył je w 1868. Jeszcze jako diakon mianowany został wikariuszem przy katedrze płockiej. Święcenia kapłańskie przyjął w 1868. Pracował jako wikariusz w parafii Maków Mazowiecki i proboszcz w parafii Bogate (od 1877 przez 42 lata). 
Był kanonikiem honorowym Kapituły Kolegiackiej Pułtuskiej, dziekanem przasnyskim, kapelanem Polskiej Organizacji Wojskowej, działaczem Polskiej Macierzy Szkolnej (przewodniczącym koła terenowego w Bogatem). Za jego rządów parafią wzniesiono w Bogatem kopiec Tadeusza Kościuszki w 100. rocznicę śmierci Naczelnika (1917).
Pamięć.
Wdzięczni parafianie po śmierci proboszcza ufundowali w kościele parafialnym epitafium z płaskorzeźbionym w tondzie popiersiem zmarłego.

</doc>
<doc id="1508898" url="https://pl.wikipedia.org/wiki?curid=1508898" title="Prowincja Hà Giang">
Prowincja Hà Giang

Hà Giang – prowincja Wietnamu, znajdująca się w północnej części kraju, w Regionie Północno-Wschodnim. Na północy prowincja graniczy z Chinami.
Podział administracyjny.
W skład prowincji Hà Giang wchodzi dziesięć dystryktów oraz jedno miasto.

</doc>
<doc id="1508900" url="https://pl.wikipedia.org/wiki?curid=1508900" title="Edmundston">
Edmundston

Edmundston – miasto w Kanadzie, w prowincji Nowy Brunszwik i hrabstwie Madawaska. Aż do 1850 miasto nosiło nazwę "Petit-Sault", dzisiejsza nazwa została nadana na cześć Edmunda Walkera Heada, gubernatora porucznika Nowego Brunszwiku w latach 1848–1854.
Liczba mieszkańców Edmundston wynosi 16 643. Język francuski jest językiem ojczystym dla 93,4%, angielski dla 4,6% mieszkańców (2006).

</doc>
<doc id="1508901" url="https://pl.wikipedia.org/wiki?curid=1508901" title="Aniela Borowska">
Aniela Borowska

Aniela Borowska, w zakonie Matka Maria Magdalena (ur. 30 lipca 1832 w Warszawie, zm. 19 grudnia 1915 w Krakowie), przełożona ss. felicjanek. 
Urodziła się 30 lipca 1832 w Warszawie, w rodzinie o tradycjach patriotycznych i religijnych. Ojciec Adam Borowski rotmistrz ułanów, walczył 25 lutego 1831 w bitwie pod Grochowem. Matka Maria pochodziła z rodziny Szwarców. Po śmierci ojca Aniela była przez jakiś czas nauczycielką w Piotrkowie, w Warszawie. W tym czasie zbliżyła się do zakładanego (od 21 listopada 1855 roku) Zgromadzenia Sióstr Świętego Feliksa z Kantalicjo Trzeciego Zakonu Regularnego Świętego Franciszka Serafickiego w Warszawie przez bł. Marię Angelę Truszkowską i bł. Honorata Koźmińskiego. 
18 maja 1859 przywdziała habit, z rąk o. Honorata Koźmińskiego - kapucyna, słynnego kaznodziei i duchowego kierownika, przyjmując imię Marii Magdaleny. I przebywała w budynku zakonnym dawnej Biblioteki Załuskich przy ul. Daniłłowiczowskiej w Warszawie. W czasie powstania styczniowego w 1863 r. wraz z innymi pielęgnowała rannych, przygarniała sieroty pomordowanych, niosła pomoc wszystkim bez wyjątku
To właśnie za to, za "udział w sprawach politycznych", 17 grudnia 1864 roku siostry musiały zdjąć habity i w przeciągu trzech dni rozejść się do domów.
Po powstaniu styczniowym i rozproszeniu zgromadzenia przez rząd rosyjski w r. 1864, pozostawała przez parę lat w Warszawie, roztaczając ukrytą opiekę nad innymi siostrami zakonnymi, aż do chwili wyjazdu do Krakowa (r. 1869), gdzie zgromadzenie już prowadziło jedną ochronkę. 
Od r. 1871, aż do zgonu była przełożoną felicjanek. Wystarała się z innymi, o zatwierdzenie w dniu 19 lipca 1899 roku zakonu, przez papieża Leona XIII oraz swoich ustaw (1874 i 1906) przez Stolicę Apostolską. Rozszerzyła również zgromadzenie do Stanów Zjednoczonych, Ameryki Płn., wysyłając w r. 1874 pięć sióstr do Polonii, celem podjęcia pracy wychowawczej wśród polskich emigrantów. Powiększała działalność zakonu nie tylko na terenie Polski, ale w USA, w Kanadzie, Brazylii. Pracowała nad regułą "felicjanek" wywodzącą się z tercjarstwa franciszkańskiego. Ukierunkowała pracę wychowawczą sióstr z dziećmi i młodzieżą oraz ich formę opieki nad chorymi i ubogimi. Zajmowała się razem z podwładnymi działalnością wychowawczo-oświatową, charytatywną, opiekuńczo-społeczną, a także działalnością misyjną.
Pracowała nad duchowością felicjanek rozszerzając kult Najświętszego Sakramentu, Miłosierdzia Bożego, Niepokalanego Serca Maryi i nabożeństwo do Matki Bożej Częstochowskiej
Dzięki jej zabiegom wykończono w Krakowie na Smoleńsku, budowę klasztoru i kościoła ss. felicjanek. W r. 1907 wysłała kilka sióstr do Warszawy, dla opieki nad ubogimi. Umierając 19 grudnia 1915 w Krakowie, zostawiła siedem prowincji (2 w Europie, 5 w Ameryce), a w nich 210 domów z 2410 zakonnicami; kiedy obejmowała naczelne rządy, zgromadzenie miało 146 sióstr i 19 domów. Słusznie zgromadzenie ss. felicjanek uważa ją za swoją współzałożycielkę, a Polonia amerykańska za swoją szczególną opiekunkę.
Pochowana w kaplicy grobowej przy kościele s. Felicjanek ul. Smoleńsk w Krakowie.

</doc>
<doc id="1508903" url="https://pl.wikipedia.org/wiki?curid=1508903" title="Niels Kurvin">
Niels Kurvin

Niels Kurvin (ur. 27 lipca 1975 w Monachium) − niemiecki aktor i reżyser telewizyjny i filmowy.
Pochodzi z Irlandii. Studiował w Akademii Muzycznej i Teatralnej w Felix-Mendelssohn-Bartholdy w Lipsku. Występował w teatrach w Akwizgranie, Chemnitz, Berlinie, Hamburgu i Lipsku. Stał się znany dzięki roli technologa oddziału kryminalnego Hartmuta Freunda w serialu kryminalnym RTL "Kobra – oddział specjalny" ("Alarm für Cobra 11 - Die Autobahnpolizei") w którym gra od 2003 roku. Następnie zaczął pojawiać się w mniejszych rolach w niemieckich serialach.
Odniósł sukces jako reżyser teatralny sztuki "Lust auf was Anderes".

</doc>
<doc id="1508906" url="https://pl.wikipedia.org/wiki?curid=1508906" title="Valeriya Məmmədova">
Valeriya Məmmədova

Valeriya Məmmədova; z d. Korotenko; (ur. 29 stycznia 1984 w Baku) – azerska siatkarka, reprezentantka kraju, grająca na pozycji libero. Obecnie występuje w drużynie Azerrail Baku.
Życie prywatne.
Wyszła z mąż, za azerskiego judokę Nijata Məmmədova.
Sukcesy klubowe.
Mistrzostwo Azerbejdżanu:
Puchar Top Teams:
Puchar Szwajcarii:
Mistrzostwo Szwajcarii:
Puchar CEV:
Mistrzostwo Turcji:
Puchar Challenge:
Sukcesy reprezentacyjne.
Liga Europejska:

</doc>
<doc id="1508908" url="https://pl.wikipedia.org/wiki?curid=1508908" title="Testamente D’Amelia">
Testamente D’Amelia

Testamente D’Amelia – drugi singel promujący piąty album niemieckiego zespołu Blue System, "Seeds of Heaven". Singel został wydany 24 czerwca 1991 roku przez wytwórnię Hansa International.
Lista utworów.
7" (Hansa 114 450) (BMG) 24.06.1991
12" (Hansa 614 450) (BMG) 24.06.1991
CD (Hansa 664 450) (BMG) 24.06.1991

</doc>
<doc id="1508909" url="https://pl.wikipedia.org/wiki?curid=1508909" title="Duszniki Zdrój (gmina)">
Duszniki Zdrój (gmina)

Duszniki Zdrój (od 1951 "Szczytna") – dawna gmina wiejska istniejąca latach 1945–1951 w woj. wrocławskim. Siedzibą władz gminy było miasto Duszniki Zdrój (obecna pisownia "Duszniki-Zdrój"), które stanowiło odrębną gminę miejską.
Gmina Duszniki Zdrój powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu kłodzkiego – weszła w skład nowo utworzonego woj. wrocławskiego.
27 czerwca 1951 gmina została zniesiona: siedzibę władz przeniesiono z Dusznik Zdroju do Szczytnej (wówczas gromady) a jednostkę przemianowano na "gminę Szczytna", która według stanu z 1 lipca 1952 gmina składała się z 7 gromad: Batorów, Bobrowniki, Łężyce, Stoszów, Szczytna, Zieleniec i Złotno.

</doc>
<doc id="1508911" url="https://pl.wikipedia.org/wiki?curid=1508911" title="Miramichi">
Miramichi

Miramichi – miasto w Kanadzie, na wschodzie prowincji Nowy Brunszwik, w hrabstwie Northumberland, u ujścia rzeki Miramichi do Zatoki Świętego Wawrzyńca. Miramichi zostało utworzone w 1995 roku poprzez połączenie pięciu mniejszych miast: Newcastle, Chatham, Douglastown, Loggieville i Nelson.
Liczba mieszkańców Miramichi wynosi 18 129. Język angielski jest językiem ojczystym dla 89,3%, francuski dla 8,2% mieszkańców (2006).

</doc>
<doc id="1508912" url="https://pl.wikipedia.org/wiki?curid=1508912" title="Gmina Duszniki-Zdrój">
Gmina Duszniki-Zdrój



</doc>
<doc id="1508914" url="https://pl.wikipedia.org/wiki?curid=1508914" title="Rzepik wonny">
Rzepik wonny

 
Rzepik wonny ("Agrimonia procera") – gatunek rośliny z rodziny różowatych. 
Rozmieszczenie geograficzne.
Zasięg występowania obejmuje znaczną część Europy z wyjątkiem jej południowo-wschodnich i wschodnich krańców (granica zasięgu biegnie od Finlandii, poprzez Białoruś, Ukrainę, Bułgarię, kraje byłej Jugosławii. W Polsce rozpowszechniony w znacznej części kraju, rzadki w górach, pasie wybrzeża i na Nizinie Północnomazowieckiej.
Biologia i ekologia.
Bylina, hemikryptofit. Preferuje miejsca wilgotne na skrajach lasów i w zaroślach. Gatunek charakterystyczny dla związku zespołów "Trifolion medii". Kwitnie od czerwca do sierpnia. 2n=56. 
Zmienność.
Tworzy mieszańce z rzepikiem pospolitym.

</doc>
<doc id="1508916" url="https://pl.wikipedia.org/wiki?curid=1508916" title="Adam Maciejowski">
Adam Maciejowski

Adam Maciejowski (ur. 5 lipca 1874 w Płocku, zm. 27 czerwca 1919 tamże) – polski duchowny katolicki, poeta, pisarz, publicysta.
Seminarium Duchowne ukończył w Płocku. Święcenia kapłańskie przyjął w 1897 r. Był wikariuszem w parafiach: Przasnysz, Sierpc, Nur i Ostrów. W 1907 r. został prefektem w szkole udziałowej w Płocku, administratorem parafii Brwilno, profesorem w Seminarium Duchownym w Płocku. Kapelan Jego Świątobliwości, kanonik honorowy Kapituły Kolegiackiej Pułtuskiej, poeta, pisarz, publicysta. Wydał dwanaście książek. Autor m.in. pracy "Literatura i życie. O wpływie literatury pięknej na społeczeństwo", wydanej w Płocku w 1910 r. Kilka wierszy nawiązuje do pobytu w Przasnyszu.

</doc>
<doc id="1508918" url="https://pl.wikipedia.org/wiki?curid=1508918" title="Agrimonia procera">
Agrimonia procera



</doc>
<doc id="1508919" url="https://pl.wikipedia.org/wiki?curid=1508919" title="Prowincja Hậu Giang">
Prowincja Hậu Giang

Hậu Giang – prowincja Wietnamu, znajdująca się w południowej części kraju, w Regionie Delty Mekongu.
Podział administracyjny.
W skład prowincji Hậu Giang wchodzi pięć dystryktów oraz dwa miasta.

</doc>
<doc id="1508921" url="https://pl.wikipedia.org/wiki?curid=1508921" title="45 Dywizja Piechoty (III Rzesza)">
45 Dywizja Piechoty (III Rzesza)

45 Dywizja Piechoty – niemiecka dywizja z czasów II wojny światowej, sformowana na mocy rozkazu z dnia 1 kwietnia 1938 roku w XVII Okręgu Wojskowym. Miejscem stacjonowania sztabu był Linz.
Historia.
Dywizja austriacka, została formalnie włączona do armii niemieckiej 1 kwietnia 1938 roku, po zajęciu przez Adolfa Hitlera Austrii. Powstała poprzez przemianowanie austriackiej 4 Dywizji Piechoty na 45 Dywizję Piechoty.
W 1939, 45 Dywizja Piechoty wzięła udział w zajęciu Czechosłowacji będąc w składzie IX korpusu 12 Armii.
W 1939 od 1 września dywizja walczyła przeciw Polsce w składzie 14. Armii, Grupy Armii „Południe”. W ramach XVII korpusu atakowała pozycje obronne „Armii Kraków” w okolicach Cieszyna. W dniach 14–16 września starła się z 21. Dywizją Piechoty Górskiej w rejonie Dachnowa i Oleszyc.
W 1940 dywizja nie wzięła czynnego udział w kampanii francuskiej. Natomiast, po zakończeniu działań wojennych pełniła funkcje okupacyjne w Belgii do maja 1941 r.
W początkowej fazie ataku na Związek Radziecki 45 DP wchodziła w skład XII korpusu Armii „Środek”. Na przełomie czerwca i lipca 1941 poniosła duże straty tocząc walki o twierdzę w Brześciu. Następnie w składzie 2 Armii Pancernej walczyła o Pińsk, Homel i Tułę. 
Po ciężkich walkach w grudniu 1941 r. dywizja została zmuszona do prowadzenia walk odwrotowych. 12 grudnia część dywizji została okrążona i rozproszona. Na skutek odcięcia dróg zaopatrzeniowych 45 DP znalazła się w bardzo trudnym położeniu. Większość artylerii porzucono z powodu braku koni padających z zimna i głodu.
W sierpniu 1942 dywizja wchodziła w skład LV korpusu 2 Armii, Grupy Armii „B”. Walczyła na południowym odcinku frontu w rejonie Orła i Woroneża. 
W 1943 45 DP toczyła walki w centralnej części frontu, a w lipcu tego roku poniosła znaczne straty w bitwie pancernej pod Kurskiem. Jesienią 1943 r. dywizja broniła się pod Sożem, Briańskiem i Homlem. W czerwcu 1944 weszła w skład XXXV korpusu 9 Armii.
Prowadząc walki odwrotowe 45 DP wraz z GA Środek została w większości zniszczona latem 1944 pod Bobrujskiem. Pozostałości dywizji wycofano z frontu i użyto 18 lipca 1944 jako kadrę dla formującej się na poligonie w Dollersheim 45 Dywizji Grenadierów, którą połączono z 546 Dywizją Grenadierów, będącą dywizją zaporową.
Po przerzuceniu dywizji do Polski przemianowano ją 21 października 1944 na 45 Dywizję Grenadierów Ludowych (Volksgrenadierdivision).
6 sierpnia 1944 r. dywizja wchodząc w skład VIII KA wraz z dywizją Hermann Göring została skierowana do walki na przyczółku pomiędzy miejscowościami Magnuszew i Studzianki. Atak ten miał na celu wyrzucenie za Wisłę znajdujących się tam wojsk 8 Gwardyjskiej Armii i 1 Armii WP. Pomimo początkowych sukcesów strony niemieckiej, sowieci przegrupowali swe wojska i wprowadzili do walki dodatkowe siły. Ostatecznie 11 sierpnia ataki VII KA zostały przez sowietów powstrzymane i zmuszono siły niemieckie do wycofania się na pozycje wyjściowe. 
Z powodu niskich stanów osobowych 22 września 1944 włączono w skład 45 DGL dodatkowo 1132 Pułk Grenadierów.
12 stycznia 1945, kiedy Armia Czerwona rozpoczęła ofensywę początkowo na odcinku 45 DGL panował spokój. Radzieckie natarcie na odcinku VII korpusu rozpoczęło się 14 stycznia. Walki odwrotowe z przeważającymi siłami Armii Czerwonej spowodowały ruch wojsk 9 Armii i 4 Armii Pancernej na zachód, a następnie okrążenie ich na północ od Końskich. Od 12 stycznia 45 DGL cofała się z okolic Magnuszewa drogą na Radom-Opoczno i znalazła się w kotle w okolicach Ruskiego Brodu wraz z ok. 60 000 żołnierzy niemieckich przemieszanych, pochodzących z różnych jednostek 9 i 4 Armii. Ciężkie walki o wydostanie się z kotła trwały od 19 do 21 stycznia, kiedy to udało się wojskom niemieckim przerwać pierścień okrążenia. 
Piechota 45 DGL podobnie jak i innych jednostek, po wydostaniu się z matni kierowała się drogami na Białaczów-Paradyż, a następnie w kierunku Sulejowa, gdzie dotarła 23 stycznia. W kolejnych dniach, po przeprawie przez Pilicę, żołnierze z 45 DGL dołączyli do "Kampfgruppe Nehring" i z nią wycofywali się dalej na zachód.
Po dotarciu do Głogowa niedobitków 45 DGL oraz resztek innych cofających się dywizji i grup bojowych, rozpoczęto formowane z nich batalionów Wehrmachtu. Powstały w sumie 22 bataliony, które trafiły do odtwarzanego systemu obrony Śląska. 
20 kwietnia 1945 wokół 130 Pułku Grenadierów (jedynego w pełni sprawnego pułku 45 DGL) stworzono Dywizyjną Grupę Bojową, którą podporządkowano dowódcy "Führergrenadierdivision".
45 DGL skapitulowała w maju 1945 w Hradcu Králové w Czechosłowacji.
Struktura organizacyjna.
130., 133. i 135. pułk piechoty, 98. pułk artylerii, I./99. pułk artylerii ciężkiej, 81. batalion pionierów, 45. oddział rozpoznawczy, 45. oddział przeciwpancerny, 65. oddział łączności, 45. polowy batalion zapasowy; 
130., 133., 135. pułk grenadierów, 98. pułk artylerii, I./99. pułk artylerii ciężkiej, 81. batalion pionierów, 45. dywizyjny batalion fizylierów, 45. oddział przeciwpancerny, 65. oddział łączności, 45. polowy batalion zapasowy;
130., 133. i 135. pułk grenadierów, 98. pułk artylerii, 81. batalion pionierów, 45. dywizyjny batalion fizylierów, 45. oddział przeciwpancerny, 45. oddział łączności, 98. polowy batalion zapasowy;
130., 133. pułk grenadierów i sztab 10. pułku grenadierów, 98. pułk artylerii, 81. batalion pionierów, 45. dywizyjny batalion fizylierów, 45. oddział przeciwpancerny, 45. oddział łączności, 98. polowy batalion zapasowy;
Dowódcy dywizji.
Generalleutnant Friedrich Materna 1 IV 1938 – 1 X 1940;
Generalmajor Gerhard Körner 25 X 1940 – 27 IV 1941;
Generalmajor Fritz Schlieper 27 IV 1941 – 27 II 1942;
Generalleutnant Fritz Kühlwein 27 II 1942 – 25 IV 1943;
Generalmajor Hans Freiherr von Falkenstein 25 IV 1943 – 30 XI 1943;
Generalmajor Joachim Engel 30 XI 1943 – 27 II 1944;
Generalmajor Gustav Gihr 27 II 1944 – 9 IV 1944;
Generalmajor Joachim Engel 9 IV 1944 – VI 1944;
Generalmajor Richard Daniel 19 VII 1944 – 2 V 1945;
Bibliografia.
Grzelak Czesław, Stańczyk Henryk "Kampania polska 1939 roku"; Warszawa 2005; ; 

</doc>
<doc id="1508923" url="https://pl.wikipedia.org/wiki?curid=1508923" title="Kozielice (gmina w powiecie kamieńskim)">
Kozielice (gmina w powiecie kamieńskim)

Kozielice (od 1952 "Wysoka Kamieńska") – dawna gmina wiejska istniejąca w latach 1945–1951 w woj. szczecińskim (dzisiejsze woj. zachodniopomorskie). Siedzibą władz gminy były Kozielice.
Gmina Kozielice powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat kamieński. 28 czerwca 1946 gmina weszła w skład nowo utworzonego woj. szczecińskiego.
1 stycznia 1952 gmina została zniesiona; siedzibę władz gminy przeniesiono z Kozielic do Wysokiej Kamieńskiej, a jednostkę przemianowano na "Wysoka Kamieńska".

</doc>
<doc id="1508925" url="https://pl.wikipedia.org/wiki?curid=1508925" title="Niszczyciele typu DD-1000">
Niszczyciele typu DD-1000



</doc>
<doc id="1508926" url="https://pl.wikipedia.org/wiki?curid=1508926" title="Weyburn">
Weyburn

Weyburn – miasto w Kanadzie, w prowincji Saskatchewan, położone nad rzeką Souris. W 2006 r. miasto to na powierzchni 15,78 km² zamieszkiwały 9 433 osoby.

</doc>
<doc id="1508927" url="https://pl.wikipedia.org/wiki?curid=1508927" title="Hậu Giang">
Hậu Giang



</doc>
<doc id="1508928" url="https://pl.wikipedia.org/wiki?curid=1508928" title="Déjà Vu (singel Blue System)">
Déjà Vu (singel Blue System)

Déjà Vu – pierwszy singel zapowiadający album "Déjà Vu" niemieckiego zespołu Blue System. Został wydany 9 września 1991 roku przez wytwórnię Hansa International.
Lista utworów.
7" (Hansa 114 722) (BMG) 09.09.1991
12" (Hansa 614 722) (BMG) 09.09.1991
CD (Hansa 664 722) (BMG) 09.09.1991

</doc>
<doc id="1508929" url="https://pl.wikipedia.org/wiki?curid=1508929" title="Klikowa (gmina)">
Klikowa (gmina)

Klikowa (od 1951 "Łęg Tarnowski") – dawna gmina wiejska istniejąca w latach 1934-1951 w województwie krakowskim (dzisiejsze woj. małopolskie). Siedzibą władz gminy była Klikowa (obecnie część Tarnowa).
Gmina zbiorowa Klikowa została utworzona 1 sierpnia 1934 roku w powiecie tarnowskim w woj. krakowskim z dotychczasowych jednostkowych gmin wiejskich: Biała, Bobrowniki Wielkie, Chyszów, Ilkowice, Klikowa, Łęg ad Partyń i Niedomice. 
20 kwietnia 1951 roku gmina została zniesiona: siedzibę gminy przeniesiono z Klikowej do Łęgu koło Partynia a jednostkę przemianowano na "gminę Łęg Tarnowski".
W Klikowej znajduje się stadnina koni. Odbywają się tu konkursy skoków przez przeszkody, wystawy koni i innych zwierząt hodowlanych.

</doc>
<doc id="1508931" url="https://pl.wikipedia.org/wiki?curid=1508931" title="Slussen (stacja metra)">
Slussen (stacja metra)

Slussen – podziemna stacja sztokholmskiego metra w Innerstaden, w dzielnicy Södermalm. Znajduje się na zielonej (T19, T17 i T18) i czerwonej linii (T13, T14), między Gamla stan a Medborgarplatsen/Mariatorget. Dziennie korzysta z niej około 83 500 osób (2. miejsce po T-Centralen).
Stacja znajduje się 7-24 metrów pod ziemią, między Götgatan i Katarinavägen. Posiada dwa wyjścia - północne znajduje się przy Ryssgården (Södermalmstorg), południowe wyjście zlokalizowane jest przy Götgatan 17 i Hökensgatan. 
Pierwsza stacja została otworzona 1 października 1933 i już wtedy była położona pod ziemią. Kursowały do niej tramwaje ze Skanstull. Stację metra oddano do użytku 1 października 1950. Ma dwa perony (jeden obsługuje ruch w kierunku północnym, drugi w południowym). Nazwa stacji pochodzi od znajdującej się w pobliżu śluzy (szw. "sluss, -en"), oddzielającej Saltsjön (Morze Bałtyckie) od jeziora Melar.
Przy północnym wyjściu znajduje się stacja autobusowa oraz stacja podmiejskiej kolei Saltsjöbanan.
Otoczenie.
W otoczeniu stacji znajdują się:

</doc>
<doc id="1508932" url="https://pl.wikipedia.org/wiki?curid=1508932" title="Kiên Giang">
Kiên Giang



</doc>
<doc id="1508934" url="https://pl.wikipedia.org/wiki?curid=1508934" title="Franciszek Kuszal">
Franciszek Kuszal



</doc>
<doc id="1508935" url="https://pl.wikipedia.org/wiki?curid=1508935" title="North Battleford">
North Battleford

North Battleford - miasto w Kanadzie, w prowincji Saskatchewan. W 2006 r. miasto to na powierzchni 33,55 km² zamieszkiwało 13 190 osób.

</doc>
<doc id="1508937" url="https://pl.wikipedia.org/wiki?curid=1508937" title="Ivana Isailović">
Ivana Isailović

Ivana Isailović (ur. 1 stycznia 1986 w Šabacu) – serbska siatkarka, była reprezentantka kraju, grająca na pozycji środkowej. wicemistrzyni Europy z 2007 roku. Od sezonu 2016/2017 występuje w drużynie Calisia Kalisz.
Sukcesy klubowe.
Mistrzostwo Serbii:
Puchar CEV:
Puchar Serbii:
Puchar Niemiec:
Mistrzostwo I ligi:
Sukcesy reprezentacyjne.
Mistrzostwa Europy:

</doc>
<doc id="1508940" url="https://pl.wikipedia.org/wiki?curid=1508940" title="Ofensywa czortkowska">
Ofensywa czortkowska

Ofensywa czortkowska – operacja zaczepna, przeprowadzona przez oddziały Ukraińskiej Armii Halickiej w dniach 7–28 czerwca 1919 roku, w ostatniej fazie wojny polsko-ukraińskiej. Nazwa pochodzi od miasta Czortków, objętego między innymi tą operacją.
Tło.
Armia ukraińska na początku czerwca 1919 została zepchnięta w trójkąt pomiędzy rzekami Dniestr i Zbrucz oraz linię Husiatyn – Łaszkowce – Towste – Usteczko. Były to ostatnie tereny kontrolowane przez rząd Zachodnioukraińskiej Republiki Ludowej. Zgromadziło się na nich 19 tysięcy żołnierzy oraz 50 baterii artylerii, a także cywilni uciekinierzy.
Operacja zaczepna została zaplanowana na wniosek mjr. Alfreda Bisanza i gen. Myrona Tarnawskiego. Jej celem było zepchnięcie wojsk polskich za rzekę Złota Lipa, w celu uzyskania możliwości prowadzenia dalszych operacji wojskowych oraz podniesienia morale wojska ukraińskiego.
Przebieg działań.
Pierwszy atak dał taktyczne sukcesy – 8 czerwca zdobyto Czortków i zepchnięto polskie wojska na odległość około 120 km, do linii Gołogóry – Przemyślany – Bukaczowce. Początkowo Naczelna Komenda UHA z dowódcą gen. Omelianowyczem-Pawlenką uważała akcję za lokalne przedsięwzięcie. Jednak rozwój ofensywy spowodował, że 9 czerwca Ukraińska Rada Narodowa rozwiązała Radę Ministrów ZURL i powołała na stanowisko dyktatora Jewhena Petruszewycza. On zaś natychmiast po mianowaniu usunął ze stanowiska gen. Omelianowycza-Pawlenkę i nominował na stanowisko dowódcy UHA gen. Ołeksandra Hrekowa.
Wojska UHA stoczyły bitwę pod Jazłowcem (8-11 czerwca), zwyciężyły w starciach pod Buczaczem (11 czerwca), Trembowlą (12 czerwca), Podhajcami i Niżniowem (14 czerwca) i zdobyły w ciężkich walkach Tarnopol (15 czerwca). Traktowanie przez Wojsko Polskie Galicji jak terytorium okupowanego stało się przyczyną, dla której ofensywa ukraińska została entuzjastycznie przyjęta przez ludność ukraińską i wywołała zwiększony napływ ochotników, zaś na tyłach wojsk polskich rozpoczęły działalność oddziały partyzanckie.
15 czerwca wojska ukraińskie doszły do rzeki Złota Lipa, osiągając uzgodnioną w czasie rozmów we Lwowie 16 czerwca linię Delwiga. Umowa ta nie została jednak zatwierdzona przez dyktatora Jewhena Petruszewycza i pozostała tylko na papierze – wojska UHA nadal kontynuowały ofensywę na froncie polsko-ukraińskim.
W tym dniu ZURL poniosła klęskę na arenie międzynarodowej – konferencja pokojowa podjęła decyzję o "upoważnieniu wojsk Rzeczypospolitej Polskiej do dalszego prowadzenia operacji wojennych po rzekę Zbrucz w celu zabezpieczenia osób i mienia spokojnej ludności Galicji Wschodniej od niebezpieczeństw, na jakie jest narażona ze strony band bolszewickich". Jednocześnie wyrażono zgodę na użycie Armii Hallera na froncie galicyjskim.
17 czerwca UHA rozpoczęła operację brzeżańską. Brzeżany stanowiły w owym czasie polskie centrum magazynowe, silny garnizon, jak również ważny węzeł komunikacyjny. Były silnie umocnione, dlatego też polskie dowództwo postanowiło bronić ich za wszelką cenę. Wojska ukraińskie oskrzydliły miasto, i po ciężkich walkach zdobyły 21 czerwca, jednak nie udało im się zniszczyć polskiej załogi wojskowej, liczącej kilkanaście batalionów.
Ukraińskie natarcie po walce o Brzeżany straciło impet, chociaż jeszcze zdobyto Złoczów. Oddziałom ukraińskim zaczęło brakować amunicji, a dodatkowo 22 czerwca przysłano 1 Dywizję Strzelców Polskich Hallera, która rozpoczęła wyładunek w Kamionice Strumiłowej. 27 czerwca dowodzenie kontratakiem polskim objął Józef Piłsudski.
Siły polskie i ukraińskie były wyrównane – po około 40-50 tysięcy żołnierzy, jednak Ukraińcy mieli stosunkowo małe zapasy amunicji. Polacy mieli również przewagę w jednostkach kawaleryjskich, niezbędnych w tego typu operacjach manewrowych. 28 czerwca polska armia przerwała front pod Janczynem. 4 lipca usunięto ze stanowiska głównodowodzącego gen. Hrekowa i podjęto decyzję o ewakuacji UHA za Zbrucz.
5 lipca wojska polskie osiągnęły linię rzeki Strypy. 11 lipca powiadomiono władze ukraińskie o decyzji konferencji w Paryżu. 15 lipca armia polska zdobyła Tarnopol.
16 lipca oddziały UHA przeszły przez rzekę Zbrucz na terytorium URL. Oddziały te zachowały zdolność bojową i zostały wykorzystane w walkach z Armią Czerwoną i Armia Ochotniczą. Wraz z nimi wycofał się rząd ZURL, urzędnicy państwowi oraz 100 tysięcy cywilnych uchodźców.

</doc>
<doc id="1508944" url="https://pl.wikipedia.org/wiki?curid=1508944" title="It’s All Over">
It’s All Over

It’s All Over – drugi singel promujący szósty album niemieckiego zespołu Blue System, "Déjà Vu". Został wydany 25 listopada 1991 roku przez wytwórnię Hansa International. Jest to ballada wykonana w duecie z Dionne Warwick.
Lista utworów.
7" (Hansa 114 953) (BMG) 25.11.1991
12" (Hansa 614 953) (BMG) 25.11.1991
CD (Hansa 664 953) (BMG) 25.11.1991

</doc>
<doc id="1508946" url="https://pl.wikipedia.org/wiki?curid=1508946" title="Prowincja Kiên Giang">
Prowincja Kiên Giang

Kiên Giang – prowincja Wietnamu, położona w południowej części kraju, w Regionie Delty Mekongu nad Zatoką Tajlandzką. Na północy prowincja graniczy z Kambodżą. Stolicą prowincji jest miasto Rạch Giá.
Podział administracyjny.
W skład prowincji Kiên Giang wchodzi trzynaście dystryktów ("huyện") i dwa miasta ("thị xã" oraz "thành phố").

</doc>
<doc id="1508952" url="https://pl.wikipedia.org/wiki?curid=1508952" title="Melfort">
Melfort

Melfort - miasto w Kanadzie, w prowincji Saskatchewan. W 2006 r. miasto to na powierzchni 14,78 km² zamieszkiwało 5 192 osób.

</doc>
<doc id="1508954" url="https://pl.wikipedia.org/wiki?curid=1508954" title="Alenia Aermacchi">
Alenia Aermacchi

Alenia Aermacchi – wiodąca włoska firma w projektowaniu i produkcji wojskowych samolotów treningowych. Założona w 1913 roku, zajmowała się też produkcją motocykli do lat 70. XX wieku. Alenia Aermacchi jest w stanie zaoferować szeroki wachlarz produktów spełniających wymagania wszystkich faz treningu pilotów wojskowych. Od 2016 część Leonardo S.p.A.
Historia.
Do II wojny światowej.
Założona 1 maja 1913 przez Giulia Macchiego, jednego z czterech braci Macchi, którzy posiadali fabrykę karoserii samochodowych. Firma powstała we współpracy z francuską Societe Anonyme des Establissements Nieuport, która była dostarczycielem licencji na samolot Nieuport 11. Pierwotna nazwa firmy brzmiała Società Anonima Nieuport-Macchi; do 1915 wyprodukowała 160 Nieuportów 11, a w czasie I wojny światowej łącznie 731 samolotów lądowych i 1807 wodnosamolotów.
W 1919 firma usamodzielniła się od wytwórni samochodowej i przyjęła nazwę Macchi, zmienioną następnie na Aeronautica Macchi S.p.A. W latach 1920. produkowała łodzie latające, m.in. M.39, która w 1926 wygrała Puchar Schneidera. Późniejsza konstrukcja, MC.72, ustanowiła w 1934 do dziś nie pobity rekord świata prędkości wodnosamolotu z silnikiem tłokowym, osiągając 709 km/h.
W latach 1930. Aeronautica Macchi miała kłopoty finansowe, związane z nierentowną produkcją krótkoseryjnych, cywilnych łodzi latających i przetrwała dzięki budowie na licencji szkolnych samolotów Caproni Ca.100. Firma odzyskała dobrą kondycję, gdy Regia Aeronautica ogłosiła plany modernizacji parku myśliwskiego. Mimo pierwotnej porażki w konkursie na nowoczesny myśliwiec (wygrał Fiat G.50), firmie udało się zainteresować siły zbrojne samolotem MC.200 Saetta, który stał się jednym z głównych myśliwców włoskich II wojny światowej. Jego następcami były również budowane w długich seriach Macchi MC.202 i Macchi MC.205.
Okres po II wojnie światowej.
Po II wojnie światowej firma zmieniła nazwę na AerMacchi.
Alenia Aermacchi dotąd sprzedała 2000 samolotów treningowych do ponad 40 krajów i brała udział w głównych międzynarodowych programach współpracy militarnej. Doświadczenie zdobyte w sektorze wojskowym pozwoliło tej firmie rozszerzyć swoją działalność także na pole lotnictwa cywilnego, które obecnie stanowi 35% jej obrotów.
W lipcu 2003 Alenia Aermacchi została włączona do grupy Finmeccanica, która powiększyła swoje udziały do 99% kapitału akcyjnego. Firma jest zlokalizowana w miejscowości Venegono Superiore w prowincji Varese. Zatrudnienie wynosi około 1800 pracowników, a łączna powierzchnia zakładów około 274 000 m². Obiekty obejmują laboratoria i warsztaty do testów strukturalnych oraz tunele powietrzne i wodne obok lotniska wykorzystywanego do lotów testowych.
Dzięki wysokim kwalifikacjom załogi oraz wykorzystywaniu najnowocześniejszych technologii Alenia Aermacchi zawsze projektowała i wdrażała swoje samoloty samodzielnie. Od swojego powstania firma ciągle rozszerza i wzmacnia działalność, dążąc do zajęcia czołowych miejsc w sektorach treningu wojskowego, programach wojskowych oraz programach cywilnych.

</doc>
<doc id="1508955" url="https://pl.wikipedia.org/wiki?curid=1508955" title="Szkoła Biznesu Politechniki Warszawskiej">
Szkoła Biznesu Politechniki Warszawskiej

Szkoła Biznesu Politechniki Warszawskiej ("Warsaw University of Technology Business School") – uczelnia powstała w 1991 roku w wyniku wspólnego przedsięwzięcia Politechniki Warszawskiej i trzech szkół europejskich:
Po ukończeniu studiów absolwenci otrzymują Dyplom Executive Master of Business Administration. Dyplom MBA nadawany jest przez Politechnikę Warszawską i zawiera zapis o udziale szkół partnerskich.
W 2006 roku oba programy Executive MBA oraz International MBA otrzymały prestiżową międzynarodową akredytację dla programów EPAS (Programme Accreditation System) nadaną przez EFMD (), organizację skupiającą wiodące światowe szkoły biznesu. Akredytacja jest potwierdzeniem najwyższych, międzynarodowych standardów jakości realizacji programów. W 2011, 2014 oraz 2017 roku Szkoła ponownie udowodniła, że należy do jednych z najlepszych szkół biznesu w Europie pomyślnie przechodząc proces re-akredytacji, który zakończył się przedłużeniem akredytacji MBA na kolejne 4 lata.
Władze i kadra dydaktyczna.
Dyrektorem Szkoły Biznesu Politechniki Warszawskiej jest dr Paweł Urbański, a jego zastępcą – Michał Kucharski. Poprzednimi dyrektorami szkoły byli prof. Olaf Żylicz (2016–2017), prof. Witold Orłowski (2003–2016), dr inż. Zbigniew Turowski (1992–2003) oraz prof. Roger S. Bivand (1991–1992).
Połowę kadry stanowią wykładowcy partnerskich uczelni zagranicznych. Do 30% zajęć prowadzą praktycy z takich firm, jak Accenture, Centertel, Deloitte, Hay Group, Hewitt, KPMG Oracle, PricewaterhouseCoopers, Procter &amp; Gamble, SAP.
W Szkole Biznesu Politechniki Warszawskiej wykładają między innymi profesorowie: Eric Cornuel, Georges Blanc, Alastair Nicholson, Jean-Paul Larçon, Rolf Brunstad, Stefan Szymanski, Witold Orłowski, Craig Smith, Daniel Michel, Jean-François David, Krzysztof Jajuga; a także Robert Patterson, Collin Wilks i Dariusz Bargieł.
Programy Szkoły Biznesu Politechniki Warszawskiej.
MBA Kaizen Excellence in World Class Manufacturing – trzysemestralne studia podyplomowe powstały w partnerstwie Szkoły Biznesu PW z Wydziałem Inżynierii Produkcji PW oraz Kaizen Institute. Głównym celem studiów jest przekazanie praktycznej wiedzy w zakresie organizacji i zarządzania nowoczesnym przedsiębiorstwem produkcyjnym, skutecznie operującym na rynkach globalnych. Studia MBA Kaizen Excellence in WCM adresowane są do kierowników wyższego i średniego szczebla, a także osób zajmujących się wdrażaniem nowoczesnych systemów zarządzania i osób zajmujących się usprawnieniami na produkcji.
Współpraca.
Szkoła biznesu Politechniki Warszawskiej współpracuje z wieloma uniwersytami, instytutami i nie tylko, na całym świecie, są to m.in.: Politecnico di Milano – Włochy, The City University of New York Baruch College – USA, Baltic Management Institute – Litwa, MCI the Entreprenual School, University of Salford Manchester – Wielka Brytania, Goa Institute of Management – Indie, Donghua University – Chiny, Instytut Energii Odnawialnej (IEO) – Polska.

</doc>
<doc id="1508956" url="https://pl.wikipedia.org/wiki?curid=1508956" title="Papirusowe Turnie">
Papirusowe Turnie

Papirusowe Turnie (słow. "Čierne veže", niem. "Papirustaltürme", "Papirustürme", węg. "Papirusz-tornyok") – grupa trzech urwistych turni w południowo-zachodniej grani Czarnego Szczytu w grani głównej Tatr, od jego szczytu oddzielona Papirusową Przełączką, a od Wyżniego Baraniego Zwornika w masywie Baranich Rogów – Przełęczą Stolarczyka.
W grani Papirusowych Turni, kolejno od Przełęczy Stolarczyka, wyróżnia się następujące turnie i przełączki:
Północno-zachodnie ściany Papirusowych Turni opadają do Szymkowego Żlebu, który wybiega na Przełęcz Stolarczyka z Doliny Czarnej Jaworowej, a dokładnie z kotlinki nazwanej Czarnym Bańdziochem. Południowe ściany tych turni są bardziej urwiste, opadają w stronę Baraniej Kotliny w Dolinie Dzikiej. Te ostatnie ściany są przecięte wybitnym, ukośnie biegnącym zachodem: Papirusową Drabiną. Poniżej niego znajdują się Papirusowe Spady. W prawej części tego urwiska można wyróżnić trzy żlebki: Skrajny Papirusowy Żlebek, Pośredni Papirusowy Żlebek i Zadni Papirusowy Żlebek.
Nazwy Papirusowych Turni i innych okolicznych obiektów upamiętniają dawnego poszukiwacza skarbów tatrzańskich. Pochodzący ze Śląska pomocnik stolarza na Spiszu, Johann Andreas Papirus, podczas jednej z wypraw w Tatry na jesieni 1771 r. został zaskoczony przez złe warunki pogodowe i zginął prawdopodobnie w Dolinie Dzikiej lub Dolinie Jastrzębiej.
Pierwsze wejścia na wszystkie trzy Papirusowe Turnie:

</doc>
<doc id="1508959" url="https://pl.wikipedia.org/wiki?curid=1508959" title="Jonas Stanevicius">
Jonas Stanevicius



</doc>
<doc id="1508961" url="https://pl.wikipedia.org/wiki?curid=1508961" title="Romeo &amp; Juliet">
Romeo &amp; Juliet

Romeo &amp; Juliet – pierwszy singel zapowiadający siódmy album niemieckiego zespołu Blue System, "Hello America". Został wydany 17 lutego 1992 roku przez wytwórnię Hansa International.
Lista utworów.
7" (Hansa 115 116) (BMG) 17.02.1992
12" (Hansa 615 116) (BMG) 17.02.1992
CD (Hansa 665 116) (BMG) 17.02.1992

</doc>
<doc id="1508963" url="https://pl.wikipedia.org/wiki?curid=1508963" title="John Ward (hrabia)">
John Ward (hrabia)

John William Ward, 1. hrabia Dudley (ur. 9 sierpnia 1781, zm. 6 marca 1833), brytyjski arystokrata i polityk, członek stronnictwa torysów, minister spraw zagranicznych w rządach George’a Canninga, lorda Godericha i księcia Wellington.
Był synem Williama Warda, 3. wicehrabiego Dudley i Ward, oraz Mary Carver. Ukończył studia na Uniwersytecie Oksfordzkim. Początkowo (od 1798 r.) studiował w Oriel College, ale w 1800 r. przeniósł się do Corpus Christi College. Uczelnię ukończył w 1802 r. Był członkiem Towarzystwa Królewskiego.
W 1802 r. został wybrany do Izby Gmin jako reprezentant okręgu Downton. W 1803 r. zmienił okręg wyborczy na Worcestershire. Od 1806 r. reprezentował okręg wyborczy Petersfield. W latach 1807-1812 był deputowanym z okręgu Wareham, w latach 1819-1823 z okręgu Bossiney. Po śmierci ojca w 1823 r. odziedziczył tytuły wicehrabiego Dudley i Ward oraz barona Ward i zasiadł w Izbie Lordów.
W 1827 r. został ministrem spraw zagranicznych w rządzie Canninga. Pozostał na tym stanowisku w rządach Godericha i Wellingtona do maja 1828 r. W 1827 r. został także członkiem Tajnej Rady oraz otrzymał tytuły hrabiego Dudley i wicehrabiego Ednam.
Lord Dudley zmarł w 1833 r. Nigdy się nie ożenił i nie pozostawił potomstwa. Wraz z jego śmiercią wygasły tytuły hrabiego Dudley, wicehrabiego Dudley i Ward oraz wicehrabiego Ednam. Tytuł barona Ward odziedziczył jego kuzyn, William.

</doc>
<doc id="1508964" url="https://pl.wikipedia.org/wiki?curid=1508964" title="John Shalikashvili">
John Shalikashvili

John Malchase David Shalikashvili (gruz. ur. 27 czerwca 1936 w Warszawie, zm. 23 lipca 2011 w Tacomie) – amerykański generał, w latach 1993–1997 Przewodniczący Kolegium Połączonych Szefów Sztabów.
Życiorys.
Rodzina, dzieciństwo i młodość.
Pochodzi z gruzińskiej rodziny szlacheckiej. Jego ojciec, książę Dimitri Szalikaszwili (1896–1978), służył w Armii Imperium Rosyjskiego. Po rewolucji październikowej Dimitri Szalikaszwili został podporucznikiem w armii Demokratycznej Republiki Gruzji. W 1921 roku, w momencie aneksji Gruzji przez Rosję Radziecką, służył w misji dyplomatycznej w Turcji. Następnie wyemigrował do Polski, gdzie założył rodzinę i służył w Wojsku Polskim jako gruziński oficer kontraktowy. Po ukończeniu Wyższej Szkoły Wojennej w Warszawie służył w stopniu rotmistrza dyplomowanego w 1 Pułku Szwoleżerów Józefa Piłsudskiego. We wrześniu 1939 Dimitri Szalikaszwili brał udział w kampanii wrześniowej. W 1941 wstąpił do Legionu Gruzińskiego, organizowanego w ramach Legionów Wschodnich Wehrmachtu. Jego oddział został następnie włączony do SS-Waffengruppe Georgien i przeniesiony do Normandii, gdzie dostał się do niewoli alianckiej. Jego rodzina – żona Maria z dziećmi przebywała w Warszawie, a w 1944 ewakuowała się do Niemiec, gdzie następnie spotkała się z Dimitrim.
John Shalikashvili urodził się w 1936 roku w Warszawie pod imieniem Jan. W 1944 roku wraz z rodziną uciekł do Niemiec przed Armią Czerwoną. Po zwolnieniu ojca z niewoli w 1952 roku rodzina Szalikaszwilich wyemigrowała do Stanów Zjednoczonych, gdzie Dimitri znalazł pracę w koncernie energetycznym Ameren, a Maria została zatrudniona jako urzędniczka w Commercial National Bank. Rodzina osiadła w Peorii w stanie Illinois. John Shalikashvili uczęszczał do lokalnej szkoły, a następnie studiował na Uniwersytecie Bradley. W 1958 uzyskał dyplom inżyniera mechanika. W tym samym roku rodzina uzyskała amerykańskie obywatelstwo. W 1970 uzyskał magisterium w dziedzinie stosunków międzynarodowych na George Washington University.
Kariera wojskowa.
W lipcu 1958 otrzymał powołanie do służby wojskowej. Rok później ukończył szkołę oficerską i otrzymał awans na podporucznika. Służył w oddziałach artylerii, m.in. na stanowiskach dowódcy plutonu i baterii. W latach 1968–1969 był oficerem sztabowym w Wietnamie. Następnie studiował w Naval War College w Newport w stanie Rhode Island.
Od 1970 służył jako oficer artylerii, a od 1975 jako dowódca batalionu w 9. Dywizji Piechoty w Forcie Lewis. W 1977 uczęszczał do U.S. Army War College oraz dowodził artylerią 1. Dywizji Pancernej w Niemczech. Następnie został zastępcą dowódcy dywizji. W 1987 objął stanowisko dowódcy 9. Dywizji Piechoty w Forcie Lewis.
W 1991, po zakończeniu wojny w Zatoce Perskiej objął dowództwo Operacji "Provide Comfort", mającej na celu ochronę ludności kurdyjskiej w północnym Iraku.
W 1993 został mianowany przez prezydenta Billa Clintona na stanowisko Przewodniczącego Kolegium Połączonych Szefów Sztabów. Obowiązki objął 25 października 1993. We wrześniu 1997 przeszedł w stan spoczynku.
W stanie spoczynku.
W 2004 był doradcą w kampanii prezydenckiej Johna Kerry'ego. Pracował jako profesor wizytujący w Center for International Security and Cooperation na Uniwersytecie Stanforda oraz jako dyrektor w Russell Investments, L-3 Communications, Inc., Plug Power Inc., United Defense, Inc. oraz w National Bureau of Asian Research. 7 sierpnia 2004 przeszedł poważny udar mózgu.

</doc>
<doc id="1508966" url="https://pl.wikipedia.org/wiki?curid=1508966" title="Modra Turnia">
Modra Turnia

Modra Turnia (słow. "Zmrzlá veža", niem. "Rotseeturm", "Großer Pflockseeturm", węg. "Vörös-tavi-torony", "Nagy-Karó-tavi-torony") – szczyt o wysokości 2312 lub 2311 m, położony w głównej grani Tatr w słowackiej części Tatr Wysokich, pomiędzy Kołowym Szczytem ("Kolový štít") na południowym zachodzie a Czerwoną Turnią ("Belasá veža") na północnym wschodzie. Od wierzchołka Kołowego Szczytu Modra Turnia oddzielona jest Kołową Szczerbiną ("Kolová štrbina") i Kołowymi Czubami ("Kolové zuby"), spośród których najbliżej znajduje się Skrajna Kołowa Czubka ("Predný kolový zub"). Między Modrą Turnią a Czerwoną Turnią położona jest przełęcz Modra Ławka ("Zmrzlé sedlo").
Modra Turnia jest zwornikiem, w którym od grani głównej odgałęzia się na północny zachód Kołowa Grań ("Kolový hrebeň"). Pierwszą znaczącą przełęczą w tej grani jest szeroka Kołowa Brama ("Sedlo za Veľkým hrbom", ok. 2205 m), za którą leży Kołowy Kopiniak ("Veľký hrb", ok. 2210 m). Wysoko nad Kołową Bramą w grani tej położona jest jeszcze Modra Szczerbina (ok. 2280 m).
Szczyt jest niepozorny w stosunku do sąsiednich Kołowego Szczytu i Czerwonej Turni, jego stożkowa kopuła jest jednak stosunkowo wybitna. Północne i zachodnie stoki Modrej Turni opadają do dwóch odgałęzień Doliny Kołowej, oddzielonych od siebie Kołową Granią. Od zachodu jest to Bździochowa Kotlina, od północy – Bździochowe Korycisko. Ściana północna jest niska i trawiasto-skalista, kończy się ponad żlebem zbiegającym z Modrej Ławki. Stoki południowo-wschodnie górują z kolei ponad Doliną Jastrzębią – jednym z górnych pięter Doliny Zielonej Kieżmarskiej. Ściana ponad Doliną Jastrzębią ma ok. 150 m wysokości i jest ograniczona żlebami spadającymi z Modrej Ławki i Kołowej Szczerbiny.
Na Modrą Turnię nie prowadzi żaden szlak turystyczny. Najdogodniejsza droga dla taterników wiedzie na wierzchołek granią z Modrej Ławki. Najbardziej interesująca dla wspinaczy jest ściana południowo-wschodnia, uboższa jednak od ścian innych szczytów w tej okolicy. Wytyczone są w niej częściowo co najmniej bardzo trudne (IV w skali UIAA) drogi Sawickiego (po prawej) i Spätha (po lewej).
Pierwsze wejścia:
Nazwa Modrej Turni wywodzi się od Modrego Stawku w pobliskiej Dolinie Jagnięcej. Słowacy używali dawniej także określenia "Červená veža". Nazwy węgierskie i niemieckie związane są z innymi okolicznymi stawkami.

</doc>
<doc id="1508970" url="https://pl.wikipedia.org/wiki?curid=1508970" title="Francis Frith">
Francis Frith

Francis Frith (ur. 31 października 1822 w Chesterfield, zm. 25 lutego 1898 w Cannes) – angielski fotograf, podróżnik i wydawca, jeden z pierwszych fotoreporterów.
Początkowo prowadził sklep spożywczy i drukarnię. W 1850 zainteresował się fotografią i założył w Liverpoolu studio Frith &amp; Hayward. W 1853 był współzałożycielem Liverpool Photographic Society. W latach 1856-1860 odbył trzy podróże na Bliski Wschód i do północnej Afryki, odwiedził m.in. Palestynę, Egipt i Nubię. Plonem tych wypraw był zbiór fotografii miejsc nieznanych jeszcze w Europie, w czasie ostatniej wyprawy Frith dotarł aż do VI. katarakty Nilu. W trakcie podróży musiał rozwiązać poważne problemy techniczne, zdjęcia wykonywane były za pomocą procesu kolodionowego, wiązało to się z koniecznością transportu ciemni i dużej ilości odczynników chemicznych.
Po powrocie do Anglii Frith opublikował swój dorobek m.in. wydając albumy i pocztówki. W 1859 założył firmę Francis Frith &amp; Co, która zajęła się masową dystrybucją fotografii, albumów, książek i ilustracji. Początkowo dokumentowana była Wielka Brytania, później zatrudnieni fotograficy dostarczali zdjęć z całego świata m.in. z Chin i Indii. Po śmierci założyciela firmę prowadzili jego potomkowie aż do 1968. Dorobkiem Francis Frith &amp; Co, obejmującym ponad 300 000 negatywów i odbitek zajmuje się obecnie założona w 1976 "Francis Frith The Collection".

</doc>
<doc id="1508973" url="https://pl.wikipedia.org/wiki?curid=1508973" title="Dzika Przełęcz">
Dzika Przełęcz

Dzika Przełęcz (słow. "Predné Divé sedlo", "Severné Divé sedlo", węg. "Marmotacsorba") – wąska przełęcz w głównej grani Tatr, oddzielająca Dziką Turnię ("Divá veža", 2373 m n.p.m.) od Świstowego Szczytu ("Svišťový štít", 2383 m). W grani wznoszącej się w kierunku Dzikiej Turni znajduje się szereg mniej wybitnych formacji. Są to (w kolejności od Dzikiej Przełęczy):
Po zachodniej stronie przełęczy znajduje się Dolina Świstowa ("Svišťová dolina"), a po wschodniej – Dzika Kotlina ("Divá kotlina"), jeden z górnych kotłów Doliny Staroleśnej ("Veľká Studená dolina").
Na przełęcz nie prowadzi żaden szlak turystyczny. Droga nieznakowana (taternicka) z Doliny Świstowej jest dość trudna, dlatego przełęcz ta nie jest używana jako przejście z jednej strony Tatr na przeciwną.
Pierwsze znane wejścia:

</doc>
<doc id="1508974" url="https://pl.wikipedia.org/wiki?curid=1508974" title="Hrabia Dudley">
Hrabia Dudley

Baronowie Ward 1. kreacji (parostwo Anglii)
Wicehrabiowie Dudley i Ward 1. kreacji (parostwo Wielkiej Brytanii)
Hrabiowie Dudley 1. kreacji (parostwo Zjednoczonego Królestwa)
Baronowie Ward 1. kreacji, cd.
Hrabiowie Dudley 2. kreacji (parostwo Zjednoczonego Królestwa)
Najstarszy syn 4. hrabiego Dudley: William Humble David Jeremy Ward, wicehrabia Ednam

</doc>
<doc id="1508976" url="https://pl.wikipedia.org/wiki?curid=1508976" title="Przestrzeń μ">
Przestrzeń μ

Przestrzeń μ jest to używana w fizyce sześciowymiarowa przestrzeń rozpięta przez argumenty funkcji rozkładu: trzy składowe położenia (formula_1) i trzy składowe prędkości (formula_2).
Przestrzeń μ jest podstawowym pojęciem mechaniki statystycznej, a głównym celem jej wprowadzenia jest redukcja liczby równań opisujących układ fizyczny – zagadnienie rozwiązania bilionów bilionów dokładnych równań ruchu dla poszczególnych cząstek gazu lub cieczy fizyka statystyczna sprowadza do rozwiązania kilku przybliżonych równań wiążących zaledwie sześć parametrów przestrzeni μ.
Literatura.
Kerson Huang, "Mechanika statystyczna", wydanie II, PWN, Warszawa 1987.

</doc>
<doc id="1508978" url="https://pl.wikipedia.org/wiki?curid=1508978" title="Andoni Lafuente">
Andoni Lafuente

Andoni Lafuente Olaguibel (ur. 6 września 1985 w Gernika-Lumo) - hiszpański kolarz szosowy i torowy. Ściga się w barwach baskijskiej drużyny Euskaltel-Euskadi. Do zawodowego peletonu na szosie należy od 2007 roku.
Jako junior w kategorii U19 odnosił sukcesy w 2003 roku. Był mistrzem Hiszpanii w wyścigu punktowym oraz zajął 3. miejsce w wyścigu na dochodzenia. 3 lata później w kategorii U23 nie dał szans przeciwnikom i wygrał wyścig na dochodzenie. Na szosie odkąd ściga się, czyli od 2007 roku nie odnosił żadnych znaczących sukcesów.

</doc>
<doc id="1508979" url="https://pl.wikipedia.org/wiki?curid=1508979" title="Obszar Chronionego Krajobrazu Broumovsko">
Obszar Chronionego Krajobrazu Broumovsko

Obszar Chronionego Krajobrazu Ziemia Broumowska (czes. "Chráněna krajinná oblast (CHKO) Broumovsko") – obszar chronionego krajobrazu w Czechach.
Obejmuje teren Broumowskich Ścian, Adršpašskoteplickich skał oraz innych pobliskich formacji skalnych o powierzchni 41 km² i dzieli się na trzy strefy: strefa pierwsza obejmuje najbardziej chronione obiekty (6 rezerwatów przyrody), podczas gdy czwarta obejmuje teren miast.

</doc>
<doc id="1508981" url="https://pl.wikipedia.org/wiki?curid=1508981" title="Twisted Logic Tour">
Twisted Logic Tour

Twisted Logic Tour – trasa koncertowa promująca trzeci album Coldplay zatytułowany X&amp;Y. Trasa rozpoczęła się koncertem 6 czerwca 2005 roku w londyńskim klubie Koko. Muzycy przez nieco ponad rok trwania tour'u zagrali ponad 120 koncertów m.in. w Wielkiej Brytanii, Niemczech, Stanach Zjednoczonych, Kanadzie, Japonii, Australii czy krajach Azji Południowo-Wschodniej. Trasę zakończył koncert w japońskim Tokio 19 lipca 2006 roku.

</doc>
<doc id="1508982" url="https://pl.wikipedia.org/wiki?curid=1508982" title="U-75 (1940)">
U-75 (1940)

U-75 – niemiecki okręt podwodny (U-Boot) typu "VII B" z okresu II wojny światowej. Okręt wszedł do służby w 1940.
Historia.
Podczas II wojny światowej odbył 5 patroli bojowych spędzając w morzu 141 dni. Zatopił 7 statków o łącznym tonażu 37.884 BRT i dwie brytyjskie barki desantowe HMS TLC-A2 (372 ton) i HMS TLC-A7 (372 ton). Zatopiony 21 grudnia 1941 w pobliżu Matruh na pozycji przez brytyjski niszczyciel HMS "Kipling". Zginęło 14 członków załogi, a 30 zostało uratowanych.
Przebieg służby.
Dowódcy:
19.12.1940 – 28.12.1941 – Kapitanleutnant (kapitan marynarki) Helmuth Ringelmann

</doc>
<doc id="1508987" url="https://pl.wikipedia.org/wiki?curid=1508987" title="Aermacchi">
Aermacchi



</doc>
<doc id="1508988" url="https://pl.wikipedia.org/wiki?curid=1508988" title="I Will Survive (singel Blue System)">
I Will Survive (singel Blue System)

I Will Survive – drugi singel promujący album "Hello America" niemieckiego zespołu Blue System. Został wydany 27 kwietnia 1992 roku przez wytwórnię Hansa International.
Lista utworów.
7" (Hansa 115 304) (BMG) 27.04.1992
12" (Hansa 615 304) (BMG) 27.04.1992
CD (Hansa 665 304) (BMG) 27.04.1992

</doc>
<doc id="1508989" url="https://pl.wikipedia.org/wiki?curid=1508989" title="Jolanta Dičkutė">
Jolanta Dičkutė

Jolanta Dičkutė (ur. 8 grudnia 1970 w Kownie) – litewska polityk i lekarka, posłanka do Parlamentu Europejskiego.
Życiorys.
W 1995 ukończyła studia medyczne na Uniwersytecie Medycznym w Kownie. Na tej uczelni odbyła następnie studia lekarskie i uzyskała specjalizację w zakresie pediatrii. W 2002 została doktorem nauk medycznych na wydziale zdrowia publicznego macierzystego uniwersytetu. Kształciła się także na studiach w Göteborgu.
Od 2001 pracowała jako koordynatorka jednego z projektów Banku Światowego na Litwie, została także wykładowczynią medycyny profilaktycznej na Uniwersytecie Medycznym w Kownie. W latach 1997–2002 pełniła funkcję redaktor naczelnej pisma farmaceutycznego "Pharmacon".
W 2004 weszła w skład władz krajowych Partii Pracy. W tym samym roku z ramienia tego ugrupowania została wybrana do Parlamentu Europejskiego. Należała do Grupy Parlamentarnej Porozumienia Liberałów i Demokratów na rzecz Europy. Nie ubiegała się o reelekcję.

</doc>
<doc id="1508990" url="https://pl.wikipedia.org/wiki?curid=1508990" title="Jolanta Dickute">
Jolanta Dickute



</doc>
<doc id="1508995" url="https://pl.wikipedia.org/wiki?curid=1508995" title="Národopisná Morava">
Národopisná Morava

Národopisná Morava (NM) – morawska kolaboracyjna organizacja społeczno-kulturalna działająca w Protektoracie Czech i Moraw podczas II wojny światowej
Powstała w marcu 1939 r. na bazie organizacji Moravsko-slovenská společnost. Jej przywódcami byli Josef Vávra-Stařík, Ján Úprka, Ján Ryba. 16 marca skierowali oni pismo do Adolfa Hitlera o następującej treści: 
NM najpierw opowiadała się za włączeniem Moraw do Państwa Słowackiego, ale wkrótce zaczęła głosić hasła tzw. Wielkich Moraw, tworzących własne państwo w składzie Rzeszy Niemieckiej. Wykrystalizowało się to w memorandum skierowanym w kwietniu 1939 r. do Arthura Seyss-Inquarta. MN chciała też wprowadzenia na Morawach polityki narodowo-socjalistycznej i praw antyżydowskich. Początkowo występowała przeciwko czeskim władzom Protektoratu i Narodowemu Zjednoczeniu. Zgłaszała chęć służby Morawian w niemieckiej armii na froncie wschodnim. Po zabójstwie protektora Reinharda Heydricha 27 maja 1942 r. w Pradze, członkowie MN pełnili uroczystą straż przy wystawionym ciele. W końcowych latach istnienia Protektoratu działalność ugrupowania stopniowo zamierała. Jeden z jej przywódców, J. Vávra-Stařík, wprawdzie w 1942 r. objął funkcję inspektora oświatowego w obwodzie Uherské Hradiště, ale już w 1943 r. wstąpił do nielegalnej Komunistycznej Partii Czechosłowacji i działał przeciwko Niemcom.

</doc>
<doc id="1509004" url="https://pl.wikipedia.org/wiki?curid=1509004" title="History (singel)">
History (singel)

History – singel zapowiadający album "Backstreet Dreams" niemieckiego zespołu Blue System. Został wydany w 1993 roku przez wytwórnię Hansa International.
Lista utworów.
7" (Hansa 74321-13474-7) (BMG) rok 1993
12" (Hansa 74321-13474-1) (BMG) rok 1993
CD (Hansa 74321-13474-2) (BMG) rok 1993

</doc>
<doc id="1509007" url="https://pl.wikipedia.org/wiki?curid=1509007" title="Mosiuoa Lekota">
Mosiuoa Lekota

Mosiuoa Gerard Patrick Lekota (ur. 13 sierpnia 1948 w Kroonstad), południowoafrykański polityk, minister obrony w latach 1999-2008. Przewodniczący Kongresu Ludu (COPE) od 16 grudnia 2008.
Młodość i edukacja.
Mosiuoa Lekota urodził się w Kroonstad w Południowej Afryce. Ukończył szkołę podstawową "Emma Farm School". Naukę kontynuował w szkole średniej "Mriazel High School" w Matatiele, a w 1969 ukończył szkołę średnią "St. Francis College" w Miariannhill. Lekota studiował nauki społeczne na "University of North" w prowincji Limpopo, jednak w 1972 został usunięty z uniwersytetu za działalność w Organizacji Studentów Południowej Afryki (SASO), która sprzeciwiała się polityce apartheidu.
Działalność polityczna.
W 1974 Lekota został stałym działaczem SASO. W tym samym roku został osadzony w więzieniu na wyspie Robben Island pod zarzutem "konspiracji i działań zagrażających utrzymaniu porządku i prawa". Z więzienia został zwolniony w 1982.
Po uwolnieniu był jednym z założycieli "United Democratic Front" (Zjednoczonego Frontu Demokratycznego), organizacji społecznej walczącej z apartheidem. W 1983 został jej sekretarzem ds. kontaktów zewnętrznych. W 1985 Lekota został ponownie zatrzymany i skazany w procesie "Delmas Treason Trial", wraz z innymi czołowymi działaczami Zjednoczonego Frontu Demokratycznego. W więzieniu przebywał do 1989, do czasu rewizji wyroku przez Sąd Najwyższy. 
W 1990 Mosiuoa Lekota został przewodniczącym Afrykańskiego Kongresu Narodowego (ANC) w prowincji Natal, a następnie wszedł w skład Komitetu Wykonawczego ANC. W 1991 został mianowany szefem wywiadu. W latach 1994-1996 Lekota zajmował stanowisko premiera prowincji Wolne Państwo. 
W 1996 wszedł w skład parlamentu, w którym zasiada do chwili obecnej. Od lutego 1997 do czerwca 1999 był przewodniczącym Rady Narodowej Prowincji, wyższej izby parlamentu. Od grudnia 1997 do grudnia 2007 pełnił funkcję narodowego przewodniczącego ANC. 
17 czerwca 1999 Lekota objął urząd ministra obrony w gabinecie prezydenta Thabo Mbekiego. Ze stanowiska zrezygnował 23 września 2008, zaraz po ogłoszeniu rezygnacji przez prezydenta Mbekiego. Lekota był jednym z 10 ministrów, którzy podali się wówczas do dymisji.
Powołanie Kongresu Ludu.
Odejście Mbekiego ze stanowiska prezydenta kraju spotęgowało wewnętrzny rozłam w Afrykańskim Kongresie Narodowym. Podział na dwa bloki, zwolenników Mbekiego i zwolenników Jacoba Zumy uwidocznił się już w grudniu 2007 w czasie kongresu partii w Polokwane, w czasie którego Mbeki przegrał z Zumą walkę o przywództwo w ANC.
8 października 2008 Mosiuoa Lekota ogłosił swoje odejście z partii i zwołanie specjalnej narodowej konwencji, której celem miało być powołanie nowego ruchu politycznego. 14 października 2008 Lekota został zawieszony jako członek ANC. W dniach 1-2 listopada 2008 w Johannesburgu odbyła się konwencja zwolenników Lekoty, na której zapowiedziano powołanie nowej partii w grudniu 2008. W jej trakcie Lekota oskarżył liderów ANC o "nadużycia władzy na korzyść swoich prywatnych interesów" i zapowiedział obronę interesów społeczeństwa jako "posłaniec nadziei".
W dniach 14-16 grudnia 2008 w Bloemfontein odbył się kongres założycielski nowej partii, której nazwę ustalono na Kongres Ludu (COPE, "Congress of the People"). 16 grudnia 2008 oficjalnie ogłoszono powołanie COPE, a Lekota został jednogłośnie wybrany jego liderem.
Mosiuoa Lekota jest autorem książki "Prison Letters to my Daughter" ("Listy więzienne do mojej córki"). Posiada przydomek "Terror", nawiązujący do jego stylu gry w piłce nożnej.

</doc>
<doc id="1509010" url="https://pl.wikipedia.org/wiki?curid=1509010" title="Šarūnas Birutis">
Šarūnas Birutis

Šarūnas Birutis (ur. 20 września 1961 w Szawlach) – litewski polityk, ekonomista, przedsiębiorca, poseł do Parlamentu Europejskiego i na Sejm Republiki Litewskiej, od 2012 do 2016 minister kultury, w latach 2017–2018 tymczasowy przewodniczący Partii Pracy.
Życiorys.
W 1984 ukończył studia ekonomiczne na Uniwersytecie Wileńskim, a w 2003 uzyskał tytuł zawodowy magistra prawa na Litewskim Uniwersytecie Prawa w Wilnie.
W pierwszej połowie lat 80. krótko pracował w Litewskim Narodowym Teatrze Dramatycznym, później w elektrowni w Kownie. W latach 1986–1991 był zatrudniony w strukturach Komsomołu. Od 1990 prowadził własną działalność gospodarczą, był m.in. dyrektorem firmy Monoturizmas. Był też dyrektorem departamentu małych i średnich przedsiębiorstw ministerstwie gospodarki, od 2002 przez rok pełnił funkcję przedstawiciela litewskiej konfederacji pracodawców i przedsiębiorców LVDK przy Sejmie i rządzie.
W 2003 wszedł w skład władz krajowych Partii Pracy. W 2004 z ramienia tego ugrupowania został wybrany do Parlamentu Europejskiego. Należał do grupy Porozumienia Liberałów i Demokratów na rzecz Europy. W 2009 nie został ponownie wybrany, w 2011 wszedł do rady miejskiej w Wilnie.
W wyborach w 2012 uzyskał mandat posła na Sejm Republiki Litewskiej. 13 grudnia 2012 objął urząd ministra kultury w rządzie Algirdasa Butkevičiusa. Sprawował go do 13 grudnia 2016. W tym samym roku znalazł się poza parlamentem. W 2017 został tymczasowym przewodniczącym Partii Pracy. Funkcję pełnił do kwietnia 2018. Później przeszedł do Litewskiej Partii Socjaldemokratycznej, będąc jej kandydatem do Sejmu w wyborach w 2020. W 2023 z ramienia socjaldemokratów został wybrany na radnego rejonu święciańskiego.

</doc>
<doc id="1509011" url="https://pl.wikipedia.org/wiki?curid=1509011" title="Sarunas Birutis">
Sarunas Birutis



</doc>
<doc id="1509014" url="https://pl.wikipedia.org/wiki?curid=1509014" title="Obszar Chronionego Krajobrazu Orlické hory">
Obszar Chronionego Krajobrazu Orlické hory



</doc>
<doc id="1509016" url="https://pl.wikipedia.org/wiki?curid=1509016" title="Narodopisna Morava">
Narodopisna Morava



</doc>
<doc id="1509018" url="https://pl.wikipedia.org/wiki?curid=1509018" title="Cypryśnik meksykański">
Cypryśnik meksykański

Cypryśnik meksykański, Drzewo Montezumy ("Taxodium mucronatum") – gatunek drzew należących do rodziny cyprysowatych. Występuje w stanie dzikim w chłodniejszych rejonach Meksyku, w Gwatemali i na południu Stanów Zjednoczonych w Teksasie, w dolinie rzeki Rio Grande. Gatunek znajduje się na czerwonej liście gatunków zagrożonych.
Zastosowanie.
Ze względu na wytrzymałość na długotrwałe okresy suszy sadzi się je w krajach o ciepłym i suchym kimacie, np. na południu Europy. Z powodu wrażliwości na niskie temperatury nie rośnie w Polsce (strefy mrozoodporności 8-10). 

</doc>
<doc id="1509019" url="https://pl.wikipedia.org/wiki?curid=1509019" title="Eukomia wiązowata">
Eukomia wiązowata

Eukomia wiązowata, eukomia wiązolistna, eukomia chińska ("Eucommia ulmoides" Oliver) – gatunek drzewa lub wysokiego krzewu z monotypowej rodziny eukomiowatych ("Eucommiaceae") i jedyny przedstawiciel monotypowego rodzaju eukomia. Gatunek jest od dawna uprawiany w wielu miejscach na rozległym obszarze Chin (zwłaszcza w zachodnich częściach Hubei i Syczuanu). Ponieważ łatwo dziczeje trudno stwierdzić czy gdziekolwiek rośnie na stanowiskach pierwotnych, prawdopodobnie wszystkie współczesne stanowiska są wtórne. Ślady kopalne gatunku zachowane w węglu brunatnym pochodzącym sprzed 10–35 milionów lat, świadczą o dawnym szerokim rozprzestrzenieniu tych roślin (znajdowane są w Europie, Ameryce Północnej, Afryce i zachodniej Azji).
Poza Chinami gatunek bywa uprawiany i lokalnie dziczeje (np. w Stanach Zjednoczonych). W Polsce eukomia spotykana jest niemal wyłącznie w kolekcjach.
Gatunek od ponad dwóch tysięcy lat wykorzystywany jest w Chinach jako leczniczy. Ceniony jest jako źródło gutaperki i drewna używanego w meblarstwie oraz na opał.
Systematyka.
Jedyny rodzaj należący do monotypowej rodziny eukomiowatych "Eucommiaceae" Engl., która jest siostrzaną wobec rodziny gariowatych "Garryaceae". Razem z nią należy do rzędu "Garryales" wchodzącego w skład kladu astrowych. Rodzina w przeszłości sytuowana była w różnych miejscach systemu klasyfikacyjnego okrytonasiennych, ze względu na pewne podobieństwa zwykle w obrębie lub sąsiedztwie pokrzywowców "Urticales" lub oczarowców "Hamamelidales".
Zastosowanie.
Roślina gutaperkodajna.
Zawiera gutaperkę występującą w różnych jej częściach (w liściach 2—4%, w korze pędów 5—6%, w korze korzeni 9—12%). Twardniejący sok mleczny podobny do kauczuku, używany jest jako wodoodporny materiał izolacyjny oraz m.in. jako wypełnienie ubytków w zębach.
Źródło surowca drzewnego.
Drewno wykorzystywane jest w meblarstwie i jako opał.

</doc>
<doc id="1509020" url="https://pl.wikipedia.org/wiki?curid=1509020" title="Eucommia ulmoides">
Eucommia ulmoides



</doc>
<doc id="1509022" url="https://pl.wikipedia.org/wiki?curid=1509022" title="Eukomia wiązolistna">
Eukomia wiązolistna



</doc>
<doc id="1509026" url="https://pl.wikipedia.org/wiki?curid=1509026" title="Przestrzeń my">
Przestrzeń my



</doc>
<doc id="1509027" url="https://pl.wikipedia.org/wiki?curid=1509027" title="Dandyzm">
Dandyzm

Dandyzm – wyszukana, niekiedy przesadna, elegancja w sposobie bycia. Charakteryzuje się szczegółową dbałością o strój i nienaganne maniery, kurtuazją, oryginalnością zarówno w wyglądzie, jak i zachowaniu.
Dandyzm był w środowiskach artystycznych XIX wieku wyrazem buntu wobec mieszczańskiej rzeczywistości. Żywot dandysa prowadzili m.in. pierwszy dandys Beau Brummell, Zygmunt Krasiński, Alfred de Musset, George Gordon Byron, Charles Baudelaire, Juliusz Słowacki czy Oscar Wilde.

</doc>
<doc id="1509028" url="https://pl.wikipedia.org/wiki?curid=1509028" title="Hieronim Stroynowski">
Hieronim Stroynowski

Hieronim Stroynowski herbu Strzemię, inna forma nazwiska: "Strojnowski", (ur. 20 września 1752 w Chodaczkowie, zm. 5 sierpnia 1815 w Elnokampiu) – polski duchowny katolicki, pijar, biskup wileński mianowany w 1814 roku, koadiutor biskupa łucko-żytomierskiego w 1804 roku, biskup tytularny "Lambaesis" mianowany w 1804 roku, ordynowany w 1808 roku, prawnik i ekonomista, mówca, profesor i rektor Uniwersytetu Wileńskiego.
Życiorys.
Urodził się w Chodaczkowie (pow. krzemieniecki), jako syn Benedykta i Marianny. Kształcił się w szkołach pijarskich (Złoczów), a w 1766 roku wstąpił do ich zgromadzenia w Podolińcu, przyjmując imię Hieronima od św. Benedykta (imię chrzestne: Hieronim). Dalsze nauki pobierał w tamtejszej szkole zakonnej. Święcenia kapłańskie otrzymał 6 kwietnia 1776 roku. Uczył w szkołach pijarskich, m.in. w Collegium Nobilium pijarów w Warszawie (1774–1780), a od 1781 wykładał na Uniwersytecie Wileńskim (wówczas Szkoła Główna Wielkiego Księstwa Litewskiego). Od 1782 przebywał w Krakowie, gdzie uzyskał stopień doktora teologii i obojga praw na Uniwersytecie Jagiellońskim (wówczas Szkoła Główna Koronna). W 1783 roku powrócił do Wilna, zostając profesorem uniwersytetu.
W 1791 roku został przez Sejm Czteroletni powołany do komisji kodyfikacyjnej. Po powrocie do Wilna w 1793 roku ponownie objął katedrę Uniwersytetu Wileńskiego, a w latach 1799–1808 był jego rektorem. Sejm grodzieński (1793) nominował go do Komisji Edukacji Narodowej.
Jako ekonomista był propagatorem i zwolennikiem fizjokratyzmu, jednym z najwybitniejszych fizjokratów na ziemiach polskich. W 1785 roku opublikował dzieło zatytułowane "Nauka prawa przyrodzonego, politycznego, ekonomiki politycznej i prawa narodów".
20 sierpnia 1804 roku został mianowany biskupem koadiutorem łucko-żytomierskim, a 19 stycznia 1808 otrzymał sakrę biskupią. Od 1808 roku był administratorem diecezji wileńskiej, 26 września 1814 stając się jej biskupem.
W roku 1792 otrzymał medal „Merentibus”, w 1794 został kawalerem Orderu Świętego Stanisława, a w 1806 otrzymał Order Świętej Anny.
Był bratem Waleriana Stroynowskiego.
Był wolnomularzem w stopniu élu jałmużnika w loży wolnomularskiej Litwin Gorliwy w 1781 roku.

</doc>
<doc id="1509032" url="https://pl.wikipedia.org/wiki?curid=1509032" title="Ulica Leopolda Okulickiego w Częstochowie">
Ulica Leopolda Okulickiego w Częstochowie

Ulica Leopolda Okulickiego – jedna z ważniejszych ulic na Parkitce w Częstochowie, rozciąga się pomiędzy ulicą Okólną a ulicą św. Rocha.
W ciągu ulicy na odcinku od Szajnowicza-Iwanowa do Rocha znajduje się część miejskiego odcinka drogi nr 46, a na odcinku od Krzysztofa do Rocha drogi nr 43. Przy ulicy znajdują się, po południowej stronie bloki osiedla Parkitka, północna strona jest niezabudowana. Ulica jest na całej długości dwujezdniowa.
Po wybudowaniu ulicy pod koniec lat 1980. jej patronem został na krótko Józef Piłsudski, jednak szybko przemianowano ją na ul. Okulickiego, a ul. Świerczewskiego przywrócono przedwojennego patrona – Józefa Piłsudskiego.

</doc>
<doc id="1509033" url="https://pl.wikipedia.org/wiki?curid=1509033" title="Lovers in Japan">
Lovers in Japan

Lovers in Japan – piosenka brytyjskiej formacji muzycznej Coldplay, stała się czwartym singlem z wydanego w czerwcu 2008 roku albumu Viva la Vida or Death and All His Friends. Singel został wydany 31 października i nosi nazwę „Osaka Sun Mix”.

</doc>
<doc id="1509034" url="https://pl.wikipedia.org/wiki?curid=1509034" title="Operator (singel Blue System)">
Operator (singel Blue System)

Operator – drugi singel promujący ósmy album niemieckiego zespołu Blue System, "Backstreet Dreams". Singel został wydany 21 czerwca 1993 roku przez wytwórnię Hansa International.
Lista utworów.
7" (Hansa 74321-14791-7) (BMG) 21.06.1993
12" (Hansa 74321-14791-1) (BMG) 21.06.1993
CD (Hansa 74321-14791-2) (BMG) 21.06.1993

</doc>
<doc id="1509035" url="https://pl.wikipedia.org/wiki?curid=1509035" title="Skip (prasa)">
Skip (prasa)

Skip - miesięcznik, magazyn gospodarczy przemysłu surowcowego, poświęcony górnictwu, hutnictwu, energetyce, wydawany od września 2008 roku przez Wydawnictwo Górnicze w Katowicach.
Redaktorem naczelnym czasopisma jest Jacek Srokowski. Publikują m.in. pracownicy naukowi PAN i uczelni technicznych (AGH), dziennikarze "Gazety Wyborczej", "Trybuny Górniczej", Polskiej Agencji Prasowej i in.
Miesięcznik „Skip” podejmuje tematy gospodarcze i rynkowe, kierowany jest do przedsiębiorców oraz menedżerów średniego i najwyższego szczebla zarządzania w dużych firmach. Prezentuje aktualne zjawiska istotne dla efektywnego i bezpiecznego rozwoju przedsiębiorstw branży górniczej, a także całej gospodarki. Poświęca wiele uwagi nowym rozwiązaniom technologicznym, jak i społecznym aspektom strukturalnych przemian w gospodarce.
ISSN 1899-5985, objętość 60 stron, format A4, papier ekologiczny, nakład 8 tys. egz.

</doc>
<doc id="1509038" url="https://pl.wikipedia.org/wiki?curid=1509038" title="Arūnas Degutis">
Arūnas Degutis

Arūnas Degutis (ur. 26 lipca 1958 w Kownie) – litewski polityk, przedsiębiorca, były deputowany do Parlamentu Europejskiego, były poseł na Sejm.
Życiorys.
W 1981 ukończył studia ekonomiczne na Uniwersytecie Wileńskim. Początkowo pracował w komisji kontroli i audytu w litewskiej organizacji spółdzielczej, następnie od 1985 do 1987 był instruktorem w kompleksie sportowym w Kownie, a w latach 1988–1990 ekonomistą w przedsiębiorstwie rzeźbiarskim.
W 1988 zajął się działalnością polityczną, przystępując do niepodległościowego Sąjūdisu. Redagował związane z tym ruchem pismo „Sajūdžio Naujienų”. Sprawował mandat poselski w Radzie Najwyższej kadencji 1990–1992, będąc jednym z sygnatariuszy aktu niepodległości z 11 marca 1990.
Od 1992 działał w biznesie, zajmując kierownicze stanowiska w spółkach prawa handlowego. W drugiej połowie lat 90. należał do Amerykańskiej Izby Handlowej. Pomiędzy 1999 a 2001 doradzał premierowi Litwy i burmistrzowi Wilna w zakresie inwestycji zagranicznych.
W 2004 wszedł w skład władz krajowych Partii Pracy. W tym samym roku z ramienia tego ugrupowania został wybrany do Parlamentu Europejskiego. Należał do grupy parlamentarnej Porozumienia Liberałów i Demokratów na rzecz Europy. Od 2007 bezpartyjny, w 2009 nie ubiegał się o reelekcję.

</doc>
<doc id="1509039" url="https://pl.wikipedia.org/wiki?curid=1509039" title="Arunas Degutis">
Arunas Degutis



</doc>
<doc id="1509041" url="https://pl.wikipedia.org/wiki?curid=1509041" title="Droga magistralna M2 (Rosja)">
Droga magistralna M2 (Rosja)

Droga magistralna M2 «Krym», nazywana także szosą Symferopolską (ros. Федеральная автомобильная дорога М2 «Крым» (Симферопольское шоссе)) – trasa znaczenia federalnego (magistralna) na terenie Rosji. Łączy Moskwę z Ukrainą i Krymem.
M2 jest częścią trasy europejskiej E105. Rozpoczyna się na węźle z Obwodnicą Moskwy, a następnie biegnie na południe od stolicy. Na odcinku Moskwa – Pławsk istnieje jako autostrada. Dalszy jej odcinek, pomiędzy Mceńskiem a Trosną (ok. 90 km) jest w budowie.
Magistrala przechodzi przez miejscowości: Podolsk i Sierpuchow, Tuła, Orzeł, Kursk i Biełgorod, kończąc swój bieg na granicy z Ukrainą na przejściu granicznym. 
W chwili rozpadu Związku Radzieckiego, na terenie Ukraińskiej Socjalistycznej Republiki Radzieckiej M2 biegła przez Charków, Dniepr, a następnie przez Symferopol na półwysep krymski.

</doc>
<doc id="1509046" url="https://pl.wikipedia.org/wiki?curid=1509046" title="Corytophanes">
Corytophanes

Corytophanes – rodzaj nadrzewnej jaszczurki z rodziny hełmogwanowatych (Corytophanidae), w języku polskim określanej pod nazwą hełmogwany.
Zasięg występowania.
Rodzaj obejmuje gatunki występujące od środkowego Meksyku po północno-zachodnią Amerykę Południową.
Charakterystyka.
Przedstawiciele obydwu płci mają typowy dla rodziny hełm na głowie. Przebywają w koronach drzew. Żywią się owadami i innymi małymi zwierzętami.
Systematyka.
Etymologia.
"Corytophanes": "korus", κορυθος "koruthos" „chełm”; -φανης "-phanēs" „pokazujący”, od φαινω "phainō" „pokazywać”.
Podział systematyczny.
Do rodzaju należą następujące gatunki:

</doc>
<doc id="1509047" url="https://pl.wikipedia.org/wiki?curid=1509047" title="Hełmogwany">
Hełmogwany



</doc>
<doc id="1509050" url="https://pl.wikipedia.org/wiki?curid=1509050" title="Laryngoskop">
Laryngoskop

Laryngoskop – inaczej wziernik krtaniowy, to instrument umożliwiający dokładne obejrzenie krtani w celach diagnostycznych oraz w celu założenia rurki intubacyjnej. Laryngoskop składa się z rękojeści zawierającej baterie oraz łopatki (łyżki), prostej lub zakrzywionej, ze światłowodem. Po raz pierwszy laryngoskop zastosował Manuel García w 1854 roku.
Budowa.
Laryngoskop składa się z dwóch części:
Laryngoskopy wyróżnia się na podstawie rodzaju łopatki:
W uchwycie laryngoskopu znajdują się baterie, które zasilają żarówkę znajdującą się na łopatce. Obwód elektryczny jest automatycznie zamykany przez wyłącznik uruchamiany przez otwarcie łopatki.

</doc>
<doc id="1509053" url="https://pl.wikipedia.org/wiki?curid=1509053" title="6 Years – 6 Nights">
6 Years – 6 Nights

6 Years – 6 Nights – singlem zapowiadający album "21st Century" niemieckiego zespołu Blue System. Został wydany w 1994 roku przez wytwórnię Hansa International.
Lista utworów.
7" (Hansa 74321-18976-7) (BMG) rok 1994
12" (Hansa 74321-18976-1) (BMG) rok 1994
CD (Hansa 74321-18976-2) (BMG) rok 1994

</doc>
<doc id="1509055" url="https://pl.wikipedia.org/wiki?curid=1509055" title="Rewolucjonistka Utena">
Rewolucjonistka Utena

 – shōjo-manga autorstwa Chiho Saitō. Pierwszy rozdział mangi opublikowany został w Japonii w 1996 roku w magazynie "Ciao". Główna opowieść składa się z 5 tomów, natomiast szósty zawiera jej alternatywną wersję.
Na podstawie mangi powstała 39-odcinkowa seria anime, które zostało wyemitowane w 1997 roku. Stanowi on adaptację pierwszych pięciu tomów mangi. Tom szósty został zekranizowany w 1999 roku w formie filmu pełnometrażowego.
Na podstawie mangi i anime powstała również gra komputerowa "Shōjo kakumei Utena: Itsuka kakumeisareru monogatari" (visual novel z elementami dating sim), zaś w latach 1997-2000 wystawiono trzy przedstawienia teatralne inspirowane "Uteną".
W Polsce manga została wydana w latach 2007-2009 przez wydawnictwo Waneko. Film został wydany w Polsce przez Anime Virtual.
Opis fabuły.
Utena Tenjō jest nastolatką, która w wieku sześciu lat straciła rodziców. Zrozpaczona dziewczynka błąkała się po mieście, podczas ulewy wpadając do rzeki. Uratowana została przez tajemniczego księcia, który zrobił na niej ogromne wrażenie. Pod wpływem jego słów, Utena sama postanawia zostać księciem, co wyraża m.in. poprzez sposób ubierania się i swoją osobowość. Po ukończeniu gimnazjum trafia do Akademii Ōtori, elitarnej uczelni z internatem. Chcąc trafić do swojego dormitorium, gubi się na terenie kampusu, trafiając do ogrodu różanego, gdzie widzi chłopaka bijącego dziewczynę, którego powstrzymuje przewodniczący samorządu uczniowskiego. Utena dowiaduje się, że chłopakiem, który bił dziewczynę, jest Kyōichi Saionji. Nazajutrz na szkolnej tablicy ogłoszeń chłopak wywiesza listy miłosne, które otrzymał od jednej ze swoich fanek. Zdenerwowana jego narcystycznym zachowaniem Utena wyzywa go na pojedynek. Na chwilę przed pojedynkiem zauważa dziewczynę, nad którą znęcał się Saionji; okazuje się, że jest ona Różaną Oblubienicą, z której piersi Saionji dobywa miecza Diosa. Bohaterka wygrywa pojedynek z chłopakiem, stając się właścicielką miecza, na krótką chwilę objawia się jej również sam Dios. Wygrana w pojedynku oznacza również, że Utena zostaje właścicielką Różanej Oblubienicy, Ancy Himemiyi. Od niej dowiaduje się, że pojedynki zawsze były i będą częśią tajemniczej reguły Różanej Pieczęci. Jeden ze członków samorządu uczniowskiego, Tōga Kiryū, wyjaśnia Utenie, że Różana Pieczęć jest wolą Końca Świata, zaś miecz Diosa ma moc zdolną dokonać Rewolucji.
Serial ("Shōjo kakumei Utena").
Serial, znacznie rozbudowany względem mangi, zebrał bardzo pozytywne recenzje wśród miłośników anime, dziś uważany jest za jednego z najlepszych przedstawicieli gatunku yuri, który to wątek w serialu został delikatnie zaakcentowany. Fabuła serialu jest znacznie obszerniejsza od fabuły komiksu, poczyniono również trochę zmian, które jednak bardzo pozytywnie oceniła autorka komiksu. Anime chwalone jest przede wszystkim za szczegółową animację, ciekawą i zróżnicowaną oprawę dźwiękową, ciekawe sylwetki bohaterów oraz mnogość poruszonych w nim tematów. Jedną z charakterystycznych cech serialu jest pojawiający się niemalże w każdym odcinku teatr cieni.
Film pełnometrażowy ("Utena la fillette révolutionnaire the Movie").
Film rozpoczyna się podobnie jak manga i serial, od przybycia ekscentrycznej Uteny do Akademii Ōtori. Okazuje się, że uczniem owej szkoły jest również Tōga Kiryū, jej dawna miłość, z którym przed wielu laty utraciła kontakt. Tōga wyznaje, że do akademii sprowadził go Różany Sygnet. Niedługo później również Utena otrzymuje podobny pierścień, symbol szermierzy. Wybrani uczniowie kolejno toczą ze sobą pojedynki, których zwycięzca zostaje panem Różanej Oblubienicy. Utena postanawia walczyć, chcąc uchronić koleżankę przed brutalnym jej traktowaniem, okazuje się jednak, że cała gra jest jedynie częścią większego planu, mającego wywołać Rewolucję.
Chociaż znajomość serii telewizyjnej nie jest konieczna do obejrzenia filmu, jej znajomość pozwala lepiej zrozumieć całość, która stanowi alternatywną wersję wydarzeń przedstawionych w komiksie i serialu. Film utrzymany jest w podobnej do serialu konwencji, więcej w nim jednak symboliki i surrealizmu.
Wprowadzone w kwietniu 2007 roku na polski rynek wydanie DVD filmu zawiera trzydziestodwustronicową broszurkę, w której przedstawiono bohaterów, streszczono serial oraz zaprezentowano ciekawostki, co pozwala lepiej zrozumieć produkcję pełnometrażową, bez znajomości serialu. Film wydany został przez firmę Anime Virtual pod tytułem francusko-anglojęzycznym.

</doc>
<doc id="1509056" url="https://pl.wikipedia.org/wiki?curid=1509056" title="Jan Nagiel">
Jan Nagiel

Jan Nagiel (ur. 26 września 1894 w Częstochowie, zm. 7 sierpnia 1920 w Dorohusku) – starszy szeregowy Wojska Polskiego. Uczestnik wojny polsko-bolszewickiej, kawaler Orderu Virtuti Militari.
Życiorys.
Był synem Aleksandra i Łucji z Rakfałów. Absolwent Szkoły Ludowej, pracował jako murarz. Od 28 listopada 1918 służył w Wojsku Polskim, przydzielony do 7 kompanii 27 pułku piechoty. Walczył jego szeregach na froncie wojny polsko-bolszewickiej. Wyróżnił się w czerwcu 1920 w walkach pod Wołodarką przeciwko Armii Konnej Budionnego, wykonując ochotniczo zadanie zwiadowcze pod ostrzałem nieprzyjaciela, został za to odznaczony Krzyżem Srebrnym Wojskowego Orderu Virtuti Militari (pośmiertnie w 1921). Zginął 7 sierpnia 1920 w Dorohusku i tam został pochowany.
Był kawalerem.

</doc>
<doc id="1509058" url="https://pl.wikipedia.org/wiki?curid=1509058" title="Tadeusz Dembończyk">
Tadeusz Dembończyk

Tadeusz Dembończyk (ur. 23 grudnia 1955 w Tarnowskich Górach; zm. 11 lutego 2004 tamże) – polski sztangista. Brązowy medalista olimpijski z Moskwy.
Kariera.
Pierwszy sukces w karierze osiągnął w 1977 roku, kiedy podczas mistrzostw Europy w Stuttgarcie zdobył srebrny medal w wadze koguciej. Wyprzedził go tylko Georgi Todorow z Bułgarii. Wynik ten powtórzył na rozgrywanych dwa lata później mistrzostwach Europy w Warnie. Na rozgrywanych w tym samym roku mistrzostwach świata w Salonikach zajął trzecie miejsce, przegrywając tylko z Bułgarem Antonem Kodżabaszewem i Wiktorem Wierietiennikowem z ZSRR. W 1980 roku wystartował na igrzyskach olimpijskich w Moskwie, gdzie zdobył kolejny brązowy medal. Tym razem wyprzedzili go Kubańczyk Daniel Núñez oraz reprezentujący ZSRR Jurik Sarkisian.
W 1981 roku jego karierę sportową zakończył wypadek na motocyklu.

</doc>
<doc id="1509062" url="https://pl.wikipedia.org/wiki?curid=1509062" title="Kariologia">
Kariologia

Kariologia (gr. - (jądro) orzech(a); - wypowiedź w słowie albo na piśmie; doktryna, teoria, nauka; rozprawa, traktat) – nauka o jądrze komórkowym, jego budowie, funkcjach i znaczeniu dla komórki. Klasyfikowana jako dział cytologii.

</doc>
<doc id="1509065" url="https://pl.wikipedia.org/wiki?curid=1509065" title="Georgi Donkow">
Georgi Donkow

Georgi Donkow (buł. Георги Донков, ur. 2 czerwca 1970 w Sofii), piłkarz bułgarski grający na pozycji napastnika.
Kariera klubowa.
Karierę piłkarską Donkow rozpoczął w Sofii, w tamtejszym klubie Witosza Sofia. W sezonie 1987/1988 zadebiutował w jego barwach w pierwszej lidze bułgarskiej (miał znikomy udział w wywalczeniu mistrzostwa Bułgarii), ale dopiero od następnego sezonu był podstawowym zawodnikiem zespołu. Wtedy też został wicemistrzem kraju, a po zmianie nazwy klubu na Lewski Sofia dwukrotnie w latach 1991 i 1992 zdobywał Puchar Bułgarii, mistrzostwo kraju w 1993 i wicemistrzostwo w 1992. Latem 1993 roku odszedł do Botewu Płowdiw, w którym grał przez dwa lata i dwa razy zajął z nim 3. miejsce w lidze. Sezon 1995/1996 Georgi spędził w innym zespole z Sofii, CSKA.
Latem 1996 roku Donkow przeszedł do niemieckiego VfL Bochum. W jego barwach zadebiutował 17 sierpnia w wygranym 1:0 domowym spotkaniu z MSV Duisburg. 10 dni później strzelił pierwszą bramkę w Bundeslidze, w meczu z FC Schalke 04 (1:1). Stworzył atak z Peterem Közle i zdobył 10 goli w lidze będąc najskuteczniejszym zawodnikiem w zespole. Z Bochum zajął 5. miejsce, najwyższe w historii klubu. W sezonie 1997/1998 strzelił 3 bramki w Bundeslidze.
Latem 1998 Donkow zmienił barwy klubowe i odszedł do grającego w 2. Bundeslidze, 1. FC Köln. 2 sierpnia wystąpił w jego barwach po raz pierwszy, w wygranym 1:0 meczu z FC Gütersloh. W 2000 roku awansował z klubem z Kolonii do pierwszej ligi, jednak przez dwa lata był w niej rezerwowym.
Na początku 2002 roku Donkow odszedł z Köln i trafił do szwajcarskiego Neuchâtel Xamax. Po pół roku trafił na Cypr do Enosis Neon Paralimni, a latem 2003 został zawodnikiem SC Paderborn 07 z niemieckiej Regionalligi. W 2005 roku zaczął grać w Oberlidze w SV Waldhof Mannheim, a w 2007 roku stał się piłkarzem FSV Oggersheim. W tym samym roku awansował z tym klubem z Oberligi do Regionalligi.
Kariera reprezentacyjna.
W reprezentacji Bułgarii Donkow zadebiutował 8 września 1993 roku w zremisowanym 1:1 meczu eliminacji do Mistrzostw Świata w USA ze Szwecją. W 1996 roku został powołany przez selekcjonera Dimityra Penewa na Euro 96. Tam był rezerwowym i zagrał jedynie w przegranym 1:3 spotkaniu z Francją. W kadrze narodowej grał do 2000 roku, a łącznie wystąpił w niej 10 razy i zdobył 2 bramki.

</doc>
<doc id="1509072" url="https://pl.wikipedia.org/wiki?curid=1509072" title="Mechanika rozwoju">
Mechanika rozwoju

Mechanika rozwoju - gałąź embriologii, dążąca za pomocą doświadczenia do wytłumaczenia mechanizmu i przyczyn
przekształceń morfologicznych zachodzących podczas rozwoju embrionalnego osobnika.

</doc>
<doc id="1509075" url="https://pl.wikipedia.org/wiki?curid=1509075" title="U-76 (1940)">
U-76 (1940)

U-76 – niemiecki okręt podwodny typu "VII B" z okresu II wojny światowej. Okręt wszedł do służby w 1940.
Historia.
Zamówienie na kolejny okręt podwodny typu "VII B" zostało złożone w stoczni Bremer Vulcan w Bremie 2 czerwca 1938. Rozpoczęcie budowy okrętu miało miejsce 28 grudnia 1939. Wodowanie nastąpiło 3 października 1940, wejście do służby 3 grudnia 1940.
Po wejściu do służby wszedł w skład 7. Flotylli okrętów podwodnych, w ramach której stacjonował w Kilonii. Przez pierwsze miesiące służby wykorzystywany do treningu nowej załogi. Okręt zatonął podczas swojego pierwszego patrolu bojowego 5 kwietnia 1941. Ciężko uszkodzony przez brytyjski niszczyciel HMS „Wolverine” i slup HMS „Scarborough” za pomocą bomb głębinowych, zmuszony do wynurzenia i zatopiony przez własną załogę. Zdołano uratować 42 członków załogi, jeden marynarz zginął. Do czasu zatonięcia U-76 zdołał zatopić dwie jednostki nieprzyjaciela.

</doc>
<doc id="1509077" url="https://pl.wikipedia.org/wiki?curid=1509077" title="Grzegorz Nowak (wioślarz)">
Grzegorz Nowak (wioślarz)

Grzegorz Nowak (ur. 1 listopada 1954 w Luboniu) – polski wioślarz, brązowy medalista olimpijski z Moskwy. 
Życiorys.
Ukończył VIII Liceum Ogólnokształcące w Poznaniu, a następnie AWF w Poznaniu.
Był zawodnikiem TW Polonii Poznań. Wielokrotnie był mistrzem Polski w dwójce ze sternikiem. Największe sukcesy odnosił w parze z Adamem Tomasiakiem. Razem zdobyli brąz mistrzostw świata w 1978 w dwójce ze sternikiem (Ryszard Kubiak). Cała trójka znalazła się w "brązowej" osadzie IO 80.

</doc>
<doc id="1509079" url="https://pl.wikipedia.org/wiki?curid=1509079" title="Pałac Ludwika Heinzla w Łodzi">
Pałac Ludwika Heinzla w Łodzi

Pałac Ludwika Heinzla – jeden z trzech pałaców Heinzlów w Łodzi. Znajduje się przy ulicy Okólnej 166.
Historia.
Pałac Heinzla wzniesiono nad stawem w 1898 – został zaprojektowany przez Franza Schwechtena, architekta z Berlina. Podpisał go również Ignacy Markiewicz jako architekt miejski. Majątek w Łagiewnikach i pobliskim Arturówku po śmierci Juliusza Heinzla w 1895 odziedziczył syn Ludwik Henryk, który ożenił się z hrabianką Marią Colonną Walewską. Później spadkobierczynią została ich córka Konstancja, która wyszła za mąż za dyplomatę austriackiego, a później polskiego Oswalda Kermenica. Po wojnie oboje pozostali na emigracji w Peru. W czasie II wojny światowej pałac miał być przygotowywany na siedzibę gubernatora Hansa Franka. Wojsko radzieckie do 1947 roku prowadziło w pałacu szkołę oficerską, potem powstał tam oddział Szpitala Chorób Płuc. W 2003 roku Urząd Marszałkowski w Łodzi przejął pałac od skarbu państwa i w 2013 roku wystawił go na sprzedaż.
Architektura.
Budowla posiada bogate eklektyczne zdobienia, z dominującymi elementami neorenesansowymi. Każda z fasad pałacu zdobiona jest innymi elementami. Znajdujące się w północnej pierzei główne wejście zdobi sześciokolumnowy portyk, który zwieńcza taras otoczony tralkową balustradą. Od południa znajduje się zamknięty półkoliście taras reprezentacyjny, przed którym niegdyś znajdowała się fontanna. Elewację od strony ogrodu zdobią oryginalne płaskorzeźby i rzeźby, między innymi leżącej, nagiej bogini odbierającej kwiaty od dziecka (putta).
Wewnątrz dawne salony i komnaty zostały zdewastowane, po wojnie zachowały się:

</doc>
<doc id="1509080" url="https://pl.wikipedia.org/wiki?curid=1509080" title="Laemanctus">
Laemanctus

Laemanctus – rodzaj nadrzewnej jaszczurki z rodziny hełmogwanowatych (Corytophanidae).
Zasięg występowania.
Rodzaj obejmuje gatunki występujące od środkowego Meksyku po północno-zachodnią Amerykę Południową.
Charakterystyka.
Przedstawiciele obydwu płci mają typowy dla rodziny hełm na głowie. Przebywają w koronach drzew. Żywią się owadami i innymi małymi zwierzętami. Są jajorodne.
Systematyka.
Etymologia.
"Laemanctus": "laimos" „gardło”; ἄγχω "anchō" „dławić, dusić”.
Podział systematyczny.
Do rodzaju należą następujące gatunki:

</doc>
<doc id="1509081" url="https://pl.wikipedia.org/wiki?curid=1509081" title="Mineralogia genetyczna">
Mineralogia genetyczna

Mineralogia genetyczna zajmuje się wyjaśnianiem warunków powstawania minerałów, ich paragenez i sukcesji oraz skał i złóż. Przedmiotem badań mineralogicznych są idywidua mineralne czyli kryształy i nieforemne ziarna, w tym ich skupienia minerałów oraz agregaty polimineralne. Problemy te są traktowane z różnych punktów widzenia, m.in. chemizmu, środowiska krystalizacji i jego ewolucji, własności fizyko-chemicznych, ciśnienia i temperatury. Mineralogia genetyczna wyjaśnia też przyczyny procesów mechanicznych prowadzących np. do kataklazy ziarn, tworzenie się zbliźniaczeń, powstania skupień stalaktytowych itp. Z geologicznego punktu widzenia zadanie mineralogi genetycznej polega na wyjaśnianiu charakteru oraz przebiegu procesów minerałotwórczych, a więc warunków krystalizacji minerałów, a co za tym idzie powstawanie skał i złóż kopalin użytecznych. Mineralogia genetyczna zespala w tym zakresie przedmioty badań mineralogii, petrologii, geologii i geologii złóż. Dla tych rozważań genetycznych ma znaczenie nie tylko identyfikacja minerałów czy ich zespołów, ale także w równym stopniu wyniki badań odchyleń własności kryształów od modeli wyidealizowanych. Ma to o tyle istotne znaczenie, gdyż określa to specyfikę i swoistość warunków panujących w określonych środowiskach.

</doc>
<doc id="1509082" url="https://pl.wikipedia.org/wiki?curid=1509082" title="Microsoft Live Labs Photosynth">
Microsoft Live Labs Photosynth

Microsoft Live Labs Photosynth – oprogramowanie firmy Microsoft, tworzące ze zdjęć tzw. chmurę punktów, a następnie nakładające na nią zdjęcia. Użytkownicy mają możliwość tworzenia swoich trójwymiarowych modeli na podstawie kilkudziesięciu do kilkuset zdjęć.
Do przeglądania wykorzystuje przeglądarkę internetową, przez specjalną wtyczkę (korzystającą z DirectX) lub apletu Silverlight.
Historia.
Po raz pierwszy Microsoft udostępnił Photosynth 9 listopada 2006, jednak użytkownicy mogli oglądać jedynie modele stworzone przez Microsoft lub BBC. 20 sierpnia 2008 r. firma Microsoft udostępniła program umożliwiający tworzenie modeli przez każdego zainteresowanego.
6 lutego 2017 roku usługa została wyłączona.

</doc>
<doc id="1509083" url="https://pl.wikipedia.org/wiki?curid=1509083" title="Parafia Zwiastowania Najświętszej Maryi Panny w Hrudzie">
Parafia Zwiastowania Najświętszej Maryi Panny w Hrudzie

Parafia Zwiastowania Najświętszej Marii Panny w Hrudzie – parafia rzymskokatolicka w Hrudzie.
Historia.
Parafia unicka w Hrudzie została utworzona w 1666. Powstała wówczas cerkiew z fundacji Michała Kazimierza Radziwiłła. W 1875, wskutek likwidacji unickiej diecezji chełmskiej, placówka duszpasterska została włączona do Rosyjskiego Kościoła Prawosławnego. Dzisiejszy drewniany kościół parafialny został zbudowany w 1875 już jako cerkiew prawosławna. W 1919 została ona zrewindykowana na rzecz Kościoła rzymskokatolickiego. Parafię rzymskokatolicką erygowano w 1925.
Zasięg parafii.
Do parafii należą wierni z miejscowości: Hrud, Kamieniczne, Ossówka oraz Roskosz.

</doc>
<doc id="1509087" url="https://pl.wikipedia.org/wiki?curid=1509087" title="Protistologia">
Protistologia

Protistologia (gr. "protistos" – najpierwszy; "logos" – słowo, nauka) – nauka o organizmach jednokomórkowych, głównie pierwotniakach. Rozwój protistologii przypadł na koniec XIX wieku, kiedy odkryto rolę niektórych pierwotniaków w powstawaniu chorób zakaźnych człowieka i zwierząt, a także gdy zrozumiano ogólnobiologiczne znaczenie badań protistologicznych. Czasem utożsamiana z protozoologią

</doc>
<doc id="1509091" url="https://pl.wikipedia.org/wiki?curid=1509091" title="Don Self">
Don Self



</doc>
<doc id="1509092" url="https://pl.wikipedia.org/wiki?curid=1509092" title="Arimantas Dumcius">
Arimantas Dumcius



</doc>
<doc id="1509093" url="https://pl.wikipedia.org/wiki?curid=1509093" title="Arimantas Dumčius">
Arimantas Dumčius

Arimantas Dumčius (ur. 4 stycznia 1940 w Kownie) – litewski polityk, lekarz, kardiochirurg, wykładowca akademicki, od 2004 do 2016 poseł na Sejm.
Życiorys.
Jego ojciec zasiadał we władzach miejskich Kowna. W 1941 całą rodzinę deportowano do obwodu archangielskiego. Na Litwę powrócił w 1947 wraz z matką.
Ukończył w 1965 studia w Instytucie Medycznym w Kownie. Następnie do 2004 pracował jako chirurg w kowieńskim szpitalu klinicznym.
Jednocześnie w 1966 zajął się działalnością naukową na swojej macierzystej uczelni, od 1998 działającej jako Uniwersytet Medyczny. Zajmował kolejno stanowiska asystenta, od 1977 docenta, a w 1986 został profesorem w zakresie kardiochirurgii. W latach 1979–2004 kierował instytutem kardiologii w swojej szkole wyższej. Przeprowadził łącznie około 2,5 tys. operacji serca i naczyń krwionośnych. Wypromował kilku profesorów i około 20 doktorów nauk medycznych, opublikował kilkaset prac naukowych, opatentował blisko 20 wynalazków.
Od 1966 należał do KPZR. W 1988 został członkiem wolnościowego Sąjūdisu, rok później znalazł się wśród sygnatariuszy deklaracji domagającej się wolnych wyborów, publikował także inne odezwy niepodległościowe.
W 1995 przystąpił do Litewskiego Związku Więźniów Politycznych i Zesłańców. W 2002 został radnym rady miejskiej Kowna, w której stanął na czele komisji ds. zdrowia. W 2004 przystąpił wraz ze swoim dotychczasowym ugrupowaniem do Związku Ojczyzny. W tym samym roku z listy konserwatystów wybrano go do Sejmu.
W wyborach w 2008 utrzymał mandat deputowanego na kolejną kadencję, pokonując w okręgu Kowno-Kalniečiai w drugiej turze Stanislovasa Buškevičiusa. W 2012 również uzyskał reelekcję. W parlamencie zasiadał do 2016, pod koniec ostatniej swojej kadencji był deputowanym niezależnym.

</doc>
<doc id="1509094" url="https://pl.wikipedia.org/wiki?curid=1509094" title="Śnieżna Przełęcz">
Śnieżna Przełęcz

Śnieżna Przełęcz (słow. "Ľadové sedlo", niem. "Eistaler Scharte", węg. "Jég-völgyi-csorba") – głęboka przełęcz w głównej grani Tatr, oddzielająca masyw Śnieżnego Szczytu ("Snehový štít") od masywu Baranich Rogów ("Baranie rohy"). Znajduje się na wysokości 2354 m n.p.m. (według wcześniejszych pomiarów 2323 lub 2341 m).
W grani wznoszącej się w kierunku Śnieżnego Szczytu znajduje się szereg mniej wybitnych formacji. Są to (w kolejności od Śnieżnej Przełęczy):
W grani wznoszącej się ku Baranim Rogom wypiętrzają się (w kolejności od Śnieżnej Przełęczy):
Po północnej stronie przełęczy znajduje się Śnieżny Bańdzioch ("Kotlinka pod Snehovým"), jeden z trzech górnych kotłów Doliny Czarnej Jaworowej ("Čierna Javorová dolina"), a po stronie południowej – Dolina Pięciu Stawów Spiskich ("kotlina Piatich Spišských plies").
Na przełęcz nie prowadzi żaden szlak turystyczny. Przejście przez Śnieżną Przełęcz stanowi natomiast dla taterników najdogodniejsze połączenie Doliny Pięciu Stawów Spiskich z górną częścią Doliny Czarnej Jaworowej. Było ono znane jurgowskim myśliwym i używane przez nich zapewne już w XVIII wieku.
Pierwsze znane wejścia:

</doc>
<doc id="1509095" url="https://pl.wikipedia.org/wiki?curid=1509095" title="Zdzisław Rynkiewicz">
Zdzisław Rynkiewicz

Zdzisław Rynkiewicz (ur. 30 września 1931 w Karolinie) – polski artysta fotografik, z wykształcenia nauczyciel muzyki.
Dorobek artystyczny życia przekazał Galerii im. Sleńdzińskich w Białymstoku, z którą – o swoje prawa, pozostaje w sporze sądowym.

</doc>
<doc id="1509104" url="https://pl.wikipedia.org/wiki?curid=1509104" title="Iwo Georgiew">
Iwo Georgiew

Iwo Georgiew (buł. Иво Георгиев, ur. 12 maja 1972 w Sofii, zm. 13 listopada 2021) – bułgarski piłkarz grający na pozycji ofensywnego pomocnika.
Kariera klubowa.
Karierę piłkarską rozpoczynał w klubie FK Szumen i w jego barwach zadebiutował w pierwszej lidze bułgarskiej w 1991 roku. W zespole Szumen grał do 1993 roku i wtedy też przeniósł się do stołecznego Akademika Sofia. Natomiast w latach 1994–1995 był najlepszym strzelcem Korabostroitela Ruse. Latem 1995 został zawodnikiem Spartaka Warna i z 21 golami na koncie został królem strzelców ligi. W meczu przeciwko Spartakowi Płowdiw strzelił 6 goli. W 1996 roku Iwo wyjechał zagranicę i przez półtora sezonu grał w szwajcarskim FC Aarau. W 1998 roku wrócił do Spartaka, a następnie krótko był zawodnikiem Lewskiego Sofia. W sezonie 1998/1999 był piłkarzem niemieckiego SV Waldhof Mannheim, a następnym ponownie grał w Aarau. Na jesieni 2000 Georgiew przywdziewał koszulkę Dobrudży Dobricz, a wiosną występował na boiskach pierwszej ligi węgierskiej w Honvédzie Budapeszt. W 2002 roku zakończył karierę jako piłkarz Botewu Wraca.
Kariera reprezentacyjna.
W reprezentacji Bułgarii Georgiew zadebiutował w 1996 roku. W tym samym roku został powołany przez selekcjonera Dimityra Penewa na Euro 96. Tam był rezerwowym i nie zagrał w żadnym spotkaniu. W kadrze narodowej wystąpił w niej 1 razy i zdobył 1 bramkę.

</doc>
<doc id="1509105" url="https://pl.wikipedia.org/wiki?curid=1509105" title="Krzysztof Hegendorfer">
Krzysztof Hegendorfer

Krzysztof Hegendorfer inne formy nazwiska: "Hegendorf", łac. "Hegendorfinus", niem. "Christoph Hegendorf" (ur. 1500 w Lipsku, zm. 8 sierpnia 1540 w Lüneburgu) – niemiecki humanista epoki renesansu związany z poznańską Akademią Lubrańskiego, działacz reformacyjny i pedagog.
Życiorys.
Był synem lipskiego tkacza, Jana. W wieku 13 lat, po ukończeniu szkoły elementarnej, rozpoczął studia na wydziałach sztuk Uniwersytetu w Lipsku oraz krótko w Wittenberdze. W 1515 roku uzyskał bakalaureat, a w 1521 tytuł magistra. Od 1521 wykładał w Lipsku na katedrze grecystyki kontynuując jednocześnie studia na wydziale teologicznym, które zakończył bakalaureatem w 1523 roku. W tym samym roku został wybrany na stanowisko rektora rodzimego uniwersytetu. Następnie rozpoczął studia prawnicze, które kontynuował aż do 1529 roku, a jednocześnie wykładał na wydziale teologicznym. Z tego okresu jego działalności pochodzi "Katechizm Wiary Chrześcijańskiej" z 1526 roku, w którym wpływy idei Lutra i Melanchtona, którym ulegał już od roku 1519 są tak widoczne, że niektórzy uznają go za pierwszy luterański podręcznik tego rodzaju.
W 1529 roku po tym, jak oskarżył lipskie środowisko akademickie o zbytnią pobłażliwość wobec studentów, opuścił rodzinne miasto i na zaproszenie biskupa poznańskiego Jana Latalskiego przeniósł się do Poznania obejmując katedrę sztuk wyzwolonych w Akademii Lubrańskiego. Do jego największych zasług należy opracowanie nowoczesnego programu nauczania humanistycznego dla uczelni. W wykładach kładł nacisk na retorykę, zarówno łacińską, w której za wzór stawiał Cycerona, jak i grecką, przy wykładaniu której korzystał przede wszystkim z Demostenesa i Arystotelesa.
Poza tym, w Poznaniu i Krakowie napisał i wydał wiele ze swoich pism, w tym:
W 1535 roku doszło do konfliktu pomiędzy Hegendorferem a nowym rektorem Akademii Lubrańskiego, Grzegorzem z Szamotuł – scholastykiem z kręgów Akademii Krakowskiej. Za sprawą nowego rektora 19 lipca 1535 roku kapituła poznańska uznała Hegendorfera za heretyka wydalając go z uczelni i skazując na wygnanie z miasta. Jego dzieła spalono, wpisując część z nich na indeks ksiąg zakazanych. Decyzja spotkała się z oporem środowisk humanistycznych i polskich zwolenników reformacji (w tym wojewody Łukasza Górki), w których cieszył się wielkim autorytetem i Hegendorfer został ponownie siłą wprowadzony do uczelni. Zimą 1535 opuścił jednak ostatecznie Poznań powracając do Niemiec.
W 1536 roku ukończył studia prawnicze uzyskując doktorat we Frankfurcie nad Odrą. W roku 1539 na zlecenie rady miejskiej Rostocku próbował przeprowadzić reformę uniwersytetu, jednak bez powodzenia, wskutek oporu uczelni. Zmarł podczas pobytu w Lüneburgu, gdzie już w roku 1537 był syndykiem miejskim i w 1539 został powołany na urząd superintendenta, jako jedna z ofiar zarazy.

</doc>
<doc id="1509106" url="https://pl.wikipedia.org/wiki?curid=1509106" title="Jacek Kazimierowski">
Jacek Kazimierowski

Jacek Kazimierowski (ur. 7 lutego 1974) – polski lekkoatleta, trójskoczek.
Osiągnięcia.
Zawodnik BKS Bydgoszcz jest 13-krotnym mistrzem Polski (12-krotnie w barwach MKLA Łęczyca).
Wielokrotnie reprezentował swój kraj w międzynarodowych imprezach, jednak bez oszałamiających wyników, najlepsze z nich to :
Przez lata był zdecydowanie najlepszym trójskoczkiem w kraju, co zaowocowało :

</doc>
<doc id="1509108" url="https://pl.wikipedia.org/wiki?curid=1509108" title="Soczewka elektronowa">
Soczewka elektronowa

Soczewka elektronowa – układ wytwarzający pole elektryczne lub magnetyczne tak, by wiązka elektronów bądź innych naładowanych cząstek, przechodząca przez te pola, była modyfikowana podobnie jak wiązka światła w soczewce. Układy soczewek elektronowych stosuje się w celu skupienia wiązki w odpowiednim miejscu, rozproszenia wiązki bądź usunięcia z wiązki cząstek o nieodpowiednich parametrach. 
Ze względu na sposób działania soczewki elektronowe dzieli się na elektrostatyczne, magnetyczne i złożone. 
Soczewki elektronowe elektrostatyczne dzieli się na imersyjne, pojedyncze i katodowe, składają się zwykle z układu elektrod w postaci metalowych rurek lub pierścieni (niekiedy z odpowiednimi przesłonami do ustalenia średnicy promienia), znajdujących się na różnych potencjałach, między którymi wytwarza się pole elektryczne skupiające wiązkę elektronów. 
Soczewki magnetyczne ze względu na sposób wytwarzania pola magnetycznego dzieli się na elektromagnetyczne i magnetostatyczne. Soczewka magnetostatyczna to zwojnica z magnetowodem kształtującym pole magnetyczne.
Soczewki elektronowe stosowane są w lampach elektronopromieniowych, mikroskopach elektronowych i akceleratorach cząstek.

</doc>
<doc id="1509110" url="https://pl.wikipedia.org/wiki?curid=1509110" title="The Hunter (album Persuader)">
The Hunter (album Persuader)

The Hunter - pierwszy album szwedzkiego zespołu power metalowego Persuader.

</doc>
<doc id="1509115" url="https://pl.wikipedia.org/wiki?curid=1509115" title="Lalemancja iberyjska">
Lalemancja iberyjska

Lalemancja iberyjska, fałdzistka iberyjska ("Lallemantia iberica" Fisch. et Mey) – jednoroczna roślina oleista z rodziny jasnotowatych (wargowych). Pochodzi z Azji Mniejszej, Zakaukazia, Turkmenistanu. W Polsce była tylko w uprawie doświadczalnej. Uprawiana ze względu na nasiona, o krótkim okresie wegetacyjnym trwającym 70–95 dni.

</doc>
<doc id="1509116" url="https://pl.wikipedia.org/wiki?curid=1509116" title="Fałdzistka iberyjska">
Fałdzistka iberyjska



</doc>
<doc id="1509117" url="https://pl.wikipedia.org/wiki?curid=1509117" title="Lallemantia iberica">
Lallemantia iberica



</doc>
<doc id="1509118" url="https://pl.wikipedia.org/wiki?curid=1509118" title="Marios Karojan">
Marios Karojan

Marios Karojan, gr. Μάριος Καρογιάν (ur. 31 maja 1961 w Nikozji) – cypryjski polityk, w latach 2006–2013 przewodniczący Partii Demokratycznej (DIKO), od 2008 do 2011 przewodniczący Izby Reprezentantów.
Życiorys.
Marios Karojan ukończył nauki polityczne na Uniwersytecie w Perugii we Włoszech. W czasie studiów w 1983 został przewodniczącym Narodowego Związku Studentów Cypryjskich.
Od początku swojej działalności politycznej związał się z centrową Partią Demokratyczną (DIKO). Początkowo stał na czele jej organizacji młodzieżowej (NEDIK). W 1988 wszedł w skład jej Komitetu Centralnego, a w 1997 w skład Biura Wykonawczego.
W latach 1991–2001 zajmował stanowisko dyrektora biura przewodniczącego Izby Reprezentantów. Od 2003 do 2006 był dyrektorem biura prasowego prezydenta Tasosa Papadopulos. W wyniku wyborów parlamentarnych w 2006 wszedł w skład Izby Reprezentantów. W październiku 2006 zastąpił Tasosa Papadopulos na stanowisko lidera Partii Demokratycznej. Ugrupowaniem tym kierował do grudnia 2013, kiedy to nowym liderem został Nikolas Papadopulos.
Gdy urząd prezydenta objął dotychczasowy przewodniczący Izby Reprezentantów Dimitrisa Christofiasa, Marios Karojan został w marcu 2008 wybrany na jej nowego przewodniczącego. Funkcję tę pełnił do czerwca 2011, wcześniej w tym samym roku uzyskał poselską reelekcję na następną pięcioletnią kadencję. W 2018 stanął na czele nowego centrowego ugrupowania pod nazwą Front Demokratyczny. Z jego ramienia w 2021 powrócił do cypryjskiego parlamentu
Życie prywatne.
Marios Karojan jest żonaty, ma dwoje dzieci. Jest pochodzenia ormiańskiego.

</doc>
<doc id="1509120" url="https://pl.wikipedia.org/wiki?curid=1509120" title="Ivor Novello Awards">
Ivor Novello Awards

Ivor Novello Awards, znane również jako The Ivors – nagrody przyznawane tekściarzom i kompozytorom w Londynie przez Brytyjską Akademię Kompozytorów i Tekstopisarzy - British Academy of Composers and Songwriters.
Nazwa wyróżnienia pochodzi od urodzonego w Cardiff w Walii artysty, Ivora Novello. Nagrody po raz pierwszy zostały rozdane w 1955 roku.
Laureaci Ivor Novello Awards.
Od 1955 nagrodę zdobyli m.in. Neil Innes, Iron Maiden, Cat Stevens, The Darkness, Amy Winehouse, Dido, Madonna, Jeff Lynne, Freddie Mercury, Brian May, David Bowie, Ray Davies, Kate Bush, Eric Clapton, John Lennon, Annie Lennox, Martin Gore, Paul McCartney, Madness, Duran Duran, George Michael, Sting, Kylie Minogue, Phil Collins, Tim Rice-Oxley, Jamiroquai, Gary Barlow, Robbie Williams, Ed Sheeran.

</doc>
<doc id="1509121" url="https://pl.wikipedia.org/wiki?curid=1509121" title="Dystrybucja (marketing)">
Dystrybucja (marketing)

Dystrybucja – obejmuje wszelkie czynności związane z pokonywaniem przestrzennych, czasowych, ilościowych i asortymentowych różnic występujących między sferą produkcji i sferą konsumpcji.
Odległość przestrzenna – wynika z faktu, że miejsca produkcji nie pokrywają się z miejscami konsumpcji.
Aby zapewnić nabywcy możliwość zakupu w dogodnym dla niego miejscu, należy przy użyciu różnych środków transportu pokonać tę odległość i zaoferować produkt do sprzedaży w miejscu, w którym zamierza kupić klient.
Odległość czasowa – wynika z faktu istnienia różnic między czasem, w którym produkt jest wytworzony a czasem, w którym chce go nabyć konsument.
Różnice w czasie są pokonywane przez magazynowanie wytworzonych produktów, które następnie są oferowane nabywcy w oczekiwanym przez niego czasie.
Odległość asortymentowa – wynika z tego, że przedsiębiorstwa oferujące swoje produkty na rynku specjalizują się w wytwarzaniu niewielkiej ich liczby, natomiast konsument, dokonując zakupów, chce mieć możliwość wyboru i zakupu produktów pochodzących od różnych producentów.
Ilościowy wymiar odległości – pomiędzy sferą produkcji a sferą konsumpcji związany jest z tym, że produkty wytwarzane są z reguły w dużych ilościach, natomiast nabywca w celu zaspokojenia swoich potrzeb kupuje mniejsze ilości tego produktu. Aby spełnić wynikające z tego oczekiwania nabywców, a jednocześnie aby zapewnić producentom możliwość sprzedaży dużych jednorodnych partii produktów, powstały przedsiębiorstwa handlu hurtowego, które zajmują się zakupem dużych partii towarów od producenta, a następnie ich odsprzedażą punktom sprzedaży detalicznej, które z kolei oferują nabywcom ilości produktów zgodne z ich oczekiwaniami.
Rodzaje dystrybucji.
Możemy także spotkać się z pojęciem dystrybucja ekskluzywna, dotycząca towaru, który trafia tylko do jednego wybranego pośrednika.

</doc>
<doc id="1509122" url="https://pl.wikipedia.org/wiki?curid=1509122" title="Dywizja Piechoty Ludwiga Ferdinanda von Mondeta">
Dywizja Piechoty Ludwiga Ferdinanda von Mondeta

Dywizja Piechoty Ludwiga Ferdinanda von Mondeta – jedna z dywizji w strukturze organizacyjnej wojska austriackiego w czasie wojny polsko-austriackiej w 1809.
Jej dowódcą był feldmarszałek Ludwig Ferdinand von Mondet (1748-1819).
W kwietniu 1809 przebiła się z kierunku Wolicy i Sękocina i dotarła od strony południowo-zachodniej przez Janki do Raszyna.

</doc>
<doc id="1509123" url="https://pl.wikipedia.org/wiki?curid=1509123" title="Czerwona Turnia">
Czerwona Turnia

Czerwona Turnia (słow. "Belasá veža", niem. "Blauseeturm", węg. "Kéktavi-torony") – turnia w głównej grani Tatr, w słowackiej części Tatr Wysokich, o wysokości 2284 lub ok. 2290 m n.p.m.
Od Modrej Turni na zachodzie Czerwona Turnia jest oddzielona płytką Modrą Ławką, a od masywu Jagnięcego Szczytu na północnym wschodzie – głęboką Kołową Przełęczą. Powyżej Kołowej Przełęczy w północnej grani Czerwonej Turni znajduje się jeszcze Czerwona Szczerbina. Na wschód od wierzchołka Czerwonej Turni odgałęzia się Jastrzębia Grań, kończąca się na Jastrzębiej Turni. Od pierwszego szczytu w tej grani, Małego Kołowego Szczytu, Czerwona Turnia oddzielona jest Czerwoną Przełączką.
Turnia jest stosunkowo rozłożysta i wznosi się ponad trzema dolinami. Są to Dolina Kołowa od strony północno-zachodniej, Dolina Jagnięca od strony północno-wschodniej oraz Dolina Jastrzębia od strony południowej. W stronę Bździochowego Koryciska – odgałęzienia Doliny Kołowej – opada północno-zachodnia ściana o wysokości dochodzącej do ok. 150 m po prawej stronie, przez którą na całej długości przebiega głębokie pęknięcie. Grań północna, oddzielająca od siebie Dolinę Kołową i Dolinę Jagnięcą, powyżej Czerwonej Szczerbiny przeobraża się w stromą ścianę szczytową. Z kolei w grani wschodniej pomiędzy Czerwoną Turnią a Czerwoną Przełączką znajduje się kilka skalnych zębów. Najbardziej okazałą formacją Czerwonej Turni jest jej południowa ściana o wysokości ok. 200 m, górująca ponad Kopiniakowym Piargiem w Dolinie Jastrzębiej. W jej prawej części położony jest płytki żleb łączący się w dolnej części z rynną opadającą spod Czerwonej Przełączki. Żleb ten prowadzi ukosem w lewo pod wierzchołek Czerwonej Turni.
Na Czerwoną Turnię nie prowadzi żaden szlak turystyczny. Najdogodniejsza droga dla taterników wiedzie na wierzchołek granią z Modrej Ławki, natomiast najciekawsza dla wspinaczy jest ściana południowa. Wejście od strony Doliny Kołowej jest częściowo dość trudne (II w skali UIAA), z Doliny Jagnięcej oraz graniami – łatwe (0+). Najłatwiejsza droga ścianą południową jest trudna (III) i wiedzie żlebem w prawej jej części. Oprócz niej w ścianie wytyczono inne drogi, w tym częściowo skrajnie trudne (VI). Zimą najłatwiejsze dojście do wierzchołka prowadzi od Modrej Ławki.
Pierwsze wejścia:
Polska nazwa pochodzi od Czerwonego Stawu, znajdującego się w Dolinie Jagnięcej, inne obcojęzyczne nazwy pochodzą od Modrego Stawku w tej samej dolinie. Dawniej używano też nazwy słowackiej "Modrá veža" oraz niemieckiej "Blauseespitze".

</doc>
<doc id="1509125" url="https://pl.wikipedia.org/wiki?curid=1509125" title="Brygada Piechoty Franza von Pflachera">
Brygada Piechoty Franza von Pflachera

Brygada Piechoty Franza von Pflachera – jedna z dwupułkowych brygad w strukturze organizacyjnej wojska austriackiego w czasie wojny polsko-austriackiej w 1809.
Jej dowódcą był gen. Franz von Pflacher (1745-1815). Wchodziła w skład Dywizji Piechoty Ludwiga Ferdinanda von Mondeta.
W kwietniu 1809 przebiła się z kierunku Tarczyna, rozbiła wojska Michała Sokolnickiego w Falentach Dużych i Falentach Małych i dotarła od strony południowej do Raszyna.

</doc>
<doc id="1509126" url="https://pl.wikipedia.org/wiki?curid=1509126" title="Postczłowiek">
Postczłowiek

Postczłowiek – pojęcie używane w transhumanizmie do określenia potomków lub następców człowieka, których możliwości będą dzięki technologii tak bardzo poszerzone w stosunku do dzisiejszych ludzi, że utożsamianie ich z ludźmi byłoby mylące.
Motywacja.
Transhumanizm postuluje, że współczesne możliwości ludzkiego organizmu nie są niczym wyróżnionym i że są tylko jednym z etapów ewolucji. Choć tradycyjne podejście do medycyny opiera się na doprowadzeniu chorego organizmu do "zdrowego stanu", należy wykorzystywać jej możliwości jeśli umożliwiają one doprowadzenie zdrowego człowieka do stanu "lepszego niż zdrowy". Decyzja o zastosowaniu takich terapii według transhumanistów powinna być kwestią indywidualną, a odbieranie takich możliwości z utylitarnego punktu widzenia jest równoważne odbieraniu chorym ludziom możliwości leczenia.
Z kolei masowe wprowadzenie takich technologii wymaga przedefiniowania wielu tradycyjnych norm społecznych. Kumulujące się zmiany mogą doprowadzić do powstania postludzi o zupełnie innym wyglądzie (z powodu cyborgizacji, inżynierii genetycznej bądź transferu umysłu na inny nośnik), zupełnie innych potrzebach (np. z powodu usunięcia ewolucyjnych instynktów służących rozmnażaniu) i zupełnie innym zachowaniu (np. z powodu szybkości pracy umysłu i posiadania innych zmysłów). Postludzie mogą stanowić o wiele bardziej różnorodne społeczeństwo niż ludzie i mogą dotyczyć ich zupełnie inne problemy niż ludzi.
Różnice między człowiekiem a postczłowiekiem.
Przykładowo rozważane różnice pomiędzy postczłowiekiem a zwykłym człowiekiem obejmują: 
Technologie.
Transhumaniści wskazują na szereg technologii, które mogą być wykorzystywane do usprawnienia człowieka i zwiększenia jego możliwości:

</doc>
<doc id="1509127" url="https://pl.wikipedia.org/wiki?curid=1509127" title="Wyszcza liha (1996/1997)">
Wyszcza liha (1996/1997)

Wyszcza liha w piłce nożnej 1996/1997 – VI edycja najwyższych w hierarchii rozgrywek ligowych ukraińskiej klubowej piłki nożnej. Sezon rozpoczął się 20 lipca 1996, a zakończył się 22 czerwca 1997.
Drużyny.
Zespoły występujące w Wyszczej Lidze 1996/1997
Uwagi
Medaliści.
"(liczba meczów i goli w nawiasach)"
Uwaga: Piłkarze oznaczone "kursywą" występowali również na innych pozycjach.

</doc>
<doc id="1509131" url="https://pl.wikipedia.org/wiki?curid=1509131" title="Skały leukokratyczne">
Skały leukokratyczne

Skały leukokratyczne – skały magmowe, odznaczające się jasną barwą. 
Skały leukokratyczne są reprezentowane przeważnie przez granit ("leukogranit") i skały mu pokrewne z przewagą minerałów jasnych, z żyłowych reprezentantem może być aplit i aplogranit, natomiast wylewny odpowiednik granitu → ryolit. 

</doc>
<doc id="1509132" url="https://pl.wikipedia.org/wiki?curid=1509132" title="Brygada Piechoty Leopolda von Trauttenberga">
Brygada Piechoty Leopolda von Trauttenberga

Brygada Piechoty Leopolda von Trauttenberga – jedna z dwupułkowych brygad w strukturze organizacyjnej wojska austriackiego w czasie wojny polsko-austriackiej w 1809.
Jej dowódcą był gen. Leopold von Trauttenberg (1761-1814). Wchodziła w skład Dywizji Piechoty Ludwiga Ferdinanda von Mondeta.

</doc>
<doc id="1509134" url="https://pl.wikipedia.org/wiki?curid=1509134" title="Brygada Piechoty Karla Civalarta">
Brygada Piechoty Karla Civalarta

Brygada Piechoty Karla Civalarta – jedna z dwupułkowych brygad w strukturze organizacyjnej wojska austriackiego w czasie wojny polsko-austriackiej w 1809.
Jej dowódcą był gen. hrabia Karl Leopold Civalart (1766-1855). Wchodziła w skład Dywizji Piechoty Ludwiga Ferdinanda von Mondeta.

</doc>
<doc id="1509136" url="https://pl.wikipedia.org/wiki?curid=1509136" title="Optimum techniczne">
Optimum techniczne

Optimum techniczne – pojęcie z zakresu ekonomii. Oznacza taką wielkość produkcji danego przedsiębiorstwa, przy której przeciętny koszt całkowity (ATC) wyprodukowania jednostki danego dobra jest najmniejszy. Jest wyznaczane w punkcie przecięcia się krzywej kosztów marginalnych z minimum krzywej przeciętnych kosztów całkowitych.

</doc>
<doc id="1509137" url="https://pl.wikipedia.org/wiki?curid=1509137" title="Informacja dodatkowa">
Informacja dodatkowa

Informacja dodatkowa - jest jednym z pięciu elementów sprawozdania finansowego. Prawidłowo sporządzona informacja dodatkowa dostarcza pogłębionych informacji o bilansie, rachunku zysków i strat a także rachunku przepływów pieniężnych. Powinna zawierać istotne dane i objaśnienia, które są niezbędne do rzetelnego i jasnego przedstawiania sytuacji majątkowej i finansowej oraz wyniku finansowego w sprawozdaniu finansowym.
Zgodnie z art. 45 ust. 1 pkt. 3 ustawy o rachunkowości (ustawa z dnia 9 września 1994 r. o rachunkowości ()) informacja dodatkowa dzieli się na dwie części:
Pełną charakterystykę zakresu informacji dodatkowej - jakie zawiera sprawozdanie finansowe - można znaleźć w załączniku nr 1 do ustawy o rachunkowości.

</doc>
<doc id="1509138" url="https://pl.wikipedia.org/wiki?curid=1509138" title="Gra niekooperacyjna w postaci strategicznej">
Gra niekooperacyjna w postaci strategicznej

Gra niekooperacyjna w postaci strategicznej – model matematyczny w teorii gier pozwalający analizować podejmowanie decyzji w sytuacji konfliktu pomiędzy wieloma graczami. Formalnie, grę niekooperacyjną w postaci strategicznej można przedstawić przy pomocy następujących trzech elementów:
Na mocy twierdzenia które udowodnił John Nash w 1950 roku, każda gra niekooperacyjna w postaci strategicznej posiada przynajmniej jedną równowagę Nasha w strategiach mieszanych.
Szczególnym przypadkiem gry niekooperacyjnej w postaci strategicznej jest gra dwumacierzowa, w której rywalizują pomiędzy sobą tylko dwaj gracze formula_7
Każda gra niekooperacyjna w postaci strategicznej może być również przekształcona do postaci ekstensywnej.

</doc>
<doc id="1509139" url="https://pl.wikipedia.org/wiki?curid=1509139" title="Pomnik Marszałka Józefa Piłsudskiego w Kutnie">
Pomnik Marszałka Józefa Piłsudskiego w Kutnie

 Pomnik Marszałka Józefa Piłsudskiego w Kutnie – pomnik przedstawiający postać marszałka Józefa Piłsudskiego, ustawiony przy Placu Marszałka w centrum Kutna, przed Urzędem Miasta.
Autorem pomnika jest artysta Robert Sobociński. Pomnik ustawiono na cokole w dniu 28.10.2008 roku, a oficjalne odsłonięcie nastąpiło w 90. rocznicę odzyskania niepodległości przez Polskę – 11 listopada 2008 roku. 
W odsłonięciu brał udział między innymi profesor Tomasz Nałęcz.
Leworęczny Marszałek.
W momencie ustawienia pomnika na cokole wzbudził on sensację i dyskusje wśród mieszkańców miasta. Postać przedstawiona na cokole ma mianowicie szablę przymocowaną z prawej strony pasa, co sugeruje, iż Marszałek był osobą leworęczną. Jest to ewidentny błąd artysty oraz urzędników przyjmujących jego pracę.

</doc>
<doc id="1509140" url="https://pl.wikipedia.org/wiki?curid=1509140" title="Niżni Barani Zwornik">
Niżni Barani Zwornik

Niżni Barani Zwornik (słow. "Nižná Barania strážnica", ok. 2480 m n.p.m.) – niewybitny szczyt w głównej grani Tatr, należący do masywu Baranich Rogów ("Baranie rohy", 2526 m).
Topografia.
Południowo-zachodnia grań Niżniego Baraniego Zwornika biegnie w stronę Śnieżnej Przełęczy ("Ľadové sedlo", 2341 m). Znajdują się w niej następujące formacje (w kolejności od Niżniego Baraniego Zwornika):
Grań wschodnia zmierza do Wyżniego Baraniego Zwornika ("Vyšná Barania strážnica", ok. 2500 m). Znajdują się w niej (w kolejności od Niżniego Baraniego Zwornika):
Na północ odchodzi od Niżniego Baraniego Zwornika krótka boczna grań – Barania Grań ("hrebeň Baraních veží"). Oddziela ona Śnieżny Bańdzioch ("Kotlinka pod Snehovým") na zachodzie od Baraniego Bańdziocha ("Barania dolinka") na wschodzie. Obie te formacje są górnymi kotłami Doliny Czarnej Jaworowej ("Čierna Javorová dolina"). Najbliższym wzniesieniem w Baraniej Grani jest Zadnia Barania Turnia, oddzielona od Niżniego Baraniego Zwornika Wyżnią Baranią Szczerbiną.
Niżni Barani Zwornik wznosi się od północy nad Doliną Czarną Jaworową (a konkretniej nad Śnieżnym Bańdziochem i Baranim Bańdziochem), a od południa nad Doliną Pięciu Stawów Spiskich ("kotlina Piatich Spišských plies").
Na Niżni Barani Zwornik nie prowadzi żaden szlak turystyczny. Najłatwiejsza droga nieznakowana prowadzi na szczyt z Pośredniej Baraniej Ławki.
Historia zdobycia.
Pierwsze wejścia:

</doc>
<doc id="1509144" url="https://pl.wikipedia.org/wiki?curid=1509144" title="Kataster wodny">
Kataster wodny

Kataster wodny – system informacyjny o gospodarowaniu wodami, dla obszaru państwa prowadzony przez prezesa Państwowego Gospodarstwa Wodnego Wody Polskiej (PGW WP), a dla regionów przez dyrektorów Regionalnych Zarządów Gospodarki Wodnej (RZGW). Organy administracji publicznej, instytuty badawcze, zakłady i właściciele urządzeń wodnych obowiązani są do nieodpłatnego przekazywania danych niezbędnych do prowadzenia katastru wodnego.
Kataster wodny składa się z dwóch działów:
Wchodzi w skład Informatycznego Systemu Osłony Kraju i jako Hydroportal udostępniony jest nieodpłatnie w Internecie. 

</doc>
<doc id="1509145" url="https://pl.wikipedia.org/wiki?curid=1509145" title="Mgławica Mrówka">
Mgławica Mrówka

Mgławica Mrówka (również Menzel 3) – bipolarna mgławica planetarna znajdująca się w konstelacji Węgielnicy. Została odkryta w 1922 roku przez amerykańskiego astronoma Donalda Menzla. Mgławica ta znajduje się w odległości około 4500 lat świetlnych od Ziemi, a rozmiary każdego z bąbli mgławicy szacowane są na 1,5 roku świetlnego. 
Nazwa mgławicy została jej nadana z powodu kształtu oglądanego już przez nawet niewielkie teleskopy. Istnieją dwie teorie opisujące powstanie nietypowego kształtu tej mgławicy. Według pierwszej centralna gwiazda jest ciasnym układem podwójnym, którego siły grawitacji formują gaz mgławicy. Według drugiej mgławica ta jest klasycznym układem bipolarnej mgławicy planetarnej, której stygnąca gwiazda odrzuciła materię w postaci dwóch płatów. Kierunek wyrzucanej materii byłby zależny od pola magnetycznego gwiazdy centralnej. Niezależnie od tego, która teoria jest słuszna, odrzucona materia gwiazdowa porusza się z prędkością około 1000 km/s i zderza z poruszającym się wolniej ośrodkiem.

</doc>
<doc id="1509147" url="https://pl.wikipedia.org/wiki?curid=1509147" title="Dywizja Kawalerii Karla Augusta von Schaurotha">
Dywizja Kawalerii Karla Augusta von Schaurotha

Dywizja Kawalerii Karla Augusta von Schaurotha (znana też jako Grupa Schaurotha) – jedna z dywizji w strukturze organizacyjnej wojska austriackiego w czasie wojny polsko-austriackiej w 1809.
Jej dowódcą był feldmarszałek Karl August von Schauroth (1755-1810).
W kwietniu 1809 przebiła się z kierunku Wolicy i Sękocina i dotarła od strony południowo-zachodniej przez Janki do Raszyna.

</doc>
<doc id="1509151" url="https://pl.wikipedia.org/wiki?curid=1509151" title="Grupa Schaurotha">
Grupa Schaurotha



</doc>
<doc id="1509152" url="https://pl.wikipedia.org/wiki?curid=1509152" title="Okręg wyborczy Downton">
Okręg wyborczy Downton

Okręg wyborczy Downton powstał w 1295 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował wieś Downton w hrabstwie Wiltshire. Został zlikwidowany w 1832 r.

</doc>
<doc id="1509158" url="https://pl.wikipedia.org/wiki?curid=1509158" title="Brygada Kirasjerów Sebastiana Spetha">
Brygada Kirasjerów Sebastiana Spetha

Brygada Kirasjerów Sebastiana Spetha – jedna z dwupułkowych brygad w strukturze organizacyjnej wojska austriackiego w czasie wojny polsko-austriackiej w 1809.
Jej dowódcą był gen. Sebastian Franz Speth (1754–1812). Wchodziła w skład Dywizji Kawalerii Karla Augusta von Schaurotha.

</doc>
<doc id="1509162" url="https://pl.wikipedia.org/wiki?curid=1509162" title="Kino finalistyczne">
Kino finalistyczne

Kino finalistyczne – określenie nurtu w filmie, szczególnie rozpowszechnionego w amerykańskim kinie okresu klasycznego. W opowieści finalistycznej wydarzenia zmierzają do punktu jasno określonego już na jej początku.
Akcja tego typu filmów często oparta jest na poszukiwaniach cennego artefaktu (np. arki przymierza w "Poszukiwaczach Zaginionej Arki"). Alfred Hitchcock zwykł określać takie przedmioty mianem "Mc Guffinów". Inną odmianą fabuły finalistycznej jest opowieść oparta na konflikcie (np. "Poszukiwany"), który prędzej czy później musi doprowadzić do konfrontacji i ostatecznego starcia. Filmy tego typu często zaliczane są do kina stylu zerowego.

</doc>
<doc id="1509163" url="https://pl.wikipedia.org/wiki?curid=1509163" title="Brygada Huzarów Gabriela Geringera">
Brygada Huzarów Gabriela Geringera

Brygada Huzarów Gabriela Geringera – jedna z dwupułkowych brygad w strukturze organizacyjnej wojska austriackiego w czasie wojny polsko-austriackiej w 1809.
Jej dowódcą był gen. Gabriel Geringer von Ödenberg (1758-1825). Wchodziła w skład Dywizji Kawalerii Karla Augusta von Schaurotha.

</doc>
<doc id="1509164" url="https://pl.wikipedia.org/wiki?curid=1509164" title="Wiktor z Wity">
Wiktor z Wity

Wiktor z Wity (zm. w VI wieku) – biskup Afryki. 
Urodził się po 429 roku w afrykańskiej prowincji Byzacena. Większość życia spędził w Kartaginie, gdzie doświadczył prześladowań ze strony Wandalów. Był świadkiem wygnania biskupa Quodvultdeusa, ucznia św. Augustyna z Hippony. Zmarł po 510 roku. 
Wiktor z Wity jest znany przede wszystkim z zachowanego dzieła historycznego pod tytułem "Dzieje prześladowania Kościoła w Afryce przez Wandalów" (ok. 480). Pismo to jest relacją naocznego świadka prześladowań Kościoła katolickiego przez królów wandalskich Genzeryka (428-477) i Huneryka (477-484). 

</doc>
<doc id="1509166" url="https://pl.wikipedia.org/wiki?curid=1509166" title="Meznel 3">
Meznel 3



</doc>
<doc id="1509170" url="https://pl.wikipedia.org/wiki?curid=1509170" title="Detaszowana Brygada Piechoty Johanna von Branowatzky’ego">
Detaszowana Brygada Piechoty Johanna von Branowatzky’ego

Detaszowana Brygada Piechoty Johanna von Branowatzky’ego – jedna z trzypułkowych brygad w strukturze organizacyjnej wojska austriackiego w czasie wojny polsko-austriackiej w 1809.
Jej dowódcą był gen. Johann von Branowatzky (1754-1816). Wchodziła w skład Dywizji Kawalerii Karla Augusta von Schaurotha.

</doc>
<doc id="1509172" url="https://pl.wikipedia.org/wiki?curid=1509172" title="Brygada Sebastiana Spetha">
Brygada Sebastiana Spetha



</doc>
<doc id="1509173" url="https://pl.wikipedia.org/wiki?curid=1509173" title="Trawienie zewnątrzkomórkowe">
Trawienie zewnątrzkomórkowe

Trawienie zewnętrzne – proces trawienia odbywający się na zewnątrz organizmu. Powstające na skutek tego rozkładu substancje proste są wchłaniane przez organizm. Jest przeciwieństwem trawienia wewnątrzkomórkowego. W ten sposób trawią pokarm wszystkie grzyby, cudzożywne bakterie oraz nieliczne zwierzęta, takie jak pająki i skorpiony.
Jednocześnie należy podkreślić, że każdy rodzaj trawienia wewnątrz organizmu w przewodzie pokarmowym, jest trawieniem zewnętrznym - w odniesieniu do trawienia wewnątrzkomórkowego. Układ pokarmowy (wewnątrz zwierzęcia) jest biologicznie zaliczany do środowiska zewnętrznego (występują tu bakterie jako tak zwany mikrobiom, grzyby i różne pasożyty).
Część heterotrofów trawi pokarm na zewnątrz swojego ciała. Strzępki grzybów wydzielają na zewnątrz enzymy trawienne. Dzięki nim pokarm przyjmuje postać płynu. Powstające w wyniku rozkładu substancje proste są wchłaniane przez organizm.

</doc>
<doc id="1509174" url="https://pl.wikipedia.org/wiki?curid=1509174" title="Brygada Gabriela Geringera">
Brygada Gabriela Geringera



</doc>
<doc id="1509176" url="https://pl.wikipedia.org/wiki?curid=1509176" title="Okręg wyborczy Worcestershire">
Okręg wyborczy Worcestershire

Okręg wyborczy Worcestershire powstał w 1290 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował hrabstwo Worcestershire. Został zlikwidowany w 1832 r.

</doc>
<doc id="1509177" url="https://pl.wikipedia.org/wiki?curid=1509177" title="Brygada Johanna von Branovacsky’ego">
Brygada Johanna von Branovacsky’ego



</doc>
<doc id="1509180" url="https://pl.wikipedia.org/wiki?curid=1509180" title="Huta Szkła Czechy">
Huta Szkła Czechy

Huta Szkła „Czechy” – huta szkła znajdująca się w gminie Pilawa w miejscowości Trąbki, znana z produkcji głównie opakowań szklanych.
Eksportuje do krajów EU, USA, Kanady, Rosji, na Ukrainę oraz do krajów Ameryki Południowej, Dalekiego Wschodu i północnej Afryki.
Historia.
Huta została założona w pierwszej połowie XIX wieku przez Ignacego Hordliczkę, z pochodzenia Czecha. Obecny zakład wybudowany został w latach 60. i 70., a w latach 80. został zautomatyzowany na licencji Saint-Gobain i Emhart.
W 1996 wskutek wniesienia 60% udziałów do Narodowych Funduszy Inwestycyjnych, firma przekształciła się z przedsiębiorstwa państwowego „Pollena Czechy” w jednoosobową spółkę skarbu państwa.
Po 2000 pakiet akcji huty został sprzedany jej byłym i aktualnym pracownikom. Pakiet kontrolny nad spółką posiadał zarząd.
W 2001 został wdrożony system zarządzania jakością zgodny z wymaganiami normy ISO 9001:2000.
W 2007 zmodernizowano piec i zestawiarnię oraz uruchomiono czwarty automat.
W 2011 huta została przejęta przez włoską grupę Zignago Vetro Gruppo

</doc>
<doc id="1509183" url="https://pl.wikipedia.org/wiki?curid=1509183" title="Taxodium mucronatum">
Taxodium mucronatum



</doc>
<doc id="1509184" url="https://pl.wikipedia.org/wiki?curid=1509184" title="Renata Pliś">
Renata Pliś

Renata Pliś (ur. 5 lutego 1985 we Wrocławiu) – polska lekkoatletka, specjalizująca się w biegach średniodystansowych.
Kariera.
Na arenie międzynarodowej zadebiutowała w 2005 zajmując 11. miejsce podczas mistrzostw Europy dla zawodników do lat 23. Udany występ zawodniczki na halowym czempionacie Polski w 2008 zaowocował powołaniem do reprezentacji Polski na halowy puchar Europy, który był rozgrywany w Moskwie – na tej imprezie biegaczka zajęła 5. miejsce w biegu na 3000 metrów. Odpadła w eliminacjach biegu na 3000 metrów na halowych mistrzostwach świata oraz w biegu 1500 metrów podczas mistrzostw Starego Kontynentu (2010). W 2011 była, w biegu na 1500 metrów, czwarta podczas halowych mistrzostw Europy w Paryżu oraz dotarła na tym dystansie do półfinału mistrzostw świata w Daegu. Odpadła w eliminacjach na igrzyskach olimpijskich w Londynie (2012). Reprezentantka Polski w drużynowym czempionacie Europy.
Dziewięć razy stawała na podium mistrzostw Polski seniorów zdobywając cztery złote (Bielsko-Biała 2010 – bieg na 800 m, Bielsko-Biała 2012 – bieg na 1500 m, Toruń 2013 – bieg na 1500 m, Kraków 2015 – bieg na 5000 m), cztery srebrne (Szczecin 2008, Bydgoszcz 2009 i Bielsko-Biała 2010 – bieg na 1500 m, Szczecin 2014 – bieg na 1500 m) oraz jeden brązowy medal (Bydgoszcz 2011 – bieg na 800 m). W ciągu swojej kariery zdobyła osiem medali halowego czempionatu Polski: cztery złote (2008 – biegi na 1500 i 3000 m; 2011 – bieg na 800 m, 2016 – bieg na 3000 m) oraz dwa srebrne (2006 – bieg na 1500 m, 2017 – bieg na 3000 m) i dwa brązowe (2012 – bieg na 800 m, 2015 – bieg na 1500 m).
W 2012 została wybrana najlepszym sportowcem województwa zachodniopomorskiego w plebiscycie Kurier Szczecińskiego i TVP Szczecin.

</doc>
<doc id="1509185" url="https://pl.wikipedia.org/wiki?curid=1509185" title="Brygada Franza von Pflachera">
Brygada Franza von Pflachera



</doc>
<doc id="1509186" url="https://pl.wikipedia.org/wiki?curid=1509186" title="Brygada Leopolda von Trauttenberga">
Brygada Leopolda von Trauttenberga



</doc>
<doc id="1509188" url="https://pl.wikipedia.org/wiki?curid=1509188" title="Brygada Karla Civalarta">
Brygada Karla Civalarta



</doc>
<doc id="1509189" url="https://pl.wikipedia.org/wiki?curid=1509189" title="Jemma McKenzie-Brown">
Jemma McKenzie-Brown

Jemma McKenzie-Brown (ur. 2 czerwca 1994 w Wielkiej Brytanii) – brytyjska aktorka, występowała w roli Tiary Gold („Mini Sharpay”) w "".
Casting do roli Tiary w HSM.
Na londyńskim kastingu Jemma była jedną z najmłodszych aktorek, które zgłosiły się na przesłuchanie. Ekipa była zachwycona jej śpiewem i tańcem.

</doc>
<doc id="1509191" url="https://pl.wikipedia.org/wiki?curid=1509191" title="Albert C.L.G. Günther">
Albert C.L.G. Günther

Albrecht Karl Ludwig Gotthilf Günther ("Albert Charles Lewis Gotthilf Gunther", ur. 3 października 1830 w Esslingen am Neckar, zm. 1 lutego 1914 w Kew Gardens) – brytyjski zoolog niemieckiego pochodzenia.
Życiorys.
Studiował teologię w Bonn i Berlinie, a następnie medycynę w Tybindze. Od 1857 roku pracował w British Museum, gdzie zajmował się ichtiologią. Po śmierci Johna Edwarda Graya w 1875 roku został kustoszem zoologii w Muzeum Historii Naturalnej w Londynie i piastował to stanowisko do 1895 roku. Dziełem jego życia był ośmiotomowy "Catalogue of Fishes" (1859-1870). Poza ichtiologią, zajmował się też herpetologią. W 1864 roku założył "Record of Zoological Literature" i był redaktorem wydawnictwa przez kolejne sześć lat. Od 1867 był członkiem Royal Society i wiceprzewodniczącym w latach 1875-76. W 1877 roku wybrany na członka Linnean Society of London, przewodniczący w latach 1896-1900. W 1874 roku przyjął obywatelstwo brytyjskie zmieniając niemieckie imiona Carl Ludwig na brytyjskie: Charles Lewis. Jego synem był Robert Gunther (1869-1940), historyk nauki.

</doc>
<doc id="1509195" url="https://pl.wikipedia.org/wiki?curid=1509195" title="Emil Stanula">
Emil Stanula

Emil Stanula (ur. 9 lipca 1935 w Szerzynach k. Tarnowa, zm. 16 grudnia 1999 w Warszawie) – polski duchowny katolicki, redemptorysta, profesor nauk humanistycznych, patrolog.
Życiorys.
Święcenia kapłańskie przyjął 7 czerwca 1959 w Tuchowie, studiował filologię klasyczną na Uniwersytecie Jagiellońskim w Krakowie i Akademii Teologii Katolickiej w Warszawie.
Na ATK uzyskał stopień doktora z patrologii (1972), a następnie doktora habilitowanego i tytuł profesora nauk humanistycznych (1989). Pełnił funkcję dziekana Wydziału Kościelnych Nauk Historycznych i Społecznych Uniwersytetu Kardynała Stefana Wyszyńskiego w Warszawie. Wypromował 31 magistrów i 3 doktorów.
Ogłosił łącznie 212 publikacji, głównie z zakresu teologii patrystycznej np. w serii „Pisma Starochrześcijańskich Pisarzy”. Za swoją działalność naukową był kilkakrotnie nagradzany przez Ministra Nauki i Szkolnictwa Wyższego.
Poza pracą naukową o. Emil Stanula angażował się w duszpasterstwo młodzieży licealnej i akademickiej. W latach 1965-1974 był duszpasterzem akademickim przy kościele Św. Klemensa w Warszawie. Jako pierwszy zaczął chodzić do akademika z wizytą duszpasterską. Organizował obozy i zjazdy akademickie. Prowadził wiele rekolekcji wielkopostnych i adwentowych.

</doc>
<doc id="1509198" url="https://pl.wikipedia.org/wiki?curid=1509198" title="Changeling">
Changeling



</doc>
<doc id="1509200" url="https://pl.wikipedia.org/wiki?curid=1509200" title="Beautiful World (album Take That)">
Beautiful World (album Take That)

Beautiful World – czwarty album studyjny brytyjskiego boysbandu Take That. Jest to równocześnie pierwszy album po wznowieniu działalności grupy w roku 2006. Krążek został wydany 24 listopada 2006 w Wielkiej Brytanii nakładem Polydor, oraz 26 listopada w pozostałej części Europy. Już dwa tygodnie wcześniej utwory z płyty ukazały się w internecie.
Jak oficjalnie określają muzycy z Take That, album jest powrotem do lat świetności z okresu lat 90., jednak z unowocześnionym brzmieniem („A throwback to the 90s, but with a modern twist”). Beautiful World jest pierwszym albumem grupy, w którym każdy członek zespołu śpiewa w całości przynajmniej jedną piosenkę. Płyta została doskonale przyjęta, na co wskazuje liczba sprzedanych kopii w wysokości 3 milionów sztuk na świecie, wliczając w to 2,357,000 egzemplarzy sprzedanych w Wielkiej Brytanii.
Premiera.
Dwa tygodnie przed oficjalnym wydaniem płyty na rynku w Wielkiej Brytanii, iTunes zamieścił album jako dostępny w ofercie przedsprzedaży. Od początku stał się bestsellerem na elektronicznym rynku muzycznym, osiągając szczyt listy w pierwszym dniu oficjalnego ukazania się płyty w sklepach. Łącznie sprzedano ponad 3 miliony kopii na świecie. W grudniu 2006 roku, Take That po raz pierwszy i jako jedyny zespół sięgnął numeru jeden w aż czterech rankingach w Wielkiej Brytanii – "Download Chart", "UK Album Chart", "UK Singles Chart" oraz "Video Chart".
Nagrody i wyróżnienia.
Pierwszy singel promujący płytę – Patience, został wyróżniony nagrodą Najlepszego Brytyjskiego Singla (Best British Single) na rozdaniu Brit Awards 2007. Kolejny singel – Shine, został wyróżniony tą samą nagrodą rok później.

</doc>
<doc id="1509201" url="https://pl.wikipedia.org/wiki?curid=1509201" title="Roland Glenn">
Roland Glenn



</doc>
<doc id="1509203" url="https://pl.wikipedia.org/wiki?curid=1509203" title="Zespół Goodpasture’a">
Zespół Goodpasture’a

Zespół Goodpasture’a, choroba Goodpasture’a (, ) – zespół chorobowy należący do układowych zapaleń naczyń, spowodowany przeciwciałami przeciw błonie podstawnej naczyń włosowatych znajdujących się w kłębuszkach nerkowych i pęcherzykach płucnych, w którego przebiegu dochodzi do gwałtownie postępującego kłębuszkowego zapalenia nerek i rozlanego krwawienia pęcherzykowego.
Historia.
Pierwszy przypadek został opisany przez Ernesta Goodpasture’a w 1919 roku. Związek z przeciwciałami przeciwko błonie podstawnej wykryto w roku 1965.
Zachorowalność.
Na chorobę w ciągu roku zapada 1-2 osoby na milion. Schorzenie dotyczy głównie młodych białych mężczyzn przed 40 rokiem życia, choć pojawia się również w okresie starości. Kobiety, które zakończyły 50 rok życia, chorują zwykle na postać choroby obejmującą tylko nerki. Zespół Goodpasture’a uznawany jest za przyczynę 10% zachorowań na gwałtownie postępujące zapalenie kłębuszków nerkowych i za główną przyczynę krwawienia do pęcherzyków płucnych poza przypadkami związanymi z nadciśnieniem płucnym.
Etiopatogeneza.
Zespół Goodpasture’a jest chorobą autoimmunologiczną. Przyczyną choroby są immunoglobuliny klasy IgG czy rzadziej innych klas, które skierowane są zwykle przeciwko C-końcowej domenie NC1 łańcucha α3 włókien kolagenu typu IV budującego błonę podstawną kapilar w pęcherzykach płucnych i kłębuszkach nerkowych. Przeciwciała te łącząc się z antygenem, poprzez działanie kompleksu atakującego błonę powstałego podczas aktywacji układu dopełniacza, prowadzą do niszczenia błony podstawnej. Proces ten niekiedy nasilają przeciwciała ANCA. Przyczyna tego procesu nie została wyjaśniona, pewne znaczenie w patogenezie ma główny układ zgodności tkankowej (predyspozycja u osób z antygenem DRB1*1501, według innych źródeł HLA Drw2 i HLA B7).
Objawy.
Przebieg choroby najczęściej jest gwałtowny, zwykle dochodzi do ostrej niewydolności oddechowej i ostrej niewydolności nerek. Obserwowane są następujące objawy:
Rokowanie.
U chorych leczonych przeżycie ostrego okresu zespołu Goodpasture’a wynosi 60-90%. Główne powikłania choroby to przewlekła niewydolność nerek (w 30-50% wymagająca leczenia nerkozastępczego), przewlekła niewydolność oddechowa i zwłóknienie płuc.

</doc>
<doc id="1509207" url="https://pl.wikipedia.org/wiki?curid=1509207" title="Choroba Goodpasture'a">
Choroba Goodpasture'a



</doc>
<doc id="1509210" url="https://pl.wikipedia.org/wiki?curid=1509210" title="Alfonso Castaldo">
Alfonso Castaldo

Alfonso Castaldo (ur. 6 listopada 1890 w Casorii, zm. 3 marca 1966 w Neapolu) – włoski duchowny katolicki, kardynał, Arcybiskup Neapolu.
Święcenia kapłańskie przyjął 8 czerwca 1913. W latach 1915-1918 służył jako kapelan w armii włoskiej. Od 1918 do 1934 był proboszczem w kościele św. Maura w Casorii. 27 marca 1934 Pius XI mianował go biskupem Pozzuoli.
Sakrę biskupią przyjął 30 czerwca 1934 z rąk kardynała Alessio Ascalesi z biskupami Salvatore del Bene i Salvatore Meo jako współkonsekratorami. 14 stycznia 1950 został tytularnym biskupem Salonik, biskupem koadiutorem Neapolu i administratorem apostolskim Pozzuoli. 16 sierpnia 1958 przeszedł na Arcybiskupstwo Neapolu.
15 grudnia 1958 Jan XXIII wyniósł go do godności kardynalskiej z tytułem prezbitera San Callisto. 5 sierpnia 1958 otrzymał tytuł biskupa ad personam Pozzuoli. Uczestniczył w obradach Soboru Watykańskiego II. Wziął udział w konklawe wybierającym Pawła VI.

</doc>
<doc id="1509211" url="https://pl.wikipedia.org/wiki?curid=1509211" title="Polska Partia Ludowa (Czechosłowacja)">
Polska Partia Ludowa (Czechosłowacja)

Polska Partia Ludowa (czes. "Polska strana lidova") – partia polityczna reprezentująca interesy zamieszkałych w Czechosłowacji Polaków powstała w 1937.
Została powołana do życia na zjeździe 10 października 1937 w wyniku połączenia Polskiego Stronnictwa Ludowego w Czechosłowacji z Polską Partią Socjaldemokratyczną. Na czele ugrupowania stanął dr Jan Buzek, zaś jego wiceprzewodniczącym został związany wcześniej z PPSD Józef Fukała. Funkcję sekretarza generalnego objął Józef Berger.

</doc>
<doc id="1509216" url="https://pl.wikipedia.org/wiki?curid=1509216" title="Wyżnia Lodowa Przełęcz">
Wyżnia Lodowa Przełęcz

Wyżnia Lodowa Przełęcz (słow. "Vyšné Ľadové sedlo", niem. "Obere Eistaler Scharte", węg. "Felső-Jégvölgyi-csorba", ok. 2420 m n.p.m.) – przełęcz w głównej grani Tatr, oddzielająca Lodowy Zwornik ("Zadný Ľadový štít", 2507 m) w masywie Lodowego Szczytu ("Ľadový štít", 2627 m) od Śnieżnego Szczytu ("Snehový štít", 2467 m). Bezpośrednio nad przełęczą znajduje się charakterystyczny uskok Śnieżnego Szczytu. Po północno-zachodniej stronie przełęczy znajduje się Dolina Śnieżna ("Ľadová dolinka"), będąca gałęzią Doliny Czarnej Jaworowej ("Čierna Javorová dolina"), a po stronie południowo-wschodniej – Dolina Pięciu Stawów Spiskich ("Kotlina Piatich Spišských plies").
Na przełęcz nie prowadzi żaden szlak turystyczny. Wejście bez znaków z Doliny Pięciu Stawów Spiskich jest łatwe, natomiast droga przez Dolinę Śnieżną – długa, trudna i eksponowana, uważana za jedną z najciekawszych i najwspanialszych krajobrazowo dróg taternickich w Tatrach.
Pierwsze znane wejścia:

</doc>
<doc id="1509217" url="https://pl.wikipedia.org/wiki?curid=1509217" title="Orzechowo (Pojezierze Krajeńskie)">
Orzechowo (Pojezierze Krajeńskie)



</doc>
<doc id="1509226" url="https://pl.wikipedia.org/wiki?curid=1509226" title="Konstanty Tarasiewicz">
Konstanty Tarasiewicz

Konstanty Tarasiewicz (ur. 6 lipca 1935 w Górnowszczyźnie w powiecie nowogródzkim) – białoruski inżynier i działacz polskiej mniejszości narodowej na Białorusi. 
Życiorys.
W 1963 ukończył studia na Wydziale Energetyki Cieplnej Instytutu Inżynierii Budowlanej w Moskwie, po czym podjął pracę w Ministerstwie Montażu i Specjalnych Prac Budowlanych Białoruskiej SRR jako (kolejno) inżynier, naczelnik oddziału, dyrektor naczelny oraz wicedyrektor Zjednoczenia Produkcyjno-Montażowego. 
Po 1991 zaangażował się w polskie odrodzenie narodowe na Białorusi stając na czele miejskiego oddziału ZPB w Mińsku (1996–1998) oraz oddziału obwodowego na Mińszczyźnie (1998–2008). W 2000 objął funkcję wiceprzewodniczącego Związku Polaków na Białorusi. Obecnie jest przewodniczącym Rady Naczelnej ZPB uznawanego przez władze białoruskie.

</doc>
<doc id="1509240" url="https://pl.wikipedia.org/wiki?curid=1509240" title="Lebia chlorocephala">
Lebia chlorocephala



</doc>
<doc id="1509244" url="https://pl.wikipedia.org/wiki?curid=1509244" title="Minuca pugnax">
Minuca pugnax

Minuca pugnax – gatunek kraba morsko-lądowego z rodziny Ocypodidae.
Gatunek ten opisany został w 1870 przez S.I. Smitha jako "Gelasimus pugnax". Później umieszczany był w rodzaju "Uca". Po rewizji Shiha i innych z 2016 zaliczany jest do rodzaju "Minuca".
Krab ubarwiony brązowo z jasnobrązowymi lub żółtawymi większymi szczypcami, ciemno prążkowanymi odnóżami krocznymi i często z niebieskim lub turkusowym przodem karapaksu, słupkami ocznymi i przodem trzeciej pary szczękonóży. Samce osiągają do 12 mm długości i do 19 mm szerokości, a samice do 13 mm długości i 18 mm szerokości. Karapaks o bardzo szerokim regionie frontalnym, prawie lub w pełni pionowych brwiach i bardzo płytkim rowku postoorbitalnym. U samców jedne szczypce większe od drugich. Te większe mają dłoniową część propoditu pośrodku guzkowaną i z ukośną listewką o niskim skraju oraz dość małych, nieregularnie rozmieszczonych guzkach. Druga para odnóży krocznych ma smukły meropodit o grzbietowej krawędzi z wyjątkiem obu końców prostej. Otwór płciowy samicy ma nieco wyniesiony tylny brzeg i często mały guzek.
Występuje w subtropikalnej i umiarkowanej strefie północno-zachodniego Atlantyku, wzdłuż wybrzeży Stanów Zjednoczonych od Daytona Beach na Florydzie po Massachusetts. Zamieszkuje otwarte i zamknięte estuaria, słone błotniska i inne osłonięte miejsca wybrzeża o podłożu piaszczystym lub mulistym.

</doc>
<doc id="1509246" url="https://pl.wikipedia.org/wiki?curid=1509246" title="Fasola wielkokwiatowa">
Fasola wielkokwiatowa



</doc>
<doc id="1509247" url="https://pl.wikipedia.org/wiki?curid=1509247" title="Naoko Takahashi">
Naoko Takahashi

 – japońska lekkoatletka specjalizująca się w maratonie, była rekordzistka świata, mistrzyni olimpijska z Sydney. Mistrzyni Igrzysk Azjatyckich w Bangkoku (1998). 
24 września 2000 z czasem 2:23:14 zdobyła złoty medal w maratonie podczas Letnich Igrzysk Olimpijskich w Sydney.
30 września 2001 wygrała maraton w Berlinie, z czasem 2:19:46 bijąc rekord świata, jako pierwsza w historii kobieta, która przebiegła dystans 42 195 metrów w czasie poniżej 2:20:00. Z powodu kontuzji była zmuszona w październiku 2008 zakończyć karierę.
Dwukrotna triumfatorka maratonu w Nagoi (1998, 2000) i Berlinie (2001, 2002) oraz jeden raz w Tokio (2005).

</doc>
<doc id="1509248" url="https://pl.wikipedia.org/wiki?curid=1509248" title="Benjamin Spradley">
Benjamin Spradley

Benjamin Spradley lub Benjamin Spradling (ur. 18 stycznia 1879 w Washington) – amerykański bokser.
W 1904 na letnich igrzyskach olimpijskich w St. Louis zdobył srebrny medal w wadze średniej przegrywając w finale z Charlesem Mayerem.

</doc>
<doc id="1509249" url="https://pl.wikipedia.org/wiki?curid=1509249" title="Lawanikowate">
Lawanikowate

Lawanikowate (Tropiduridae) – rodzina jaszczurek z infrarzędu Iguania w rzędzie łuskonośnych (Squamata), wcześniej klasyfikowanych w randze podrodziny Tropidurinae w rodzinie legwanowatych (Iguanidae). 
Zasięg występowania.
Do rodziny należą gatunki występujące w Ameryce Południowej, na Karaibach i Galapagos. 
Rodzaje.
Do rodziny należą następujące rodzaje:

</doc>
<doc id="1509252" url="https://pl.wikipedia.org/wiki?curid=1509252" title="Tropiduridae">
Tropiduridae



</doc>
<doc id="1509259" url="https://pl.wikipedia.org/wiki?curid=1509259" title="Joseph Patrick Lydon">
Joseph Patrick Lydon

Joseph Patrick Lydon (ur. 2 lutego 1878 w Swinford, zm. 19 sierpnia 1937 Saint Louis) – amerykański piłkarz oraz bokser.
Wystąpił w turniejach piłkarskim i bokserskim na igrzyskach olimpijskich w 1904 w Saint Louis, w obu zdobywając medale. Drużyna piłkarska Christian Brothers’ College, której Lydon był zawodnikiem i trenerem, wywalczyła srebrny medal. W boksie Lydon zdobył brązowy medal w kategorii półśredniej po porażce w półfinale z Harrym Spanjerem, a w wadze lekkiej przegrał walkę ćwierćfinałową (również ze Spanjerem).

</doc>
<doc id="1509261" url="https://pl.wikipedia.org/wiki?curid=1509261" title="Joseph Lydon">
Joseph Lydon



</doc>
<doc id="1509262" url="https://pl.wikipedia.org/wiki?curid=1509262" title="Wiwaxia">
Wiwaxia

Wiwaxia – rodzaj wymarłego wodnego zwierzęcia o miękkim, pokrytym łuskami ciele. Skamieniałości jego przedstawicieli znane są z północnoamerykańskiej formacji typu Lagerstätte zwanej łupkami z Burgess, datowanej na wczesny i środkowy kambr, a także formacji w Chinach, Australii i Czechach. Długość "Wiwaxia" wynosi od 3,4 mm do około 50 mm. Precyzyjne ustalenie pozycji systematycznej tego taksonu jest przedmiotem długotrwałych sporów wśród paleontologów. Liczne i dobrze zachowane skamieniałości pozwoliły jednak na dokładne zbadanie morfologii zwierzęcia.
Historia odkryć.
"Wiwaxia" była pierwotnie opisana przez George'a Fredericka Matthew w 1899 roku na podstawie pojedynczego kolca znalezionego wcześniej w Ogygopsis Shale i zaklasyfikowana do typu Hyolitha. Kolejne okazy zostały znalezione w 1911 roku przez paleontologa Charlesa Walcotta w trakcie jednej z wypraw do przełęczy Burgessa w kanadyjskich Górach Skalistych. Walcott zaliczył "Wiwaxia" do gromady wieloszczetów.
W 1966 i 1967 zespół prowadzony przez Harry'ego Whittingtona ponownie odwiedził Burgess Pass i znalazł tak dużą liczbę skamieniałości, że ich dokładna analiza zajęła mu kilka lat. Skamieniałości "Wiwaxia" były jednymi z najtrudniejszych do przebadania. Ostatecznie w 1985 Simon Conway Morris, dawniej członek zespołu Whittingtona, opublikował szczegółowy opis, w którym stwierdził, że "Wiwaxia" nie była wieloszczetem. Aż do 1991 wszystkie znane osobniki opisywanego rodzaju pochodziły z łupków z Burgess, kiedy fragmentaryczne skamieniałości odnaleziono w Georgina Basin w Australii. W 1994 roku Zhao i współpracownicy opisali gatunek "Wiwaxia taijiangensis" (może być on synonimiczny dla "W. corrugata", jednak różni się od niego budową i zdobieniem sklerytów), a w 2014 roku z osadów formacji Hongjingshao w Kunmingu opisano trzeci gatunek – "W. foliosa". Ponadto w 2004 doniesiono o odnalezieniu na jednym stanowisku szczątków mogących należeć do dwóch kolejnych gatunków.
Nazwa "Wiwaxia corrugata" pochodzi od słowa „Wiwaxy” z języka miejscowych Indian, oznaczającego "wietrzny", oraz łacińskiego "corrugatus" ("pofałdowany").
Paleobiogeografia.
Względnie dobrze zachowane i kompletne skamieniałości zostały odnalezione w łupkach z Burgess, a fragmentaryczne pozostałości w nieco młodszych i starszych od nich osadach formacji Kaili i Tsinghsutung w Chinach i australijskiego Georgina Basin. Kompletne okazy pochodzą niemal wyłącznie z Burgess, w pozostałych lokalizacjach ograniczają się do izolowanych sklerytów, ale nieliczne kompletne skamieniałości pochodzą też z formacji Kaili i Hongjingshao. W 2009 roku opisano siedem izolowanych sklerytów odkrytych w formacji Buchava, w okolicy miejscowości Skryje w Czechach. Skamieniałości te niewiele różnią się od tych należących do "Wiwaxia corrugata". Okazy pochodzące z Tsinghsutung są prawdopodobnie blisko spokrewnione z formami z Kaili. Wiek tych osadów datowany jest na środkowy kambr (525–520 mln lat temu), a łupków z Burgess na 505 mln lat. Dowodzi to, że "Wiwaxia" i inni przedstawiciele fauny łupków z Burgess żyli przez geologicznie długi okres i byli szeroko rozprzestrzenieni.
Budowa.
Koncentracja skamieniałości w łupkach z Burgess przyczyniła się do odkrycia co najmniej 138 kompletnych okazów (łącznie z mniej kompletnymi, znanych jest co najmniej 476 okazów).
Najbardziej kompletne szczątki można podzielić pod względem wielkości na dwie grupy: o długości od 2 do 5 cm, o których sądzi się, że były to dorosłe zwierzęta, oraz mierzące pomiędzy 3,4 mm a 1,5 cm, które uważa się za młode. Ocenienie ich wysokości jest trudne, gdyż po śmierci uległy one kompresji. Osobnik o długości 3,4 mm mógł osiągać około 1 cm wysokości, wliczając w to kolce na grzbiecie. Wydaje się, że stosunek wysokości do długości nie zmieniał się wraz ze wzrostem zwierzęcia.
"Wiwaxia" była pokryta małymi, żeberkowanymi płytkami, zwanymi sklerytami, leżącymi płasko na ciele, tak że płytki położone z tyłu zachodziły na leżące przed nimi i tworzyły pięć głównych stref – najwyższą, z 8–9 rzędami sklerytów; górną, z 11–12; dolną, z 8 rzędami i najniższą, składającą się z 12–17 rzędów. Większość sklerytów była okrągła, jednak te znajdujące się najbliżej dna kształtem przypominały półksiężyc i tworzyły pojedynczy rząd zaginających się ku dołowi. Od przodu zwierzęcia ku tyłowi biegły również dwa rzędy sterczących żeberkowanych kolców – po jednym po obu stronach grzbietu. Osobniki mierzące od 11 do 52 mm miały podobną liczbę sklerytów tuż nad stopą. Liczba kolców zdaje się być jednak zależna od wielkości zwierzęcia i wynosi do 12 po jednej stronie. U znalezionych osobników rozmieszczenie kolców jest asymetryczne i jest prawdopodobnie u "Wiwaxia" stanem naturalnym, a nie wynikiem uszkodzeń po śmierci zwierzęcia. Chociaż środkowe kolce były przeważnie najdłuższe, dochodząc do 5 cm, kilka osobników miało krótsze – możliwe, że były właśnie wymieniane w okresie wzrostu, z czym jednak nie zgodził się Smith (2014), który po zbadaniu kilkuset okazów stwierdził, że "Wiwaxia" nie przechodziła linienia, a jej skleryty rozwijały się stopniowo. U najmniejszych osobników mogły nie występować długie kolce grzbietowe – prawdopodobnie szybciej wzrastały one u większych młodocianych "Wiwaxia", a wolniej u dorosłych.
Każdy skleryt był osadzony w ciele osobno; nasady sklerytów dochodziły do 40% długości całego zwierzęcia, podczas gdy nasady kolców do nieco ponad 25%. Wszystkie były osadzone w pochewkach w skórze, podobnie jak mieszki włosowe u ssaków. Nasady sklerytów były znacznie dłuższe od samych sklerytów, a kolce miały nasady niemal równie szerokie jak ich podstawy – oba typy były zbudowane z miękkiej tkanki. Skleryty i kolce nie uległy mineralizacji, a postrzępiony wygląd niektórych złamanych sklerytów wskazuje na ich włóknistą strukturę. Stan zachowania sugeruje, że nie były one chitynowe, tak jak egzoszkielety owadów. Przypuszcza się, że składały się one z wygarbowanych białek lub kolagenu, który jest głównym składnikiem chrząstek i ścięgien człowieka. Dopóki skleryty miały nasady, które były prostsze niż twarde części zewnętrzne, trudno jest określić sposób ich wzrostu. Możliwe, że zawierały miękką substancję mogącą powodować utwardzanie pancerza, jednak nie ma na to ostatecznych dowodów. Nicholas Butterfield przebadał kilka sklerytów pod mikroskopami: optycznym i elektronowym skaningowym i doszedł do wniosku, że nie były one wydrążone, a nasady rozdzielały się i rozciągały, tworząc ostre zakończenia, podobnie jak u liści roślin jednoliściennych.
Spodnia strona "Wiwaxia" była miękka i nieopancerzona. Budowa wewnętrzna nie jest dobrze poznana, wiadomo jednak, że jelito biegło od początku do końca zwierzęcia. Na jego początku, około 5 mm od przodu zwierzęcia mierzącego około 2,5 cm długości, znajdował się aparat pokarmowy zawierający dwa (u większych osobników trzy) rzędy zakrzywionych ku tyłowi stożkowatych zębów. Aparat ten był wystarczająco twardy, by ulec częściowemu zachowaniu – choć nie mineralizacji – a przy tym całkowicie giętki i chowany, gdy nie był używany. Nawet najmniejsze osobniki miały tego typu aparaty z dwoma rzędami zębów, których liczba była identyczna jak u większych osobników. Niektóre osobniki miały dodatkowo trzeci rząd zębów. Dowodzi to, że nawyki pokarmowe "Wiwaxia" nie zmieniały się po osiągnięciu dojrzałości. Każdy rząd zębów składał się z jednego zęba środkowego otoczonego przez 6–11 zębów przyśrodkowych. U niektórych okazów po bokach dodatkowo obecnych jest 3–5 zębów bocznych. Aparat pokarmowy mógł służyć jako tarnik do zeskrobywania bakterii z dna morskiego lub do zgrabiania pożywienia znajdującego się na dnie. U niektórych okazów w miejscu jelita odnaleziono szczątki zębów, co dowodzi, że zużyte zęby były połykane. Ich położenie w tylnej części jelita sugeruje, że nie były trawione.
Nie ma dowodów na to, że "Wiwaxia" miała oczy lub macki, więc prawdopodobnie polegała jedynie na chemicznych zmysłach – smaku i zapachu. Jej system oddechowy również nie jest znany.
Conway Morris opisał szczątki młodocianego osobnika przechodzącego linienie, który nie w pełni zrzucił stary pancerz (występowanie linienia u "Wiwaxia" zakwestionował jednak później Smith). Nowe kolce zdają się być mniej sztywne niż stare i w mniejszym stopniu rozwinięte. Następnie kolce pod wpływem płynów ustrojowych rosły i twardniały. Wewnętrzna objętość nowego pancerza była o 50–70% większa niż starego. Linienie zdaje się występować nagle, gdyż u dorosłych osobników nie odnaleziono przerw w pancerzu, wskazujących na linienie części pancerza lub poszczególnych sklerytów. Ponieważ podstawy sklerytów były stosunkowo wąskie, a nie ma śladu podziału sklerytów podczas linienia, pobieranie tkanek miękkich ze starych sklerytów prawdopodobnie wymagało tkanek przetworzonych na bardziej płynne formy, tak jak dzieje się to w przypadku szczypców liniejących krabów i homarów. Według Conwaya Morrisa skóra również musiała zostać zrzucona, gdyż odrzucony pancerz zachował się w całości, a nie jako rozproszone skleryty. U młodego osobnika, który zginął podczas przechodzenia wylinki, aparat pokarmowy również zdaje się być zrzucany, ponieważ połowa jednego rzędu zębów jest zakrzywiona ku przodowi.
Długie kolce grzbietowe służyły prawdopodobnie do obrony przed drapieżnikami. Odnalezienie złamanych kolców sugeruje, że "Wiwaxia" została zaatakowana. Zwierzę to prawdopodobnie pełzało po dnie morza i żywiło się drobinkami, które opadły z wyższych poziomów toni. Nie odnaleziono śladów nóg "Wiwaxia", a ponieważ była ona zbyt duża, by poruszać się na rzęskach, przypuszcza się, że przemieszczała się dzięki skurczom mięśni. Młodociane osobniki mogły prawdopodobnie zagrzebywać się w dnie. U jednego z osobników mały ramienionóg, "Diraphora bellicostata", zdaje się być przyczepiony do brzusznych sklerytów. Sugeruje to, że dorosłe "Wiwaxia" nie zagrzebywały się w podłożu ani nie ryły zbytnio dna podczas poruszania się. U dwóch innych osobników odnaleziono "Diraphora bellicostata" na sklerytach znajdujących się na grzbiecie. "Wiwaxia" prowadziła prawdopodobnie raczej samotniczy tryb życia.
W okresie eksplozji kambryjskiej pojawiły się pierwsze drapieżniki mające oczy, takie jak stawonogi "Anomalocaris" i "Opabinia", stanowiące zagrożenie dla "Wiwaxia". Do obrony przed nimi służyło prawdopodobnie aposematyczne ubarwienie, na co wskazuje obecność siatki dyfrakcyjnej w pancerzu zwierzęcia. Przypominające kolce skleryty służyły do odstraszania napastników – funkcja ta była prawdopodobnie potęgowana zmiennym, opalizującym ubarwieniem sklerytów, zmieniającym się w zależności od kąta padania promieni słonecznych.
Klasyfikacja.
W kambrze większość współczesnych głównych grup zwierząt zaczęła się różnicować. W rezultacie w wielu liniach ewolucyjnych wykształciły się grupy koronowe oraz ich grupy pnia () – obejmujące wszystkie taksony należące do danej grupy, lecz nie do jej grupy koronowej, czyli niebędące potomkami ostatniego wspólnego przodka współczesnych przedstawicieli grupy. Wciąż nierozstrzygnięta pozostaje kwestia, do której z tych grup powinna zostać zaklasyfikowana "Wiwaxia". Kiedy Walcott po raz pierwszy opisał "Wiwaxia", uznał ją za pierścienicę z gromady wieloszczetów, a jej skleryty za łuski ("elytrae"). Intensyfikacja debat skutkowała zwiększeniem ilości proponowanych klasyfikacji – "Wiwaxia" była włączana do wymarłego typu zwierząt odlegle spokrewnionych z mięczakami; do koronowej grupy wieloszczetów; bazalnych pierścienic, była też uznawana za zwierzę dwubocznie symetryczne o bliżej nieustalonym pokrewieństwie oraz przedstawiciela bazalnej grupy mięczaków lub prymitywnej formy grupy koronowej Mollusca.
W 1985 Simon Conway Morris zgodził się, że "Wiwaxia" wykazywała podobieństwa do wieloszczetów, lecz uznał, że jej skleryty były odmiennie zbudowane od "elytrae" pierścienic. Większą wagę przywiązał do podobieństw aparatu żywieniowego "Wiwaxia" i tarek mięczaków i przypisał "Wiwaxia" do nowego taksonu Molluscata, obejmującego również mięczaki i hiolity. W 1984 wraz z Bengtsonem zasugerował bliskie pokrewieństwo "Wiwaxia" z halkierią, które autorzy zaliczyli do rzędu Sachitida. Swoje wnioski Conway Morris powtórzył sześć lat później, kiedy wraz z Peelem opisał pierwszy stosunkowo kompletny okaz halkierii.
Nicholas Butterfield zgodził się, że skleryty nie były zbudowane podobnie jak stosunkowo miękkie i mięsiste "elytrae". Ponieważ skleryty były twarde, Butterfield stwierdził, że "Wiwaxia" nie może należeć do grupy Coeloscleritophora – proponowanego taksonu mającego objąć wszystkie organizmy z wydrążonymi sklerytami – i nie mogła być blisko spokrewniona z halkieriidami, które miały takie właśnie skleryty. Zamiast tego uznał, że były one w wielu aspektach podobne do chitynowych szczecinek obecnych u współczesnych pierścienic, u niektórych form tworzących liściokształtne łuski pokrywające grzbiet. Niektóre współczesne pierścienice także mają wykształcone dłuższe szczecinki, które Walcott i Butterfield uznali za podobne do kolców grzbietowych "Wiwaxia".
Butterdield utrzymywał również, że aparat pokarmowy "Wiwaxia", zamiast na środku "głowy", znajdował się w dwóch częściach po obu stronach "głowy" – co jest powszechne u wieloszczetów. Butterfield poszedł dalej i zaklasyfikował "Wiwaxia" jako członka współczesnego rzędu Phyllodocida, uznając, że brak segmentacji ciała "Wiwaxia" nie jest ku temu przeszkodą, gdyż niektóre współczesne wieloszczety również nie wykazują segmentacji z wyjątkiem okresu wzrostu. Zauważył później, że u "Wiwaxia" brak niektórych cech wieloszczetów, o których sądził, że z łatwością zachowałyby się w zapisie kopalnym, i uznał "Wiwaxia" za „pienną” pierścienicę.
Conway Morris i Peel (1995) w dużej mierze zgodzili się z argumentami Butterfielda i również traktowali "Wiwaxia" jako „piennego” wieloszczeta. Butterfield poinformował Conwaya Morrisa i Peela o wynikach przeprowadzonej przez niego analizy mikroskopowej, wedle której skleryty "Wiwaxia" były identyczne jak sety dwóch wieloszczetów, których skamieniałości odnaleziono w łupkach z Burgess – "Burgessochaeta" i "Canadia". Conway Morris i Peel opisali również osobnika "Wiwaxia" prawdopodobnie mającego niewielką muszlę – przypuszczalnie pozostałość ewolucyjną po przodkach – i spostrzegli, że jedna grupa współczesnych wieloszczetów również ma struktury przypominające szczątkowe muszle. Zwrócili jednak uwagę, że aparat pokarmowy "Wiwaxia" znacznie bardziej przypominał tarkę występującą u mięczaków. Nie zgodzili się z założeniem, że "Wiwaxia" była potomkiem halkieriidów, ponieważ ich skleryty były mniejsze i znacznie mniej liczne. Ogłosili, że w 1994 Butterfield odnalazł osobnika "Wiwaxia" z całkowicie wydrążonymi sklerytami. Conway Morris i Peel zaprezentowali kladogram, według którego:
Amélie Scheltema i współpracownicy (2003) stwierdzili, że aparat pokarmowy "Wiwaxia" bardzo przypominał radule niektórych współczesnych bezmuszlowych mięczaków z gromady bezpłytkowców, a skleryty przedstawicieli tej grupy oraz "Wiwaxia" są bardzo podobne. Doszli do wniosku, że "Wiwaxia" należała do kladu obejmującego również mięczaki.
Duński zoolog Danny Eibye-Jacobsen w 2004 roku stwierdził, że "Wiwaxia" nie wykazywała cech, dzięki którym można by ją zaklasyfikować z całą pewnością jako wieloszczeta lub pierścienicę. Zauważył, że sety są cechą występującą zarówno u mięczaków, pierścienic, jak i ramienionogów. Nawet jeśli skleryty "Wiwaxia" bardzo przypominały te szczecinki – w co Eibye-Jacobsen wątpi – nie dowodzi to, że jej najbliższymi krewnymi były pierścienice. Zauważył również, że znaczne różnice w liczbie sklerytów w różnych strefach ciała "Wiwaxia" nie odpowiadają żadnemu wzorcowi segmentacji ciała; Eibye-Jacobsen nie uważa, by ta jedna cecha uniemożliwiła zaklasyfikowanie "Wiwaxia" jako wieloszczeta – w jego opinii "Wiwaxia" nie wykazywała jednak także innych cech typowych dla wieloszczetów. Stwierdził, że nie ma wystarczających dowodów, by móc zaklasyfikować ją jako prapierścienicę lub pramięczaka, jednak jego zdaniem obiekcje przeciw klasyfikowaniu jej jako prapierścienicy były silniejsze.
Butterfield ponownie włączył się do debaty w 2006 roku i powtórzył argumenty z 1990, uznając "Wiwaxia" za wczesnego wieloszczeta i dodając, że mimo iż szczecinki występują u przedstawicieli wielu grup bezkręgowców, jedynie u wieloszczetów pokrywają one grzbiet zwierzęcia.
Jean-Bernard Caron i współpracownicy (2006) na podstawie niemal identycznej budowy raduli "Wiwaxia" i "Odontogriphus" zasugerowali, że te dwa rodzaje są przedstawicielami wczesnej linii ewolucyjnej niekoronowych mięczaków, prawdopodobnie powstałej w neoproterozoiku. Innymi jej przedstawicielami mogą być "Halkieria" i ediakarańska "Kimberella". Zgodził się z tym Smith (2012, 2014), wskazując osiem cech tarki "Wiwaxia", które łączą ją z mięczakami, a także obecność układu trawiennego i „nogi”, podobnej jak u ślimaków.
Z kolei Susannah Porter (2008) w mikrostrukturze sklerytów znalazła poszlaki sugerujące przynależność lub bliskie pokrewieństwo "Wiwaxia" z grupą Coeloscleritophora (obejmującą tutaj Halkieriidae), odrzucaną przez wielu badaczy. Wskazała jednak na niezmineralizowanie sklerytów "Wiwaxia", co uniemożliwia bezpośrednie ich porównanie ze sklerytami przedstawicieli Coeloscleritophora. Smith (2014) w budowie sklerytów "Wiwaxia" dostrzegł podobieństwo do Halkieriidae, a także do chitonów i bezpłytkowców. Według niego "Wiwaxia" stanowi dobry przykład tego, jak mógł wyglądać ancestralny przedstawiciel bezmuszlowców, a być może w ogóle mięczaków. Yang i in. (2014) zwrócili uwagę na fakt, że u wszystkich gatunków "Wiwaxia" występowało osiem poprzecznych rzędów sklerytów, co przypomina ośmiokrotną metamerię obecną u chitonów, bezpłytkowców i jednopłytkowców, co potwierdzałoby przynależność "Wiwaxia" do mięczaków.
Paleoekologia.
Najlepiej zachowane i najliczniejsze skamieniałości "Wiwaxia" pochodzą ze środkowokambryjskich osadów łupków z Burgess. Stanowisko to jest istotne ze względu na liczbę oraz stan zachowania skamieniałości. W większości rodzajów fosylizacji ciało martwego organizmu osiadało na dnie jeziora lub rzeki i powoli pokrywane było osadami. Na terenach formacji łupków z Burgess prądy wodne niekiedy sprawiały, że osady tworzyły lawiny błotne grzebiące znajdujące się na ich trasie zwierzęta. Organizmy ginęły natychmiast, wtedy też w beztlenowym środowisku rozpoczynał się proces fosylizacji.
W skamieniałościach pochodzących z łupków z Burgess częste są szkielety zewnętrzne oraz kończyny, w niektórych zachowują się również mięśnie i zawartość żołądków. Narządy wewnętrzne są szczególnie dobrze zachowane u niezmogowców z rodzaju "Ottoia". Tkanki miękkie nie zachowały się jednak u licznych zwierząt, takich jak "Scenella", "Lingulella", czy "Diraphora". Również w przypadku trylobitów jedynie egzoszkielet uległ fosylizacji. Szczątki stawonoga "Canadaspis" odnajdowane są w klastrach. Wiele skamieniałości z łupków z Burgess wykazuje charakterystyczne ciemne plamy. Dowodzi to występowania w kambrze organizmów o miękkich ciałach – po śmierci takiego organizmu węgiel radioaktywny znajdujący się w tkankach miękkich ulegał przekształcał się w warstwę krzemianów, tworząc plamę na skale.
Do najpospolitszych skamieniałości w łupkach z Burgess należą glony, w szczególności "Morania confluens". W jej pobliżu nie odnaleziono skamieniałości innych glonów i niewiele zwierząt, takich jak "Burgessochaeta" oraz rzadkie osobniki "Burgessa" i "Marrella". Inna znaleziona tam alga to "Marpolia spissa" – ze względu na delikatniejszą budowę jest ona znacznie rzadsza niż "Morania". W pobliżu skamieniałości marpolii odnaleziono szczątki zwierząt z rodzajów "Eldonia" i "Wiwaxia". W bliskości wielu skamieniałych zwierząt nie odnaleziono pozostałości tych alg, co sugeruje heterogeniczność środowiska. Według innej hipotezy, glony te mogły żyć na różnych wysokościach. Największym zwierzęciem i dominującym drapieżnikiem tamtejszych ekosystemów była "Anomalocaris" – skamieniałości sugerują, że żywiła się ona m.in. trylobitami, mogła również stanowić zagrożenie dla "Wiwaxia". Sama "Wiwaxia" prawdopodobnie żywiła się mikroorganizmami z powierzchni mat mikrobialnych, takimi jak bakterie lub sinice.

</doc>
<doc id="1509266" url="https://pl.wikipedia.org/wiki?curid=1509266" title="Czerwony Staw Kieżmarski">
Czerwony Staw Kieżmarski

Czerwony Staw Kieżmarski, w części literatury tatrzańskiej Czerwony Staw Kiezmarski (słow. "Červené pleso", "Kežmarské Červené pleso", niem. "Roter See", "Kesmarker Roter See", węg. "Vörös-tó", "Késmárki-tó") – staw położony w środkowej części Doliny Jagnięcej w słowackiej części Tatr Wysokich.
Jeziorko leży na wysokości 1801 m n.p.m. Bardzo trudno określić jego wymiary, ponieważ ulegają one wyraźnym okresowym wahaniom. Według pomiarów TANAP z lat 60. XX wieku jego powierzchnia to 0,19 ha, długość 66 m, szerokość 35 m, głębokość 1,2 m.

</doc>
<doc id="1509267" url="https://pl.wikipedia.org/wiki?curid=1509267" title="Wiwaxiidae">
Wiwaxiidae



</doc>
<doc id="1509268" url="https://pl.wikipedia.org/wiki?curid=1509268" title="Wiwaxia corrugata">
Wiwaxia corrugata



</doc>
<doc id="1509272" url="https://pl.wikipedia.org/wiki?curid=1509272" title="That’s Love">
That’s Love

That’s Love – drugi singel promujący dziewiąty album niemieckiego zespołu Blue System, "21st Century". Został wydany w 1994 roku przez wytwórnię Hansa International.
Lista utworów.
7" (Hansa 74321-20507-7) (BMG) rok 1994
CD (Hansa 74321-20507-2) (BMG) rok 1994

</doc>
<doc id="1509280" url="https://pl.wikipedia.org/wiki?curid=1509280" title="Orange TV">
Orange TV



</doc>
<doc id="1509284" url="https://pl.wikipedia.org/wiki?curid=1509284" title="Leon Borowski (krytyk literacki)">
Leon Borowski (krytyk literacki)

Leon Borowski pseud.: "Kr., Leon B, Pergrubius", (ur. 27 maja 1784 koło Pińska, zm. 4 kwietnia 1846 w Wilnie) – polski filolog, historyk literatury i teoretyk literatury polskiej, krytyk literacki, tłumacz, profesor homiletyki na Akademii Duchownej w Wilnie, profesor poezji, wymowy i wykładowca (od 1814) Cesarskiego Uniwersytetu Wileńskiego, nauczyciel i odkrywca talentu m.in. Adama Mickiewicza, członek Towarzystwa Szubrawców.
Życiorys.
W dzieciństwie wychowywał się u wojewodziny mścisławskiej Zofii Chomińskiej. Po ukończeniu szkoły wydziałowej w Postawach, przyjechał w roku 1800 do Wilna. Został zatrudniony w kancelarii Uniwersytetu Wileńskiego. W roku 1803, po 3 latach studiów na tej uczelni, uzyskał stopień kandydata filozofii. Od roku 1805 pełnił funkcję buchaltera w biurze zarządu Uniwersytetu. W tym samym czasie (1805) wstąpił do Towarzystwa Nauk Pięknych, a nieco później, do założonego przez J. Lelewela Towarzystwa Nauk i Umiejętności.
Od roku 1807 pracował jako nauczyciel wymowy i poezji kolejno w gimnazjum w Świsłoczy, a od 1811 w Wilnie. Został członkiem pierwszego w Wilnie towarzystwa filomatów. Jego wielkim przyjacielem z tego okresu był Anglik, profesor rytownictwa i sztuk pięknych, (Józef) Joseph Saunders. W roku 1814 po śmierci Euzebiusza Słowackiego (ojca poety Juliusza Słowackiego) powierzono mu prowadzenie wykładów na uniwersytecie (tytuł zawodowy magistra filozofii uzyskał w roku 1816).
Gdy w roku 1815 nie został rozstrzygnięty rozpisany na tę katedrę konkurs, pozostał jako adiunkt wykładowcą. W ponownym konkursie 5 lat później, był jedynym kandydatem, przedstawiając rozprawę "Uwagi nad poezją i wymową pod względem ich podobieństwa i różnicy" (opublikowane m.in. w „Dzienniku Wileńskim”). W roku 1821 objął katedrę jako profesor nadzwyczajny, a od 1823 jako profesor zwyczajny, gdzie pracował aż do zamknięcia uniwersytetu w 1832. Po jego zamknięciu został cenzorem. Należał do masonerii, pełniąc funkcję sekretarza loży Litwin Gorliwy.
Do roku 1842 był także profesorem homiletyki w Akademii Duchownej w Wilnie.
Zmarł w Wilnie 4 kwietnia roku 1846, został pochowany na cmentarzu na Zarzeczu, przy kościele oo. Bernardynów na Zarzeczu. Na nagrobku znajduje się dedykowany zmarłemu wiersz Marii Konopnickiej.
Twórczość.
W 1806 rozpoczął działalność literacką, tłumacząc komedię "Skąpca" Moliera, a w 1826 "Kobiety filozofki". Tłumaczył także utwory Jacques'a Delille'a, Miltona ("L'Allegro" i "Il Penseroso", 1819), Byrona. Pisał też utwory poetyckie, tj. "Spiewek", "Leszek i Goworek". Działał aktywnie w Towarzystwie Szubrawców (pseud.: "Pergrubius"), publikując artykuły satyryczne w "Wiadomościach Brukowych" (1819-1821). Współpracował także z "Dzienniku Wileńskim" (1815-1826) i "Tygodnikiem Wileńskim" (lata: 1804 i 1815-1820)

</doc>
<doc id="1509295" url="https://pl.wikipedia.org/wiki?curid=1509295" title="Jan Trzaskoma">
Jan Trzaskoma

Jan Trzaskoma (ur. 2 grudnia 1897 w Olszewnicy Nowej, zm. 20 marca 1943 w Dachau) – polski wojskowy, członek Polskiej Organizacji Wojskowej, uczestnik wojny polsko-bolszewickiej, później duchowny katolicki, działacz społeczny, podczas II wojny światowej więzień niemieckich obozów koncentracyjnych, zamordowany w KL Dachau.
Życiorys.
Syn Franciszka i Katarzyny z domu Mrozik. Działał w Związku Strzeleckim, od 1915 roku był żołnierzem Polskiej Organizacji Wojskowej, bliskim współpracownikiem Józefa Piłsudskiego. 14 listopada 1918 na czele plutonu POW z Olszewnicy wziął udział w rozbrojeniu niemieckiego garnizonu w Nowej Jabłonnie (dziś Legionowo), walczył w wojnie polsko-bolszewickiej 1920.
Należał do parafii Wniebowzięcia Najświętszej Maryi Panny w Chotomowie. Ukończył Wyższe Seminarium Duchowne w Warszawie. Święcenia kapłańskie przyjął 10 lutego 1924 z rąk biskupa Kazimierza Ruszkiewicza. Mszę prymicyjną odprawił w kościele w Chotomowie. Był wikariuszem w Goszczynie, Gostyninie i Wyszkowie, administratorem nowo utworzonej parafii w Porządziu (1927–1936) i proboszczem parafii Baranowo (1936–1943). 
W Porządziu zbudował nowy kościół i plebanię, był prezesem Rady Szkolnej w Pułtusku, inicjatorem budowy trzech budynków szkolnych. W Baranowie wyposażył kościół, uporządkował cmentarz parafialny i był inicjatorem regulacji rzeki Płodownicy. Przed wybuchem II wojny światowej organizował po mszy świętej spotkania i wiece patriotyczne. Budził ducha narodowego w przededniu napaści Niemców na Polskę. 
Za utrzymywanie kontaktów z Wojskiem Polskim aresztowany przez Niemców we wrześniu 1939, więziony w obozie koncentracyjnym Sachsenhausen, następnie w Dachau, gdzie zginął. Symboliczny grób ks. Jana Trzaskomy znajduje się na cmentarzu parafialnym w Chotomowie, zaledwie kilka kilometrów od jego rodzinnej Olszewnicy.
Jego siostrzeńcem był prof. Stefan Liwski (syn Małgorzaty Liwskiej z domu Trzaskoma).
Pamięć.
Jego imię nosi Szkoła Podstawowa w Porządziu (od 2006), ulica w Baranowie, gdzie też wystawiono mu epitafium w kościele parafialnym, oraz plac przed kościołem św. Bartłomieja Apostoła w Janówku. Nazwisko księdza widnieje także w Chotomowie, na granitowej płycie Pomnika Bohaterów Walk o Niepodległość Polski w latach 1939–1945.

</doc>
<doc id="1509301" url="https://pl.wikipedia.org/wiki?curid=1509301" title="Leiocephalidae">
Leiocephalidae

Leiocephalidae – monotypowa rodzina jaszczurek z infrarzędu Iguania w rzędzie łuskonośnych (Squamata).
Zasięg występowania.
Rodzina obejmuje gatunki występujące na Karaibach.
Systematyka.
Etymologia.
"Leiocephalus": "leios" „gładki”; -κεφαλος "-kephalos" „-głowy”, od κεφαλη "kephalē" „głowa”.
Podział systematyczny.
Leiocephalidae została wyłoniona z lawanikowatych (Tropiduridae), gdzie rodzaj "Leiocephalus" był klasyfikowany w podrodzinie Leiocephalinae. Część systematyków nie zaakceptowało podniesienia Leiocephalinae do rangi rodziny. Do rodziny należy jeden rodzaj z następującymi gatunkami:

</doc>
<doc id="1509311" url="https://pl.wikipedia.org/wiki?curid=1509311" title="Cyprys włoski">
Cyprys włoski



</doc>
<doc id="1509315" url="https://pl.wikipedia.org/wiki?curid=1509315" title="Gorzknik kanadyjski">
Gorzknik kanadyjski

Gorzknik kanadyjski ("Hydrastis canadensis" ) – gatunek rośliny z rodziny jaskrowatych ("Ranunculaceae"). Jedyny przedstawiciel monotypowego rodzaju gorzknik ("Hydrastis" L.). Pochodzi z Ameryki Północnej (Stany Zjednoczone, Kanada). Ze względu na duże zapotrzebowanie na kłącze stanowiące surowiec leczniczy roślina została w znacznym stopniu wyniszczona. W Polsce bywa spotykana w uprawie.
Systematyka.
Roślina stanowi jedynego współczesnego przedstawiciela linii rozwojowej siostrzanej dla rodzaju glaucidium ("Glaucidium"), wraz z którym tworzy klad bazalny w obrębie rodziny jaskrowatych ("Ranunculaceae"). Ze względu na swą odrębność filogenetyczną roślina ta podnoszona jest do rangi podrodziny "Hydrastidoideae" Martynov lub nawet rodziny gorzknikowate ("Hydrastidaceae" Martynov), siostrzanej dla jaskrowatych (system Reveala z 1999).

</doc>
<doc id="1509316" url="https://pl.wikipedia.org/wiki?curid=1509316" title="Hydrastis canadensis">
Hydrastis canadensis



</doc>
<doc id="1509320" url="https://pl.wikipedia.org/wiki?curid=1509320" title="Mecodema">
Mecodema

Mecodema – rodzaj drapieżnych chrząszczy z rodziny biegaczowatych.

</doc>
<doc id="1509327" url="https://pl.wikipedia.org/wiki?curid=1509327" title="Oğuz Çetin">
Oğuz Çetin

Ahmet Oğuz Çetin (ur. 15 lutego 1963 w Sakaryi) – piłkarz turecki grający na pozycji pomocnika.
Kariera klubowa.
Pierwszym klubem Oğuza w karierze był Sakaryaspor z rodzinnego miasta Sakarya. W 1979 zaczął grać w pierwszej drużynie, a w 1981 roku wywalczył awans do pierwszej ligi tureckiej. Przez cztery sezon grał z nim w pierwszej lidze, a w 1986 roku spadł do drugiej. W 1987 roku przeszedł do Fenerbahçe SK ze Stambułu i od początku stał się podstawowym zawodnikiem tej drużyny. Swój pierwszy sukces z Fenerbahçe osiągnął w sezonie 1988/1989, kiedy to sięgnął z zespołem po mistrzostwo Turcji oraz dotarł do finału Pucharu Turcji, w którym "Kanarki" uległy Beşiktaşowi JK. W 1990 roku Oğuz został wicemistrzem kraju, a sukces ten powtórzył także w 1992 i 1994 roku. Z kolei w sezonie 1995/1996 wywalczył swoje drugie i ostatnie w karierze mistrzostwo kraju, jednak po sezonie prezydent klubu Ali Sen zwolnił go i napastnika Aykuta Kocamana za zepsucie atmosfery w drużynie. Przez 9 sezonów rozegrał dla Fenerbahçe 271 meczów, w których strzelił 59 bramek.
Latem 1996 roku Oğuz przeszedł do innego klubu ze Stambułu, İstanbulsporu AŞ, w którym stał się liderem drugiej linii i czołowym zawodnikiem obok Saffeta Akyüza. W 1998 roku zajął z klubem 4. miejsce w lidze i przyczynił się do jego awansu do rozgrywek Pucharu UEFA. W trakcie sezonu 1998/1999 Çetin opuścił İstanbulspor i przeniósł się do Adanasporu, z którym przez dwa sezony bronił się przed spadkiem do drugiej ligi. W 2000 roku zakończył piłkarską karierę w wieku 37 lat.
Kariera reprezentacyjna.
W reprezentacji Turcji Oğuz zadebiutował 21 września 1988 roku w wygranym 3:1 towarzyskim spotkaniu z Grecją i w debiucie zdobył gola. W 1996 roku został powołany przez selekcjonera Fatiha Terima do kadry na Euro 96. Tam zagrał w jednym meczu, przegranym 0:1 z Portugalią. Ostatni mecz w kadrze narodowej rozegrał we wrześniu 1998 roku przeciwko Irlandii Północnej (3:0). Łącznie wystąpił w niej 70 razy i strzelił 3 gole.
Kariera trenerska.
W sezonie 2001/2002 Oğuz pełnił funkcję asystenta trenera Wernera Loranta, a po jego zwolnieniu przez krótki czas był pierwszym trenerem zespołu. W latach 2004-2005 prowadził samodzielnie Gençlerbirliği SK, a w 2005 - Diyarbakırspor.

</doc>
<doc id="1509329" url="https://pl.wikipedia.org/wiki?curid=1509329" title="Oguz Cetin">
Oguz Cetin



</doc>
<doc id="1509333" url="https://pl.wikipedia.org/wiki?curid=1509333" title="Leiocephalus">
Leiocephalus



</doc>
<doc id="1509334" url="https://pl.wikipedia.org/wiki?curid=1509334" title="Konstytucja Chorwacji">
Konstytucja Chorwacji

Konstytucja Chorwacji (chorw. "Ustav Republike Hrvatske") – ustawa zasadnicza Chorwacji uchwalona 22 grudnia 1990, której projekt opublikowano, w celu poddania publicznej debacie, 23 listopada tego samego roku, zaś tekst jednolity ukazał się 7 maja 2001 w dzienniku urzędowym „Narodne novine” (nr 41). Jest to pierwsza nowa ustawa zasadnicza w krajach Europy Środkowo-Wschodniej i nawiązuje do rozwiązań zachodnioeuropejskich. Cechuje się sztywnością oraz podziałem na część nieartykułowaną (preambułę) i artykułowaną, na którą składa się 150 artykułów (pierwotnie 142) pogrupowanych w dziesięciu tytułach (pierwotnie dziewięciu). Nowelizowana była kilkukrotnie: w 1997, 2000, 2001 oraz 2010, a wiele poprawek polegało na zmianach w terminologii.
Treść ustawy.
Chorwacka ustawa zasadnicza rozpoczyna się tytułem pt. "Podstawy historyczne" wymieniającym m.in. „rozmaite formy państwowe” narodu chorwackiego, począwszy od księstw chorwackich z VII wieku, aż do niepodległej i suwerennej Chorwacji powstałej po rozpadzie Jugosławii. Tytuł II ("Zasady podstawowe") zawiera w sobie art. 1 wymieniający cztery idee przewodnie ustroju politycznego Republiki Chorwacji jakimi są republikańska forma rządów, unitaryzm, demokracja i państwo opiekuńcze. Kolejne tytuły noszą tytuły: "Ochrona praw człowieka i podstawowych wolności" (dzieli się on na cztery podtytuły: "Postanowienia ogólne", "Wolności i prawa osobiste i polityczne" oraz "Prawa gospodarcze, socjalne i kulturalne"), "Ustrój władzy państwowej" (dzieli się on na pięć podtytułów: "Chorwacki Sabor", "Prezydent Republiki Chorwacji", "Rząd Republiki Chorwacji", "Władza sądownicza" i "Prokuratura"), "Trybunał Konstytucyjny Republiki Chorwackiej", "Samorząd dzielnicowy, lokalny i okręgowy (regionalny)", "Stosunki międzynarodowe" (dzieli się on na dwa podtytuły: "Umowy międzynarodowe" i "Łączenie się i oddzielanie"), "Unia Europejska"↓, "Zmiana konstytucji" oraz "Postanowienia końcowe".
Nowelizacje.
1997.
Pierwsza nowelizacja nastąpiła w 1997 poprzez Ustawę konstytucyjną o zmianie i uzupełnieniu Konstytucji Republiki Chorwacji z 12 grudnia 1997 ("Ustavni zakon o izmjenama i dopunama Ustava Republike Hrvatske 12 prosinca 1997") ogłoszoną w „Narodne novine” następnego dnia (nr 135). Termin „Republika” zastąpiono terminem „państwo”, a tam gdzie termin „Republika” odnosił się do oficjalnie nazwy kraju zamieniono go na termin „Republika Chorwacji”. Przyznano pracodawcom wolność zrzeszania się (art. 59 ust. 4). Zmieniono nazwę parlamentu na „Chorwacki Państwowy Sabor” ("Hrvatski državni sabor") oraz uchylono rozdział IX, o ówczesnym tytule "Postanowienia przejściowe i końcowe" zawierający art. 140-142.
2000.
Druga nowelizacja miała miejsce w 9 listopada 2000 co ogłoszono w „Narodne novine” 16 listopada tego samego roku (nr 113). Była ona konieczna w związku z ustabilizowaniem sytuacji politycznej po zakończeniu wojny domowej w Chorwacji. Zmiany nastąpiły w ok. połowie artykułów co w efekcie wprowadziło więcej praw obywatelskich oraz osłabiło pozycję prezydenta kosztem parlamentu. Dodatkowo zmieniono po raz kolejny zmieniono nazwę parlamentu, tym razem na „Chorwacki Sabor” ("Hrvatski sabor"). W art. 92 ust.4 uszczegółowiono kompetencje „Obrońcy Praw Narodu” ("Pučki pravobranitelj"). Określono, iż przewodniczący komisji śledczej wybierany jest przez „większość deputowanych z grona deputowanych opozycyjnych” (art. 91 ust. 3). Do kompetencji prezydenta dodano „wykonywanie innych funkcji określonych Konstytucją” (art. 97. ust. 1 ppkt. 3) oraz przyznano mu immunitet (art. 105). Wprowadzono trzydziestodniowy termin na wydanie przez Trybunał Konstytucyjny „orzeczenia o odpowiedzialności Prezydenta Republiki za naruszenie Konstytucji”(art. 104 ust. 4). Dodano art. 110 (terminy na utworzenie rządu), 111 (powołanie pozapartyjnego rządu tymczasowego i zarządzenie przedterminowych wyborów) i 112 (kompetencje rządu)oraz dodano nowy podtytuł "Prokuratura" w tytule "Ustrój władzy państwowej" (składa się on z art. 124). Zwiększono uprawnienia Trybunału Konstytucyjnego (dodano art. 129 ust. 3 i zmieniono brzmienie art. 128 ust. 1 ppkt 3, 4 i 5). Zmieniono nazwę tytułu VI z "Ustrój samorządu terytorialnego (lokalnego) i administracji terytorialnej" na "Samorząd dzielnicowy, lokalny i okręgowy (regionalny)" wprowadzając jednocześnie art. 134 (zadania samorządu terytorialnego) i 135 (statuty samorządu terytorialnego), a także dodano art. 139 ust. 2 i 3, mówiące m.in. o uchwalaniu umów międzynarodowych przy większości kwalifikowanej 2/3 głosów wszystkich deputowanych.
2001.
Trzecią nowelizację przeprowadzono 28 marca 2001 co zostało ogłoszone 2 kwietnia tego samego roku w „Narodne novine” (nr 28). Zastąpiono termin „obywatel” na kwalifikator „każdy” lub „osoba” a wyrażenie „podstawowe wolności i prawa człowieka i obywatela” zamieniono na „prawa człowieka i podstawowe wolności” w efekcie czego zmieniono także nazwę tytułu III). Uchylono art. 70 ust. 2 i art. 81 w związku z czym nastąpiła zmiana numeracji artykułów, a także wprowadzono art. 144, 145 (uzależniający uchwalenie zmiany konstytucji od większości 2/3 głosów wszystkich deputowanych), 146 (likwidujący jedną z izb parlamentu) i 147 przy czym dwa ostatnie stworzyły razem nowy tytuł "Postanowienia końcowe".
2010.
W październiku 2009 rząd Jadranki Kosor wraz z 52 parlamentarzystami wyniósł kolejny projekt zmiany konstytucji. Dodawał on nowy tytuł "Unia Europejska" (o numeracji VIIa) oraz usuwał zapisy uzależniające ważność referendum (art. 86), w tym referendum o zrzeszaniu się z innymi państwami (art. 141 ust. 4), od 50% frekwencji wszystkich osób uprawnionych do głosowania. Było to związane z istnieniem dużej diaspory chorwackiej oraz posiadaniem przez część obywateli tego kraju drugiego obywatelstwa, szczególnie Bośni i Hercegowiny, co wiązało się z obawą władz o ważność referendum dotyczącego członkostwa w Unii Europejskiej. Nowelizacja nastąpiła 16 czerwca 2010 i ogłoszona została w „Narodne novine” (nr 76).

</doc>
<doc id="1509337" url="https://pl.wikipedia.org/wiki?curid=1509337" title="William Huskisson">
William Huskisson

William Huskisson (ur. 11 marca 1770 w Birtsmorton Court w hrabstwie Worcestershire, zm. 15 września 1830 w Manchesterze) – brytyjski polityk, członek stronnictwa torysów, minister w rządach lorda Liverpoola, George’a Canninga, lorda Godericha i księcia Wellington; ofiara pierwszego śmiertelnego wypadku w historii kolei.
Życiorys.
Był synem Williama i Elizabeth Huskissonów. W 1783 wyjechał do Paryża i zamieszkał u swojego wuja, dr. Richarda Gema, który pracował w brytyjskiej ambasadzie. Tam zainteresował się polityką. Był członkiem „Klubu 1789”. Popierał wprowadzenie we Francji monarchii konstytucyjnej. 29 sierpnia 1790 wygłosił mowę pt. "Sur les Assignats", dotyczącej wydawania asygnaty przez rząd francuski. W latach 1790-1792 blisko współpracował z brytyjskim ambasadorem w Paryżu lordem Gowerem. Wraz z nim powrócił do Wielkiej Brytanii w 1792.
Po powrocie Huskisson znalazł sobie możnych protektorów – premiera Williama Pitta Młodszego i ministra spraw wewnętrznych Henry’ego Dundasa. Ponieważ Huskisson znał biegle język francuski, Dundas powierzył mu nadzór na egzekwowaniem "Aliens Act", który dotyczył głównie francuskich emigrantów.
W 1795 otrzymał stanowisko podsekretarza ds. wojny. Rok później uzyskał miejsce w Izbie Gmin jako reprezentant okręgu Morpeth, ale początkowo brał niewielki udział w debatach parlamentarnych. 6 kwietnia 1799 poślubił Emily Milbanke, ale nie doczekał się potomstwa. W 1800 odziedziczył majątek swojego wuja, dr Gema. W 1801 zrezygnował ze stanowiska po upadku gabinetu Pitta. Rok później bez powodzenia startował w wyborach w okręgu Dover, po czym wycofał się z czynnego życia publicznego.
Powrócił w 1804 wygrywając wybory uzupełniające w okręgu Liskeard. Po powrocie Pitta do władzy w tym samym roku, Huskisson został sekretarzem skarbu i pozostał na tym stanowisku do śmierci Pitta w 1806. W 1807 Huskisson zmienił okręg na Harwich. Kiedy premierem został książę Portland powrócił na stanowisko sekretarza skarbu, ale utracił to stanowisko w 1809. Rok później opublikował pamflet na brytyjski system walutowy. W 1812 ponownie zmienił okręg wyborczy, tym razem na Chichester.
Huskisson powrócił do rządu w 1814, obejmując stanowisko pierwszego komisarza ds. lasów. Nadal jednak udzielał się w sprawach finansowych. Brał udział w debatach o ustawach zbożowych w 1814 i 1815. Pomimo iż był zwolennikiem wolnego handlu, uważał, że ustawy zbożowe są konieczne dla ratowania brytyjskiego rolnictwa. W 1819 wystosował memorandum do lorda Liverpoola dotyczące redukcji długu państwowego. W 1823 został członkiem gabinetu jako przewodniczący Zarządu Handlu i skarbnik floty. W tym samym roku został deputowanym z okręgu Liverpool. Zreformował Akty Nawigacyjne, nadając większe prawa statkom obcych bander. Obniżył taryfy handlowe i zabiegał o przywrócenie związkom zawodowym prawa do legalnego działania. Popierał również budowę linii kolejowej łączącej Liverpool z Manchesterem.
W 1827 premier lord Goderich powierzył Huskissonowi tekę ministra wojny i kolonii oraz przewodniczącego Izby Gmin. Pozostał na tym stanowisku, kiedy premierem został w styczniu 1828 książę Wellington. Jednak brak porozumienia z kolegami z gabinetu spowodował, że w maju 1828 Huskisson zrezygnował ze stanowiska. Wraz z innymi postępowymi torysami (tzw. frakcja „Canningites”) przeszedł do opozycji. Głosował za równouprawnieniem katolików, ale nie wziął udziału w żadnej debacie w tej kwestii. W Izbie Gmin zasiadał do swojej śmierci w 1830.
Huskisson jest pierwszą znaną ofiarą wypadku na kolei. Wypadek miał miejsce podczas oficjalnego otwarcia kolei 15 września 1830 z udziałem Huskissona oraz księcia Wellingtona. Parowóz zmiażdżył mu lewą nogę. Były minister został natychmiast przewieziony do Manchesteru, gdzie zmarł kilka godzin później. Został pochowany na cmentarzu św. Jakuba w Liverpoolu.

</doc>
<doc id="1509342" url="https://pl.wikipedia.org/wiki?curid=1509342" title="Mgławica Jajko">
Mgławica Jajko

Mgławica Jajko (również CRL 2688) – mgławica protoplanetarna znajdująca się w gwiazdozbiorze Łabędzia w odległości około 3000 lat świetlnych. Jej średnica wynosi około 0,4 roku świetlnego.
Centralna gwiazda tej mgławicy kilkaset lat temu była czerwonym olbrzymem. Ukryta jest za ciemnym bąblem pyłu widocznym jako centralny ciemny pas materii. Umierająca gwiazda odrzuca materię gwiazdową z prędkością 20 km/s. Różne fragmenty tej mgławicy mają różną gęstość, na co wskazują charakterystyczne łuki pochodzące od czterech strumieni światła. Przypomina to warstwy cebuli, gdyż kolejne warstwy rozproszonych obłoków wokół znajdującego się w centrum kokonu powstały na skutek występujących co kilkaset lat okresowych erupcji kolejnych porcji materii umierającej gwiazdy. Światło centralnej gwiazdy przebija się przez cieńsze części bąbla i jest odbijane od zewnętrznych warstw mgławicy.

</doc>
<doc id="1509349" url="https://pl.wikipedia.org/wiki?curid=1509349" title="Rycheza z Bergu">
Rycheza z Bergu

Rycheza z Bergu (zm. 27 września 1125 w klasztorze Reichenbach koło Ratyzbony) – hrabianka niemiecka i księżna czeska. 
Rycheza była córką Henryka, hrabiego Bergu. Jej siostra Zofia wyszła za czeskiego księcia Ottona II Czarnego, natomiast inna siostra Salomea z Bergu została żoną Bolesława Krzywoustego.
Rycheza poślubiła czeskiego księcia Władysława I. Wywierała wpływ na męża. W 1115 skłoniła go do sprowadzenia mnichów z Zwiefalten do klasztoru w Kladrubach. W 1122 biskupem praskim został Menhart, który najprawdopodobniej należał do otoczenia księżnej Rychezy. W styczniu 1125 Władysław I ciężko zachorował. Rycheza nakłoniła męża do wyznaczenia swojego szwagra Ottona Czarnego na opiekuna swoich dzieci i następcę. Jednak pod wpływem matki Świętosławy i Ottona z Bambergu książę pojednał się z bratem Sobiesławem, co umożliwiło temu drugiemu objęcie tronu. Po śmierci męża Rycheza opuściła Czechy.
Rycheza z Bergu i Władysław I mieli czworo dzieci:

</doc>
<doc id="1509352" url="https://pl.wikipedia.org/wiki?curid=1509352" title="Gra niekooperacyjna w postaci ekstensywnej">
Gra niekooperacyjna w postaci ekstensywnej

Gra niekooperacyjna w postaci ekstensywnej (inaczej gra sekwencyjna lub gra pozycyjna) – model matematyczny w teorii gier pozwalający analizować podejmowanie decyzji w sytuacji konfliktu pomiędzy wieloma graczami. Formalnie, grę niekooperacyjną w postaci strategicznej przedstawia się przy pomocy drzewa uporządkowanego.
Każda gra niekooperacyjna w postaci ekstensywnej może być również w odpowiedni sposób przekształcona do postaci strategicznej.
Gry niekooperacyjne w postaci ekstensywnej, dla których wszystkie zbiory informacyjne są zbiorami jednoelementowymi, określa się jako gry z doskonałą informacją.

</doc>
<doc id="1509353" url="https://pl.wikipedia.org/wiki?curid=1509353" title="Kościół Świętych Apostołów Piotra i Pawła w Kostrzynie">
Kościół Świętych Apostołów Piotra i Pawła w Kostrzynie

Kościół pw. św. Ap. Piotra i Pawła w Kostrzynie – późnogotycki kościół z pierwszej połowy wieku XVI.
Historia kościoła.
Kościół pod wezwaniem świętych Apostołów Piotra i Pawła w Kostrzynie wzniesiony został w pierwszej połowie XVI wieku, dzięki staraniom klarysek gnieźnieńskich, przy wsparciu królów polskich. Według ustaleń Janusza Tomali, „Murowana architektura romańska i gotycka w Wielkopolsce”, „miało to nastąpić wcześniej, może pod koniec XV wieku. Pośrednio może wskazywać na to informacja o zamówieniu w 1507 r. przez komentarza kościoła Błażeja i witryka kościoła Wojciecha Siekierkę u poznańskiego malarza Stanisława Skórki obrazu przedstawiających Krzyż i św. Longina”. Parafia obejmuje obszar centralnej i północno- zachodniej części Kostrzyna wraz z północno- zachodnią częścią gminy. Kościół i parafia jest częścią dekanatu kostrzyńskiego, należącego do diecezji poznańskiej. Obecnym proboszczem jest ks. Piotr Lidwin. Tradycja funkcjonowania kościoła w Kostrzynie jest znacznie starsza, sięga średniowiecza. Pierwszy kościół w Kostrzynie mógł zostać wzniesiony na przełomie XI/ XII wieku. W ciągu kilku wieków, obecny kościół kostrzyńskie był wielokrotnie niszczony i odbudowywany. Szczególnie trudne warunki miały miejsce w drugiej połowie XVII i pierwszej połowie XVIII wieku. W generalnym zarysie kościół przetrwał do naszych czasów, z wyjątkiem wieży, która znajdowała się w zachodniej części budowli. W latach 1793- 1918, kościół, parafia i miasto Kostrzyn znalazły się pod panowaniem pruskim (z wyjątkiem okresu 1807-1815, kiedy należał do Księstwa Warszawskiego). W latach 1918-1939, kościół przechodził liczne remonty. Od września 1939 do stycznia 1945 roku kościół został zamknięty przez hitlerowców i zamieniony na magazyn. Po wyzwoleniu, w styczniu 1945, kościół został ponownie otwarty.
Opis zewnętrzny i otoczenie kościoła.
Kościół został zbudowany na planie prostokąta z prezbiterium od strony wschodniej, do którego od północy przylega zakrystia. Jest to budynek niepodpiwniczony, murowany. Fundamenty sięgają 1- 5 metra głębokości. Elewacje kościoła zbudowane zostały z czerwonej cegły. Do wnętrza kościoła prowadzą dwa wejścia, od strony zachodniej- wejście główne i od strony północnej- wejście boczne. W północnej ścianie budynku wmurowane zostały tablice pamiątkowe ks. Prof. Tadeusza Peika, ks. Henryka Fischbacha. W północnej stronie zakrystii znajdują się dwa ostrołukowe okna oraz tablica poświęcona ks. Antoniemu Ludwiczakowi. W elewacji północnej i południowej znajdują się trzy okna ostrołukowe. Dach kościoła wsparty jest na drewnianej konstrukcji, pokrytej czerwoną dachówką. Budynek kościoła otoczony jest murowanym parkanem wypełnionym metalowymi prętami z kutymi bramami. Po północnej stronie kościoła mieści się drewniana dzwonnica z 1816 roku, remontowana w 1871 i rekonstruowana w 1999 r. Po stronie północnej znajduje się również grota z figurą Matki Boskiej. 
Opis wewnętrzny kościoła.
Kościół jest zabytkiem architektury sakralnej zbudowanym w stylu późnogotyckim. Kubatura kościoła wynosi 4596 m3, powierzchnia wynosi 516 m². Wnętrze kościoła łączy w sobie kilka stylów architektonicznych: głównie gotyku, późnego gotyku, renesansu i baroku. W kościele znajduje się sześć ołtarzy, główny i pięć bocznych, wykonanych z drewna w stylu późnobarokowym. Kościół jest budynkiem trójnawowym z nawą północną, środkową, której przedłużeniem jest prezbiterium i nawą południową. Hala wsparta jest na czterech sześciobocznych filarach. Prezbiterium jest dwuprzęsłową konstrukcją zamkniętą trójbocznie od wschodu. „Nad prezbiterium sklepienie gwiaździste ceglane z bogatym rysunkiem żeber, nawa pierwotnie również była sklepiona, od 1791 r. nakryta płaskim stropem drewnianym z podsufitką, natomiast w zakrystii sklepienie kolebkowe z lunetami.” Sklepienie nad prezbiterium pokryte jest polichromią z drugiej połowy XVI wieku. Styl całego malowidła jest renesansowy. Polichromia znajdująca się na północnej ścianie prezbiterium przedstawia Boga Ojca z rozpostartymi ramionami, poniżej gołębica będąca symbolem Ducha Świętego. Na środku widnieje postać Chrystusa oraz klęczącej Matki Boskiej. Pod drugim przęsłem prezbiterium od strony północnej widnieje scena przedstawiająca przemienienie na górze Tabor. Trzecie przęsło ściany północnej prezbiterium przedstawia dostojników władzy kościelnej. Południowa ściana prezbiterium pokryta jest polichromią ukazującą sąd ostateczny. Prezbiterium zakończone jest łukiem tęczowym z wielobarwną polichromią. We wschodniej części prezbiterium znajduje się ołtarz główny zbudowany w stylu barokowym XVIII wieku. W ołtarzu głównym jest obraz przedstawiający patronów kościoła św. Ap. Piotra i Pawła. Ponad nimi widnieje wizerunek Chrystusa. Poniżej obrazu ustawione są rzeźby świętych: Bartłomieja i Andrzeja. Boki ołtarza są lekko załamane, z obu stron widnieją dwie pary kolumn. Zwieńczenie ołtarza ma formę trójkątną. W polu zwieńczenia mieści się Łódź Piotrowa ze skrzyżowanymi wiosłami. Przy północnej ścianie zaczynającej prezbiterium znajduje się drewniana ambona wykonana w XVIII wieku w stylu barokowym. Na bokach ambony znajdują się symbole ikonograficzne ewangelistów Łukasza- wół, Mateusza- anioł, Marka- lew i Jana- orzeł. Wejście na ambonę prowadzi schodami od zakrystii. Nad amboną znajduje się bogato zdobiony baldachim. Po stronie północnej prezbiterium znajduje się drewniany ołtarz świętego Walentego wykonany w wieku XVIII w stylu barokowym. Jednym z ważnych obiektów zabytkowych prezbiterium jest XVI wieczne sakramentarium. Wykonane z piaskowca techniką kamieniarską. Powierzchnie sakramentarium zdobią motywy roślinne. Drzwiczki wykonane zostały z żelaza. W południowej ścianie prezbiterium znajduje się ołtarz Matki Boskiej Śnieżnej. Wykonany w XVIII wieku w stylu barokowym, którego centralnym punktem jest ikonograficzny obraz Matki Boskiej Śnieżnej z dzieciątkiem. Ostatnim zabytkiem prezbiterium znajdującym się przy ścianie południowej jest chrzcielnica. Wykonana z piaskowca w stylu późnogotyckim. Przekaz datuje ją na polowe XVI wieku.Centralnym punktem nawy północnej jest ołtarz świętej Anny Samotrzeciej z końca XVIII wieku. Wykonany z drewna stylu rokokowym. Uzupełnieniem dekoracji nawy północnej jest obraz Matki Boskiej z dzieciątkiem i obraz Jezusa Miłosiernego. Główny punkt nawy południowej stanowi barokowy ołtarz świętego Krzyża wykonany w XVIII wieku. Centralnym punktem jest rzeźba Chrystusa na krzyżu w koronie. Ostatnim ołtarzem barokowym w kościele jest ołtarz Świętego Kryspina i Kryspiniana, który mieści się przy nawie południowej. Wykonany w stylu barokowym z XVIII wieku. Uzupełnieniem dekoracji nawy południowej są obrazy świętej Faustyny i Matki Boskiej Nieustającej Pomocy. Zakończeniem ściany zachodniej nawy środkowej wewnątrz kościoła jest empora organowa wsparta na drewnianych kolumnach. Powyżej organy z XIX wieku.

</doc>
<doc id="1509354" url="https://pl.wikipedia.org/wiki?curid=1509354" title="Okręg wyborczy Liskeard">
Okręg wyborczy Liskeard

Okręg wyborczy Liskeard powstał w 1295 r. i wysyłał do angielskiej, a następnie brytyjskiej, Izby Gmin dwóch deputowanych. W 1832 r. liczbę mandatów przypadających na okręg zmniejszono do jednego. Okręg miasto Liskeard w Kornwalii. Został zlikwidowany w 1885 r.

</doc>
<doc id="1509355" url="https://pl.wikipedia.org/wiki?curid=1509355" title="Gra sekwencyjna">
Gra sekwencyjna



</doc>
<doc id="1509356" url="https://pl.wikipedia.org/wiki?curid=1509356" title="Modry Stawek">
Modry Stawek

Modry Stawek, dawniej Niebieski Staw Kieżmarski (słow. "Belasé pleso", "Modré pleso", niem. "Blauer See", węg. "Kék-tó") – staw położony na wysokości 1865 m n.p.m., w środkowej części Doliny Jagnięcej, w słowackich Tatrach Wysokich. Jest to silnie wgłębione w teren jezioro polodowcowe wypełniające cyrk lodowcowy.
Charakteryzuje się jednak w odróżnieniu od większości jezior tego typu dobrze rozwiniętą linią brzegową. Od dolnej strony zagradza go 6-metrowej wysokości morena.
Według pomiarów TANAP-u z lat 60. XX wieku jego powierzchnia to 0,07 ha, długość 40 m, szerokość 22 m, głębokość 3,7 m. Jest on stawkiem okresowym, więc zdarza się, że podczas letnich miesięcy zmniejsza się znacznie lub wysycha w całości.

</doc>
<doc id="1509357" url="https://pl.wikipedia.org/wiki?curid=1509357" title="Gra pozycyjna">
Gra pozycyjna



</doc>
<doc id="1509362" url="https://pl.wikipedia.org/wiki?curid=1509362" title="Monastyr Sołowiecki">
Monastyr Sołowiecki

Monastyr Sołowiecki, Sołowiecki Monastyr Przemienienia Pańskiego (ros. Cоловецкий монастырь, Спасо-Преображе́нский Солове́цкий монасты́рь) – stauropigialny rosyjski klasztor prawosławny, położony na Wyspach Sołowieckich między lądowym Jeziorem Świętym a Zatoką Pomyślności na Morzu Białym.
Historia.
Monastyr był największą twierdzą w północnej części Imperium Rosyjskiego. Klasztor został założony pod koniec 1429 przez mnichów Germana i Sawwacjusza z monastyru św. Cyryla Biełozierskiego. Głównym twórcą klasztoru był jednak św. Zozym.
W XV i XVI wieku klasztor przeżywał swój rozkwit, rozwijał działalność handlową, stając się tym samym centrum gospodarczym i politycznym w całym regionie Morza Białego. Handlowano głównie solą uzyskiwaną z wód morza metodą opracowaną przez ojca Tarazjusza i owocami morza – głównie ostrygami hodowanymi przez św. Tryfona. Rozwijało się rybołówstwo, wydobycie mik i pereł. Archimandryci klasztoru byli mianowani przez cara i patriarchę.
W latach 1537–1565 ihumenem klasztoru był Filip II, późniejszy metropolita Moskwy.
W XVII wieku w klasztorze było 350 mnichów i pracowało 600–700 pracowników, rzemieślników i chłopów. W latach 50. i 60. XVII w. klasztor stanowił jedną z twierdz staroobrzędowców.
W 1694 monastyr odwiedził Piotr Wielki. W drugiej połowie lipca 1711 ukazem Piotra I unicki biskup łucki Dionizy Żabokrzycki został za odmowę powrotu do prawosławia skazany na dożywotnie więzienie w monasterze, gdzie następnie zmarł.
Po przewrocie bolszewickim (rewolucji październikowej) w latach 1923–1939 klasztor służył za obóz koncentracyjny OGPU/NKWD () dla więźniów politycznych, w którym zginęło kilkanaście tysięcy ludzi. Obóz sołowiecki posłużył jako prototyp dla systemu łagrów Gułag, rozwiniętego po 1929. Pod koniec 1923 w obozie znajdowało się 2557 więźniów, na początku 1931 już 71 800. W kolejnych latach liczba więźniów spadła do 19 tysięcy (1933). W 1937 obóz został zaadaptowany na więzienie NKWD. W 1939 miejscowość Sołowki stała się bazą szkoleniową marynarki wojennej.
W 1967 na terenie monastyru powstało Muzeum Sołowieckie. W 1983 wyspę opuściło wojsko, a archipelag otrzymał status rezerwatu. W 1990 w mury klasztoru powrócili mnisi Rosyjskiej Cerkwi Prawosławnej.
Architektura.
Klasztor otoczony był dwukilometrowym kamiennym murem z siedmioma bramami, zbudowany z głazów o wadze dochodzącej do 14 ton i grubości do 8 metrów. Monastyr składał się z dwóch soborów – soboru Zaśnięcia Matki Bożej z refektarzem i soboru Przemienienia Pańskiego (wybudowanego w latach 1556–1564), największego obiektu monastyru strawionego pożarem w 1923. Sobory były połączone ze sobą długą, zadaszoną galerią. Na terenie zabudowań znajdowało się ponadto pięć cerkwi m.in. cerkiew Świętego. Mikołaja (1834), a za nią kościół Świętej Trójcy, odrębna dzwonnica (kołokolnia), siedem baszt zwanych odpowiednio: "Nikolskaja, Kwasowariennaja, Powariennaja, Archangielskaja, Biełaja, Priadilnaja Basznia", młyn wodny z początku XVII wieku, refektarz oraz liczne budynki gospodarcze i mieszkalne. Wewnątrz znajdują się liczne pasaże i krużganki. W podziemiach klasztoru znajdują się lochy i kazamaty.

</doc>
<doc id="1509365" url="https://pl.wikipedia.org/wiki?curid=1509365" title="Fidlův kopec">
Fidlův kopec

Fidlův kopec (dawniej cz. "Vysoká", niem. "Lieselberg", dawniej niem. "Fiedelhübel", 680 m n.p.m.) – najwyższy szczyt Gór Odrzańskich w Sudetach Wschodnich, w Czechach (Morawy, kraj ołomuniecki), na terenie poligonu wojskowego Libavá.
Na południowo-wschodnim zboczu, na wysokości 634 m n.p.m. znajduje się źródło Odry. Z Lipníka nad Bečvou do źródła wytyczono szlak turystyczny (20 km).

</doc>
<doc id="1509367" url="https://pl.wikipedia.org/wiki?curid=1509367" title="Sverigeflyg">
Sverigeflyg

Sverigeflyg – jedna ze nieistniejących szwedzkich tanich linii lotniczych z siedzibą w Sztokholmie – Bromma Airport. Wspólnie z lokalnymi inwestorami Sverigeflyg liczy pięć lokalnych linii lotniczych: Blekingeflyg, Gotlandsflyg, Kalmarflyg, Kullaflyg i Sundsvallsflyg. Przewodniczącym rady nadzorczej był Pigge Werkelin, zaś prezesem był Michael Juniwik. Sverigeflyg jest częścią ELFAA.

</doc>
<doc id="1509369" url="https://pl.wikipedia.org/wiki?curid=1509369" title="Zbigniew Jaremko">
Zbigniew Jaremko

Zbigniew Jaremko (ur. 27 maja 1946 w Skarżysku-Kamiennej, zm. 2 marca 2022 w Warszawie) – polski saksofonista tenorowy i sopranowy, klarnecista, kompozytor i aranżer, także twórca muzyki teatralnej i filmowej. Absolwent Wydziału Muzykologii Średniowiecznej na ATK oraz Wydziału Teorii i Kompozycji warszawskiej PWSM.
Kariera muzyczna.
Zadebiutował jeszcze podczas studiów, w 1966 roku w zespole Hagaw, wykonującym jazz dixielandowy. Następnie, w latach 1967–71, był członkiem grupy Old Timers. Występował z nią na Międzynarodowym Festiwalu Muzyki Jazzowej Jazz Jamboree w Warszawie (1967) oraz Studenckim Festiwalu Jazzowym Jazz nad Odrą we Wrocławiu (1968). Na tym ostatnim festiwalu zespół Old Timers otrzymał I nagrodę w kategorii zespołów jazzu tradycyjnego.
Następnie Jaremko współpracował z grupą Big Band „Stodoła”. W 1970 roku przez czytelników miesięcznika „Jazz” został uznany za najlepszego klarnecistę. Rok później założył własny zespół – Jazz Carriers. Z grupą tą odniósł wiele sukcesów na rozmaitych festiwalach i konkursach muzyki jazzowej zarówno w kraju (m.in. na festiwalu Jazz nad Odrą w 1972 r.), jak i za granicą. W zespole grali również: perkusista Zbigniew Kitliński, kontrabasista Marian Komar oraz saksofonista Henryk Miśkiewicz.
W latach 1975–78 współpracował m.in. z Krzysztofem Sadowskim, Henrykiem Alberem i Januszem Stroblem, a następnie – w roku 1978 – dołączył do zespołu Sun Ship. Ponadto w tym samym czasie nawiązał współpracę z Orkiestrą Polskiego Radia i Telewizji Studio S-1 (kierowaną przez Andrzeja Trzaskowskiego), Studiem Jazzowym Polskiego Radia, grupą Swing Session, a także pracował z licznymi własnymi zespołami.
Od 1993 roku współpracował z takimi zespołami, jak Sami Swoi oraz Casino Band (Niemcy).

</doc>
<doc id="1509372" url="https://pl.wikipedia.org/wiki?curid=1509372" title="Tubuca arcuata">
Tubuca arcuata

Tubuca arcuata – gatunek kraba z rodziny Ocypodidae
Gatunek ten opisany został w 1835 przez Wilhema de Haana jako "Gelasimus arcuatus". Później umieszczany był w rodzaju "Uca". Po rewizji Shiha i innych z 2016 zaliczany jest do rodzaju "Tubuca".
Samce osiągają do 23 mm długości i do 37 mm szerokości, a samice do 17 mm długości i 28 mm szerokości. Karapaks ma prawie prostą krawędź przednią (fronto-orbitalną), prawie proste kąty przednio-boczne, drobno guzkowane i najwyżej nieco zbieżne krawędzie przednio-boczne, które dalej zakrzywiają się do wewnątrz tworząc zbieżne krawędzie grzbietowo-boczne, sięgające mniej więcej do wysokości środka regionu kardialnego. Barwa karapaksu u dorosłych jest ciemnobrązowa lub matowobordowa, czasem z przepaskami w części przedniej, a słupki oczne są ciemne. Młode ubarwione są w różnych odcieniach czerwieni. Szczypce prawe i lewe są różnych rozmiarów. Te większe osiągają u samców do 68 mm długości propoditu i do 45 mm długości palca ruchomego. Przez większą część palca ruchomego większych szczypiec samców biegnie pojedynczy rowek. Duże guzy na powierzchniach zewnętrznych i krawędziach obu palców znajdują się tylko w częściach dosiebnych. Większe szczypce są u dorosłych matowożółte z białymi wierzchołkami palców, u młodych zaś zawsze czerwone. Ostatnia para odnóży krocznych ma u obu płci silnie rozszerzone meropodity. Samiec ma gonopody z szerokim i prostym wyrostkiem wewnętrznym oraz zredukowaną przednią i dużą tylną flanką. Samiec mają owalny otwór płciowy z niskim otokiem, zanikającym w części przednio-wewnętrznej.
Skorupiak ten zasiedla muliste tereny płaskie i niskie nabrzeża u ujść dużych rzek, a formy młodociane żyją również w strefach pływowych z dala od tych miejsc.
Występuje w zachodniej części Oceanu Spokojnego, w strefie tropikalnej i ciepłej umiarkowanej, wzdłuż wybrzeży Chin od Zatoki Tonkińskiej na południu, Tajwanu, Korei Południowej i południowej części Japonii po Fukuokę na północy.

</doc>
<doc id="1509374" url="https://pl.wikipedia.org/wiki?curid=1509374" title="Wziernik krtaniowy">
Wziernik krtaniowy



</doc>
<doc id="1509375" url="https://pl.wikipedia.org/wiki?curid=1509375" title="A3E">
A3E

A3E – emisja telefoniczna (radiowa) powstająca w procesie modulacji amplitudy 
AM.
Modulacja amplitudy jest to płynna zmiana amplitudy fali nośnej w takt zmian sygnału modulującego.
Nazwa A3E jest skrótowcem, którego:
Emisja A3E stosowana jest w lotniczym paśmie VHF.
Matematyczna analiza.
Wzór na szerokość pasma B:
B = |F0+fmin|-|F0-fmax| = 
F0-fmax-F0+fmax =
2fmax
B = 2fmax
gdzie:
fmax = ~ 3000 Hz
fmax = 3 kHz
B = ~ 6 kHz
Szerokość pasma wynosi w przybliżeniu 6 kHz.

</doc>
<doc id="1509376" url="https://pl.wikipedia.org/wiki?curid=1509376" title="Krzysztof Andrzejak">
Krzysztof Andrzejak

Krzysztof Andrzejak (ur. 10 stycznia 1975 w Bydgoszczy) – polski lekkoatleta, wieloboista.
Osiągnięcia.
Zawodnik BKS Bydgoszcz jest 7-krotnym mistrzem Polski (większość tytułów zdobył jako zawodnik Zawiszy Bydgoszcz). W 2002 oraz 2003 został mistrzem Polski w dziesięcioboju (na stadionie). W 1998, 2000, 2004 oraz 2008 zdobył złoto Halowych Mistrzostw Polski w siedmioboju. W 1997 został Halowym Mistrzem Polski w trójskoku. Największym sukcesem na międzynarodowych zawodach jest 8. miejsce podczas Halowych Mistrzostw Europy (7-bój, Gandawa 2000).

</doc>
<doc id="1509379" url="https://pl.wikipedia.org/wiki?curid=1509379" title="Bogusław Hajdas">
Bogusław Hajdas

Bogusław Hajdas (ur. 21 lipca 1939 w Krakowie) – polski trener piłkarski klasy mistrzowskiej, szkoleniowiec reprezentacji młodzieżowej Polski, działacz Mazowieckiego Związku Piłki Nożnej.
Życiorys.
Piłkarz.
Karierę piłkarską zaczynał w klubie Warta Zawiercie, następnie grał w Lotniku Warszawa (1961–1963), AZS-AFW Warszawa (1963–1967). Grał na lewej pomocy i w obronie.
Trener.
Ukończył studia w Akademii Wychowania Fizycznego w Warszawie. Jako trener pracował w klubach: Gwardia Warszawa, Pogoń Szczecin, Wisła Kraków, Hutnik Nowa Huta, Kuopion Palloseura (Finlandia), Vaasan Palloseura (Finlandia). Pierwszy polski trener na stażu w Anglii i Szkocji na początku lat 70. W końcu grudnia 1980 został powołany na stanowisko II trenera Reprezentacji Polski. W latach 1980–1982 pracował razem Antonim Piechniczkiem, który był trenerem-selekcjonerem. Uczestnik Mistrzostw Świata w Hiszpanii w 1982, na których drużyna narodowa zajęła trzecie miejsce. W latach 1987–1989 był I trenerem Młodzieżowej Reprezentacji Polski U-21. W latach 2000–2004 pracował jako trener koordynator w Stowarzyszeniu Edukacji Młodych Piłkarzy (SEMP) w Warszawie.
Działacz Mazowieckiego Związku Piłki Nożnej.
Od 2000 roku jest czynnie zaangażowany w działalność Wydziału Szkolenia Mazowieckiego Związku Piłki Nożnej.
Działalność naukowa.
Asystent na Akademii Wychowania Fizycznego w Warszawie w latach 1968–1969.
Nagrody i wyróżnienia.
Trener roku wg „Piłki Nożnej” (1977)

</doc>
<doc id="1509381" url="https://pl.wikipedia.org/wiki?curid=1509381" title="Broscinae">
Broscinae

Broscinae – podrodzina drapieżnych chrząszczy z rodziny biegaczowatych.

</doc>
<doc id="1509382" url="https://pl.wikipedia.org/wiki?curid=1509382" title="Austruca lactea">
Austruca lactea

Austruca lactea – gatunek kraba z rodziny Ocypodidae.
Gatunek ten opisany został w 1835 przez Wilhema de Haana jako "Ocypode (Gelasimus) lactea". Później klasyfikowany był w rodzaju "Uca". Po rewizji Shiha i innych z 2016 zaliczany jest do rodzaju "Austruca".
Samce osiągają do 13 mm długości i do 21 mm szerokości, a samice do 8 mm długości i 12 mm szerokości. Karapaks o bardzo szerokim regionie frontalnym, ostrych kątach przednio-bocznych, prawie prostych i zbieżnych krawędziach przednio-bocznych, zaokrąglających się w krawędzie grzbietowo-boczne oraz o skierowanych prawie podłużnie rowkach tylno-bocznych. W widoku bocznym karapaks jest prawie walcowaty, o niezlanych regionach branchialnych i hepatycznych. U samicy podział karapaksu na regiony jest słabiej widoczny niż u samca.
Szczypce nierównej wielkości. Te większe mają część dłoniową propoditu z ukośną i guzkowaną listewką po stronie wewnętrznej (czasem nieco przedłużoną na brzeg panewki karpopoditu) oraz z nierozbiegającą się grzbietowo od nasady daktylopoditu listewką przedpalcową. Ich palec ruchomy jest łukowato wygięty na całej swej długości. Ostatnia para odnóży krocznych ma smukłe meropodity z prostymi krawędziami grzbietowymi. Samiec ma lekko skręcone gonopody o dużych flankach, z których tylna jest szersza i dłuższa od przedniej. Otwór płciowy samicy jest pozbawiony guzka.
Gatunek zachodniopacyficzny, rozprzestrzeniony wzdłuż wybrzeży Chin z Hajnanem włącznie, Tajwanu, Korei Południowej, Wysp Riukiu, Kiusiu, Sikoku i Honsiu aż po rejon wysokości Zatoki Tokijskiej. Zamieszkuje osłonięte nabrzeża morskie o podłożu piaszczysto-mulistym lub piaszczystym, a także estuaria i ujścia rzek.

</doc>
<doc id="1509383" url="https://pl.wikipedia.org/wiki?curid=1509383" title="Zeświecczenie">
Zeświecczenie



</doc>
<doc id="1509386" url="https://pl.wikipedia.org/wiki?curid=1509386" title="II liga polska w piłce siatkowej mężczyzn (2008/2009)">
II liga polska w piłce siatkowej mężczyzn (2008/2009)

II liga polska w piłce siatkowej mężczyzn 2007/2008 – 19. edycja ligowych rozgrywek siatkarskich trzeciego szczebla, organizowanych przez Polski Związek Piłki Siatkowej pod nazwą II liga.
Drużyny uczestniczące.
Grupa I.
Grupę I tworzy 10 klubów siatkarskich z województw: dolnośląskiego (część), lubuskiego, wielkopolskiego, zachodniopomorskiego.
 
Grupa II.
Grupę II tworzy 10 klubów siatkarskich z województw: łódzkiego, opolskiego, dolnośląskiego (część), śląskiego (część).
Grupa III.
Grupę III tworzy 10 klubów z województw: kujawsko-pomorskiego, mazowieckiego, podlaskiego, pomorskiego i warmińsko-mazurskiego.
Grupa IV.
Grupę IV tworzy 9 klubów z województw: lubelskiego, małopolskiego, podkarpackiego, śląskiego (części) i świętokrzyskiego.

</doc>
<doc id="1509389" url="https://pl.wikipedia.org/wiki?curid=1509389" title="Gordian Anicjusz">
Gordian Anicjusz

Gordian – posiadał rozległe majątki w Rzymie, jego okolicach i na Sycylii. Sprawował bliżej nieokreślony urząd kościelny. Brak informacji by piastował urzędy świeckie. Wbrew twierdzeniom Grzegorza z Tours ("Historia Franków" X,1) nie był senatorem. Razem z żoną świętą Sylwią został uwieczniony na fresku zdobiącym ściany oratorium na terenie ich majątku na wzgórzu Celius. Malowidło istniało jeszcze w latach 70. IX w. Gordian miał zapewne trzech synów: Grzegorza Wielkiego, Palatyna, który był doradcą brata w sprawach Sycylii, oraz zapewne Germanusa, który był następcą Grzegorza na urzędzie prefekta Rzymu.
Gordian miał 3 siostry: św. Tarzyllę, Gordianę oraz św. Emilianę.

</doc>
<doc id="1509391" url="https://pl.wikipedia.org/wiki?curid=1509391" title="Irena Šiaulienė">
Irena Šiaulienė

Irena Šiaulienė (ur. 19 lutego 1955 w Kolainiai w rejonie kielmskim) – litewska polityk, nauczycielka, wykładowca akademicki, posłanka na Sejm Republiki Litewskiej.
Życiorys.
W 1976 na Uniwersytecie Wileńskim ukończyła studia z zakresu nauczania historii i nauk społecznych. W 1987 obroniła doktorat z nauk humanistycznych. Pracowała w Kolegium Politechnicznym w Kłajpedzie (jednostce organizacyjnej Instytutu Politechnicznego w Kownie). Na początku lat 90. została docentem na Uniwersytecie Kłajpedzkim.
Należała do Komunistycznej Partii Związku Radzieckiego, w 1990 została członkinią Litewskiej Demokratycznej Partii Pracy. W 2001 dołączyła do Litewskiej Partii Socjaldemokratycznej. W tym samym roku objęła funkcję zastępczyni przewodniczącej Litewskiego Socjaldemokratycznego Związku Kobiet.
Dwukrotnie (w 1997 i 2002) była wybierana na radną Kłajpedy. W 1992 jako przedstawicielka LDDP po raz pierwszy zasiadła w Sejmie, skutecznie ubiegając się o reelekcję w 1996, 2000, 2004. W wyborach w 2008 została po raz piąty z rzędu posłanką z listy partyjnej socjaldemokratów. W 2012 i 2016 z ramienia LSDP była wybierana na kolejne kadencje. W październiku 2017 wystąpiła z LSDP. W marcu 2018 przystąpiła do nowo powołanej Litewskiej Socjaldemokratycznej Partii Pracy.

</doc>
<doc id="1509392" url="https://pl.wikipedia.org/wiki?curid=1509392" title="Irena Siauliene">
Irena Siauliene



</doc>
<doc id="1509393" url="https://pl.wikipedia.org/wiki?curid=1509393" title="Hercius">
Hercius

Stanisław Kazimierz Herka znany pod zlatynizowanym nazwiskiem "Hercius". Ur. ok. 1615 r. - data śmierci nieznana. Doktor medycyny i filozofii, profesor medycyny i teologii na Akademii Krakowskiej. Napisał "Bankiet narodowi ludzkiemu ... zgotowany" - Kraków 1660.

</doc>
<doc id="1509394" url="https://pl.wikipedia.org/wiki?curid=1509394" title="Robert Berdella">
Robert Berdella

Robert Berdella (ur. 31 stycznia 1949 w Cuyahoga Falls; zm. 8 października 1992 w Jefferson City) – amerykański seryjny morderca, zwany Rzeźnikiem z Kansas City. W latach 1984–1987 zamordował w Kansas City (Missouri) sześciu mężczyzn. Przed zabójstwami Berdella gwałcił i torturował swoje ofiary.
Zbrodnie.
Berdella został aresztowany wiosną 1988, gdy Chris Bryson – jego niedoszła ofiara, uciekł z domu, w którym Berdella przetrzymywał go przez tydzień. W czasie przeszukania domu Berdelli, znaleziono wiele zdjęć wykonanych aparatem typu Polaroid. Zdjęcia te przedstawiały kilku bestialsko torturowanych młodych mężczyzn; na ich podstawie udało się ustalić tożsamość ofiar. W czasie przesłuchania Berdella przyznał się do sześciu morderstw, ale uparcie podkreślał, że zawsze po torturowaniu swoich ofiar podawał im silne środki przeciwbólowe. Czaszki dwóch ofiar Berdella pochował w swoim ogródku, a ciała pozostałych ofiar poćwiartował i wrzucił do śmieciarki. Ciał tych nigdy nie udało się odnaleźć, pomimo długich poszukiwań na wysypisku śmieci.
Wyrok i śmierć.
Za sześć morderstw ze szczególnym okrucieństwem został skazany na dożywotnie pozbawienie wolności.
Robert Berdella zmarł w więzieniu Missouri State Penitentiary na zawał serca. Kilka dni przed śmiercią Berdella napisał list do władz, w którym twierdził, że strażnicy więzienni umyślnie nie podają mu lekarstw. W sprawie jego śmierci nigdy nie wszczęto śledztwa wyjaśniającego.

</doc>
<doc id="1509395" url="https://pl.wikipedia.org/wiki?curid=1509395" title="II liga polska w piłce siatkowej mężczyzn 2008/2009 (grupa III)">
II liga polska w piłce siatkowej mężczyzn 2008/2009 (grupa III)

Rozgrywki Grupy III w II lidze siatkówki mężczyzn 2008/2009 prowadzi 10 męskich drużyn piłki siatkowej.
Grupę III w II lidze tworzą kluby z województw:

</doc>
<doc id="1509396" url="https://pl.wikipedia.org/wiki?curid=1509396" title="Dr. Mabuse">
Dr. Mabuse

Dr. Mabuse – singel zapowiadający album "X – Ten" niemieckiego zespołu Blue System. Został wydany w październiku 1994 roku przez wytwórnię Hansa International.
Lista utworów.
7" (Hansa 74321-23576-7) (BMG) rok 1994
12" (Promo) (BMG) rok 1994
CD (Hansa 74321-23576-2) (BMG) rok 1994

</doc>
<doc id="1509400" url="https://pl.wikipedia.org/wiki?curid=1509400" title="MDK w Piekarach Śląskich">
MDK w Piekarach Śląskich



</doc>
<doc id="1509401" url="https://pl.wikipedia.org/wiki?curid=1509401" title="IRSA">
IRSA

IRSA (Istituto Internazionale per le Ricerche di Storia dell’Arte) – międzynarodowy instytut do badań nad sztuką.
Dom wydawniczy założony w 1979 roku w Wenecji przez polskiego historyka sztuki Józefa Grabskiego. Instytut zajmuje się pracami badawczymi, działalnością wystawienniczą sztuki dawnej i współczesnej, publikacjami naukowymi z dziedziny historii sztuki i nauk pokrewnych. 
Historia i cele.
Pomysł powołania do życia domu wydawniczego IRSA pojawił się pod koniec lat 70. XX wieku i wiązał się z brakiem na rynku wydawniczym niezależnego, interdyscyplinarnego i kosmopolitycznego czasopisma naukowego poświęconego historii sztuki. Został on zrealizowany przez grupę uznanych historyków sztuki po Międzynarodowym Kongresie Historii Sztuki (CIHA) w Bolonii w 1979 roku z inicjatywy Józefa Grabskiego, który został redaktorem naczelnym nowego czasopisma. Od tego momentu jednym z głównych przedsięwzięć wydawniczych instytutu jest edycja półrocznika zatytułowanego "Artibus et Historiae" – czasopisma naukowego poświęconego historii sztuki. 
Pierwszy numer "Artibus et Historiae" ukazał się w 1980 roku. Od tej pory wychodzi nieprzerwanie co pół roku w nieznacznie tylko zmienionej formie. Tytuł ("Artibus" – łac. "Sztukom", "et Historiae" – łac. "i Historii") wywodzi się z prywatnych doświadczeń założyciela – Józefa Grabskiego. Wszystkim działaniom wydawniczym towarzyszy także charakterystyczne logo – amorek stojący na szalkowej wadze, którą sam trzyma w rękach. Jest to motyw zaczerpnięty z renesansowego obrazu Lorenzo Lotto "Portret mężczyzny trzydziestosiedmioletniego", symbolizujący "platońską ideę wewnętrznej równowagi pomiędzy pierwiastkiem duchowym i cielesnym w życiu i działalności człowieka".
Najważniejsze prace niektórych badaczy związanych z wydawnictwem ukazują się w osobnej serii wydawniczej "Bibliotheca Artibus et Historiae", której każdy tom zawiera artykuł poświęcony innemu uczonemu. Pośród innych jednostek wydawniczych IRSA znajdują się katalogi wystaw artystów polskich i zagranicznych, biografie i autobiografie artystów, a nawet tom wierszy. Instytut IRSA w swojej działalności badawczej współpracuje z wiodącymi placówkami naukowymi na świecie, zarówno muzealnymi jak i uniwersyteckimi.
Redakcja wydawnictwa IRSA kilkakrotnie zmieniała swoje miejsce. W latach 1979−1982 była to Wenecja. W 1982 roku została przeniesiona do Florencji, a następnie do Wiednia, by ostatecznie, w 1996 roku, osiąść w Krakowie, gdzie znajduje się do dziś. W roku 2019 IRSA obchodziło okrągły jubileusz czterdziestolecia działalności na międzynarodowym rynku wydawniczym.

</doc>
<doc id="1509402" url="https://pl.wikipedia.org/wiki?curid=1509402" title="Kościół św. Mikołaja w Witkowie">
Kościół św. Mikołaja w Witkowie

Kościół św. Mikołaja w Witkowie – kościół parafii rzymskokatolickiej w Witkowie, należącej do dekanatu witkowskiego w archidiecezji gnieźnieńskiej. Położony jest w centrum miasta, przy Starym Rynku, na niewielkim wzniesieniu w stosunku do płyty rynku.
Opis budowli.
Murowany kościół zbudowany został około 1840 r. w stylu klasycystycznym. Wcześniej w tym miejscu istniały dwa kościoły drewniane. Do obecnego murowanego kościoła, pod koniec XIX wieku dobudowano kruchtę i wieżę. Hełm wieży jest stylizowany na hełm bazyliki prymasowskiej Wniebowzięcia Najświętszej Maryi Panny w Gnieźnie. W latach 1906-1907 dobudowano dwie kaplice: Matki Boskiej i Serca Pana Jezusa. Ołtarz główny neoklasycystyczny. W wyposażeniu świątyni znajdują się dwa zabytkowe kielichy: późnogotycki z 1561 r. i barokowy z połowy XVII wieku, oraz późnobarokowa monstrancja z 1718 r.
Pomnik Jana Pawła II.
Na terenie przykościelnym zlokalizowany jest pomnik upamiętniający pontyfikat papieża Jana Pawła II. Został odsłonięty i poświęcony 2 kwietnia 2008, w 3 rocznicę śmierci papieża, przez arcybiskupa metropolitę gnieźnieńskiego Henryka Muszyńskiego. 
Na półtorametrowym marmurowym cokole znajduje się metalowy posąg Jana Pawła II naturalnej wysokości w szatach liturgicznych, z mitrą na głowie i pastorałem w lewej ręce. Prawa ręka uniesiona. Do cokołu przymocowana jest czterema śrubami marmurowa płyta z napisem: "JAN PAWEŁ II / 1978-2005 / WDZIĘCZNI / MIESZKAŃCY PARAFII / ŚW. MIKOŁAJA W WITKOWIE / A.D. 2008". W cokół wmurowana jest lista nazwisk parafian, którzy ufundowali pomnik.
W swojej formie pomnik jest podobny do kilku innych monumentów upamiętniających papieża m.in. zlokalizowanego na skwerze im. Jana Pawła II w Mrągowie, czy przed kościołem św. Ottona w Słupsku.

</doc>
<doc id="1509406" url="https://pl.wikipedia.org/wiki?curid=1509406" title="Tony Zinni">
Tony Zinni



</doc>
<doc id="1509408" url="https://pl.wikipedia.org/wiki?curid=1509408" title="Wierzbak">
Wierzbak



</doc>
<doc id="1509410" url="https://pl.wikipedia.org/wiki?curid=1509410" title="Algirdas Sysas">
Algirdas Sysas

Algirdas Sysas (ur. 5 marca 1954 w Wilnie) – litewski polityk, ekonomista i działacz związkowy, poseł na Sejm Republiki Litewskiej.
Życiorys.
W 1973 ukończył technikum, specjalizując się w zakresie radioelektroniki. W 1982 został absolwentem studiów wieczorowych z zakresu ekonomii na Uniwersytecie Wileńskim.
Od 1973 do 1976 odbywał służbę wojskową w marynarce wojennej Armii Radzieckiej. Następnie był pracownikiem przedsiębiorstwa „Vilma”. Zajmował m.in. stanowiska kierownika sklepu i zastępcy dyrektora departamentu sprzedaży.
W okresie 1987–1994 kierował komitetem związku zawodowego. W latach 1991–1996 stał na czele Litewskiego Związku Zawodowego Pracowników Przemysłu Metalowego. Od 1992 do 2002 prezesował Litewskiemu Zjednoczeniu Związków Zawodowych, następnie do 2005 Litewskiej Konfederacji Związków Zawodowych. Dwukrotnie (w 1995 i 2000) był wybierany do rady miejskiej Wilna.
Od wyborów parlamentarnych z 1996 zasiada w Sejmie z ramienia Litewskiej Partii Socjaldemokratycznej, skutecznie ubiegając się o reelekcję w 2000 i 2004. Do LSDP formalnie wstąpił dopiero w 2005 po zakończeniu pełnienia kierowniczych funkcji w związkach zawodowych. W wyborach w 2008 został po raz czwarty z rzędu posłem z listy partyjnej socjaldemokratów. W 2012, 2016 i 2020 utrzymywał mandat poselski na kolejne kadencje.

</doc>
<doc id="1509411" url="https://pl.wikipedia.org/wiki?curid=1509411" title="Wierzbak (grupa poetycka)">
Wierzbak (grupa poetycka)

Wierzbak – grupa poetów poznańskich, funkcjonująca w latach 1956–1960, do której należeli głównie studenci i absolwenci humanistycznych kierunków uniwersyteckich. Grupa nie miała stałego składu osobowego, najaktywniejszymi jej przedstawicielami byli: Ryszard Danecki, Marian Grześczak, Józef Grzegorz Ratajczak, Eugeniusz Wachowiak, Konrad Sutarski. Nazwa grupy nawiązywała do rzeki przepływającej przez jedno z osiedli w Poznaniu.
Grupa współpracowała z „Tygodnikiem Zachodnim”, „Gazetą Poznańską” oraz z czasopismem „Wyboje”, na łamach którego w 1957 roku poeci oficjalnie ogłosili założenie „Wierzbaka”. Współpracowali także z grupą artystów plastyków „R-55”, natomiast w kawiarni „Wrzos” organizowali wieczorki poetyckie oraz spotkania popularyzujące poezję. Jednym z osiągnięć grupy było zorganizowanie ogólnopolskiego festiwalu pod nazwą „Poznańskie Listopady Poetyckie”, kontynuowany współcześnie jako „Międzynarodowy Listopad Poetycki”.
Artykułem programowym grupy „Wierzbak” był tekst Daneckiego "Dokąd", opublikowany na łamach „Gazety Poznańskiej” w 1957 roku oraz "Korzeń obrazu" z antologii "Rzecz poetycka. Młodzi" (1958). Grupa charakteryzowała się konstruktywizmem założeń programowych, a ich poezja zapowiadała przemiany, jakie nastąpiły w literaturze w latach 70. XX wieku.
W ramach grupy opublikowano dwa almanachy: "Liść człowieka" (1957) i "Wynikanie" (1959), oraz tomiki poetyckie:
Współcześnie do grupy literackiej nawiązuje Ogólnopolski Konkurs Poetycki Młodzieży Szkolnej „O Laur Wierzbaka”, organizowany od 1982 roku przez poznański Ośrodek Kultury „Wierzbak”. Jurorami byli m.in. Nikos Chadzinikolau, Piotr Kuncewicz, Zbigniew Jerzyna i inni.

</doc>
<doc id="1509413" url="https://pl.wikipedia.org/wiki?curid=1509413" title="Laila">
Laila

Laila – singel zapowiadający jedenasty album niemieckiego zespołu Blue System, "Forever Blue". Został wydany 25 sierpnia 1995 roku przez wytwórnię Hansa International.
Lista utworów.
7" (Hansa 74321-30432-7) (BMG) 25.08.1995
CD (Hansa 74321-23576-2) (BMG) 25.08.1995

</doc>
<doc id="1509417" url="https://pl.wikipedia.org/wiki?curid=1509417" title="SS City of Paris (1888)">
SS City of Paris (1888)

SS City of Paris – siostrzany statek SS "City of New York", liniowiec, początkowo obsługiwany przez Inman Line, a potem przez American Line (SS Paris) oraz US Navy (jako USS "Yale" i USS "Harrisburg"). Zbudowany w stoczni John Brown and Company w Clydebank. W latach 1889-1892 posiadał Błękitną Wstęgę Atlantyku.
Historia.
"City of Paris" został dopuszczony do rejsów siedem miesięcy po "City of New York". Po wybuchu wojny hiszpańsko-amerykańskiej w 1898 roku rząd USA zarekwirował "Paris" wraz ze starszą siostrą "New York". Odtąd nazwa statku to USS "Yale". Po wojnie wrócił do rejsów transatlantyckich z imieniem "Paris". 2 maja 1899 roku statek osiadł na mieliźnie w zachodniej części Wielkiej Brytanii. Po tym wydarzeniu został przebudowany w stoczni, w Belfaście, otrzymując nowe silniki. W czasach I wojny światowej (jako USS "Harrisburg") służył jako przewóz żołnierzy z Ameryki do Europy. Po wojnie oddany do poprzednich właścicieli i przemianowany na SS "Philadelphia". Ponownie przewoził pasażerów między Wielką Brytanią, Francją, a Ameryką. Przestarzały i już staromodny statek został sprzedany nowym właścicielom w 1922 roku, którzy mieli go wykorzystywać na terenie Morza Śródziemnego. Jednakże z powodów finansowych nowego operatora został pocięty na złom w Neapolu, w 1923 roku.

</doc>
<doc id="1509418" url="https://pl.wikipedia.org/wiki?curid=1509418" title="Bank Ludowy w Witkowie">
Bank Ludowy w Witkowie

Bank Ludowy w Witkowie – dawna siedziba Banku Ludowego w Witkowie, w województwie wielkopolskim. 
Mieści się przy Starym Rynku pod numerem 14. Został wybudowany w 1913 roku. W dniu 9 czerwca 2003 roku został wpisany do rejestru zabytków. Obecnie siedziba centrali Banku Spółdzielczego w Witkowie.

</doc>
<doc id="1509422" url="https://pl.wikipedia.org/wiki?curid=1509422" title="Slepo">
Slepo



</doc>
<doc id="1509426" url="https://pl.wikipedia.org/wiki?curid=1509426" title="Tollanie">
Tollanie



</doc>
<doc id="1509428" url="https://pl.wikipedia.org/wiki?curid=1509428" title="James Michener">
James Michener

James Albert Michener (ur. 3 lutego 1907 w Doylestown, zm. 16 października 1997 w Austin) – amerykański pisarz.
Laureat nagrody Pulitzera w 1948 roku za powieść "Tales of the South Pacific". Wydał ponad 40 książek, w większości o tematyce historycznej i podróżniczej. Odznaczony Medalem Wolności w 1977 roku.
Na podstawie powieści "Sayonara" nakręcono w 1957 roku film pod takim samym tytułem, nagrodzony rok później czterema Oscarami. Wyreżyserował go Joshua Logan, główną rolę amerykańskiego pilota zagrał Marlon Brando.

</doc>
<doc id="1509429" url="https://pl.wikipedia.org/wiki?curid=1509429" title="James A. Michener">
James A. Michener



</doc>
<doc id="1509433" url="https://pl.wikipedia.org/wiki?curid=1509433" title="Only with You">
Only with You

Only with You – singel zapowiadający album "Body to Body" niemieckiego zespołu Blue System. Został wydany 28 maja 1996 roku przez wytwórnię Hansa International.
Lista utworów.
CD (Hansa 74321-37368-2) (BMG) 28.05.1996

</doc>
<doc id="1509437" url="https://pl.wikipedia.org/wiki?curid=1509437" title="Doylestown (Pensylwania)">
Doylestown (Pensylwania)

Doylestown – miasto i gmina we wschodnich Stanach Zjednoczonych, stanie Pensylwania, w hrabstwie Bucks. Liczy 8,2 tys. mieszkańców (2000). 
Miasto jest znane między innymi ze względu na ważny ośrodek polonijny w Stanach Zjednoczonych. Funkcjonuje w nim Narodowe Sanktuarium Matki Bożej Częstochowskiej (tzw. „Amerykańska Częstochowa”). Na położonym tam cmentarzu zostało pochowanych wielu wybitnych przedstawicieli Polonii oraz został ustanowiony Pomnik Mściciela.
W Doylestown urodziła się piosenkarka Pink.

</doc>
<doc id="1509440" url="https://pl.wikipedia.org/wiki?curid=1509440" title="Liudvikas Sabutis">
Liudvikas Sabutis

Liudvikas Sabutis (ur. 1 lutego 1939 w Kłajpedzie) – litewski polityk, prawnik, prokurator, poseł na Sejm kilku kadencji.
Życiorys.
Ukończył szkołę średnią w Kretyndze i szkołę rolniczą w Szyłokarczmie. Pracował w przemyśle drzewnym i jako kierowca, odbywając w międzyczasie służbę wojskową w Armii Radzieckiej.
Od 1963 do 1970 był zatrudniony najpierw w egzekutywie regionalnych struktur młodzieżówki komunistycznej, a następnie w strukturze Komunistycznej Partii Litwy, do której należał od 1965.
W 1970 został śledczym w prokuraturze, trzy lata później ukończył studia na Wydziale Prawa Uniwersytetu Wileńskiego, po których objął stanowisko naczelnego prokuratora rejonu ignalińskiego. W latach 1979–1982 był inspektorem ds. prawnych i porządkowych w Komitecie Centralnym KPL.
Od 1982 pełnił obowiązki pierwszego zastępcy prokuratora Litewskiej SRR, a od 1987 zajmował stanowisko prokuratora tej republiki. W 1989 włączył się w organizowanie struktur niepodległościowego Sąjūdisu. Za tę działalność i za odmowę wykonywania nadchodzących z Moskwy rozkazów usunięto go z prokuratury. W tym samym roku wystąpił też z partii komunistycznej.
24 lutego 1990 wybrano go na deputowanego Rady Najwyższej Litewskiej SRR, był jednym z sygnatariuszy Aktu Przywrócenia Państwa Litewskiego z 11 marca 1990. Po zakończeniu kadencji parlamentu w 1992 pracował m.in. jako prawnik gazety „Lietuvos aidas” oraz we władzach miejskich Wilna.
W latach 1996–2000 ponownie zasiadał w Sejmie, został wybrany jako bezpartyjny kandydat z listy Związku Ojczyzny. Po przegranej w następnych wyborach z 2000 objął kierownicze stanowisko w jednym z pionów prokuratury generalnej.
W 2004 po kolejnej czteroletniej przerwie znów znalazł się w parlamencie. W wyborach parlamentarnych w 2008 ubiegał się o reelekcję z 51. miejsca listy krajowej konserwatystów, uzyskując w głosowaniu z 12 października spośród wszystkich kandydatów tego ugrupowania 38. wynik, co pozwoliło mu odnowić mandat na kolejną kadencję. W 2012 nie uzyskał reelekcji.

</doc>
<doc id="1509447" url="https://pl.wikipedia.org/wiki?curid=1509447" title="Wasatch">
Wasatch

Wasatch – pasmo górskie w USA, w stanach Utah i Idaho oraz w niewielkim stopniu w stanie Wyoming. Pasmo o rozciągłości południkowej i długości około 260 km. Jest częścią Gór Skalistych. Najwyższym szczytem jest Mount Nebo (3636 m n.p.m.). 
Przez góry Wasatch jeździły słynne olbrzymie parowozy Big Boy.

</doc>
<doc id="1509449" url="https://pl.wikipedia.org/wiki?curid=1509449" title="Sidneyia">
Sidneyia

Sidneyia – monogatunkowy rodzaj środkowokambryjskiego drapieżnego stawonoga znanego z łupków z Burgess.
Było to zwierzę stosunkowo duże, osiągające długość 5–13 cm. Jego ciało otoczone było cylindrycznym egzoszkieletem. Spośród przedstawicieli fauny łupków z Burgess "Sidneyia" była – obok "Anomalocaris" – jednym z największych drapieżników. Żyła przy dnie i polowała na małżoraczki, mięczaki, skorupiaki, a także na chronione twardym pancerzem trylobity, czego dowodzi skamieniała zawartość wnętrzności. "Sidneyia" jest najstarszym znanym zwierzęciem mogącym być przodkiem staroraków, jednak budowa ciała i brak szczękoczułków odróżnia ją od przedstawicieli tej grupy.
"Sidneyia" została odkryta pierwszego dnia wyprawy w Góry Skaliste prowadzonej przez Charlesa Walcotta. Jedyny gatunek rodzaju, "Sidneyia inexpectans", został nazwany przez Walcotta na cześć jego starszego syna Sidneya, który pomógł mu odnaleźć i wydobyć okaz. Nazwa gatunku oznacza „odkrycie Sidneya”.

</doc>
<doc id="1509454" url="https://pl.wikipedia.org/wiki?curid=1509454" title="Antelope Island">
Antelope Island



</doc>
<doc id="1509456" url="https://pl.wikipedia.org/wiki?curid=1509456" title="Mecodema punctellum">
Mecodema punctellum

Mecodema punctellum – gatunek drapieżnego, wymarłego chrząszcza z rodziny biegaczowatych.
Charakterystyka.
"Mecodema punctellum" był dużym, czarnym, nielatającym chrząszczem dorastającym do 38,5 mm długości i szerokim na 11,7 mm.
Środowisko.
Siedlisko w jakim występował chrząszcz nie zostało poznane, ale przyjmuje się, że były to mokre lasy, gdzie poszukiwał schronienia pod dużymi kłodami. Był drapieżnikiem, żywiącym się ślimakami.
Wymarcie.
"Mecodema punctellum" był ostatnio widziany w 1931 oraz po badaniach w latach 1961, 1971, 1974/5, 1976, 1981, 1990, 1996 na Stephens Island. Chrząszcza zaobserwowano także w 1997 na D'Urville Island, jednak dziś uważa się ten gatunek za wymarły. Powodem jego wymarcia było zniszczenie środowiska na wyspach, na których występował.

</doc>
<doc id="1509466" url="https://pl.wikipedia.org/wiki?curid=1509466" title="Ryszard Kabaciński">
Ryszard Kabaciński

Ryszard Julian Kabaciński (ur. 1940 w Gniewkowie, zm. 22 grudnia 2007 w Bydgoszczy) – polski historyk.
Życiorys.
Stopień doktora nauk humanistycznych uzyskał w 1970 na Uniwersytecie Mikołaja Kopernika. Tematem jego pracy doktorskiej była "Geneza i rozwój miast kujawskich do 1400 r". Stopień doktora habilitowanego uzyskał w 2002 na tej samej uczelni na podstawie rozprawy "Historia miasta Strzelna (przełom XIV/XV wieku - 1773 r.)". Od 1 września 2005 był kierownikiem Zakładu Historii Nowożytnej w Instytucie Historii i Stosunków Międzynarodowych Uniwersytetu Kazimierza Wielkiego w Bydgoszczy.

</doc>
<doc id="1509467" url="https://pl.wikipedia.org/wiki?curid=1509467" title="Wydawnictwo &quot;Ossolineum&quot;">
Wydawnictwo &quot;Ossolineum&quot;



</doc>
<doc id="1509472" url="https://pl.wikipedia.org/wiki?curid=1509472" title="Evolution Purgatory">
Evolution Purgatory

Evolution Purgatory - drugi album szwedzkiego zespołu power metalowego Persuader.

</doc>
<doc id="1509474" url="https://pl.wikipedia.org/wiki?curid=1509474" title="Wydawnictwo Ossolineum">
Wydawnictwo Ossolineum



</doc>
<doc id="1509475" url="https://pl.wikipedia.org/wiki?curid=1509475" title="Body to Body">
Body to Body

Body to Body – drugi singel promujący album "Body to Body" niemieckiego zespołu Blue System. Został wydany w 1996 roku przez wytwórnię Hansa International.
Lista utworów.
CD (Hansa 74321-41315-2) (BMG) rok 1996

</doc>
<doc id="1509478" url="https://pl.wikipedia.org/wiki?curid=1509478" title="Paweł Antoniewski">
Paweł Antoniewski

Paweł Antoniewski (ur. 11 stycznia 1943 w Żytomierzu) – ukraiński muzyk i pedagog, działacz mniejszości polskiej na Ukrainie. 
Życiorys.
Ukończył Szkołę Muzyczną im. Koseckiego w Żytomierzu uzyskując dyplom dyrygenta chóru w 1967. Analogiczny tytuł zdobył na Uniwersytecie Charkowskim w 1971. Cztery lata później ukończył kurs muzykologiczny na Uniwersytecie w Aszchabadzie, a później również Wyższą Szkołę Związków Zawodowych w Leningradzie. 
W młodości pracował jako ślusarz i spawacz w żytomierskich fabrykach. W 1968 rozpoczął pracę w Teatrze Operowym w Charkowie jako solista chóru. Od 1971 stał na czele Republikańskiego Domu Pracowników Oświaty jako kierownik artystyczny, a w latach 1975–1976 był jego dyrektorem. Pracował w Liceum Muzycznym im. D. Owiezowa w Żytomierzu jako nauczyciel teorii muzyki. Był solistą miejskiego chóru "Lonok". Od 1980 pozostawał zatrudniony jako wykładowca na Uniwersytecie w Żytomierzu, gdzie przybliżał studentom teorię muzyki i jej historię. W latach 1984–1987 pracował również w szkole zawodowej w Żytomierzu nauczając historii, etyki, estetyki i ekonomii politycznej. 
Stworzył ukraiński teatr ludowy "Kalina", na czele którego stał w latach 1987–1993, oraz teatr "Poleskie sokoły" czuwając nad jego kształtem artystycznym. 
Po 1990 zaangażował się w działalność mniejszości polskiej na Ukrainie wstępując m.in. do Związku Polaków na Ukrainie. Od 1994 pozostaje członkiem Federacji Polaków na Ukrainie. 
W latach dziewięćdziesiątych był związany z firmami "Santana" i "Antar". Pracował jako wykładowca w stowarzyszeniu muzyczno–kulturalnym "Ukraina" (1991–1997). 

</doc>
<doc id="1509480" url="https://pl.wikipedia.org/wiki?curid=1509480" title="Minkowski 2-9">
Minkowski 2-9

Minkowski 2-9 (również M2-9) – bipolarna mgławica planetarna znajdująca się w konstelacji Wężownika. Została odkryta w 1947 roku przez Rudolpha Minkowskiego. Mgławica ta znajduje się w odległości około 2100 lat świetlnych od Ziemi, a jej długość sięga 0,7 roku świetlnego.
Mgławica M2-9 jest klasycznym przykładem mgławicy bipolarnej. Prawdopodobnie centralna gwiazda tej mgławicy jest ciasnym układem podwójnym. Materia gwiazdowa mgławicy jest rozciągana przez oddziaływanie grawitacyjne obu składników układu na odległość około 10 orbit Plutona. Mgławica ta powstała około 1200 lat temu, gdy jedna z gwiazd układu przeżyła wybuch odrzucając materię w formie silnego wiatru gwiazdowego. Wyrzucona materia zderzyła się z ośrodkiem międzygwiezdnym, który zakrzywił ją w prostopadłych kierunkach i wytworzył dwa przeciwległe płaty. Proces ten można porównać do tego, który zachodzi w silnikach odrzutowych. Badania mgławicy wykazały, że mgławica M2-9 stale się powiększa, a wypływająca z niej materia osiąga prędkość 200 km/s.

</doc>
<doc id="1509485" url="https://pl.wikipedia.org/wiki?curid=1509485" title="M2-9">
M2-9



</doc>
<doc id="1509486" url="https://pl.wikipedia.org/wiki?curid=1509486" title="Parafia Trójcy Przenajświętszej w Rudniku nad Sanem">
Parafia Trójcy Przenajświętszej w Rudniku nad Sanem

Parafia pw. Trójcy Przenajświętszej w Rudniku nad Sanem – parafia rzymskokatolicka znajdująca się w diecezji sandomierskiej w dekanacie Rudnik nad Sanem. Erygowana w 1583 roku.

</doc>
<doc id="1509487" url="https://pl.wikipedia.org/wiki?curid=1509487" title="Atena Partenos">
Atena Partenos

Atena Partenos – statua kultowa Ateny-Dziewicy, wykonana w latach 447–438 p.n.e. przez Fidiasza dla Partenonu w Atenach.
Obok Zeusa Olimpijskiego była największą grecką rzeźbą sakralną, jej wysokość wynosiła 12 m (wraz z bazą). Posąg ten uznawany był za jedno z największych dzieł Fidiasza. Wykonany był w technice chryzelefantynowej (ze złota i kości słoniowej). Umieszczony był wewnątrz Partenonu. Rozmiary bazy (bok o długości 8,1 m) zaważyły na planie Partenonu. Jego nawa środkowa ma niespotykaną długość, a to w celu pomieszczenia posągu wraz z bazą.
Statua wyobrażała stojącą, pełną majestatu boginię w hełmie i długim peplosie, z egidą i figurą Nike (o wysokości 1,77 m) na prawej dłoni oraz włócznią i tarczą przy lewym boku. Szczyt jej hełmu zdobił gryf między dwoma sfinksami, egidę – głowa Meduzy, tarczę – amazonomachia i gigantomachia, sandały – centauromachia, a bazę – płaskorzeźbiony fryz ukazujący scenę narodzin Pandory, czemu przygląda się 12 bogów. Na tarczy przedstawione są, pośród Greków walczących z Amazonkami, postacie Peryklesa i Fidiasza.
Całość, bogato polichromowana, działała na wyobraźnię wiernych ogromem, bogactwem i dekoracyjnością. Posąg wielokrotnie uzupełniano (kruszec wagi około 1151 kg stanowił bowiem skarb państwa ateńskiego) i reperowano. Prawdopodobnie uległ on zniszczeniu w pożarze między 429 a 485 n.e., jeśli wcześniej nie został wywieziony do Konstantynopola.
Ideę oryginału w różnym stopniu przechowały repliki rzymskie m.in. "Atena Warwakion", "Atena Lenormant", "Atena z Pergamonu", "Atena z Palmyry" (odkryta w czasie polskich wykopalisk w 1975). Przedstawienia Ateny Partenos znajdują się także na Gemmie Aspazjosa i medalionach z kurhanu Kul Oba na Krymie. Z kilku zachowanych kopii najważniejszą jest posąg z Warwakionu, ukazujący boginię ze wszystkimi atrybutami, a więc w hełmie, z prawą ręką podpartą kolumienką, dźwigającą na dłoni posąg Nike, lewą opuszczoną przytrzymującą tarczę. Najlepszą kopię głowy widać na Gemmie Aspazjosa (II wiek n.e.).

</doc>
<doc id="1509492" url="https://pl.wikipedia.org/wiki?curid=1509492" title="When Eden Burns">
When Eden Burns

When Eden Burns - trzeci album studyjny szwedzkiego zespołu power metalowego Persuader.

</doc>
<doc id="1509496" url="https://pl.wikipedia.org/wiki?curid=1509496" title="For the Children">
For the Children

For the Children – trzecim singel promujący dwunasty album "Body to Body" niemieckiego zespołu Blue System. Został wydany 9 września 1996 roku przez wytwórnię Hansa International. Piosenka napisana została na 50-lecie UNICEF. „If I Can’t Have Your Love” to „For the Children” z nowym tekstem, dedykowanym pierwszej żonie i matce trójki dzieci Dietera Bohlena – Erice.
Lista utworów.
CD (Hansa 74321-41863-2) (BMG) 09.09.1996

</doc>
<doc id="1509502" url="https://pl.wikipedia.org/wiki?curid=1509502" title="Zeugitai">
Zeugitai

Zeugitai (czasem zeugithai, zeugitaj) - (gr. , od zeugos - zaprzęg) warstwa społeczna w starożytnych Atenach, klasyfikowana poprzez uwzględnienie posiadanego majątku. Jej przedstawiciel posiadał od 200 do 300 medymnów (miar) zboża. Grecka nazwa oznacza, że przedstawiciel "zeugitai" był wystarczająco zamożny, aby posiąść zaprzęg wołów. Może też oznaczach "ci, którzy znajdują się pod wspólnym jarzmem". Rekrutowali się spośród nich hoplici. Powstała w ramach reform Solona.

</doc>
<doc id="1509507" url="https://pl.wikipedia.org/wiki?curid=1509507" title="Menzel 3">
Menzel 3



</doc>
<doc id="1509508" url="https://pl.wikipedia.org/wiki?curid=1509508" title="Anything (singel Blue System)">
Anything (singel Blue System)

Anything – singel zapowiadający album "Here I Am" niemieckiego zespołu Blue System. Został wydany 10 listopada 1997 przez wytwórnię Hansa International.
Lista utworów.
CD (Hansa 74321-41863-2) (BMG) 10.11.1997

</doc>
<doc id="1509509" url="https://pl.wikipedia.org/wiki?curid=1509509" title="Sęk niezrośnięty">
Sęk niezrośnięty



</doc>
<doc id="1509510" url="https://pl.wikipedia.org/wiki?curid=1509510" title="Sęk wypadający">
Sęk wypadający



</doc>
<doc id="1509512" url="https://pl.wikipedia.org/wiki?curid=1509512" title="Rådmansgatan">
Rådmansgatan

Rådmansgatan – podziemna stacja sztokholmskiego metra, leży w Sztokholmie, w Innerstaden, w dzielnicy Norrmalm, w części Vasastaden. Na zielonej linii metra (T19, T17 i T18), między Odenplanem a Hötorget. Dziennie korzysta z niej około 23 200 osób. 
Stacja znajduje się dokładnie pod Sveavägen, między Rådmansgatan i Rehnsgatan. Posiada dwa wyjścia, północna zlokalizowane jest przy Sveavägen 98 (Observatorielunden) a południowe przy Sveavägen 53 i Sveavägen 80 (róg Rådmansgatan). 
Została otworzona 26 października 1952 (oddano wówczas do użytku odcinek Hötorget–Vällingby), posiada jeden peron.
Otoczenie.
W otoczeniu stacji znajdują się:

</doc>
<doc id="1509514" url="https://pl.wikipedia.org/wiki?curid=1509514" title="Kazys Starkevičius">
Kazys Starkevičius

Kazys Starkevičius (ur. 23 lipca 1956 w m. Rokai w rejonie kowieńskim) – litewski polityk, samorządowiec, poseł na Sejm Republiki Litewskiej, od 2008 do 2012 minister rolnictwa.
Życiorys.
Ukończył na Uniwersytecie Wileńskim w 1979 studia historyczne ze specjalizacją w zakresie bibliologii, a w 1989 został absolwentem prawa.
Od 1979 pracował w filii litewskiego instytutu informacji naukowej i technicznej w Kownie. W latach 1982–1990 był inspektorem, a następnie kierownikiem wydziału ogólnego w miejskim i rejonowym komitecie wykonawczym w Kownie. Po odzyskaniu przez Litwę niepodległości pełnił kierownicze funkcje w samorządzie miejskim Kowna: do 1995 kierował wydziałem ogólnym, następnie wydziałem prawnym, a w latach 1995–1997 zajmował stanowisko dyrektora administracyjnego.
W latach 1997–2000 sprawował urząd wojewody okręgu kowieńskiego. W 2000, 2002 i 2007 uzyskiwał mandat radnego Kowna. Dwukrotnie (w okresach 2000–2001 i 2003–2004) był pierwszym zastępcą burmistrza tego miasta.
W wyborach w 2004 został wybrany posłem na Sejm Republiki Litewskiej z ramienia Związku Ojczyzny, do którego wstąpił w 1996. Cztery lata później odnowił mandat, pokonując w swoim okręgu w II turze kandydatkę socjaldemokratów. W koalicyjnym rządzie Andriusa Kubiliusa w tym samym roku objął tekę ministra rolnictwa.
W 2012 po raz kolejny został wybrany do Sejmu. W grudniu tego samego roku zakończył urzędowanie na stanowisku rządowym. W 2016 i 2020 utrzymywał mandat poselski na kolejne kadencje.

</doc>
<doc id="1509515" url="https://pl.wikipedia.org/wiki?curid=1509515" title="Kazys Starkevicius">
Kazys Starkevicius



</doc>
<doc id="1509516" url="https://pl.wikipedia.org/wiki?curid=1509516" title="Hötorget (stacja metra)">
Hötorget (stacja metra)

Hötorget – podziemna stacja sztokholmskiego metra, leży w Sztokholmie, w Innerstaden, w dzielnicy Norrmalm, w części Norrmalm, przy placu Hötorget. Na zielonej linii metra (T19, T17 i T18), między Rådmansgatan a T-Centralen. Dziennie korzysta z niej około 33 000 osób.
Stacja znajduje się dokładnie pod Sveavägen, przecinają ją Kungsgatan oraz skrzyżowanie Oxtorgsgatan z Gamla Brogatan. Posiada trzy hale biletowe. Północna zlokalizowana jest przy Tunnelgatan 5 róg Sveavägen 29, środkowa przy Kungsgatan 38-41 i północna przy Sveavägen 18. 
Została otworzona 26 października 1952 (oddano wówczas do użytku odcinek Hötorget–Vällingby), początkowo stacja nosiła nazwę "Kungsgatan ". Sformułowanie to nie było precyzyjne bowiem Kungsgatan ma 1 600 m długości, nazwę na obecną zmieniono 24 listopada 1957, posiada jeden peron.
Otoczenie.
W otoczeniu stacji znajdują się:

</doc>
<doc id="1509523" url="https://pl.wikipedia.org/wiki?curid=1509523" title="Gamla stan (stacja metra)">
Gamla stan (stacja metra)

Gamla stan – powierzchniowa stacja sztokholmskiego metra, leży w Sztokholmie, w Innerstaden, w dzielnicy Södermalm, w części Gamla stan, na wyspie Stadsholmen. Na zielonej (T19, T17 i T18) i czerwonej linii metra, między T-Centralen a Slussen. Dziennie korzysta z niej około 21 800 osób.
Stacja znajduje się pod mostem Centralbron, między Munkbroleden i Munkbrohamnen. Ma jedną halę biletową, dostać się do niej można z Mälartorget i z Munkbrohamnen. 
Stację oddano do użytku 24 listopada 1957 (otworzono wówczas odcinek Slussen-Hötorget). Ma dwa perony, zachodni przeznaczony jest do ruchu na północ, wschodni na południe.
Otoczenie.
W otoczeniu stacji znajdują się:

</doc>
<doc id="1509525" url="https://pl.wikipedia.org/wiki?curid=1509525" title="Gazeta Polska (Żytomierz)">
Gazeta Polska (Żytomierz)

Gazeta Polska () – czasopismo wydawane w języku polskim, ukazujące się na środkowej Ukrainie w latach 2002–2010 r. 
Tygodnik powstał z inicjatywy Polskiego Towarzystwa Naukowego w Żytomierzu i był wydawany od lutego 2002 w językach polskim i ukraińskim. 
Czasopismo było dostępne w trzech obwodach wołyńskich, na Kijowszczyźnie, w Małopolsce Wschodniej oraz w Polsce. Rozpowszechniano je głównie przez parafie rzymskokatolickie, szkoły, w których odbywają się zajęcia języka polskiego oraz organizacje polonijne.
Od sierpnia 2006 pismo otrzymywało dotacje z Państwowego Komitetu Narodowości i Migracji Ukrainy. Wśród stałych rubryk gazety znajdują się „Życie Polaków na Ukrainie”, „Wieści z Polski”, „Informacje” (s. 1), „Polityka”, „Aktualności”, „Słowo na niedzielę”, „Oświata” (s. 2), program telewizyjny (s. 3), „Historia”, „Nasza przeszłość”, „Kącik dziecięcy”, „Polskie organizacje”, „Poezja”, „Humor” i „Współpraca gospodarcza” (s. 4).
W skład redakcji wchodzili Irena Perszko jako redaktor naczelny, Inga Antonenko jako sekretarz i Tatiana Bezwercha zajmująca się łamaniem gazety. Stałym korespondentem pisma był Wiaczesław Ratyński, a Krystyna Rudnicka, Wiktor Lipiński, Elżbieta Zielińska i Joanna Jaroszek prowadzili na łamach gazety autorskie rubryki. Nad wydaniem Internetowym miesięcznika czuwał Jarosław Miroszniczeno. 
Periodyk „Gazeta Polska” została przedstawiona w analizie prasoznawczej napisanej w 2006 przez studenta Uniwersytetu Jagiellońskiego Tomasza Kułakowskiego pt. "Gazeta Polska w Żytomierzu jako polski dwutygodnik na Ukrainie" (praca licencjacka).

</doc>
<doc id="1509530" url="https://pl.wikipedia.org/wiki?curid=1509530" title="Love Will Drive Me Crazy">
Love Will Drive Me Crazy

Love Will Drive Me Crazy – drugi singel promujący album "Here I Am" niemieckiego zespołu Blue System. Singel został wydany 12 stycznia 1998 roku przez wytwórnię Hansa International. Ten singel zakończył karierę zespołu Blue System.
Lista utworów.
CD (Hansa 74321 52598-2) (BMG) 12.01.1998

</doc>
<doc id="1509535" url="https://pl.wikipedia.org/wiki?curid=1509535" title="Borygo">
Borygo



</doc>
<doc id="1509542" url="https://pl.wikipedia.org/wiki?curid=1509542" title="Lista fregat parowych United States Navy">
Lista fregat parowych United States Navy

Lista zawiera fregaty parowe służące, bądź budowane dla United States Navy. 

</doc>
<doc id="1509549" url="https://pl.wikipedia.org/wiki?curid=1509549" title="Parafia św. Katarzyny w Poddębicach">
Parafia św. Katarzyny w Poddębicach

Parafia pw. św. Katarzyny w Poddębicach – parafia rzymskokatolicka znajdująca się w archidiecezji łódzkiej w dekanacie poddębickim.
Rys historyczny.
Data erygowania: 1443 r. (abp Wincenty Kot)
Historia budowy kościoła i jego architektura.
Murowany w stylu późnorenesansowym, orientowany. Pierwotnie jednonawowy z wielobocznie zamkniętym prezbiterium. Od północy przy prezbiterium prostokątna zakrystia i kaplica na planie kwadratu. Przy nawie okrągła wieżyczka z klatką schodową na chór i nad sklepienia. Ściany wnętrza rozczłonkowane pilastrami dźwigającymi belkowanie z wydatnym gzymsem. Sklepienia kolebkowe z lunetami, w prezbiterium pierwotne, w nawie rekonstruowane. Okna wysokie, zamknięte półkoliście, w tarczach lunet okrągłe. W prezbiterium późnorenesansowa dekoracja stiukowa złożona z cienkich wałków i rozet; w kartuszach monogramy Jezusa i Maryi oraz herby: Grzymała, Lubicz, Pomian i Poraj. Na podniebiu łuku tęczowego dekoracja roślinna z uskrzydloną główką anioła. Kaplica otwarta do prezbiterium arkadą dekorowaną stiukami o motywach rogów obfitości, sklepiona ośmiopolową kopułą z latarnią, na bębnie wspartym na żagielkach. Na kopule skromna dekoracja stiukowa. Szczyt rekonstruowany. Dachy dwuspadowe. Portal o charakterze barokowym. Murowana dzwonnica z XVII w.
Wyposażenie kościoła:
Ołtarz główny późnorenesansowy z pierwszej poł. XVII w. z rzeźbami: św. Stanisława, św. Wojciecha, św. Barbary i św. Katarzyny oraz obrazami: św. Teresy i św. Jadwigi z XVII w., przemalowanymi, zwieńczenia z rzeźbą MB z Dzieciątkiem z końca XVIII w. Ołtarz w kaplicy barokowy z około 1660 r. z obrazem św. Katarzyny z XVII w.

</doc>
<doc id="1509554" url="https://pl.wikipedia.org/wiki?curid=1509554" title="Me Love">
Me Love

Me Love - drugi singel promujący płytę Seana Kingstona pt. "Sean Kingston". Został wydany 31 lipca 2007, nagrany przez wytwórnię Sony Music.
Pochodzenie.
Jest to cover utworu grupy rockowej Led Zeppelin, D’yer Mak’er. W wykonaniu Led Zeppelin również jest to utwór z gatunku reggae. Utwór ukazał się na albumie Houses of the Holy (piątym z kolei) wydanym w 1973.
Lista utworów.
Cd Single
UK CD single 

</doc>
<doc id="1509557" url="https://pl.wikipedia.org/wiki?curid=1509557" title="Maniche">
Maniche



</doc>
<doc id="1509559" url="https://pl.wikipedia.org/wiki?curid=1509559" title="Cmentarz żydowski na Czekaju w Rzeszowie">
Cmentarz żydowski na Czekaju w Rzeszowie

Cmentarz żydowski na Czekaju w Rzeszowie czasami też Nowy cmentarz żydowski w Rzeszowie – kirkut znajdujący się w Rzeszowie przy Alei Rejtana został założony w 1849. Ma powierzchnię 2,5 ha i daje się na nim wyróżnić starszą i nowszą część. Cmentarz został doszczętnie zdewastowany podczas II wojny światowej. Liczne nagrobki zostały wykorzystane do wybrukowania ulic Asnyka, Szopena i innych, oraz rynku w Tyczynie. Zachowały się 754 nagrobki, w przeważającej większości wyłamanych (leżących). Najstarsza zachowana macewa pochodzi z 1851.
Znajduje się tutaj obelisk na grobie pomordowanych Żydów podczas Holokaustu, ufundowany w 1947 roku przez ocalonych Żydów rzeszowskich. W 1986 roku przeprowadzono prace porządkowe oraz odbudowano ogrodzenie.

</doc>
<doc id="1509569" url="https://pl.wikipedia.org/wiki?curid=1509569" title="Lista kanonierek parowych United States Navy">
Lista kanonierek parowych United States Navy

Lista zawiera kanonierki parowe służące bądź budowane dla United States Navy. Często ze względu na różnice w klasyfikacjach niektóre jednostki są klasyfikowane także jako uzbrojone parowce.

</doc>
<doc id="1509573" url="https://pl.wikipedia.org/wiki?curid=1509573" title="Maria serbska">
Maria serbska

Maria serbska (zm. po 1189) – księżniczka serbska i czeska księżna.
Maria była córką serbskiego żupana Urosza I. Jej siostra Helena była żoną króla Węgier Beli II. W 1134 Maria poślubiła księcia znojemskiego Konrada II. Małżeństwo zapośredniczył książę Sobiesław I.
Maria serbska i Konrad II znojemski mieli troje dzieci:

</doc>
<doc id="1509574" url="https://pl.wikipedia.org/wiki?curid=1509574" title="Cappelletti">
Cappelletti



</doc>
<doc id="1509575" url="https://pl.wikipedia.org/wiki?curid=1509575" title="Agnieszka Barłóg">
Agnieszka Barłóg

Agnieszka Barłóg, z domu Wojtasik (ur. 3 marca 1909 w Sielcu, zm. 11 stycznia 1994 w Morawicy) – pisarka polska, działaczka społeczno-polityczna, nauczycielka, zielarka.
Życiorys.
Pochodziła z ubogiej, wielodzietnej rodziny chłopskiej, była córką Walentego i Agnieszki z domu Soja. Wobec trudności materialnych rodziny, w wieku 4 lat trafiła pod opiekę ks. Marcina Snopka, który zajmował się wychowaniem i kształceniem dzieci najbiedniejszych lub osieroconych w okolicy; Wojtasikówna była siódmą jego wychowanką i kilkakrotnie zmieniała miejsce zamieszkania, w zależności od pracy duszpasterskiej opiekuna. Od 10. roku życia uczęszczała do gimnazjum w Staszowie. W 1922, po kolejnym przeniesieniu ks. Snopka, podjęła naukę w III klasie gimnazjum w Miechowie. Rok później opiekun zmarł i Wojtasikówna powróciła do rodziców, ale wobec sprzeciwu ojca co do jej dalszej nauki, uciekła z domu do Miechowa, gdzie miała szkołę i stancję opłacone na pewien czas z góry. Potem przebywała u szarytek w Warszawie; rekomendowana przez zakonnice kuratorowi w Lublinie, od 1924 kontynuowała tam naukę w prywatnym seminarium nauczycielskim, łącząc obowiązki szkolne z pracą zarobkową. 20 czerwca 1927 uzyskała świadectwo dojrzałości i uprawnienia do wykonywania zawodu nauczycielskiego.
Początkowo pracowała jako guwernantka w Warszawie, a od 1929 jako nauczycielka w Szkole Gospodarczej w zakopiańskich Kuźnicach. W tym czasie wyszła za mąż za nauczyciela Stanisława Barłoga, którego poznała w 1927. Na rok 1932 przypadł jej debiut literacki (opowiadanie "Zbłąkana owieczka" na łamach "Wici", ogłoszone w sekrecie przed mężem), urodzenie syna Stanisława Witolda (został później inżynierem) oraz podjęcie pracy nauczycielskiej w Kazimierzy Wielkiej. W tej miejscowości nie przyszło jej jednak pracować długo; małżonkowie zaangażowali się w ruch ludowy "Wici", a Stanisław Barłóg uzyskał opinię radykalnego działacza, krytycznego wobec wiejskiej administracji. W 1935 Barłogowie zmuszeni zostali do przeniesienia się do Piotrkowic. Stanisław Barłóg nie zaprzestał tam działalności – postrzegany przez władze jako "wichrzyciel", za oskarżanie lokalnych polityków o niekompetencję i biurokrację stanął w grudniu 1936 przed sądem. Sekundowała mężowi Agnieszka Barłóg, której noweli "Co się dzieje w miejscowości P.?" nie dopuściła w lutym 1937 do druku cenzura; pismo "Po Prostu", które miało tę nowelę zamieścić, demonstracyjnie pozostawiło puste miejsce. Nowela stanowiła krytykę członków władz piotrkowickich, wykorzystujących urzędy do mnożenia własnych korzyści majątkowych. Agnieszka Barłóg deklarowała się zarazem jako antyklerykalistka, protestująca przeciwko wykorzystywaniu przez księży niewiedzy prostych mieszkańców wsi.
W chwili wybuchu II wojny światowej Barłogowie spędzali letnie wakacje w rodzinnej wsi Agnieszki, Sielcu. Stanisław Barłóg wyruszył na front, usiłując bez powodzenia dostać się do macierzystej jednostki w Pińczowie; powrócił w połowie października 1939 i niebawem małżonkowie znaleźli się ponownie w Piotrkowicach, gdzie Agnieszka kontynuowała pracę w szkole; oboje także włączyli się aktywnie do pracy konspiracyjnej, ich mieszkanie stało się w grudniu 1939 siedzibą tajnej drukarni. Stanisław pozostawał w kontakcie z dawnymi kolegami z „Wici”, Agnieszka odgrywała rolę łączniczki. W marcu 1940 Barłóg został aresztowany przez Niemców i 12 czerwca tegoż roku rozstrzelany w lesie kieleckim w zbiorowej egzekucji. Po śmierci męża Agnieszka Barłóg nie zaprzestała udziału w konspiracji, prowadziła tajne nauczanie dla dzieci żydowskich, w polskiej szkole prowadziła konspiracyjne zajęcia z historii i geografii. Od 1943 ukrywała żydowską dziewczynkę, którą po wojnie przysposobiła. Mieszkanie jej stało się stałym punktem kontaktowym kieleckiego podziemia. Przechowywała broń dla oddziałów partyzanckich, udzielała się także jako sanitariuszka.
W styczniu 1945 przystąpiła do organizacji władzy ludowej w Kielcach. Przypadły jej zadania cenzorskie, była naczelnikiem Urzędu Informacji i Propagandy w Kielcach, nadzorowała wydawanie i kolportaż prasy, zakładała oddziały "Ruchu" we wsiach i miasteczkach ziemi kieleckiej. Niebawem została przeniesiona na Pomorze Zachodnie i jako kierowniczka oddziału Urzędu Informacji i Propagandy w Koszalinie organizowała w pobliskich miejscowościach koła Ligi Kobiet. W 1945 uczestniczyła w I zjeździe Polskiej Partii Robotniczej w Warszawie. W latach 1946-1947 pracowała w Szczecinie, gdzie jako pracownik Urzędu Przysposobienia Rolniczo-Wojskowego odpowiadała za poziom oświaty rolniczej zarówno w ogólnych placówkach oświatowych, jak i wyspecjalizowanych szkołach rolniczych. W 1947 odebrała z rąk prezydenta Bieruta Złoty Krzyż Zasługi.
Od stycznia 1948 ponownie pracowała w Kielcach. Kierowała referatem oświaty rolniczej w miejscowym Urzędzie Wojewódzkim, udzielając się jednocześnie w szeregu organizacji społecznych; była członkiem Związku Bojowników o Wolność i Demokrację (pełniła funkcję sekretarza Koła Kombatantek) i Towarzystwa Przyjaciół Dzieci. Po ciężkiej chorobie, którą przeszła w latach 1957–1958, Agnieszce Barłóg przyznano rentę inwalidzką II grupy; była nadal aktywną działaczką społeczną, pracowała też m.in. jako wychowawczyni w internacie Medycznego Studium Zawodowego.
W latach 70. XX wieku Agnieszka Barłóg powróciła do prób literackich. W kolejnych latach ogłaszała, głównie w kieleckim magazynie społeczno-kulturalnym „Przemiany”, liczne opowiadania wspomnieniowe. W 1974, 1978 i 1980 ukazywały się kolejne części trylogii autobiograficznej – "Walkowa Pani", "Przystanek Agaty", "Szara Myszka". Od 1979 Barłóg była członkiem Związku Literatów Polskich. Realizowała także swoją inną pasję – zielarstwo; jej nazwisko znalazło się w ogólnopolskim informatorze o bioterapeutach i zielarzach, opublikowała też, w formie autobiograficznej gawędy, zbiór praktycznych porad "Zielarskie praktyki Agaty" (1986).
Poza wspomnianym Złotym Krzyżem Zasługi była odznaczona Krzyżem Kawalerskim Orderu Odrodzenia Polski, Krzyżem Partyzanckim, Medalem 10-lecia Polski Ludowej, Odznaką 1000-lecia Państwa Polskiego i innymi odznaczeniami oraz dyplomami. W 1973 otrzymała nagrodę Ministra Oświaty i Wychowania I stopnia w uznaniu całokształtu pracy pedagogicznej. Zmarła po wieloletniej chorobie 11 stycznia 1994 w Morawicy pod Kielcami, pochowana została na Starym Cmentarzu w Kielcach.
Twórczość.
Dorobek literacki Agnieszki Barłóg stanowią cztery książki (w tym literacki poradnik zielarski) oraz kilkanaście opowiadań, przede wszystkim w formie wspomnieniowej, z których część weszła następnie do opublikowanych powieści. Ponadto autorka pozostawiła kilka utworów w rękopisie. Charakterystyczna dla twórczości Barłóg jest kilkudziesięcioletnia przerwa, wypełniona aktywnością społeczną i zawodową; między opowiadaniem "Co się dzieje w miejscowości P.?", wstrzymanym przez cenzurę, a publikacją opowiadania "Mój, a nie mój", upłynęły 34 lata. Była pisarką przekonaną o słuszności swoich lewicowych i antyklerykalnych przekonań politycznych, którym dawała wyraz w swojej twórczości.
Barłóg to autorka osadzająca akcję mocno w znanych sobie realiach, pisząca z perspektywy autobiograficznej. W swoich najobszerniejszych dziełach, trylogii "Walkowa Pani", "Przystanek Agaty", "Szara Myszka", narratorką uczyniła swój literacki odpowiednik, nauczycielkę Agatę Mierzwę (Dziunię). W "Walkowej Pani" przedstawiła jej losy przedwojenne, w "Przystanku Agaty" okres okupacji, w "Szarej Myszce" pierwsze lata po wojnie (ze skrótowym uwzględnieniem wydarzeń aż do 1970). Przewijają się w utworach takie wątki, jak los radykalnych nauczycieli w małej miejscowości, aresztowanie i śmierć męża (w powieściach – Stefana Mierzwy) z rąk Niemców, udział w komunistycznej pracy propagandowej po 1945 (łącznie z takimi szczegółami, jak udział w zjeździe PPR czy odznaczenie krzyżem Orderu Odrodzenia Polski).
W mniejszych formach literackich Agnieszka Barłóg również wykorzystywała wątki autobiograficzne, także z pozycji nauczycielki Agaty (dotyczy to zwłaszcza utworów powojennych). Wątki tych utworów na tyle korespondowały z akcją powieści wspomnianej wyżej trylogii, że część z nich weszła później do samych powieści. Tematy okupacyjne autorka poruszała w opowiadaniach "17 marca" (o egzekucji kilkunastu młodych ludzi na wiejskim cmentarzu), "Wrzesień pod Wiślicą" (wydarzenia pierwszych dni wojny), "Podać nazwiska - mąż będzie wolny" (przesłuchanie i pobicie na gestapo), "Józek wrócił nad ranem", "Manifest", "Wigilia w mroku", "Ewunia". Okres przedwojenny został zaprezentowany w utworach "Mój, a nie mój" (w którym autorka przedstawiała swoje spory z ojcem co do dalszej nauki), "Siadaj, mała zakonniczko!", "Pomór", "Powrót" oraz oczywiście w pracach powstałych przed 1939 – "Co się dzieje w miejscowości P.?", "Wszystkich Świętych", "Zbłąkana owieczka" (jedyny utwór bez wątków autobiograficznych), "Opowieść góralska". Powojenne tematy w twórczości Agnieszki Barłóg przynoszą opowiadania "Urszula", "Syn", "Ewunia" oraz relacja z delegacji z ramienia Towarzystwa Przyjaciół Dzieci w rodzinnym domu dziecka w Doubi w Czechosłowacji "W dziecięcej wiosce".
Agata Mierzwa stała się również narratorką opowieści zielarskich "Zielarskie praktyki Agaty". Autorka zawarła w tym zbiorze szereg porad, które w ciągu życia zastosowała czy to na sobie, czy na osobach najbliższych, czy wreszcie zasłyszała od znajomych i zaprzyjaźnionej doświadczonej zielarki. Przypadki opisanych wyleczeń pokrywały się zarówno z biografią samej autorki (np. po pobiciu na gestapo), jak i z wątkami znanymi z jej utworów.
Z utworów Barłóg nieopublikowane pozostały wspomnienia "Mój syn" (opowiadanie "Syn", które ukazało się w piśmie "Słowo. Almanach literacki", stanowiło ich zapowiedź), powieść "Prawdomówność w wychowaniu" (złożona do druku w Wydawnictwie Łódzkim w 1984, ale nieskierowana do druku po negatywnej recenzji), zwierzenia odnośnie do pracy zawodowej i twórczej oraz życia osobistego "Realne życie". Pisarka pracowała ponadto nad czwartą częścią losów Agaty Mierzwy, dotyczącą lat 70. i 80. XX wieku, której nadała roboczy tytuł "Życzliwość zostaje"; powieść nie została jednak ukończona.
Nota bibliograficzna.
Powieści wchodzące w skład trylogii o losach Agaty Mierzwy wydane zostały przez Wydawnictwo Łódzkie – "Walkowa Pani" w 1974, "Przystanek Agaty" w 1978, "Szara Myszka" w 1980; jedynie "Przystanek Agaty" doczekał się wznowienia, w 1984. Książka "Zielarskie praktyki Agaty" ukazała się w 1986 nakładem Wydawnictwa Łódzkiego i okazała się najczęściej wznawianym utworem Agnieszki Barłóg: w 1988 ukazało się drugie wydanie (w tym samym wydawnictwie), a w 1992 wydanie trzecie, rozszerzone i pod zmienionym nieco tytułem – "Zielarskie praktyki. Dla zdrowia i urody" (w warszawskim wydawnictwie "Anagram").
Przed II wojną światową Barłóg opublikowała opowiadania: "Zbłąkana owieczka" ("Wici", 1932, nr 138), "Wszystkich Świętych" ("Naprzód", 1933, nr 254), "Opowieść góralska" ("Naprzód", 1933, nr 297); cenzura nie dopuściła do druku noweli "Co się dzieje w miejscowości P.?" ("Po Prostu", 1937).
Po wojnie w miesięczniku kieleckim "Przemiany", w większości z podtytułem "Wspomnienia" lub "Proza", ukazały się: "Mój, a nie mój" (1971, nr 3), "17 marca" (1971, nr 8), "Pomór" (1971, nr 12), "Powrót" (1972, nr 4), "Siadaj, mała zakonniczko!" (1972, nr 7), "Podać nazwiska - mąż będzie wolny" (1972, nr 10), "W dziecięcej wiosce" (1972, nr 12, z podtytułem "Kartki z Czechosłowacji"), "Urszula" (1973, nr 7), "Wrzesień pod Wiślicą" (1973, nr 9), "Józek wrócił nad ranem" (1974, nr 2), "Manifest" (1974, nr 8), "Wigilia w mroku" (1974, nr 12). Opowiadanie "Syn", z podtytułem "Fragment większej całości", opublikowane zostało w "Słowie. Almanachu literackim" w 1984.

</doc>
<doc id="1509585" url="https://pl.wikipedia.org/wiki?curid=1509585" title="Zima nuklearna">
Zima nuklearna



</doc>
<doc id="1509602" url="https://pl.wikipedia.org/wiki?curid=1509602" title="Allan Mørkøre">
Allan Mørkøre

Allan Mørkøre (ur. 22 listopada 1971 w Klaksvík) – farerski piłkarz grający na pozycji pomocnika lub napastnika oraz trener piłkarski. Od 2008 roku trener AB Argir. Jest młodszym bratem innego zawodnika z Wysp Owczych, Kurta Mørkøre.
Kariera klubowa.
Allan Mørkøre rozpoczął swą karierę piłkarską w 1991 roku. Jako dwudziestolatek trafił do klubu KÍ Klaksvík, znajdującego się w mieście w którym mieszkał. W pierwszym sezonie nie wszedł na boisko, pojawiając się po raz pierwszy dopiero w drugim, a następnie trzecim, zdobywając do końca roku 1993 3 bramki dla KÍ Klaksvík w 31 rozegranych meczach. Zawodnik ten wziął wtedy, razem z zespołem, udział w rozgrywkach Ligi Mistrzów UEFA 1992/1993, pierwszych, do jakich zostały dopuszczone farerskie kluby. Mørkøre zagrał w obu spotkaniach przeciw Skonto Ryga, przegranych kolejno 1:3 i 0:3. Po tych trzech latach Mørkøre przeniósł się do B36 Tórshavn, na jeden sezon, by powrócić do rodzimego klubu z dorobkiem kolejnych dziesięciu spotkań i czterech strzelonych bramek.
Następny okres w KÍ Klaksvík trwał od 1994 do 1997 roku. Razem z drużyną, w pierwszym sezonie po powrocie zdobył Puchar Wysp Owczych, kolejne nie były jednak już tak udane, najwyższym osiągnięciem zespołu było zdobycie w 1996 wicemistrzostwa kraju, przegrywając jedynie różnicą bramek z pierwszym GÍ Gøta. Allan Mørkøre doliczył do swego dorobku 41 występów, w których strzelił 14 bramek.
Po drugim okresie gry w KÍ Klaksvík, Mørkøre znów powrócił do stolicy archipelagu, rozpoczął jednak tym razem grę w barwach HB Tórshavn, najbardziej utytułowanego, farerskiego klubu. Rozgrywał tam mecze przez niecałe dwa lata, od 1997 do 1999 roku. 1998 był jednym z najlepszych lat dla klubu z Tórshavn, zdobył on powiem dwa trofea – mistrzostwo kraju oraz Puchar Wysp Owczych, po zwycięstwie w finale z KÍ Klaksvík 2-0. Allan Mørkøre i tym razem nie zagrzał długo miejsca w jednym klubie i z dorobkiem powiększonym o 30 meczów i 23 bramki przeniósł się do kolejnego zespołu.
Był to jedyny zagraniczny klub w jakim ten zawodnik miał okazję rozgrywać spotkania – islandzki Vestmannaeyja, gdzie Mørkøre w 22 meczach zdobył 4 gole. Klub ten, choć obecnie lawiruję między pierwszą a drugą ligą tego kraju, w tamtym okresie był jednym z lepszych na Islandii, w 1997 i 1998 zdobył mistrzostwo wyspy, a w latach 1999–2000, kiedy Allan Mørkøre rozgrywał tam swe mecze, zajął kolejno drugie i czwarte miejsce.
W roku 2000 Mørkøre postanowił jednak wrócić na Wyspy Owcze i znów podjął współpracę z HB Tórshavn. Jego zespół, choć ciągle utrzymujący się w czołówce farerskich klubów, nie zdobył wtedy jednak wielkich tytułów i Mørkøre opuścił zespół w 2002 roku, po raz ostatni wracając do macierzystego KÍ Klaksvík. Tym razem również drużyna, w której rozgrywał spotkania nie zdobyła żadnego trofeum i Mørkøre ponownie postanowił przenieść się do innego klubu.
Był nim dobrze sprawujący się B36 Tórshavn, mistrz kraju z roku 2001. Mørkøre rozegrał w tej drużynie 41 spotkań i zdobył 14 bramek. Jego zespół dwukrotnie, w 2003 i 2004 zostawał wicemistrzem Wysp Owczych, zdobył też Puchar archipelagu (2003). Allan Mørkøre opuścił go w 2005, po raz pierwszy przenosząc się do zespołu grającego w drugiej lidze, AB Argir. W ciągu roku, kiedy ten zawodnik występował barwach tego klubu, udało się im awansować do pierwszej ligi z drugiego miejsca, za B71 Sandoy.
Kolejny raz Mørkøre przeniósł się na początku roku 2007, powracając na krótki czas do B36 Tórshavn, zdobywając jedną bramkę w spotkaniu trzeciej kolejki, przeciwko VB/Sumba (B36 Tórshavn wygrał 4:0), jednak po ośmiu meczach, na przełomie czerwca i lipca wrócił do AB Argir. Rozegrał tam 12 spotkań, strzelając trzy bramki, ostatnią w przegranym 2:1 meczu z NSÍ Runavík. Po tym sezonie zespół AB Argir spadł znów do drugiej ligi, a Allan Mørkøre zastąpił na stanowisku trenera Sigfríðura Clementsena, który obecnie trenuje EB/Streymur, nie zakończył jednak rozgrywać meczów w ramach tego zespołu, wystąpił między innymi w spotkaniach Pucharu Wysp Owczych 2008.
Kariera reprezentacyjna.
Allan Mørkøre po raz pierwszy pojawił się w spotkaniu przeciw Austrii, 12 września 1990 roku wygranym przez Wyspy Owcze, 1:0, po strzale Torkila Nielsena. Był to pierwszy mecz Farerczyków w historii międzynarodowych turniejów (eliminacje do Euro 1992). Mørkøre swą jedyną bramkę zdobył w następnym spotkaniu, przegranym przez Wyspy Owcze 4:1 przeciwko Danii, 10 października 1990. Ostatnim meczem międzynarodowym Mørkøre'a było spotkanie z Jugosławią w czerwcu 2001, gdy w 79 minucie zastąpił Juliana Johnssona. W sumie rozegrał 54 mecze i zdobył jedną bramkę.

</doc>
<doc id="1509604" url="https://pl.wikipedia.org/wiki?curid=1509604" title="Moormerland">
Moormerland

Moormerland – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Leer.

</doc>
<doc id="1509605" url="https://pl.wikipedia.org/wiki?curid=1509605" title="Allan Morkore">
Allan Morkore



</doc>
<doc id="1509607" url="https://pl.wikipedia.org/wiki?curid=1509607" title="Ostrhauderfehn">
Ostrhauderfehn

Ostrhauderfehn – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Leer.

</doc>
<doc id="1509608" url="https://pl.wikipedia.org/wiki?curid=1509608" title="Gerasime Phocas">
Gerasime Phocas



</doc>
<doc id="1509609" url="https://pl.wikipedia.org/wiki?curid=1509609" title="Albin Walter Norblad Jr.">
Albin Walter Norblad Jr.

Albin Walter Norblad Jr. (ur. 12 września 1908 w Escanaba w Michigan, zm. 20 września 1964 w Bethesda w Maryland) – polityk i prawnik amerykański związany z Partią Republikańską.
W latach 1946–1964 był przedstawicielem pierwszego okręgu wyborczego w stanie Oregon w Izbie Reprezentantów Stanów Zjednoczonych.

</doc>
<doc id="1509610" url="https://pl.wikipedia.org/wiki?curid=1509610" title="Aleksander Krauze">
Aleksander Krauze

Aleksander Krauze (ur. 22 września 1989) – polski koszykarz występujący na pozycji rzucającego obrońcy lub rozgrywającego. Reprezentant Polski w kategoriach młodzieżowych. Medalista mistrzostw Polski w różnych kategoriach juniorskich. Seniorski mistrz Polski z sezonu 2008/2009. Syn Ryszarda Krauzego.
Życiorys.
Krauze swoją karierę rozpoczynał w zespołach juniorskich Prokomu Trefla Sopot (późniejszego Asseco Prokomu Sopot, a następnie Asseco Prokomu Gdynia). W ich barwach zdobył kilka medali mistrzostw Polski w kategoriach młodzieżowych – w 2005 roku zdobył srebrny medal mistrzostw Polski kadetów, dwa lata później mistrzostwo Polski juniorów, a w 2008 roku wicemistrzostwo Polski juniorów starszych. W sezonie 2006/2007 zagrał także dwa mecze w rozgrywkach Euroleague Basketball Nike International Junior Tournament – juniorskiego odpowiednika Euroligi. W latach 2006–2008 występował także w zespole OSSM PZKosz Sopot, rywalizującym wówczas w rozgrywkach II ligi, w którym zagrał w sumie w 13 meczach ligowych.
W sezonie 2008/2009 powrócił do Sopotu, stając się zawodnikiem drugiej drużyny Asseco Prokomu, grającej w I lidze. Jednocześnie został także zgłoszony do składu pierwszej drużyny. W Polskiej Lidze Koszykówki zadebiutował 2 listopada 2008 w meczu przeciwko Sokołowi Znicz Jarosław, wygranym przez jego drużynę 98:69. W sumie w sezonie 2008/2009 wystąpił w trzech meczach najwyższej klasy rozgrywkowej, zdobywając wraz ze swoim klubem mistrzostwo Polski. Były to jednocześnie jego ostatnie występy w Polskiej Lidze Koszykówki w barwach drużyny Asseco Prokomu. Do 2011 roku grał nadal w rezerwach tego klubu, występując w sumie w 55 meczach I ligi. W sezonie 2009/2010, w wyniku kontuzji w pierwszym zespole Asseco Prokomu, został zgłoszony do rozgrywek Euroligi, jednak nie wystąpił w żadnym meczu tych rozgrywek. W sezonie 2010/2011 został także wybrany do udziału w Meczu Gwiazd I ligi – zarówno do samego meczu, jak i konkursu wsadów.
Od 2011 do 2013 występował w barwach Startu Gdynia, powstałego na bazie rezerw Asseco Prokomu Gdynia. Z drużyną tą w sezonie 2011/2012 awansował do najwyższej klasy rozgrywkowej. W Polskiej Lidze Koszykówki w sezonie 2012/2013 wystąpił w jednym meczu – 29 września 2012 roku przeciw Asseco Prokomowi Gdynia, w którym zdobył 6 punktów. Na początku października 2012 roku doznał poważnej kontuzji (zerwanie więzadeł w kolanie), w wyniku której do końca rozgrywek nie zagrał więcej ani jednego spotkania.
W swojej karierze był także powoływany do szerokiej kadry reprezentacji Polski kadetów i reprezentacji do lat 18.
Życie prywatne.
Jest synem miliardera Ryszarda Krauzego. W nocy z 25 na 26 stycznia 2014 roku został zaatakowany na ulicy w Sopocie przez wówczas 21-letniego mieszkańca Gdyni, który dwukrotnie ciężko ranił go nożem. W wyniku tego ataku Krauze przeszedł operację i został hospitalizowany w gdyńskim szpitalu.

</doc>
<doc id="1509615" url="https://pl.wikipedia.org/wiki?curid=1509615" title="Cmentarz w Łodzi-Łagiewnikach">
Cmentarz w Łodzi-Łagiewnikach

Cmentarz rzymskokatolicki w Łodzi-Łagiewnikach – cmentarz przy parafii św. Antoniego, położony przy ul. Okólnej 185 (adres kancelarii), w północnej części Lasu Łagiewnickiego, na północy sąsiaduje z drogą krajową nr 71; nieopodal klasztoru oo. Franciszkanów w Łodzi.
Założony został w 1902 na potrzeby erygowanej parafii św. Antoniego.
Obok kaplicy cmentarnej (zbudowanej w latach 1974–1976) usytuowana jest kwatera żołnierzy Armii Krajowej.
Na cmentarzu znajdują się dwie zbiorowe kwatery nagrobków ojców franciszkanów. Przy głównej kwaterze znajduje się rzeźba bł. Rafała Chylińskiego, natomiast na drugiej rzeźba św. Franciszka. Obie rzeźby zostały odsłonięte w 1997, autorem rzeźb i kwater jest Wojciech Gryniewicz.

</doc>
<doc id="1509618" url="https://pl.wikipedia.org/wiki?curid=1509618" title="Rhauderfehn">
Rhauderfehn

Rhauderfehn – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Leer.
Współpraca.
Miejscowość partnerska:

</doc>
<doc id="1509620" url="https://pl.wikipedia.org/wiki?curid=1509620" title="Dom autonomiczny">
Dom autonomiczny



</doc>
<doc id="1509626" url="https://pl.wikipedia.org/wiki?curid=1509626" title="James Wheaton Mott">
James Wheaton Mott

James Wheaton Mott (ur. 12 listopada 1883 w New Washington w Pensylwanii, zm. 12 listopada 1945 w Bethesda w Maryland) – polityk i prawnik amerykański związany z Partią Republikańską.
W latach 1933–1945 był przedstawicielem pierwszego okręgu wyborczego w stanie Oregon w Izbie Reprezentantów Stanów Zjednoczonych.

</doc>
<doc id="1509628" url="https://pl.wikipedia.org/wiki?curid=1509628" title="Allan Moerkoere">
Allan Moerkoere



</doc>
