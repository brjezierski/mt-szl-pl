<doc id="1518056" url="https://pl.wikipedia.org/wiki?curid=1518056" title="Öxará">
Öxará

Öxará () – rzeka na Islandii, w Parku Narodowym Þingvellir. Rzeka kończy się wodospadem Öxaráfoss.

</doc>
<doc id="1518059" url="https://pl.wikipedia.org/wiki?curid=1518059" title="Furcifer">
Furcifer

Furcifer – rodzaj jaszczurki z rodziny kameleonowatych (Chamaeleonidae). 
Zasięg występowania.
Rodzaj obejmuje gatunki występujące endemicznie na Madagaskarze.
Systematyka.
Etymologia.
"Furcifer": „noszący jarzmo, nosiciel wideł”, od "furca" „obustronne widły; -fera „dźwigający”, od "ferre" „nosić”.
Podział systematyczny.
Do rodzaju należą następujące gatunki:
Ochrona.
Wszystkie gatunki z tego rodzaju zostały objęte konwencją waszyngtońską CITES (załącznik II).

</doc>
<doc id="1518061" url="https://pl.wikipedia.org/wiki?curid=1518061" title="Henri Ey">
Henri Ey

Henri Ey (ur. 10 sierpnia 1900 w Banyuls-dels-Aspres, zm. 8 listopada 1977 tamże) – francuski lekarz psychiatra i filozof.
Życiorys.
Ey uczył się w Sorège, a następnie studiował medycynę w Tuluzie. Od 1925 roku intern w asiles de la Seine; studia ukończył w Paryżu. Studiował także filozofię na Sorbonie i uczęszczał na wykłady Pierre'a Janeta w Collège de France. W tym czasie poznał m.in. Jacques'a Lacana, Pierre'a Mâle i Juliena Rouarta. W 1931 roku, pracując w klinice chorób psychicznych w szpitalu św. Anny ("l'hôpital Saint-Anne"), zetknął się z pierwszymi francuskimi psychoanalitykami: Reném Laforguem, Reném Allendym i Éuouardem Pichonem. Razem założyli Paryskie Towarzystwo Psychoanalityczne ("Société psychanalytique de Paris"). Po wojnie Ey zastąpił Minkowskiego na stanowisku redaktora naczelnego czasopisma "L'Évolution psychiatrique". Od 1931 do 1970 roku praktykował jako doktor psychiatrii w szpitalu psychiatrycznym w Bonneval (dziś "Centre hospitalier Henri Ey").

</doc>
<doc id="1518063" url="https://pl.wikipedia.org/wiki?curid=1518063" title="Jumpsaling">
Jumpsaling

 
Jumpsaling – skierowana w stronę dziobu rozpórka jumpsztagu, zamocowana w okolicy topu masztu. Stosowany w takielunku ułamkowym układ jumpsztag - jumpsaling przeciwdziała wyginaniu masztu do tyłu, pomiędzy mocowaniem sztagu, a mocowaniem achtersztagu (lub baksztagów). Jumpsalingi, podobnie jak jumpsztagi często występują parami, tworząc literę "V". Pomiędzy nimi przebiega sztag.

</doc>
<doc id="1518067" url="https://pl.wikipedia.org/wiki?curid=1518067" title="Lista mgławic protoplanetarnych">
Lista mgławic protoplanetarnych

Lista wybranych mgławic protoplanetarnych.

</doc>
<doc id="1518070" url="https://pl.wikipedia.org/wiki?curid=1518070" title="Pręgowiórka">
Pręgowiórka

Pręgowiórka ("Funisciurus") – rodzaj ssaka z podrodziny afrowiórek (Xerinae) w obrębie rodziny wiewiórkowatych (Sciuridae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała (bez ogona) 161,5–250,5 mm, długość ogona 135,4–230 mm; masa ciała 107,1–271,4 g.
Systematyka.
Etymologia.
"Funisciurus": „lina”; rodzaj "Sciurus" (wiewiórka).
Podział systematyczny.
Do rodzaju należą następujące gatunki:

</doc>
<doc id="1518075" url="https://pl.wikipedia.org/wiki?curid=1518075" title="Lepidogalaxias salamandroides">
Lepidogalaxias salamandroides

Lepidogalaxias salamandroides – endemiczny gatunek ryby żyjącej w zachodniej Australii, jedyny przedstawiciel rodzaju "Lepidogalaxias", monotypowej rodziny Lepidogalaxiidae i rzędu Lepidogalaxiiformes. 
Taksonomia.
Gatunek opisał Gerlof Fokko Mees (ur. 1926) w 1961 roku. Początkowo zaliczono go do rodziny galaksowatych (Galaxiidae), później przeniesiono do osobnej rodziny Lepidogalaxiidae, którą w 2006 Joseph Nelson włączył w randze podrodziny Lepidogalaxiinae do galaksowatych. Dalsze badania wskazują na bazalną pozycję tego gatunku w obrębie Euteleostei, dlatego rodzina Lepidogalaxiidae została wyodrębniona do rzędu Lepidogalaxiiformes, siostrzanego dla pozostałych Euteleostei.
Występowanie i ekologia.
"Lepidogalaxias salamandroides" występuje w płytkich słodkowodnych zbiornikach okresowych, o kwaśnym pH wody wynoszącym ok. 4. Żyje w strefie przydennej, nie migruje. W okresie letnim, kiedy wody te wysychają, wygrzebuje w piasku drobne jamki, w których, popadając w letarg, przeczekuje porę suchą. Żywi się głównie larwami owadów wodnych i drobnymi skorupiakami. Tarło ma miejsce późną zimą, czasem wczesną wiosną, kiedy poziom wód w zbiorniku jest najwyższy; zapłodnienie wewnętrzne z kopulacją, dzięki modyfikacji płetwy analnej samca. Samica składa ok. 100 jaj. Narybek szybko się rozwija, osiągając latem ok. 2,5 cm długości. Młode ryby pozostają w letargu w wydrążonych w mule drobnych norkach o gruszkowatym kształcie, gdzie oczekują do jesieni na powrót wody. Ok. 25-30% populacji osiąga dojrzałość płciową pod koniec pierwszego roku życia. Długość życia wynosi zazwyczaj 3 lata, choć niektóre osobniki potrafią przeżyć nawet do 5 lat (Fishbase 2015).
Charakterystyka.
"Lepidogalaxias salamandroides" ma podłużne, smukłe, cylindryczne ciało. Osiąga długość ok. 7 cm, przy czym wyraźnie widoczny jest dymorfizm płciowy – samce są mniejsze niż samice. Strona grzbietowa ciała jest zielonkawo-brązowa z czarnymi plamkami, natomiast strona brzuszna jest srebrno-biała. Płetwy bezbarwne. Długa płetwa grzbietowa z 5-7 promieniami, płetwy piersiowe z 10-12 promieniami, płetwy brzuszne z 4 wydłużonymi promieniami, płetwa odbytowa z 11-12 promieniami, płetwa ogonowa zaokrąglona z 12-14 promieniami. "Lepidogalaxias salamandroides" ma unieruchomione oczy w oczodołach, nie mogą się one obracać w celu śledzenia zdobyczy lub napastnika – skóra z powierzchni głowy i znad oczu tworzy jednolitą całość (brak wokół oczodołów fałdów luźnej skóry, występujących u kręgowców) (Paxton 1994). Brak zewnętrznych mięśni oka. Potrafi ruszać głową dzięki wygięciom ciała tuż za nią. Jest to możliwe dzięki obecności dużych szpar między kilkoma pierwszymi kręgami.
Znaczenie w ochronie środowiska.
"Lepidogalaxias salamandroides" w 1996r. został wpisany do Czerwonej Księgi Gatunków Zagrożonych, publikowanej przez Międzynarodową Unię Ochrony Przyrody i Jej Zasobów (IUCN) jako gatunek bliski zagrożenia wyginięciem. Nie stanowi żadnego zagrożenia dla człowieka (Encyclopedia of Life 2015).
Aktualne kierunki badań naukowych.
Osobniki z gatunku "Lepidogalaxias salamandroides" są badane pod kątem strategii stosowanej w celu przetrwania warunków czasowej ekspozycji na tlen w okresach wysychania zbiorników wodnych (Magellan "et al."2014). Drugim nurtem badań jest pozycja "Lepidogalaxias salamandroides" na drzewie filogenetycznym (EBSCO 2015).

</doc>
<doc id="1518077" url="https://pl.wikipedia.org/wiki?curid=1518077" title="Lepidogalaxiidae">
Lepidogalaxiidae



</doc>
<doc id="1518078" url="https://pl.wikipedia.org/wiki?curid=1518078" title="Mistrzostwa Świata Juniorów w Lekkoatletyce 2006">
Mistrzostwa Świata Juniorów w Lekkoatletyce 2006

11. Mistrzostwa Świata Juniorów w Lekkoatletyce – jedenaste w historii mistrzostwa świata juniorów odbyły się w stolicy Chin – Pekinie (na Chaoyang Sports Centre) pomiędzy 15 a 20 sierpnia 2006. 

</doc>
<doc id="1518079" url="https://pl.wikipedia.org/wiki?curid=1518079" title="Calumma">
Calumma

Calumma – rodzaj jaszczurki z rodziny kameleonowatych (Chamaeleonidae).
Zasięg występowania.
Współcześnie rodzaj obejmuje gatunki występujące na Madagaskarze i Seszelach. Skamieniałości odkryte w Kenii dowodzą, że w przeszłości przedstawiciele rodzaju występowali również w kontynentalnej Afryce
Systematyka.
Etymologia.
"Calumma": "kalumma" „nakrycie, zasłona, welon”
Podział systematyczny.
Do rodzaju należą następujące gatunki:
Ochrona.
Wszystkie gatunki z tego rodzaju zostały objęte konwencją waszyngtońską CITES (załącznik II).

</doc>
<doc id="1518080" url="https://pl.wikipedia.org/wiki?curid=1518080" title="Islandia (Floryda)">
Islandia (Floryda)

Islandia – obszar niemunicypalny (w przeszłości miasto) w stanie Floryda, w hrabstwie Miami-Dade. Islandię zamieszkuje tylko 6 osób.

</doc>
<doc id="1518081" url="https://pl.wikipedia.org/wiki?curid=1518081" title="Adriano Giannini">
Adriano Giannini

Adriano Giannini (ur. 10 maja 1971 w Rzymie) – włoski aktor i asystent reżysera, także aktor głosowy.
Życiorys.
Syn aktora Giancarla Giannini i reżyserki Livii Giampalmo, dorastał wraz ze starszym bratem Lorenzo (ur. 1967). Mając osiemnaście lat podjął pracę jako asystent operatora podczas realizacji telewizyjnego filmu "Ewelina i jej dzieci" ("Evelina e i suoi figli", 1989) i krótkometrażowego obrazu romantycznego "Do widzenia, Rzymie" ("Arrivederci Roma", 1990) z udziałem Gordonem Thomsonem. Następnie był asystentem reżysera i wspierał m.in. Giuseppe Tornatore w thrillerze "Czysta formalność" ("Una Pura formalità", 1994) z Gérardem Depardieu, Romanem Polańskim i Sergio Rubini, Roba Cohena w filmie sensacyjnym "Tunel" ("Daylight", 1996) z udziałem Sylvestra Stallone i Viggo Mortensena oraz Anthony’ego Minghellę w "Utalentowany pan Ripley" ("The Talented Mr. Ripley", 1999) z Mattem Damonem, Jude Law i Gwyneth Paltrow.
Debiutował jako aktor w komedii "Rewolucja na dwa konie" ("Alla rivoluzione sulla due cavalli", 2001). Kolejna rola włoskiego rybaka (tę ekranową postać odtwarzał jego ojciec w 1974 roku), który trafia na bezludną wyspę z rozkapryszoną damą w komedii romantycznej Guya Ritchie "Rejs w nieznane" ("Swept Away", 2002) przyniosła mu nominację do antynagrody Złotej Maliny dla najgorszego aktora oraz otrzymał Złotą Malinę za najgorszą ekranową parę z Madonną. W swojej karierze chętnie użycza swojego głosu podczas dubbingu we włoskich wersjach językowych. W 2002 roku został uhonorowany nagrodą dziennikarzy im. Guglielma Biraghiego.
10 lutego 2006 roku odtwarzał postać księcia renesansu podczas ceremonii otwarcia XX Zimowych Igrzysk Olimpijskich w Turynie.

</doc>
<doc id="1518082" url="https://pl.wikipedia.org/wiki?curid=1518082" title="Kirkham (Lancashire)">
Kirkham (Lancashire)

Kirkham – miasto w Wielkiej Brytanii. w Anglii w hrabstwie Lancashire, w połowie drogi między Blackpool i Preston. Zbudowane na zboczu wzgórza Carr Hill. Populacja miasta wynosi 10 370 osób. W mieście znajduje się otwarty zakład karny, który powstał na terenie dawnego ośrodka treningowego RAF.
Historia.
Miasto wymieniane już w Domesday Book z roku 1086 pod nazwą "Chicheham". W średniowieczu było ośrodkiem handlowym na mocy jednej z najstarszych gwarancji królewskich (charter) w Anglii. Do XVIII wieku miasto rolnicze, na znaczeniu zyskało po oddaniu w roku 1844 do użytku linii kolejowej.
W roku 1939 na terenach miejskich przyległych do drogi A583 wybudowano dziesięciobarakowy ośrodek szkoleniowy dla brytyjskich sił powietrznych. Do roku 1945 szkolenie w nim przeszło 72 tys. wojskowych zarówno Anglików jak i krajów sprzymierzonych, w tym również z Polski. Podczas Bitwy o Anglię ośrodek w Kirkham stał się główną bazą szkoleniową w strzelectwie. Szkolono tam na 86 rodzajach broni. Po wojnie ośrodek pełnił rolę centrum demobilizacyjnego. Zamknięty został w roku 1957.

</doc>
<doc id="1518083" url="https://pl.wikipedia.org/wiki?curid=1518083" title="Sarah Orne Jewett">
Sarah Orne Jewett

Sarah Orne Jewett (ur. 3 września 1849, zm. 24 czerwca 1909) – amerykańska powieściopisarka i autorka opowiadań.
Życiorys.
Urodziła się w South Berwick w stanie Maine i tam spędziła całe życie. Jej rodzicami byli Theodore Herman i Caroline Frances Perry Jewettowie. Naukę szkolną zakończyła w 1865 i poświęciła się pisaniu. Zadebiutowała w wieku 19 lat w "Atlantic Monthly" opowiadaniem "Mr. Bruce". William Dean Howells namówił ją do wydania opowiadań w formie książki. Była wczesną feministką. Nigdy nie wyszła za mąż. Od roku 1881 mieszkała w Bostonie z przyjaciółką, pisarką Annie Fields, odkąd tamta owdowiała. Razem podróżowały do Europy i prowadziły salon literacki. W 1902 doznała nieszczęśliwego wypadku, który zakończył jej karierę.
Twórczość.
Akcja jej najbardziej znanych utworów toczy się w stanie Maine. Opisywała z uczuciem tamtejsze krajobrazy, miała ucho do dialogów. Najbardziej charakterystyczne jej dzieła to nowela "The Country of the Pointed Firs" (1896), powieść "A Country Doctor" (1884), o dziewczynie z Nowej Anglii, która chce zostać lekarką, a nie gospodynią domową; i "A White Heron" (1886), zbiór opowiadań. W 1916 ukazały się jej poezje zebrane ("Verses"). W liryce trzymała się utartych wzorców, stosując regularne metrum i wyraziste rymy. Jest autorką między innymi wierszy "A Night in June", "At Waking", "Dunluce Castle", "To My Father" i "A Farmer's Sorrow", jak również "The Soul of the Sunflower" i "Two Musicians".

</doc>
<doc id="1518087" url="https://pl.wikipedia.org/wiki?curid=1518087" title="Pies islandzki">
Pies islandzki



</doc>
<doc id="1518090" url="https://pl.wikipedia.org/wiki?curid=1518090" title="Drzewolotka">
Drzewolotka

Drzewolotka ("Hylopetes") – rodzaj gryzonia z podrodziny wiewiórek (Sciurinae) w obrębie rodziny wiewiórkowatych (Sciuridae).
Zasięg występowania.
Rodzaj obejmuje gatunki występujące w Indiach, Nepalu, Chinach, Bhutanie, Mjanmie, Tajlandii, Laosie, Kambodży, Wietnamie, Malezji, na Filipinach i w Indonezji.
Morfologia.
Długość ciała (bez ogona) 110–330 mm, długość ogona 91,5–310 mm; masa ciała 38,8–534 g.
Systematyka.
Etymologia.
"Hylopetes": "hulē" „teren lesisty, las”; πετης "petēs" „skrzydlaty, lotnik”, od πετομαι "petomai" „latać”.
Podział systematyczny.
Polatuchy z południowo-wschodniej Azji ("Iomys", "Hylopetes", "Petaurillus" i "Petinomys") wydają się być wysoce parafiletyczne; konieczna jest rewizja taksonomiczna obejmująca wszystkie obecnie rozpoznawane gatunki w każdym z tych rodzajów. Do rodzaju należą następujące występujące współcześnie gatunki:
Opisano również gatunki wymarłe:

</doc>
<doc id="1518095" url="https://pl.wikipedia.org/wiki?curid=1518095" title="Josh Radnor">
Josh Radnor

Joshua Thomas "Josh" Radnor (ur. 29 lipca 1974 w Columbus) – amerykański aktor telewizyjny, teatralny i filmowy, także reżyser, producent filmowy i scenarzysta.
Życiorys.
Wczesne lata.
Urodził się w Columbus w Ohio w konserwatywnej rodzinie żydowskiej Carol Radnor (z domu Hirsch), doradcy zawodowego szkoły średniej, i Alana Radnora, prawnika błędów medycznych.
Wychowywał się w Bexley w Ohio z dwiema siostrami, Melanie i Joanną. Brał udział w zajęciach judaistycznej szkoły Columbus Torah Academy. Uczęszczał do Bexley High School w Columbus. W 1996 ukończył wydział teatralny w Kenyon College w Gambier, gdzie przyznano mu nagrodę im. Paula Newmana. Wiosną 1995 spędził semestr na praktyce w Eugene O’Neill Theater Center w Waterford. W 1997 uczęszczał do Livnot U'Lehibanot w Safed. W 1999 zdobył tytuł magistra sztuk pięknych w Tisch School of the Arts działającej przy New York University w Nowym Jorku.
Kariera.
W 2001 trafił do sitcomu The WB "Luz we dwóch" ("Off Centre") z Eddie Kaye Thomasem. W 2002 zadebiutował na Broadwayu jako Benjamin Braddock w wersji scenicznej dramatu "Absolwent" wg powieści Charlesa Webba, zastępując Jasona Biggsa, u boku Kathleen Turner i Alicii Silverstone. W 2004 wystąpił w podwójnej roli Sama Arlena i młodego Sandy w "The Paris Letter" w Kirk Douglas Theater z Neilem Patrickiem Harrisem. Stał się rozpoznawalny jako Ted Mosby w sitcomie CBS "Jak poznałem waszą matkę" ("How I Met Your Mother", 2005–2014). 
W lipcu 2008 wystąpił w premierowym spektaklu "Finks", w 2011 jako Georg Nowack w musicalu "She Loves Me" z muzyką Jerry’ego Bocka i librettem Sheldona Harnicka. W nominowanej do Tony Award sztuce "Disgraced" (2014–2015) na scenie Lyceum Theatre wcielił się w rolę Isaaca.
W październiku 2016 wspólnie z australijskim muzykiem Benem Lee nagrał debiutancki album studyjny, zatytułowany "Love songs for God &amp; Women", który został wydany w 2019 pod szyldem Radnor &amp; Lee.

</doc>
<doc id="1518096" url="https://pl.wikipedia.org/wiki?curid=1518096" title="Chorąży sztabowy">
Chorąży sztabowy

Chorąży sztabowy (chor. sztab.) – dawny stopień wojskowy w Wojsku Polskim.
Historia.
W Wojsku Polskim wprowadzony w 1967 roku. W hierarchii wojskowej stoi bezpośrednio wyżej od starszego chorążego i niżej od starszego chorążego sztabowego. W Wojskach Lądowych stopień chorążego sztabowego przypisany jest m.in. do stanowisk: dowódczych niższych. W 2004 stopień został zniesiony.
W Siłach Zbrojnych PRL należał do korpusu chorążych.
Chorąży sztabowy występuje również w Straży Granicznej, Służbie Kontrwywiadu Wojskowego, Służbie Wywiadu Wojskowego oraz w Służbie Więziennej (oznaczany jak w wojsku). Odpowiednikiem tego stopnia w policji jest aspirant sztabowy policji. W Państwowej Straży Pożarnej odpowiednikiem tego stopnia jest aspirant sztabowy.
Podoficerowie zawodowi, żołnierze rezerwy oraz osoby niepodlegające obowiązkowi służby wojskowej posiadający stopień wojskowy chorąży sztabowy (chorąży sztabowy marynarki) zostali mianowani z dniem 1 stycznia 2014 roku na stopień starszy chorąży sztabowy (starszy chorąży sztabowy marynarki).
Oznaczenie stopnia.
Zgodnie z przepisami ubiorczymi żołnierzy Wojska Polskiego z 1972 roku starszy chorąży nosił na środku taśmy otokowej czapki garnizonowej podoficera umieszczone w linii równoległej do krawędzi taśmy trzy gwiazdki, przy czym odległość między ramionami gwiazdek wynosiła 2 mm.
Naramienniki obszyte wokół (z wyjątkiem miejsca wszycia rękawa) jednolitą taśmą szerokości 5 mm. Ponadto trzy gwiazdki umieszczone wzdłuż linii prostej biegnącej przez środek naramiennika; w odległości 1,2 cm od wszycia rękawa, drugą w odległości 5 mm od wierzchołka ramienia pierwszej gwiazdki do kąta wklęsłego między dwoma ramionami drugiej gwiazdki a trzecia podobnie jak druga.

</doc>
<doc id="1518097" url="https://pl.wikipedia.org/wiki?curid=1518097" title="Tragos">
Tragos

Tragos (gr. ) – w starożytnej Grecji ofiara oczyszczalna z kozła, składana przez mieszkańców Aten podczas uroczystej procesji, otwierającej Dionizje Wielkie. Składaniu "tragos" towarzyszył dytyramb, śpiew chóru chłopięcego ku czci Dionizosa; po jego złożeniu oficjalnie ogłaszano początek przedstawień teatralnych.
Od wyrazów "tragos" (gr. ) i "ode" (gr. , pieśń) wywodzi się nazwa tragedia (gr. , "tragodia").

</doc>
<doc id="1518099" url="https://pl.wikipedia.org/wiki?curid=1518099" title="Pilatus P-3">
Pilatus P-3

Pilatus P-3 – wojskowy samolot szkolno-treningowy szwajcarskiej firmy Pilatus Aircraft. Pierwszy lot samolotu odbył się 3 września 1956 roku. Szwajcarskie Siły Powietrzne zakupiły 72, a Brazylijska Marynarka Wojenna 6 sztuk tego samolotu. Pilatus P-3 ma podobną konstrukcję do samolotów PC-7 i PC-9.
Specyfikacja.
"Źródło"
Załoga: 2 (1 uczeń + 1 instruktor)
Długość kadłuba: 8,75 m
Wysokość: 3,05 m
Rozpiętość skrzydeł: 10,40 m
Zasięg: 650 km

</doc>
<doc id="1518100" url="https://pl.wikipedia.org/wiki?curid=1518100" title="Karolina (Włatcy móch)">
Karolina (Włatcy móch)



</doc>
<doc id="1518103" url="https://pl.wikipedia.org/wiki?curid=1518103" title="Diego Ramírez (archipelag)">
Diego Ramírez (archipelag)

Wyspy Diego Ramírez (hiszp. " Islas Diego Ramírez") – grupa małych wysp na Oceanie Spokojnym, będąca najdalej na południe wysuniętą częścią Chile (około 100 km na południowy zachód od Przylądka Horn).
Krótki opis.
Archipelag składa się z dwóch grup wysp, większej południowej (m.in. "Isla Bartolomé", "Isla Gonzalo", "Islote Ester") i mniejszej północnej (m.in. "Isla Norte"), które mają łącznie powierzchnię około 1,3 km². Administracyjnie należą do Regionu "Magallanes y Antártica". Zostały odkryte przez wyprawę Garcia de Nodala 12 lutego 1619, nazwę wzięły od nazwiska kosmografa ekspedycji. W 1957 roku marynarka wojenna Chile założyła stację meteorologiczną na "Isla Gonzalo". Wyspy są ważnym miejscem gniazdowania dla wielu morskich ptaków (głównie albatrosy i pingwiny).
W skład archipelagu wchodzą następujące wyspy

</doc>
<doc id="1518104" url="https://pl.wikipedia.org/wiki?curid=1518104" title="Owczarek z Istrii">
Owczarek z Istrii



</doc>
<doc id="1518105" url="https://pl.wikipedia.org/wiki?curid=1518105" title="Enrique Tornú">
Enrique Tornú

Enrique Tornú (ur. 1 września 1865 w Buenos Aires, zm. 23 sierpnia 1901 tamże) – argentyński lekarz i higienista.
Uczył się w Colegio Nacional de Buenos Aires, w 1886 roku otrzymał świadectwo dojrzałości. Następnie studiował medycynę na Uniwersytecie w Buenos Aires. Studia ukończył w Paryżu, dokąd został wysłany z misją dyplomatyczną. Praktykował też w San Andrés. Jego dysertacja doktorska dotyczyła zabiegów chirurgicznych z dojścia przez kość krzyżową. W 1894 roku powrócił do Argentyny.
Tornú był pionierem leczenia gruźlicy w Argentynie; ostatecznie, sam zaraził się gruźlicą. Zalecał leczenie w sanatoriach i osobiście podróżował przez prowincję Córdoby szukając odpowiednich lokalizacji na te ośrodki. 11 maja 1901 współzakładał "Liga Argentina contra la Tuberculosis" (Argentyńską Ligę Przeciwko Gruźlicy).
Enrique Tornú popełnił samobójstwo w 1901 roku, niedługo po tym jak zachorował na gruźlicę.
W 1904 roku powstał w Buenos Aires pierwszy szpital dla gruźlików, któremu nadano imię Enrique Tornú.

</doc>
<doc id="1518107" url="https://pl.wikipedia.org/wiki?curid=1518107" title="Wyspy Diego Ramírez">
Wyspy Diego Ramírez



</doc>
<doc id="1518109" url="https://pl.wikipedia.org/wiki?curid=1518109" title="Diego Ramirez">
Diego Ramirez



</doc>
<doc id="1518110" url="https://pl.wikipedia.org/wiki?curid=1518110" title="Juan Fernandez (archipelag)">
Juan Fernandez (archipelag)



</doc>
<doc id="1518111" url="https://pl.wikipedia.org/wiki?curid=1518111" title="San Ambrosio">
San Ambrosio



</doc>
<doc id="1518112" url="https://pl.wikipedia.org/wiki?curid=1518112" title="San Felix">
San Felix



</doc>
<doc id="1518113" url="https://pl.wikipedia.org/wiki?curid=1518113" title="Baublis">
Baublis

Baublis – około 1000-letni dąb wspomniany przez Adama Mickiewicza w "Panu Tadeuszu", w którego pniu poeta, filolog i historyk Dionizy Paszkiewicz (lit. Dionizas Poška) założył muzeum. Dąb ten rósł w Bordziach na Żmudzi. Został ścięty w 1812 roku.
Nazwę Baublis nadawano na Żmudzi starym dębom otaczanym czcią religijną. Wierzono, że w określone dni wydobywał się z nich głos przepowiadający przyszłość.
Historia dębu.
 w haśle „Dąb” (w 1900 roku) podaje:
Adam Mickiewicz w notach autorskich do Pana Tadeusza również wspomina, że w czasach pogańskich dąb ten był czczony jako świętość.
Dąb, o obwodzie pnia 12,5 metra, rósł na górze Wiśniowej na terenie majątku należącego do Dionizego Paszkiewicza. 
Drzewo u podstawy miało wielkie próchnowisko powodujące, że miało puste wnętrze. Usychające drzewo Dionizy kazał ściąć, pociąć na trzy części i największą część przetoczyć w pobliże swojego domu, znajdującego się na obecnej granicy między wsiami Poškakaimis (nazwanej po II wojnie światowej na część pisarza) i Bijotai (nazwanej na część Beaty Paszkiewicz, XVI-wiecznej właścicielki majątku). Dionizy zrobił z tej części altankę, którą przykrył strzechą, wyciął w ścianach okna i zamontował drzwi. Urządził tu małe muzeum, w którym przechowywał swoje zbiory i biblioteki.
Inną część pnia Baublisa, mieszczącą 10 osób, Paszkiewicz podarował w 1813 roku biskupowi żmudzkiemu Józefowi Arnulfowi Giedroyciowi, który ustawił go w swoim majątku Nowotrzeby koło Ejragoły, gdzie stoi on do dziś.
W tafli drzwi swojej altanki Paszkiewicz własnoręcznie napisał w 1812 roku po polsku tekst:
Po renowacji obiektu dokonanego w latach 20. XX wieku napis pozostał na swoim miejscu. Obecnie wymaga ponownej konserwacji, jest trudno czytelny.
W „Dzienniku Litewskim” w tomie III z 1823 roku pisano:
W 1818 roku wileńskie Towarzystwo Szubrawców wyśmiało Paszkiewicza (w numerze 101 Wiadomości Brukowych) za ten pomysł, ale w związku z ogromnym zainteresowaniem mikromuzeum sam Paszkiewicz opisał je, wraz z historią drzewa, w 1826 roku w artykule w tomie IV Dziennika Warszawskiego.
W pobliżu pnia Baublisa Paszkiewicz postawił mniejszy pień, również wydrążony w środku, innego wielkiego dębu, zwanego „Bratem Baublisa”. Z trzeciego, najmniejszego fragmentu pnia zbudowano kapliczkę.
Po śmierci Dionizego w 1830 roku część kolekcji, zgodnie z wolą twórcy, została przekazana Uniwersytetowi Wileńskiemu, jednak później zaginęła. W czasie I wojny światowej nastąpiło dalsze rozproszenie pozostałych zbiorów. W 1924 roku ocalałe fragmenty zbiorów zdeponowano, na polecenie Litewskiej Komisji Archeologicznej, w muzeum seminarium nauczycielskiego w Taurogach, natomiast po 1945 roku zbiory te przekazano do muzeum w pobliskich Szawlach.
Pień Baublisa i jego brata zachowały się do czasów współczesnych. W 1930 roku, w 100-lecie śmierci pisarza usypano tu dwa kopce z dwoma kamiennymi pomnikami na ich szczytach: jeden poświęcony pisarzowi, drugi – księciu Witoldowi. Muzeum zostało odnowione, zgromadzono nowe eksponaty, pnie zostały zakonserwowane i przykryte nowymi daszkami. Po II wojnie światowej część wsi na północ od dębowej altanki przekształcono w osobną wieś, którą nazwano Poškakaimis, na cześć pisarza. Muzeum ponownie otwarto w 1947 roku.
W 1971 roku obie dębowe altanki obudowano szklanymi pawilonami. Autorami projektu byli Meilė Lagunavičienė i Vytautas Gabriūnas. Z pierwotnych zbiorów pozostały tu: m.in. kule armatnie i kości kopalnego wieloryba. Miejsce to ma od 1993 roku status pomnika w litewskim rejestrze zabytków.
W dniu 3 czerwca 2010 roku Prezydent Republiki Litewskiej dekretem nr 1K-383 zatwierdził herb wsi Bijotai (na terenie której stoi altana Paszkiewicza), w którego polu jest pień Baublisa przykryty gontem.
Muzeum w dębie Baublis uznane jest przez badaczy litewskich za pierwsze litewskie muzeum starożytności.
Dąb Baublis w literaturze polskiej.
Adam Mickiewicz w IV księdze Pana Tadeusza wspomina drzewa na Litwie:
O Baublisie pisali również m.in.:

</doc>
<doc id="1518119" url="https://pl.wikipedia.org/wiki?curid=1518119" title="Enrique Tornu">
Enrique Tornu



</doc>
<doc id="1518122" url="https://pl.wikipedia.org/wiki?curid=1518122" title="Aspasmogaster tasmaniensis">
Aspasmogaster tasmaniensis

Aspasmogaster tasmaniensis – gatunek ryby z rodziny grotnikowatych. "A. tasmaniensis" są niewielkimi rybami żyjącymi w strefie przybrzeżnej, w płytkich estuariach, często pod kamieniami. Zasięg występowania ograniczony do zachodniej i południowej Australii. Osiągają do 8 cm długości. Jak u innych przedstawicieli rodziny, płetwy piersiowe przekształcone w silną przyssawkę.

</doc>
<doc id="1518123" url="https://pl.wikipedia.org/wiki?curid=1518123" title="Stronnictwo Narodowo-Demokratyczne (III Rzeczpospolita)">
Stronnictwo Narodowo-Demokratyczne (III Rzeczpospolita)

Stronnictwo Narodowo-Demokratyczne (SND) – polska narodowo-konserwatywna partia polityczna, działająca w latach 90.
Historia.
Ugrupowanie utworzono 14 kwietnia 1991. Formalnego wpisu do ewidencji dokonano 23 maja 1991. Ugrupowanie odwoływało się do tradycji przedwojennej endecji, przyjęło nazwę ugrupowania z lat 1897–1919. Jego prezesem został Jan Tomasz Zamoyski, jednak stronnictwem faktycznie przez cały okres działalności kierował Bogusław Kowalski (od 1998 jako prezes).
W wyborach parlamentarnych przeprowadzonych 27 października 1991 do Sejmu SND wystartowało w dwóch okręgach pod nazwą Narodowy Komitet Wyborczy, który uzyskał jedynie 2102 głosy, tj. 0,02% poparcia. Partia wprowadziła do parlamentu jednego senatora, którym został Jan Zamoyski (otrzymał 46 770 głosów w województwie zamojskim).
Na kongresie z 4–6 września 1992 emigracyjne Stronnictwo Narodowe podjęło decyzję o samorozwiązaniu i przekazaniu majątku oraz ciągłości organizacyjnej przedwojennego Stronnictwa Narodowego Stronnictwu Narodowo-Demokratycznemu.
W 1993 kandydaci ugrupowania startowali z ramienia Bezpartyjnego Bloku Wspierania Reform. SND uczestniczyło w Porozumieniu 11 Listopada, w 1995 popierało ubiegającego się o reelekcję prezydenta Lecha Wałęsę (Bogusław Kowalski był jednym z głównych organizatorów jego kampanii wyborczej). Rok później SND przystąpiło do Akcji Wyborczej Solidarność, jednak w połowie 1997 podpisało porozumienie wyborcze z Polskim Stronnictwem Ludowym (żaden z jego przedstawicieli nie znalazł się w parlamencie). W sierpniu 1998 SND weszło w skład Ruchu Patriotycznego „Ojczyzna”, koalicji startującej w wyborach samorządowych w tym samym roku.
19 grudnia 1999 doszło do niezrealizowanego formalnie zjednoczenia Stronnictwa Narodowo-Demokratycznego ze Stronnictwem Narodowym Romana i Macieja Giertychów. Partia nie została jednak wyrejestrowana sądownie. Kandydatem nowego SN w wyborach prezydenckich w 2000 był generał Tadeusz Wilecki.
W 2001 na miejscu niewykreślonego z ewidencji SND została zarejestrowana Liga Polskich Rodzin, której pierwszy kongres odbył się 5 maja 2001.
Program.
Ugrupowanie nawiązywało do tradycji narodowych, traktując demokrację jako najlepszy ustrój państwa. SND stało na stanowisku silnej pozycji politycznej prezydenta. Podkreślano istotną rolę samorządu lokalnego, gospodarki rozumianej jako tzw. kapitalizm narodowy, zakładającej wspieranie polskich przedsiębiorstw. Program dotyczący rolnictwa opierał się na wspieraniu funkcjonowania gospodarstw rodzinnych. Integrację europejską rozumiano jako realizację idei Europy ojczyzn. Przestrzegano przed dominacją Niemiec w tej części Europy.

</doc>
<doc id="1518131" url="https://pl.wikipedia.org/wiki?curid=1518131" title="Saulius Lapėnas">
Saulius Lapėnas

Saulius Lapėnas (ur. 14 marca 1962 w Możejkach) – litewski architekt i polityk, samorządowiec, poseł na Sejm Republiki Litewskiej (2000–2008).
Życiorys.
Po ukończeniu szkoły średniej kształcił się na wydziale architektury Wileńskiego Instytutu Inżynierii Budownictwa. Zaangażowany w działalność polityczną w Litewskiej SRR, był członkiem KPZR (1988–1989). W latach 1986–1989 sprawował urząd przewodniczącego miejskiego komitetu wykonawczego w Jurborku. Później przez rok był przewodniczącym Rejonowego Komitetu Wykonawczego w tym mieście.
Po rozpoczęciu transformacji ustrojowej założył firmę projektową, pracował również w założonym przez siebie spółce prawa handlowego jako architekt. W latach 1992–2000 był dyrektorem kolejnego przedsiębiorstwa. Został też aktywistą Rotary Club w Jurborku.
W 1995 wybrano go w skład rady rejonowej rejonu jurborskiego. Po raz kolejny mandat uzyskiwał w wyborach w 1997, 2000 i 2002. W 2000 przez krótki okres sprawował funkcję przewodniczącego komisji gospodarki lokalnej i przedsiębiorczości.
W 2000 został wybrany w skład Sejmu jako reprezentant okręgu nr 62 Jurbork z poparciem Litewskiego Związku Liberałów, którego członkiem i przewodniczącym lokalnego oddziału pozostawał od 1995. Po raz kolejny mandat uzyskał w 2004 z ramienia Związku Liberałów i Centrum, do której to partii należał od 2003. Był wiceprzewodniczącym Klubu Poselskiego LiCS. W 2008 z listy liberałów-centrystów bez powodzenia ubiegał się o reelekcję, przegrywając nieznacznie w swoim okręgu z socjaldemokratą Broniusem Paužą. W 2011 i w 2015 ponownie wybierany na radnego rejonowego, po odejściu z parlamentu dołączył do PartiI Pracy. W 2020 został wiceprzewodniczącym ugrupowania „Kartų solidarumo sąjunga – Santalka Lietuvai”.

</doc>
<doc id="1518133" url="https://pl.wikipedia.org/wiki?curid=1518133" title="Oxara">
Oxara



</doc>
<doc id="1518135" url="https://pl.wikipedia.org/wiki?curid=1518135" title="Glera">
Glera



</doc>
<doc id="1518136" url="https://pl.wikipedia.org/wiki?curid=1518136" title="Ellidaa">
Ellidaa



</doc>
<doc id="1518137" url="https://pl.wikipedia.org/wiki?curid=1518137" title="Ellidhaa">
Ellidhaa



</doc>
<doc id="1518139" url="https://pl.wikipedia.org/wiki?curid=1518139" title="Puchar Świata w skeletonie 2008/2009">
Puchar Świata w skeletonie 2008/2009

Puchar Świata w skeletonie 2008/2009 rozpoczął się zawodami pań w Winterbergu, a zakończył zawodami w Park City. W sezonie zostały rozegrane mistrzostwa świata w Lake Placid oraz mistrzostwa Europy w Sankt Moritz.

</doc>
<doc id="1518140" url="https://pl.wikipedia.org/wiki?curid=1518140" title="IC 4406">
IC 4406

IC 4406 (również Mgławica Siatkówka) – mgławica planetarna znajdująca się w konstelacji Wilka. Odkrył ją DeLisle Stewart w 1899 roku.
W zależności od użytych metod pomiarowych odległość do mgławicy szacowana jest przez astronomów na 4,9–7,8 tysiąca lat świetlnych.
Mgławica IC 4406 jest prawdopodobnie pustym cylindrem. Jej prostokątny kształt jest wynikiem obserwacji mgławicy z boku. Mgławica ta oglądana od strony bieguna przypuszczalnie byłaby podobna do Mgławicy Pierścień lub Pierścień Południowy. Gorący gaz IC 4406 wypływa przez oba końce podłużnego cylindra, a włókna ciemnego pyłu i gazu molekularnego tworzą jego ściany. Gwiazda, która utworzyła tę mgławicę planetarną, znajduje się w jej centrum. Za kilka milionów lat jedyną widzialną pozostałością po IC 4406 będzie słabnący biały karzeł.
Mgławica Siatkówka zawdzięcza swą nazwę pasmom ciemnego pyłu, które wyglądają jak naczynia krwionośne w ludzkim oku.

</doc>
<doc id="1518144" url="https://pl.wikipedia.org/wiki?curid=1518144" title="Leighton Buzzard">
Leighton Buzzard

Leighton Buzzard – miasto w Wielkiej Brytanii, w Anglii, w hrabstwie Bedfordshire, położone pomiędzy Luton a Milton Keynes. Graniczy z miastem Linslade i często oba miasta traktowane są jako aglomeracja policentryczna. Razem tworzą gminę Leighton-Linslade.
Historia.
Jest kilka koncepcji pochodzenia nazwy, przeważa domniemanie, że wzięła się ona ze staroangielskiego określenia przesieki w lesie. na terenie miasta istniało osadnictwo rzymskie - ulica Watling Street, obecnie droga A5 została pierwotnie wybudowana przez Rzymian. Pierwsze zapisy odnoście osadnictwa w tym miejscu pochodzą z roku 906, w Domesday Book wspomina się o rezydencji "Leighton Manor". Przez kilkaset lat posiadłość należała do rodziny Leigh; w roku 1200 wybudowano tu kościół a 51 lat później organizowano tu cotygodniowy targ. W roku 1645 miasto strawił pożar i mieszkańcy wystosowali petycję do króla o środki finansowe na odbudowę domów. Rozwój miasta nastąpił w drugiej połowie XIX wieku, po oddaniu do użytku linii kolejowej.
W okolicy funkcjonuje turystyczna kolej wąskotorowa Leighton Buzzard Light Railway.

</doc>
<doc id="1518145" url="https://pl.wikipedia.org/wiki?curid=1518145" title="Tadeusz Krygowski">
Tadeusz Krygowski

Tadeusz Marek Krygowski (ur. 27 kwietnia 1937 w Poznaniu) – polski chemik, specjalizujący się w krystalografii, profesor nauk chemicznych.
Życiorys.
Jego ojcem był Bogumił Krygowski (1905–1977), geolog, geograf i geomorfolog, profesor UP.
Tadeusz Krygowski w 1955 ukończył I Liceum Ogólnokształcące im. Karola Marcinkowskiego w Poznaniu i podjął studia chemiczne na Uniwersytecie im. Adama Mickiewicza, które ukończył w 1961. Stopień doktora nauk chemicznych uzyskał w 1969 (promotorem jego rozprawy doktorskiej był Wiktor Kemula), a stopień doktora habilitowanego w 1973 na Uniwersytecie Warszawskim. W 1983 otrzymał tytuł profesorski w zakresie nauk chemicznych. Od 1978 kierował pracownią krystalochemii Uniwersytetu Warszawskiego. W latach 1981–1982 pełnił funkcję prodziekana Wydziału Chemii UW ds. studenckich. Od 1991 zajmował stanowisko profesora zwyczajnego.
Prowadził badania związane z fizykochemią organiczną: zajmował się wpływem efektu podstawnikowego oraz rozpuszczalnikowego na własności fizykochemiczne układów chemicznych. Badał charakter aromatycznego układów π-elektronowych, wpływ oddziaływań międzycząsteczkowych oraz wewnątrzcząsteczkowych na strukturę cząsteczek, a także skutki strukturalne wiązań wodorowych i litowych.
Jest członkiem zwyczajnym Towarzystwa Naukowego Warszawskiego oraz członkiem Akademickiego Klubu Obywatelskiego im. Prezydenta Lecha Kaczyńskiego w Poznaniu.
W 2012, "za wybitne osiągnięcia w pracy naukowo-badawczej i działalności dydaktycznej, za zasługi na rzecz rozwoju nauki", prezydent Bronisław Komorowski odznaczył go Krzyżem Oficerskim Orderu Odrodzenia Polski.

</doc>
<doc id="1518148" url="https://pl.wikipedia.org/wiki?curid=1518148" title="Puchar Europy w Lekkoatletyce 2007">
Puchar Europy w Lekkoatletyce 2007

28 Puchar Europy w lekkoatletyce - międzynarodowe zawody lekkoatletyczne, które odbył się 23 i 24 czerwca 2007 roku. Lekkoatleci rywalizowali w Superlidze oraz I i II lidze. Organizatorem Pucharu Europy było European Athletic Association.
Superliga.
Zawody Superligi rozegrano na stadionie olimpijskim w Monachium, który w 1972 gościł uczestników igrzysk olimpijskich. Wśród kobiet zwyciężyły Rosjanki, którym po roku odebrano zwycięstwo z powodu dopingu 3 zawodniczek i 1. miejsce przypadło Francuzkom, u Panów zwycięstwo początkowo przyznano reprezentacji Francji, jednak po wykryciu niedozwolonych środków dopingujących u francuskiego młociarza Nicolasa Figère i odebraniu punktów za tę konkurencję Francuzom zwycięstwo przypadło Niemcom.
I liga.
Zawody I ligi przeprowadzono w dwóch grupach. Zawodnicy w grupie A rywalizowali w fińskim mieście Vaasa, a w grupie B na stadionie we włoskim Mediolanie.
II liga.
W II lidze kraje rywalizowały w dwóch grupach. Reprezentacje z grupy A spotkały się w duńskim Odense, a z grupy B w Zenicy w Bośni.

</doc>
<doc id="1518151" url="https://pl.wikipedia.org/wiki?curid=1518151" title="Lubina Hajduk-Veljkovićowa">
Lubina Hajduk-Veljkovićowa

Lubina Hajduk-Veljkovićowa z domu Šěnec (ur. 1976 w Budziszynie) – łużycka tłumaczka i pisarka, tworząca w języku górnołużyckim.
Życiorys.
Po ukończeniu Gimnazjum Łużyckiego w Budziszynie, na Uniwersytecie w Lipsku studiowała sorabistykę i historię. Pisze (wyłącznie po łużycku) książki dla dzieci, wiersze, sztuki teatralne, powieści oraz opowiadania. Jest autorką powieści kryminalnej, pt. "Pawčina złósće" (2006), gatunku bardzo rzadko podejmowanego przez pisarzy łużyckich.
Na język górnołużycki tłumaczyła utwory takich autorów, jak Federico Garcia Lorca, Charles Dickens, Thornton Wilder, Carlo Goldoni, Miro Gavran, Bernard Slade oraz Curt Flatow.
Jest zamężna (mąż, Dušan Hajduk-Veljković, jest Serbem), ma syna.

</doc>
<doc id="1518152" url="https://pl.wikipedia.org/wiki?curid=1518152" title="Suite bergamasque">
Suite bergamasque

Suite bergamasque (fr. sɥit bɛʀgamask) – suita fortepianowa Claude’a Debussy’ego. 
Tytuł pochodzi najpewniej od wiersza Paula Verlaine’a "Clair de lune" ("Światło księżyca"), w którym wspomniany jest taniec bergamasca. Suita została napisana w 1888, lecz wydana dopiero w 1905 roku. Składa się z czterech części:
"Preludium" – pełniące funkcję wstępu – napisane jest w tonacji F-dur, w tempie "rubato" i zawiera wiele kontrastów dynamicznych oraz agogicznych. "Menuet" – jako historyczne ogniwo taneczne – nawiązuje do muzyki barokowej, zwłaszcza popularnych wówczas suit, w skład których często wchodził. Najsłynniejsza część, "Clair de lune", utrzymana jest w dynamice pianissimo. Ostatnia część "Passepied" jest żywym ("allegretto ma non troppo") tańcem bretońskiego pochodzenia.
"Clair de lune" – najsłynniejsza część całej suity, często grywana jako samodzielny utwór – uważane jest za manifest impresjonizmu w muzyce i jest jedną z najpopularniejszych kompozycji Debussy’ego. Pojawia się m.in. w filmach "Fantazja", "", "Pokuta", "Siedem lat w Tybecie", "Frankie i Johnny", "Zmierzch".

</doc>
<doc id="1518154" url="https://pl.wikipedia.org/wiki?curid=1518154" title="Bruara">
Bruara



</doc>
<doc id="1518156" url="https://pl.wikipedia.org/wiki?curid=1518156" title="Loki (Gwiezdne wrota)">
Loki (Gwiezdne wrota)



</doc>
<doc id="1518159" url="https://pl.wikipedia.org/wiki?curid=1518159" title="Eugene Minkowski">
Eugene Minkowski



</doc>
<doc id="1518161" url="https://pl.wikipedia.org/wiki?curid=1518161" title="Olfusa">
Olfusa



</doc>
<doc id="1518162" url="https://pl.wikipedia.org/wiki?curid=1518162" title="Jean Beraud">
Jean Beraud



</doc>
<doc id="1518164" url="https://pl.wikipedia.org/wiki?curid=1518164" title="Bitwa morska pod Trapezuntem">
Bitwa morska pod Trapezuntem

Bitwa morska pod Trapezuntem (ob. Trabzon) – starcie zbrojne, które miało miejsce w 1621 r. w trakcie walk kozacko-tureckich.
W roku 1621 na Morze Czarne wypłynęła flota kozacka licząca 5000 Mołojców. Kozacy atakowali tureckie konwoje dostarczające broń i żywność do portów w Dobrudży, a także plądrowali nadbrzeża tureckie. Dużym sukcesem było zatopienie 9 tureckich galer z bronią oraz zniszczenie wieży w porcie Galata w Stambule. Po rozproszeniu sił tureckich w okolicy Trapezuntu, Kozacy splądrowali rejony tego miasta, po czym rozpoczęli odwrót. W trakcie odwrotu czajki kozackie, na których znajdowało się 1700 Kozaków ukraińskich i dońskich natknęły się na turecką flotę liczącą 27 okrętów. Doszło do zaciętej bitwy, w wyniku której flota kozacka doznała klęski. Tylko nielicznym jednostkom udało się powrócić.

</doc>
<doc id="1518169" url="https://pl.wikipedia.org/wiki?curid=1518169" title="Jan Cyż">
Jan Cyż



</doc>
<doc id="1518172" url="https://pl.wikipedia.org/wiki?curid=1518172" title="Karolina Gronau">
Karolina Gronau

Karolina Gronau (ur. 12 lipca 1984 w Gdańsku) – polska lekkoatletka, skoczkini wzwyż.
Życiorys.
Wielokrotna medalistka Mistrzostw Polski, zarówno seniorów jak i w młodszych kategoriach wiekowych, w tym złota medalistka mistrzostw Polski na stadionie (2006 &amp; 2010 &amp; 2011) oraz w hali (2010 &amp; 2012). Jej rekord życiowy to 1,92 m i został ustanowiony 24 czerwca 2007 podczas Superligi Pucharu Europy w Monachium. Reprezentowała klub Start Lublin.

</doc>
<doc id="1518173" url="https://pl.wikipedia.org/wiki?curid=1518173" title="Basa Jawa">
Basa Jawa



</doc>
<doc id="1518174" url="https://pl.wikipedia.org/wiki?curid=1518174" title="Katherine Mansfield">
Katherine Mansfield

Kathleen Mansfield Murry (ur. 14 października 1888 w Wellington, Nowa Zelandia, zm. 9 stycznia 1923 w Fontainebleau, Francja) – modernistyczna autorka opowiadań pisząca pod pseudonimem Katherine Mansfield, przebywająca od 1903 roku głównie w Europie.
Życiorys.
Była córką nowozelandzkiego bankiera, trzecim spośród pięciorga rodzeństwa. Większość swojego życia spędziła w miasteczku Karori, kilka kilometrów od Wellington. W latach 1898-1899 jej pierwsze opowiadania ukazały się w pismach z Wellington.
W wieku trzynastu lat została wysłana do szkoły w Anglii. Tam wydawała czasopismo. W 1903 roku wyruszyła na studia do Londynu. Początkowo miała zamiar zostać wiolonczelistką. Po ukończeniu studiów powróciła do Karori. Przez jakiś czas żyła w puszczy z powodu poróżnienia z rodzicami. Ojciec utrzymywał ją przez całe życie (100 £ rocznie).
W 1909 roku wyszła za mąż za George’a Bowdena, którego opuściła po kilku dniach. W 1911 roku poznała Johna Middletona Murry, z którym stworzyła stały związek. W 1917 roku Katarzyna przeszła ciężkie zapalenie opłucnej, na skutek którego do końca życia miała problemy z płucami. Mansfield znała dobrze język francuski, niemiecki oraz łacinę, a także rosyjski.
Była biseksualna i miała wielu kochanków obojga płci.
Inspirowała się utworami Oscara Wilde’a i Antoniego Czechowa. Brała udział w londyńskim życiu towarzysko-literackim, publikując, niezbyt często, opowiadania i recenzje. Przyjaźniła się głównie z Aldousem Huxleyem, Virginią Woolf oraz D.H. Lawrence’em, który sportretował ją w powieści "Zakochane kobiety", jako Gudrun. Prowadziła dziennik.
Cierpiała na gruźlicę, która była przyczyną jej przedwczesnej śmierci. Zmarła w wieku 34 lat na nagły krwotok.
Napisała wiersz dla Stanisława Wyspiańskiego pt. "Do Stanisława Wyspiańskiego".
Za jej życia wydano tylko dwa tomy opowiadań, dalsze oraz dzienniki, listy ukazywały się pośmiertnie przez kilka dekad. Najbardziej znane opowiadania Katherine Mansfield to: "Panna Brill", "Preludium", "Garden Party", "The Doll’s House", "The Fly".

</doc>
<doc id="1518175" url="https://pl.wikipedia.org/wiki?curid=1518175" title="Janina David">
Janina David

Janina David, pierwotnie Janina Dawidowicz (ur. 19 marca 1930 w Kaliszu) – brytyjska pisarka polsko-żydowskiego pochodzenia.
Życiorys.
Urodziła się w Kaliszu w średniozamożnej rodzinie żydowskiej, jako jedyne dziecko Marka i Celii Dawidowiczów. Podczas II wojny światowej została przesiedlona do getta warszawskiego, gdzie zginęła jej najbliższa rodzina. W 1943 przedostała się na aryjską stronę i ukrywała się u zaprzyjaźnionej rodziny, a następnie w katolickim klasztorze, gdzie doczekała końca wojny.
W 1946 wyemigrowała z Polski i osiadła we Francji, gdzie przebywała w międzynarodowym domu dziecka. W 1948 wyjechała do Australii, gdzie dokończyła swoją edukację oraz pracowała w fabrykach. Ukończyła także studia socjologiczne na uniwersytecie w Melbourne. W 1958 wyemigrowała do Wielkiej Brytanii, gdzie pracowała jako pracownik społeczny w szpitalach. W 1978 porzuciła pracę na rzecz pisarstwa.

</doc>
<doc id="1518176" url="https://pl.wikipedia.org/wiki?curid=1518176" title="Catahoula Leopard Dog">
Catahoula Leopard Dog

Catahoula Leopard Dog – rasa psa, należąca do grupy psów użytkowych. Jest zarówno psem gończym, pasterskim jak i obronnym.
Rys historyczny.
W 1539 r. Hiszpanie przywieźli swe dogi i charty do obecnej Luizjany. Indianie przygarnęli te pozostawione przez Hiszpanów psy. Prawdopodobnie wymieszały się one z płowymi wilkami wałęsającymi się wokół obozowisk. Gdy w roku 1700 przybyli tam Francuzi, zastali osobliwe łaciate psy o jasnych oczach. Sami natomiast przywieźli beaucerony, które służyły wtedy do polowania na dziki. Miały też chronić osadników przed Indianami. Z pewnością wymieszały się one z rodzimymi psami. To one wniosły czynnik marmurkowatości oraz niebieskie, plamiste oczy. Francuzi nazwali pewne plemię indiańskie "catahoula". Słowo to jednoznacznie z psem używane było jako przekleństwo.
Wygląd.
Budowa.
Catahoula jest psem mocno zbudowanym, ale bardzo lekkim. Jego sylwetka jest kwadratowa. Ma grube, mocne i bardzo silne łapy. Ma średnio suchą głowę. Ma budowę bardzo podobną do Beaucerona, ale większą od niego głowę. Niektóre osobniki przypominają nieco labradory.
Szata.
Sierść tych psów jest krótka, gruba i gęsta.
Umaszczenie.
Umaszczenie plamiste (marmurkowe), preferowane niebieskie, szare, czarne, wątrobiane, czerwone, białe i w łaty; jednolite, preferowane czarne, pręgowane, czerwone, czekoladowe i żółte.
Zachowanie i charakter.
Catahoula Leopard Dog, to pies bardzo odważny, czujny i wesoły. Uwielbia bawić się z właścicielem, a niektóre suki są bardzo dobrymi opiekunkami dzieci. Psy te mają bardzo dobrą pamięć. Niezwykle rzadko zdarza się u nich poważna dysplazja.
Użytkowość.
Pies bardzo wszechstronnie użytkowy: poluje, zagania, ochrania, pilnuje i uczestniczy w psich sportach.
Popularność.
Poza swoją ojczyzną prawie nieznana. Po jednym lub kilku osobnikach znajduje się Holandii, Czechach, Irlandii i Włoszech. Wg stanu na 2019 r. w Polsce występuje mniej niż 10 osobników tej rasy.

</doc>
<doc id="1518177" url="https://pl.wikipedia.org/wiki?curid=1518177" title="Damir Kajosević">
Damir Kajosević



</doc>
<doc id="1518178" url="https://pl.wikipedia.org/wiki?curid=1518178" title="Margate (Wielka Brytania)">
Margate (Wielka Brytania)

Margate – miasto w Wielkiej Brytanii, w Anglii w hrabstwie Kent nad Morzem Północnym. W mieście mieszka 57 tys. osób. Z uwagi na popularność ośrodka wśród starszych osób, miasto nazywane jest „poczekalnią Pana Boga” ("God’s waiting room"). W mieście rozwinął się przemysł odzieżowy.
Historia.
Historia Margate jest nierozerwalnie związana z morzem. Pierwsze ślady osadnictwa na tym terenie pochodzą z epoki żelaza; szkielet z tamtych czasów spoczywa w miejscowym muzeum. W średniowieczu miasto było stowarzyszone z konfederacją pięciu portów (ang. "Cinque Ports"), powstałej za czasów Edwarda Wyznawcy i zrzeszającej Hastings, New Romney, Hythe, Dover oraz Sandwich. Zmierzch tej formacji nastąpił w XV wieku. Margate znajdowało się przez ten czas pod kontrolą Dover. W czasach nowożytnych miejscowość funkcjonowała jako niewielki port rybacki. Jej popularność jako ośrodka wypoczynkowego zaczyna się w połowie XVIII wieku, po publikacji Richarda Russela na temat dobroczynnego wpływu wód na gruczoły. Ośrodek popularny był w okresie wiktoriańskim, ze względu na bliskość Londynu.

</doc>
<doc id="1518180" url="https://pl.wikipedia.org/wiki?curid=1518180" title="Koptyjski Kościół Ortodoksyjny">
Koptyjski Kościół Ortodoksyjny

Koptyjski Kościół Ortodoksyjny, Kościół koptyjski – jeden z autokefalicznych przedchalcedońskich Kościołów wschodnich związany swoją działalnością głównie z Egiptem i skupiający rdzenną ludność tego kraju – Koptów. Historycznie głównym ośrodkiem religijnym wspólnoty jest Aleksandria, gdzie znajduje się najważniejszy kościół koptyjski – katedra św. Marka. Od wielu dziesięcioleci jednak zwierzchnik Kościoła tytułujący się Papieżem Aleksandrii i Patriarchą Stolicy św. Marka przebywa stale w Kairze, a jego rezydencja mieści się przy katedrze św. Marka w dzielnicy Abbasja.
Historia.
Geneza.
Kościół koptyjski wywodzi się z pierwotnego Kościoła egipskiego, którego założycielem według tradycji miał być św. Marek Ewangelista.
Kościół egipski odegrał czołową rolę w kształtowaniu się pierwotnej chrześcijańskiej teologii. W Egipcie działali m.in.: Atanazy Wielki, Cyryl z Aleksandrii, Orygenes. W Egipcie narodził się chrześcijański: anachoretyzm, cenobityzm i monastycyzm.
Koptyjski Kościół Ortodoksyjny wyodrębnił się w V wieku z patriarchatu aleksandryjskiego na skutek sporów narodowych i chrystologicznych w Egipcie, gdy większość chrześcijan egipskich z patriarchą Aleksandrii, Dioskurem I na czele opowiedziała się przeciwko postanowieniom soboru chalcedońskiego (diofizytyzm) i zerwała jedność doktrynalną z powstałym w 451 roku Kościołem chalcedońskim.
Współcześnie uważa się, że głównym powodem schizmy nie były kwestie doktrynalne (monofizytyzm), ale spory polityczne w Egipcie między nacjami grecką i koptyjską oraz brak zrozumienia dla spraw lokalnych ze strony dworu cesarskiego w Konstantynopolu, który nie dostrzegł w porę problemów Egipcjan.
Bizancjum.
W okresie bizantyjskim Koptyjski Kościół Ortodoksyjny uważany był za heretycki i prześladowany przez biskupów Kościoła chalcedońskiego oraz władze Cesarstwa Bizantyńskiego.
W 553 roku cesarz Justynian Wielki na soborze konstantynopolitańskim II podjął próbę pojednania Kościołów przedchalcedońskich z melchitami, ale zgromadzenie to nie wywiązało się z nałożonych na niego zadań i zaprzepaścił możliwość zakończenia rozłamu w Egipcie. Spowodowało to dalszą niechęć wspólnoty do Kościoła katolickiego, izolację Kościoła koptyjskiego i stworzenie z niego w praktyce Kościoła narodowego.
Rozwijając się głównie na obszarze Górnego Egiptu Koptyjski Kościół Ortodoksyjny miał dobre relacje z chrześcijanami zamieszkującymi Nubię i Abisynię. Skutkiem tego istniejące tam Kościoły lokalne w krótkim czasie przyjęły jego naukę i podporządkowały się jurysdykcji koptyjskiego patriarchy aleksandryjskiego.
Kalifat.
W 641 roku Egipt został podbity przez Arabów i włączony w skład kalifatu. Pod rządami kalifów prawowiernych i Umajjadów Kościół koptyjski utracił wielu wiernych, którzy przeszli na islam, cieszył się jednak tolerancją ze strony władz. Pomimo nałożenia na Koptów wysokiego podatku religijnego – "dżizji", ich Kościół prosperował dość dobrze. Nastawienie muzułmanów do Koptyjskiego Kościoła Ortodoksyjnego zmieniło się w X wieku wraz ze wstąpieniem na tron przedstawicieli dynastii Fatymidów. Zaczęto dyskryminować Koptów ograniczając ich prawa cywilne, zmuszając do noszenia strojów odróżniających ich od muzułmanów, stwarzając przeszkody prawne do publicznego kultu. Najtrudniejszy okres Kościół koptyjski przeżył w okresie rządów kalifa Al-Hakima.
W XIII wieku koptyjski patriarcha Cyryl III podjął się próby dialogu ze Stolicą Apostolską i wejścia w unię z Kościołem rzymskokatolickim. Rozmowy nie przyniosły jednak żadnych rezultatów. Sprawa pojednania z Kościołem katolickim powróciła na soborze florenckim w 1439 roku. Z inicjatywą wystąpił wówczas papież Eugeniusz IV. Do Egiptu wysłana została delegacja biskupa Rzymu, wynikiem której był soborowy dekret z 4 lutego 1442 roku. W praktyce nie nabrał on jednak nigdy mocy prawnej i unia nie została zrealizowana.
W XV wieku pod wpływem rozprzestrzeniającego się islamu Kościół koptyjski utracił większość swoich wiernych w Nubii. Chrześcijaństwo przedchalcedońskie przetrwało jedynie w Abisynii, gdzie miejscowi biskupi uznawali nadal zwierzchność papieża Aleksandrii.
Imperium Osmańskie.
Od 1517 roku Kościół koptyjski istniał w ramach chrześcijańskich wspólnot religijnych Imperium Osmańskiego. Jego sytuacja niewiele zmieniła się od X wieku. W XVI wieku z inicjatywy Kościoła rzymskokatolickiego, doszło do ponownej próby unii kościelnej katolicko-koptyjskiej. Skończyła się ona jednak i tym razem niepowodzeniem.
W 1739 roku część wiernych Koptyjskiego Kościoła Ortodoksyjnego, pod przywództwem biskupa Jerozolimy, Atanazego zawarła unię z Kościołem łacińskim. Powstała wspólnota unicka stała się zalążkiem utworzonego w 1895 roku Kościoła katolickiego obrządku koptyjskiego.
XIX wiek.
W czasach rządów Muhammada Alego Kościół koptyjski zaczął cieszyć się większą tolerancją religijną. Nastąpił wzrost liczby członków wspólnoty, zaczęły powstawać nowe diecezje i klasztory.
Penetracja Egiptu przez mocarstwa europejskie oraz emigracja Egipcjan w XIX wieku przyczyniła się do przenikania do Kościoła koptyjskiego nauki protestanckiej. Pod wpływem misjonarzy amerykańskich w 1854 roku doszło do niewielkiej schizmy w łonie Koptyjskiego Kościoła Ortodoksyjnego, w wyniku której część Koptów założyła Koptyjski Kościół Ewangelicki.
W 1855 roku został zniesiony podatek religijny, a Koptowie przestali być traktowani jak oddzielany, niemuzułmański stan społeczny. Nastąpiło też zrównanie praw chrześcijan z wyznawcami islamu.
XX wiek.
W XX wieku Kościół koptyjski włączył się aktywnie w działalność ekumeniczną. Jest członkiem założycielem Światowej Rady Kościołów. Wieloletni patriarcha Kościoła, Szenuda III odegrał ważną rolę w zbliżeniu Kościoła koptyjskiego z Kościołami katolickimi, prawosławnymi oraz protestanckimi. Był także uważany za jednego z najbardziej wpływowych przywódców religijnych na świecie.
W 1959 roku Koptyjski Kościół Ortodoksyjny przeszedł znaczne zmiany w swojej wielowiekowej strukturze organizacyjnej. W tym roku koptyjski patriarcha Aleksandrii zrezygnował ze zwierzchnictwa nad Etiopczykami i zgodził się nadać autokefalię Kościołowi etiopskiemu. Zachował jednak status primus inter pares wobec hierarchów etiopskich, który wykorzystał w 1993 roku nadając autokefalię Kościołowi erytrejskiemu.
Od lat 70. XX wieku w Republice Egiptu Koptyjski Kościół Ortodoksyjny podobnie jak inne wyznania nieislamskie jest dyskryminowany. Wpływ ma na to wiele czynników: ekonomicznych, społecznych i politycznych. W związku z prześladowaniami liczebność wyznawców Kościoła koptyjskiego w jego kolebce w ostatnich latach znacznie spadła.
Od 4 listopada 2012 patriarchą Kościoła jest Tawadros II.
Charakterystyka.
Chrystologia.
Od V wieku wierni Koptyjskiego Kościoła Ortodoksyjnego uważani byli powszechnie za wyznawców monofizytyzmu. Współcześnie trudno jest powiedzieć czy była to prawda. Sam Kościół twierdzi, że nigdy nie popierał doktryny Eutychesa i że podejrzenia o herezję wynikały z niezrozumienia Kościoła koptyjskiego oraz ignorowana go przez resztę chrześcijaństwa.
Obecnie Koptyjski Kościół Ortodoksyjny naucza, że Jezus Chrystus posiada zarówno pełnię boskości, jak i pełnię człowieczeństwa. Wierzy również w dwie natury w Chrystusie – ludzką i boską, które są zjednoczone w jednym bez zmieszania się, bez pomieszania i bez zmiany.
Duchowieństwo.
Na czele duchowieństwa Koptyjskiego Kościoła Ortodoksyjnego stoi patriarcha Aleksandrii, zwany papieżem aleksandryjskim, z którym biskupi koptyjscy zachowują łączność i wspólnie czuwają nad czystością wiary oraz udzielaniem święceń kapłańskich w poszczególnych diecezjach. Wszyscy biskupi koptyjscy są członkami Świętego Synodu.
Biskupi koptyjscy wybierani są spośród mnichów i zobowiązani są do celibatu. Bezżeństwo nie obowiązuje diakonów i prezbiterów.
Liturgia.
Kościół koptyjski należy do aleksandryjskiej tradycji liturgicznej. Sprawuje się w nim trzy rodzaje obrządków: Liturgię św. Bazylego z Cezarei, Liturgię św. Grzegorza z Nazjanzu i Liturgię św. Cyryla z Aleksandrii. Najczęściej liturgia odprawiana jest według Liturgii św. Bazylego.
W Egipcie zwyczajem jest celebrowanie świętej liturgii dwa razy w tygodniu, w niedzielę i w piątki. Zawsze poprzedza ją jutrznia. Liturgia odprawiana jest za ikonostasem przez kapłana w zwykłych szatach mniszych, złożonych z sutanny i nakrycia głowy w formie wyszywanego kaptura. Szatą liturgiczną księdza jest wyłącznie biały haftowany sticharion z motywami krzyża.
Podczas nabożeństwa uczestniczący w nim wierni zdejmują obuwie. Kobiety podczas Liturgii zakładają na głowę białe chusty. Charakterystyczne dla Kościoła koptyjskiego jest, że na zakończenie liturgii kapłan po udzieleniu błogosławieństwa kropi zebranych święconą wodą.
Koptyjski Kościół Ortodoksyjny posiada własny kalendarz liturgiczny podzielony na 13 miesięcy, którego datowanie rozpoczyna się od 284 roku. Językiem liturgicznym jest język koptyjski. W nabożeństwach używane są czasami słowa z języka greckiego. Czytania i kazania wygłaszane są w języku arabskim.
Obrzędowość.
Na skutek wielowiekowej izolacji od reszty chrześcijaństwa Kościół koptyjski wskazuje wiele odrębności religijnych, zarówno wobec Kościołów prawosławnych, jak i Kościołów katolickich. Praktykuje niektóre obrzędy żydowskie takie jak obrzezanie chłopców i święcenie szabatu. Zachował niektóre biblijne reguły dotyczące produktów spożywczych (koszerność). Posiada także własne zwyczaje takie jak np. rytualne obmycie dziecka 17 dni po narodzinach czy tatuowanie nowo ochrzczonego na skórze znakiem krzyża.
Koptyjski Kościół Ortodoksyjny ma szczególne praktyki postne. 210 dni w kalendarzu liturgicznym to dni wstrzemięźliwości, kiedy to nie wolno spożywać żadnych produktów zwierzęcych. Ponadto żaden pokarm albo napój nie może być spożywany między świtem i zachodem słońca. Powoduje to, że liturgia w Kościele koptyjskim w czasie postów jest sprawowana nad ranem lub późnym popołudniem. Koptowie wyjątkowo skrupulatnie przestrzegają wielkiego postu. Trwa on 40 dni, a kończy się Wielkim Tygodniem, którego kulminację stanowi Wielki Piątek.
Kościół koptyjski celebruje siedem świąt większych i siedem mniejszych. Większe to: Zwiastowanie Najświętszej Maryi Panny, Boże Narodzenie, Objawienie Pańskie, Niedziela Palmowa, Wielkanoc, Wniebowstąpienie Pańskie, i Zesłanie Ducha Świętego. Boże Narodzenie jest obchodzone 7 stycznia.
Najważniejszym świętem jest Wielkanoc, która przypada na drugą niedzielę po pierwszej wiosennej pełni księżyca. Mniejsze święta w Koptyjskim Kościele Ortodoksyjnym poświęcone są zazwyczaj upamiętnieniu popularnych świętych znanych z koptyjskiej historii kościelnej.
Sakramenty.
Kościół koptyjski praktykuje siedem sakramentów: chrzest, bierzmowanie, eucharystię, pokutę, kapłaństwo, małżeństwo i namaszczenie chorych. Wszystkie sakramenty, z wyjątkiem małżeństwa, można przyjmować w każdym okresie roku liturgicznego.
Chrzest udzielany jest przez trzykrotne zanurzenie w poświęconej wodzie. W Kościele koptyjskim, dziecko płci męskiej może zostać ochrzczone po upływie przynajmniej 40 dni od chwili narodzin. Dziewczynka natomiast musi odczekać minimum 80 dni. Ceremonia chrztu u Koptów połączona jest z bierzmowaniem.
Spowiedź ma charakter indywidualny i odbywa się przed duchownym. Wyznanie grzechów wobec kapłana jest warunkiem przyjęcia sakramentu Eucharystii.
Komunia udzielana jest wiernym pod dwiema postaciami. Do Eucharystii wierni podchodzą dwukrotnie. Najpierw ksiądz udziela jej w postaci chleba trzymanego w dłoni. Dopiero później bierze kielich i każdemu wiernemu trzy razy podaje z niego komunię pod postacią wina za pomocą łyżeczki. Wszyscy podchodzący do komunii mają na dłoni małą białą chusteczkę. Chleb do Eucharystii jest pszenny wypiekany z dodatkiem drożdży i pieczętowany podobnie jak prawosławna prosfora.
Prawo kanoniczne Kościoła koptyjskiego zabrania zawierania małżeństw w okresach postów. Zabroniona jest bigamia i poligamia. Nie jest dopuszczalny także rozwód, z jednym wyjątkiem – cudzołóstwa. Unieważnienie małżeństwa w Kościele koptyjskim może być dokonane wyłącznie przez specjalną radę biskupów.
Organizacja Kościoła.
Kościół koptyjski od XX wieku obecny jest na całym świecie. Stanowi jeden patriarchat podzielony na: metropolie, archidiecezje i diecezje, którymi rządzi ponad sześćdziesięciu biskupów. Ponadto istnieje ponad 30 klasztorów koptyjskich, z których większość znajduje się w Egipcie. Bezpośrednią działalnością duszpasterską w obrębie parafii koptyjskich zajmują się księża ("abuna"), którzy zanim zostaną wyświęceni, najpierw muszą ukończyć seminarium duchowne i ożenić się.
W Koptyjskim Kościele Ortodoksyjnym istnieją dwie specjalne instytucje administracyjne. Jedna złożona ze świeckich, która ma za zadanie utrzymywanie łączności między Kościołem a rządem oraz druga, która nadzoruje zgodność prawa kanonicznego Kościoła koptyjskiego z prawami państwowymi.
Kościół koptyjski w Polsce.
W Polsce żyje niewielka społeczność wiernych Kościoła koptyjskiego. Przeważają w niej mężczyźni, Egipcjanie osiadli w Polsce z powodów rodzinnych.
Korzystają oni z posługi duszpasterskiej księży koptyjskich z Niemiec. Polscy Koptowie spotykają się na liturgię raz w miesiącu w cerkwi prawosławnej Świętej Trójcy w Warszawie przy ul. Podwale 5.

</doc>
<doc id="1518181" url="https://pl.wikipedia.org/wiki?curid=1518181" title="Puchar Europy w Lekkoatletyce 2006">
Puchar Europy w Lekkoatletyce 2006

27 Puchar Europy w lekkoatletyce – międzynarodowe zawody lekkoatletyczne, które zostały rozegrane 28 i 29 czerwca 2006 roku. Organizatorem zawodów Pucharu Europy była European Athletic Association.
Superliga.
W Superlidze, której rywalizacja odbywała się w hiszpańskiej Maladze (na Estadio Ciudad de Málaga) triumfowały reprezentacje Francji (wśród panów) oraz Rosji (wśród pań).

</doc>
<doc id="1518183" url="https://pl.wikipedia.org/wiki?curid=1518183" title="Dik-dik">
Dik-dik



</doc>
<doc id="1518184" url="https://pl.wikipedia.org/wiki?curid=1518184" title="Faker">
Faker

Faker – australijski zespół grający alternatywnego rocka, pochodzący z Sydney, założony w 1996 roku. Zespół składał się z wokalisty Nathana Hudsona, perkusisty Lucio Pedrazziego, gitarzysty Stefana Gregory i basisty Nicholasa Munningsa.
Zespół nagrał dwa albumy. Choć powstał w 1996 roku pierwszy album, "Addicted Romantic", ukazał się dopiero w 2005 roku. Wcześniej zespół grał wielokrotnie lokalne występy Po wydaniu w 2007 roku kolejnego albumu "Be the Twilight" Faker zyskał rozpoznawalność. Ich drugi album, "Be the Twilight" zdobył popularność również w wielu państwach Europy.
W roku 2013, frontman Nathan Hudson poinformował o rozpadzie zespołu.

</doc>
<doc id="1518185" url="https://pl.wikipedia.org/wiki?curid=1518185" title="Karmelici trzewiczkowi">
Karmelici trzewiczkowi



</doc>
<doc id="1518186" url="https://pl.wikipedia.org/wiki?curid=1518186" title="Rahal Letterman Lanigan Racing">
Rahal Letterman Lanigan Racing

Rahal Letterman Lanigan Racing – zespół wyścigowy startujący w serii IRL IndyCar Series.
CART/Champ Car.
Zespół powstał w 1992 roku, kiedy jeden z czołowych kierowców CART – Bobby Rahal, wraz ze swoim wspólnikiem Carlem Hoganem, wykupili likwidowany po sezonie 1991 zespół Patrick Racing. Nowo powstały zespół przyjął nazwę Rahal-Hogan Racing i zdobył tytuł mistrzowski już w pierwszym roku startów z Rahalem za kierownicą.
Po sezonie 1992 zespół powiększył się po wchłonięciu kolejnego likwidowanego zespołu – Truesports. W 1993 roku pojawiły się próby startów z własnym nadwoziem oznaczonym RH001, jednak nie były one zbyt udane – szczególne problemy sprawiały na szybkich torach owalnych, przez co Bobby Rahal nie zakwalifikował się w tym sezonie do Indianapolis 500 i wkrótce powrócono do popularnej Loli. W wybranych eliminacjach sezonu zespół zaczął wystawiać drugi samochód z Mikiem Groffem za kierownicą, natomiast w 1994 roku już na stałe dwa pojazdy startowały w barwach Rahal-Hogan. W 1994 roku jako jedyny regularnie startujący zespół korzystał z nowych w tej serii wyścigów silników Hondy. Sezon nie był jednak udany i po jego zakończeniu zrezygnowano z tych silników na rzecz Mercedesa.
W 1996 roku wspólnicy się rozeszli i zespół zmienił nazwę na Team Rahal nadal wystawiając dwa samochody, natomiast Carl Hogan we współpracy z zespołem Penske Racing wystawił samochód dla zbliżającego się do końca wyścigowej kariery Emersona Fittipaldiego.
Około 1997 roku długoletni przyjaciel Rahala, komik David Letterman, nabył niewielką część udziałów w zespole.
Po sezonie 1998 Bobby Rahal zakończył karierę kierowcy wyścigowego i skupił się na kierowaniu swoim zespołem.
Indy Racing League/IndyCar.
W 2003 roku zespół zadebiutował w serii IRL IndyCar Series z Kennym Bräckiem za kierownicą. Szwedowi raz udało się stanąć na podium zajmując drugie miejsce a dość regularny sezon zakończył na 9. pozycji w klasyfikacji. W następnym sezonie zespół wystawiał już dwa samochody, a kierowcami byli Buddy Rice (zajął 3. miejsce w klasyfikacji) i Vítor Meira (8. miejsce).
W maju 2004 roku zespół zmienił nazwę na Rahal Letterman Racing.
W sezonie 2005 zespół powiększył się o kolejny samochód, którego kierowcą została Danica Patrick.
W sezonie 2008 jedynym kierowcą był Ryan Hunter-Reay, natomiast w 2009 roku zespół nie startuje z powodu braku funduszy. Jednorazowym wyjątkiem był Indianapolis 500, gdzie wystąpił Oriol Servià.
Od 2007 roku Rahal Letterman Racing – jako partner ekipy Andersen Racing – bierze udział w serii Firestone Indy Lights, będącej bezpośrednim zapleczem IndyCar.
American Le Mans Series.
W 2007 roku zespół Rahal Letterman Racing wystawił Porsche 911 GT3 w klasie GT2 w wyścigach American Le Mans Series z kierowcami Tomem Milnerem Jr, Ralfem Kellenersem i jednorazowo z Grahamem Rahalem, synem Bobby Rahala. W swojej klasie na koniec sezonu zajęli czwarte miejsce.

</doc>
<doc id="1518187" url="https://pl.wikipedia.org/wiki?curid=1518187" title="Mistrzostwa Świata w Biathlonie 1998">
Mistrzostwa Świata w Biathlonie 1998

33. Mistrzostwa Świata w Biathlonie zostały rozegrane z powodu niewłączenia do programu Zimowych Igrzysk Olimpijskich 1998 zawodów drużynowych oraz biegu na dochodzenie. Pierwsza z konkurencji została rozegrana 15 marca w austriackim Hochfilzen, zaś bieg na dochodzenie podczas zawodów Pucharu Świata w Pokljuce 8 marca 1998.

</doc>
<doc id="1518192" url="https://pl.wikipedia.org/wiki?curid=1518192" title="Lucia Micarelli">
Lucia Micarelli

Lucia Micarelli (ur. 9 lipca 1983 w Queens, NY) – amerykańska skrzypaczka, znana ze współpracy z Joshem Grobanem i brytyjskim zespołem Jethro Tull.
Życiorys.
Zaczęła grać na skrzypcach w wieku trzech lat. Kiedy miała sześć lat, zagrała swój pierwszy koncert wraz z orkiestrą. Kształciła się w szkole "Juilliard School of Music’s Pre-College Division" oraz "Manhattan School of Music". Po jej trasie z TSO, Micarelli dołączyła do Josha Grobana na jego "Closer Tour" gościnnie jako wokalista i przodownik orkiestry.
W 2004, Micarelli wydała swój pierwszy album "Music From A Farther Room", pod kierownictwem Grobana. Jest to mieszanka klasycznych i popowych utworów, w tym „Bohemian Rhapsody” grupy Queen, „Lady Grinning Soul” Davida Bowiego i „To Love You More” Davida Fostera. W październiku oraz listopadzie 2005, koncertowała po Stanach Zjednoczonych z Jethro Tull. Zarówno Lucia, jak i Jethro Tull byli bardzo zadowoleni z jakości występów, oraz z wspaniałej współpracy, więc postanowili koncertować razem jeszcze przez większość roku 2006. W 2007 Micarelli koncertowała wraz z Joshem Grobanem, by wypromować jego album "Awake" oraz dopracować swoją drugą płytę "Interlude". W 2008 grała w trasie z trębaczem Chrisem Bottim, z której zostało wydane CD „Chris Botti In Boston”.
Micarelli zakończyła nagrania do swojego trzeciego albumu (2016).
Kariera aktorska.
Od 2009 gra skrzypaczkę, Annie Talarico w serialu Treme. Wystąpiła gościnnie w jednym z odcinków serialu "Manhattan" w roli Annie Liao.

</doc>
<doc id="1518193" url="https://pl.wikipedia.org/wiki?curid=1518193" title="Freyr (Gwiezdne wrota)">
Freyr (Gwiezdne wrota)



</doc>
<doc id="1518194" url="https://pl.wikipedia.org/wiki?curid=1518194" title="Cztery kąty">
Cztery kąty



</doc>
<doc id="1518195" url="https://pl.wikipedia.org/wiki?curid=1518195" title="Plott hound">
Plott hound

Plott hound – jedna z ras psów, należąca do grupy psów gończych, niezarejestrowana przez FCI.
Krótki rys historyczny.
Rasa powstała w XVIII wieku z psów niemieckich. Nazwa pochodzi od nazwiska niemieckiej rodziny Plott, która w 1750 roku przeniosła się do USA i kształtowała tę rasę do polowań na niedźwiedzie i szopy.
Użytkowość.
Plott był wykorzystywany do polowań na niedźwiedzie i szopy. Potrafi pokonać duże odległości tropiąc zwierzynę. Ma ostry i wysoki głos. Obecnie użytkowany jako pies myśliwski i pies-towarzysz. 
Charakter i temperament.
Rasa ta jest wytrwała, mocna, wytrzymała i odważna. Jest to pies aktywny i pojętny.
Szata i umaszczenie.
Umaszczenie jest czarno-białe, szare i czerwone pręgowane, które jest najczęściej spotykane.
Sierść jest krótka i gęsta.

</doc>
<doc id="1518196" url="https://pl.wikipedia.org/wiki?curid=1518196" title="Plott Hound">
Plott Hound



</doc>
<doc id="1518199" url="https://pl.wikipedia.org/wiki?curid=1518199" title="Pal Balkay">
Pal Balkay



</doc>
<doc id="1518201" url="https://pl.wikipedia.org/wiki?curid=1518201" title="Jose Fonte">
Jose Fonte



</doc>
<doc id="1518202" url="https://pl.wikipedia.org/wiki?curid=1518202" title="David Vinckboons">
David Vinckboons

David Vinckboons lub Vinckeboons (ochrzczony 13 sierpnia 1576 w Mechelen, zm. ok. 1632 w Amsterdamie) – niderlandzki malarz, kreślarz i projektant flamandzkiego pochodzenia, kontynuator twórczości Pietera Bruegla starszego.
W swoim czasie był jednym z najbardziej płodnych i popularnych malarzy działających w północnej Holandii. Malował pełne życia sceny rodzajowe, pejzaże i zwierzęta. Uważany jest za kontynuatora Pietera Bruegla i Hansa Bola. Projektował ilustracje do Biblii, jego prace często wykorzystywali sztycharze do wykonywania rycin.
Vinckboons był żonaty od 1602 z Agnetą van Loon, z którą miał co najmniej dziesięcioro dzieci. Jego synowie Justus i Philip byli architektami, Johannes został kartografem i malarzem, natomiast Pieter był żołnierzem i inżynierem, zmarł na Cejlonie.
Wśród wielu uczniów Vinckboonsa byli m.in. Gillis Claesz. de Hondecoeter, Claes Janszoon Visscher i prawdopodobnie Esaias van de Velde.
W polskich zasobach znajdują się co najmniej dwa obrazy artysty i należą do zbiorów:

</doc>
<doc id="1518203" url="https://pl.wikipedia.org/wiki?curid=1518203" title="Acerodon">
Acerodon

Acerodon ("Acerodon") – rodzaj ssaka z podrodziny Pteropodinae w obrębie rodziny rudawkowatych (Pteropodidae).
Zasięg występowania.
Rodzaj obejmuje gatunki występujące w południowo-wschodniej Azji.
Morfologia.
Długość ciała 190–300 mm, długość ucha 24–34 mm, długość tylnej stopy 37–62 mm, długość przedramienia 130–205 mm; masa ciała 374–1200 g.
Systematyka.
Etymologia.
"Acerodon": "a" „bez”; κερας "keras", κερατος "keratos" „róg”; οδους "odous", οδοντος "odontos" „ząb”.
Podział systematyczny.
Do rodzaju należą następujące gatunki:

</doc>
<doc id="1518204" url="https://pl.wikipedia.org/wiki?curid=1518204" title="Wiktor Majgurow">
Wiktor Majgurow

Wiktor Wiktorowicz Majgurow (ros. Виктор Викторович Майгуров, ur. 7 lutego 1969 w Swierdłowsku) – rosyjski biathlonista reprezentujący też Białoruś i ZSRR, dwukrotny medalista olimpijski i wielokrotny medalista mistrzostw świata.
Kariera.
Pierwszy sukces w karierze osiągnął w 1988 roku, kiedy jako reprezentant ZSRR na mistrzostwach świata juniorów w Chamonix zdobył brązowy medal w sztafecie. Na rozgrywanych rok później mistrzostwach świata juniorów w Voss zwyciężył w biegu indywidualnym i sztafecie, a w sprincie był trzeci.
W zawodach Pucharu Świata zadebiutował 19 stycznia 1989 roku w Borowcu, gdzie w biegu indywidualnym został zdyskwalifikowany. Pierwsze punkty zdobył dwa dni później w tej samej miejscowości, zajmując 23. miejsce w sprincie. Na podium zawodów tego cyklu po raz pierwszy stanął 18 grudnia 1993 roku w Pokljuce, wygrywając rywalizację w sprincie. W zawodach tych wyprzedził Niemca Svena Fischera i kolejnego reprezentanta Białorusi, Aleksandra Popowa. W kolejnych startach 21 razy stawał na podium, odnosząc przy tym jeszcze siedem zwycięstw: 18 marca 1995 roku w Lillehammer, 12 grudnia 1996 roku w Oslo i 18 stycznia 1997 roku w Anterselvie triumfował w sprincie, 14 grudnia 1996 roku w Oslo, 2 lutego 1997 roku w Osrblie i 6 stycznia 2001 roku w Oberhofie wygrywał bieg pościgowy, a 14 marca 1996 roku w Hochfilzen był najlepszy w biegu indywidualnym. Najlepsze wyniki osiągnął w sezonie 1995/1996, kiedy zajął drugie miejsce w klasyfikacji generalnej, plasując się między Władimirem Draczowem i Svenem Fischerem. W sezonie 1996/1997 był trzeci, za Fischerem i Ole Einarem Bjørndalenem z Norwegii, trzecie miejsce zajmując też w klasyfikacjach sprintu i biegu pościgowego. Ponadto w sezonie 2001/2002 zdobył Małą Kryształową Kulę za zwycięstwo w klasyfikacji biegu masowego.
Najwięcej medali wywalczył na mistrzostwach świata w Ruhpolding w 1996 roku. Najpierw wspólnie z Władimirem Draczowem, Pawłem Muslimowem i Siergiejem Rożkowem zajął drugie miejsce w biegu drużynowym. Trzy dni później zdobył srebrny medal w sprincie, rozdzielając Draczowa i Włocha René Cattarinussiego. Ponadto razem z Draczowem, Siergiejem Tarasowem i Aleksiejem Kobielewem zwyciężył w sztafecie. Na rozgrywanych rok później mistrzostwach świata w Osrblie był dwunasty w sprincie. W biegu pościgowym po bezbłędnym strzelaniu zdołał wyprzedzić wszystkich rywali i zdobyć złoty medal. Był to debiut tej konkurencji w programie mistrzostw świata, Majgurow został tym samym pierwszym w historii mistrzem świata w biegu pościgowym. W 1998 roku reprezentacja Rosji w składzie: Draczow, Kobielew, Rożkow i Majgurow zajęła trzecie miejsce w biegu drużynowym. Ponadto zdobył też trzy kolejne medale w sztafecie: złoty na mistrzostwach świata w Oslo/Lahti w 2000 roku (skład: Majgurow, Rożkow, Draczow i Pawieł Rostowcew) oraz srebrne podczas mistrzostw świata w Kontiolahti w 1999 roku (Majgurow, Rożkow, Draczow i Rostowcew) i mistrzostw świata w Kontiolahti w 1999 roku (Majgurow, Rożkow, Rostowcew i Siergiej Czepikow).
Startował w barwach Białorusi podczas igrzysk olimpijskich w Lillehammer w 1994 roku. Zajął tam 23. miejsce w biegu indywidualnym, 37. miejsce w sprincie i czwarte w sztafecie. Podczas rozgrywanych cztery lata później igrzysk w Nagano, już jako Rosjanin, zdobył razem z Muslimowem, Draczowem i Tarasowem brązowy medal w sztafecie. Wystartował tam także w sprincie, w którym był czwarty, przegrywając walkę o podium z Ville Räikkönenem z Finlandii o 14,3 sekundy. Brał również udział w igrzyskach olimpijskich w Salt Lake City w 2002 roku, zdobywając brązowy medal w biegu indywidualnym. W zawodach tych wyprzedzili go tylko Ole Einar Bjørndalen i Niemiec Frank Luck. Był tam ponadto siódmy w sprincie i biegu pościgowym oraz czwarty w sztafecie.
W 2003 roku zakończył karierę. Jeszcze w tym samym roku został wybrany zastępcą gubernatora Chanty-Mansyjskiego Okręgu Autonomicznego. W latach 2008-2011 był przewodniczącym komitetu kultury fizycznej i sportu w tym okręgu. Był też prezydentem miejscowej federacji biathlonowej, a w 2010 roku został delegatem technicznym IBU.

</doc>
<doc id="1518208" url="https://pl.wikipedia.org/wiki?curid=1518208" title="Aneta Sadach">
Aneta Sadach

Aneta Sadach (ur. 22 kwietnia 1975) – polska lekkoatletka, trójskoczkini.
Kariera.
3-krotna Mistrzyni Polski Seniorów w Trójskoku – 1997, 2006 oraz 2006 (hala). W sumie ponad dwadzieścia razy stawała na podium mistrzostw kraju, w tym 13 razy na stadionie (2 złote, 7 srebrnych oraz 4 brązowe medale). Wielokrotnie reprezentowała Polskę na arenach międzynarodowych, jednak bez znaczących sukcesów seniorskich (w 1991 zdobyła złoty medal rozegranego w Brukseli olimpijskiego festiwalu młodzieży Europy w skoku w dal, w tej konkurencji była 10. na mistrzostwach Europy juniorów, w trójskoku zajęła 7. miejsce podczas mistrzostw świata juniorów (1994)). Reprezentantka Polski w pucharze Europy oraz halowym pucharze Europy. W swojej długiej karierze reprezentowała m.in.: Geotermia Uniejów, Start Łódź oraz LUKS Vis Ksawerów.

</doc>
<doc id="1518209" url="https://pl.wikipedia.org/wiki?curid=1518209" title="Dawn Landes">
Dawn Landes

dawn Landes (ur. 5 grudnia 1980 w Louisville w stanie Kentucky) – amerykańska, nowojorska piosenkarka folkowa i w gatunku folk/alternatywa, autorka piosenek i tekstów, gitarzystka, specjalistka od gry na dzwonkach, producent muzyczny i profesjonalny inżynier studyjny.
Landes koncertuje nie tylko solowo, ale także czasami w ramach nowojorskiej alternatywno-folkowej indie grupy muzycznej Hem jako instrumentalistka na dzwonkach oraz udzielając się śpiewem harmonijnym, wspierając podobnie brzmiącą główną wokalistkę Sally Ellyson.
Landes pracuje jako inżynier w studio muzycznym Stratosphere Sound w Nowym Jorku oraz w prywatnym studiu do wykonywania nagrań kompozytora Philipa Glassa. Wystąpiła na scenie koncertując z takimi muzykami jak Bryan Ferry, Josh Ritter (jej były mąż), Suzanne Vega, José González, Feist, The Weakerthans, Andrew Bird, Midlake, The Kentucky Gentlemen, jak i wieloma innymi.
Po wydaniu trzeciego solowego albumu "Fireproof" 4 marca 2008, rozpoczęła trasę koncertową, która spotkała się z krytycznym uznaniem.
dawn Landes okazyjnie występuje w publicznym radiu w USA, w tym w krajowo nadawanych audycjach National Public Radio, np. w ramach programu World Cafe. Jej teledyski dla piosenek z albumu "Fireproof" to „Bodyguard” (udział biorą: Juna Drougas i Ray Rizo) i „Twilight”.
W 2005 piosenki jej autorstwa, a także w jej wykonaniu, „Kissing Song” i „You Alone”, znalazły się na ścieżce dźwiękowej filmu "Winter Passing". „Kissing Song” jest podkładem pod końcową listę płac.
W 2008 inna jej piosenka znalazła się na scieżce dźwiękowej, także w formie podkładu pod końcową listę płac, filmu "Savage Grace".
Jej piosenka „Drive” została użyta w 23 odcinku 5 sezonu serialu „Dr House”.

</doc>
<doc id="1518212" url="https://pl.wikipedia.org/wiki?curid=1518212" title="Maryja Dziewica">
Maryja Dziewica



</doc>
<doc id="1518218" url="https://pl.wikipedia.org/wiki?curid=1518218" title="Józef Jan Korabiowski">
Józef Jan Korabiowski

Józef Jan Korabiowski (ur. 5 marca 1909 w Kołomyi, zm. 29 czerwca 2008 w Glenrothes) – polski dowódca wojskowy, major artylerii Polskich Sił Zbrojnych. W 1967 awansowany przez władze RP na uchodźstwie na stopień podpułkownika artylerii
Rodzina.
Był synem Andrzeja i Jadwigi z Höffnerów. 17 lutego 1938 zawarł związek małżeński z Marią Magdaleną Molisak (1920–1995), absolwentką Gimnazjum Sióstr Urszulanek w Stanisławowie. Miał troje dzieci: urodzonego w Polsce w roku 1938 Andrzeja oraz urodzonych w Szkocji Mariana i Zofię.
Służba wojskowa.
16 lipca 1928 wstąpił ochotniczo do Wojska Polskiego. Od 1929 w Szkole Podchorążych Artylerii w Toruniu. 15 sierpnia 1931 mianowany podporucznikiem ze starszeństwem z dniem 15 sierpnia 1931 i 31 lokatą w korpusie oficerów artylerii. Z dniem 1 września 1931 wyznaczony na stanowisko dowódcy plutonu w 11 pułku artylerii polowej w Stanisławowie.
W wojnie obronnej z 1939, w stopniu kapitana, dowodził 5 baterią 11 Karpackiego pułku artylerii lekkiej. Po zakończeniu działań wojennych w Polsce, przez Węgry przedostał się do Francji. W kampanii francuskiej 1940 dowodził 4 baterią 2 Warszawskiego pułku artylerii lekkiej. 21 czerwca 1940 internowany w Szwajcarii. Od 13 stycznia 1945 w Wielkiej Brytanii, dowodził III dywizjonem 14 pułku artylerii lekkiej. Awansowany na majora.
Okres powojenny.
Po demobilizacji w roku 1949 osiedlił się w Szkocji, gdzie pracował między innymi jako konduktor, kierowca autobusu oraz, do emerytury, jako górnik w kopalni węgla kamiennego. W 1967 awansowany przez władze RP na uchodźstwie na stopień podpułkownika artylerii. Od 10 września 1968 sprawował stanowisko delegata Rządu RP na uchodźstwie na okręg hrabstwa Fife. 11 maja 1980 na własną prośbę został odwołany ze stanowiska delegata rządu RP na rejon Wschodniej Szkocji. Był działaczem polonijnym, a od roku 1975 pełnił funkcję prezesa koła Stowarzyszenia Polskich Kombatantów w Kirkcaldy. Zmarł 29 czerwca w Glenrothes. Został pochowany na cmentarzu w Falkirk.
Żona (ociemniała w wyniku obrażeń odniesionych w roku 1944) wraz z najstarszym synem dotarli do Szkocji dopiero w roku 1956.

</doc>
<doc id="1518219" url="https://pl.wikipedia.org/wiki?curid=1518219" title="Puntius semifasciolatus">
Puntius semifasciolatus



</doc>
<doc id="1518220" url="https://pl.wikipedia.org/wiki?curid=1518220" title="Brzanka siedmiopręga">
Brzanka siedmiopręga



</doc>
<doc id="1518223" url="https://pl.wikipedia.org/wiki?curid=1518223" title="Cieśnina Łaptiewa">
Cieśnina Łaptiewa

Cieśnina Dymitra Łaptiewa (ros. "Пролив Лаптева") - cieśnina na Oceanie Arktycznym, między Wyspami Lachowskimi a północnym wybrzeżem Azji. Łączy Morze Wschodniosyberyjskie i Morze Łaptiewów.
Powierzchnia 6800 km², długość 115 km, szerokość 50-63 km, średnia głębokość 12 m. Przez większą część roku pokryta lodem. Nazwę nadano dla uczczenia badacza Arktyki Dmitrija Łaptiewa, który odkrył ją w 1740 r.
Głębokość nawigacyjna cieśniny to jedynie 8 m. Z tego powodu mogą przez nią przepływać jedynie statki o nośności do 20 000 DWT lub specjalnie zaprojektowane do pływania po płytkich wodach.

</doc>
<doc id="1518224" url="https://pl.wikipedia.org/wiki?curid=1518224" title="Jeremie Renier">
Jeremie Renier



</doc>
<doc id="1518225" url="https://pl.wikipedia.org/wiki?curid=1518225" title="Barbus semifasciolatus">
Barbus semifasciolatus



</doc>
<doc id="1518226" url="https://pl.wikipedia.org/wiki?curid=1518226" title="Stefan Razvan">
Stefan Razvan



</doc>
<doc id="1518227" url="https://pl.wikipedia.org/wiki?curid=1518227" title="Park Narodowy Bla Jungfrun">
Park Narodowy Bla Jungfrun



</doc>
<doc id="1518228" url="https://pl.wikipedia.org/wiki?curid=1518228" title="Park Narodowy Blaa Jungfrun">
Park Narodowy Blaa Jungfrun



</doc>
<doc id="1518229" url="https://pl.wikipedia.org/wiki?curid=1518229" title="Bogdan Lapusneanu">
Bogdan Lapusneanu



</doc>
<doc id="1518230" url="https://pl.wikipedia.org/wiki?curid=1518230" title="Paronychodon">
Paronychodon

Paronychodon – rodzaj teropoda o niejasnej pozycji systematycznej. Żył w późnej kredzie (kampan – mastrycht) na terenie dzisiejszej Ameryki Północnej. Jego szczątki odnaleziono w formacji Hell Creek w stanie Montana. Nazwa "Paronychodon" oznacza „podobny do szponiastego zęba”. Prawdopodobnie był to niewielki, około dwumetrowej długości teropod, być może podobny do dromeozaurów. Znane są jedynie zęby przedstawicieli tego rodzaju, które niektórzy – mimo ich pospolitego występowania – uznają za zdeformowane zęby innych teropodów, dlatego też rodzaj "Paronychodon", jak również wszystkie wchodzące w jego skład gatunki, jest uznawany za "nomen dubium".

</doc>
<doc id="1518231" url="https://pl.wikipedia.org/wiki?curid=1518231" title="Aleksander Lapusneanu">
Aleksander Lapusneanu



</doc>
<doc id="1518232" url="https://pl.wikipedia.org/wiki?curid=1518232" title="Puchar Europy w Lekkoatletyce 2005">
Puchar Europy w Lekkoatletyce 2005

26 Puchar Europy w lekkoatletyce - międzynarodowe zawody lekkoatletyczne, które odbyły się 17, 18 i 19 czerwca. Organizatorem Pucharu Europy był European Athletic Association. Zawodnicy rywalizowali w Superlidze oraz I i II lidze.
Superliga.
Zawody Superligi odbyły się we włoskim mieście Florencja. Wśród panów rywalizację wygrała reprezentacja Niemiec, a wśród pań najlepsze okazały się Rosjanki.

</doc>
<doc id="1518233" url="https://pl.wikipedia.org/wiki?curid=1518233" title="Stefan Tomsa I">
Stefan Tomsa I



</doc>
<doc id="1518234" url="https://pl.wikipedia.org/wiki?curid=1518234" title="Helena Merenholc">
Helena Merenholc

Helena Merenholc (ur. 15 marca 1911 w Warszawie, zm. 19 stycznia 1997 w Warszawie) – polska psycholog dziecięca, pedagog i reżyser radiowy żydowskiego pochodzenia.
Życiorys.
Po ukończeniu studiów pracowała w Poradni Pedologicznej Towarzystwa Przyjaciół Dzieci. Była także jedną ze współpracownic Janusza Korczaka. Po wybuchu II wojny światowej została przesiedlona do getta warszawskiego, gdzie podjęła pracę w Centosie jako organizatorka kącików dziecięcych. Współpracowała z Zofią Rosenblum-Szymańską, której pomagała po opuszczeniu getta, kiedy ta ukrywała się w domu sióstr w Ożarowie. 
W 1943 przedostała się na stronę aryjską i wyrobiła sobie fałszywe dokumenty na nazwisko Stanisława Królikowska. Od 15 kwietnia tego roku ukrywała się wraz z Rachelą Auerbach w pokoju kamienicy na rogu ulic Próżnej i Grzybowskiej. Od tego czasu była aktywnym współpracownikiem Rady Pomocy Żydom oraz łączniczką Żydowskiego Komitetu Narodowego.
Po zakończeniu wojny pozostała w Polsce. Podjęła pracę w Polskim Radiu, gdzie przez wiele lat była kierownikiem literackim Redakcji Audycji Dziecięcych.
Jest pochowana na cmentarzu żydowskim przy ulicy Okopowej (kwatera 9, uliczka 1).

</doc>
<doc id="1518236" url="https://pl.wikipedia.org/wiki?curid=1518236" title="Sodexo">
Sodexo

Sodexo (wcześniej "Sodexho Alliance") – francuska korporacja międzynarodowa założona w 1966 roku przez Pierre’a Bellona. Specjalizuje się w usługach żywieniowych, obsłudze nieruchomości oraz w usługach motywacyjnych.
Historia.
W 1966 roku Pierre Bellon założył firmę pod nazwą „Sodexho” (skrót od fr. "Société d’Exploitation Hôtelière"). W roku 2000 nazwa firmy została zmieniona na „Sodexho Alliance” w konsekwencji trzech przejęć firm zagranicznych (Gardner Merchant w USA, Partena w krajach skandynawskich oraz Marriott Management Services w Ameryce Północnej). Słowo „Alliance” zostało usunięte z nazwy w 2006, a w 2008 Sodexho zmienia pisownię decydując się na uproszczone „Sodexo”.
Pierre Bellon rozpoczął działalność firmy w 1966 od zainstalowania kuchenki w magazynie rodzinnej firmy produkującej konserwy w Marsylii. Rok później firma rozpoczęła świadczenie usług outsourcingowych dla rządowej agencji kosmicznej (Centre National d'Études Spatiales, CNES) z siedzibą w Gujanie Francuskiej – tworząc tym samym segment Remote Sites, czyli usług świadczonych w odległych placówkach. Lata 1971-78 to kroki ku ekspansji międzynarodowej i dywersyfikacji. Sodexo otwarło przedstawicielstwa w Belgii, a następnie we Włoszech i Hiszpanii. W latach 70. Sodexo rozwijało segment usług Remote Sites – najpierw w Afryce, a następnie na Bliskim Wschodzie. W tym samym okresie firma wdraża usługi związane z kartami i kuponami podarunkowymi. 
W 1983 Sodexo weszło na paryską giełdę. W latach 1985-93 Grupa Sodexo otworzyła oddziały w obu Amerykach, Rosji, Afryce Południowej oraz krajach Europy Środkowo-Wschodniej. W 1993 roku Sodexo (On-site Services) rozpoczęło swoją działalność w Polsce. W 1996 roku, po przejęciu firmy Cardàpio (kupony i karty podarunkowe), Sodexo weszło na rynek brazylijski. W 1998 rozpoczęto świadczenie usług motywacyjnych w Polsce (Sodexo Benefits and Rewards Services). W 2005 Michel Landel został dyrektorem generalnym Grupy, a Pierre Bellon – przewodniczącego zarządu.
Działalność.
Firma świadczy usługi dwojakiego rodzaju: dla nieruchomości oraz motywacyjne.
Usługi dla nieruchomości (Sodexo On-site Services) dotyczą obsługi technicznej, administracji budynków, zarządzania projektami i przeprowadzkami, zarządzania energią, utrzymania czystości i terenów zielonych, usług concierge, usługi pocztowe i zarządzania dokumentacją, obsługa sal konferencyjnych, usługi żywieniowe, ochrona, itp. Usługi adresowane są do firm, urzędów, placówek publicznych i organizacji.
Usługi motywacyjne (Sodexo Benefits and Rewards Services) prowadzone są w zakresie motywacji pracowników oraz budowania lojalności partnerów biznesowych i klientów. Sodexo Benefits and Rewards Services oferuje systemy do zarządzania świadczeniami pozapłacowymi i wsparcia sprzedaży.
Firma zatrudnia 420 000 pracowników w 80 krajach i zajmuje 18. pozycję wśród największych pracodawców świata. W Polsce działa poprzez dwie warszawskie spółki z o.o. – Sodexo Polska (od 1993) oraz Sodexo Benefits and Rewards Services Polska (od 1998).
Grupa Sodexo w 2014 roku odnotowała skonsolidowany przychód w wysokości 18 mld euro. Skonsolidowane przychody netto w latach 2009-2014 wzrosły średnio o 4,7 proc. na rok, natomiast zysk z działalności operacyjnej wzrósł średnio o 10,2 proc. na rok.
Nagrody i wyróżnienia.
W 1999 Sodexho otrzymało międzynarodowe i amerykańskie nagrody za swoją działalność w zakresie akcji „Stop Hunger”. Na polskim rynku firma otrzymała tytuł Business Superbrands oraz nagrodę Złota Jakość Roku. W 2014 Sodexo Benefits and Rewards Services Polska zostało wyróżnione certyfikatem Aon Hewitt Best Employer dla najlepszego pracodawcy.

</doc>
<doc id="1518238" url="https://pl.wikipedia.org/wiki?curid=1518238" title="Sarunas Adomavicius">
Sarunas Adomavicius



</doc>
<doc id="1518240" url="https://pl.wikipedia.org/wiki?curid=1518240" title="Giedrius Puodziunas">
Giedrius Puodziunas



</doc>
<doc id="1518242" url="https://pl.wikipedia.org/wiki?curid=1518242" title="Ginte Bernadeta Damusyte">
Ginte Bernadeta Damusyte



</doc>
<doc id="1518244" url="https://pl.wikipedia.org/wiki?curid=1518244" title="Arturas Zurauskas">
Arturas Zurauskas



</doc>
<doc id="1518246" url="https://pl.wikipedia.org/wiki?curid=1518246" title="Park Krajobrazowy Goricko">
Park Krajobrazowy Goricko



</doc>
<doc id="1518247" url="https://pl.wikipedia.org/wiki?curid=1518247" title="Egidijus Meilunas">
Egidijus Meilunas



</doc>
<doc id="1518248" url="https://pl.wikipedia.org/wiki?curid=1518248" title="François Sevez">
François Sevez

François Sevez (ur. 22 października 1891 w Chambéry, zm. 29 lutego 1948 w Offenburgu) – francuski generał podczas II wojny światowej.
Jako świadek podpisywał akt kapitulacji III Rzeszy w Reims.

</doc>
<doc id="1518249" url="https://pl.wikipedia.org/wiki?curid=1518249" title="Bluetick Coonhound">
Bluetick Coonhound

Bluetick Coonhound – jedna z ras psów, należąca do grupy psów gończych.
Krótki rys historyczny.
Rasa powstała w XX wieku. Pochodzi od francuskich gończych, które zostały przywiezione do USA na początku kolonizacji. Tam zostały skrzyżowane z innymi rasami psów myśliwskich, np. bloodhound.
Użytkowość.
Przeznaczeniem rasy było polowanie na szopy. Ma bardzo dobry węch, dzięki czemu potrafi tropić zwierzynę po starych śladach.
Charakter i temperament.
Pies aktywny i czujny.
Wygląd.
Umaszczenie jest trójkolorowe – czarne, palone i białe. Sprawia wrażenie błękitnawego dzięki gęstym czarnym cętkom na białym tle. Podpalanie na kufie i długich nogach. Sierść krótka. Uszy duże, obwisłe.
Bibliografia.
David Alderton "Psy", Wiedza i życie, Warszawa 2006

</doc>
<doc id="1518253" url="https://pl.wikipedia.org/wiki?curid=1518253" title="Puntius cumingii">
Puntius cumingii



</doc>
<doc id="1518258" url="https://pl.wikipedia.org/wiki?curid=1518258" title="Francois Sevez">
Francois Sevez



</doc>
<doc id="1518262" url="https://pl.wikipedia.org/wiki?curid=1518262" title="Vopnafjörður">
Vopnafjörður



</doc>
<doc id="1518264" url="https://pl.wikipedia.org/wiki?curid=1518264" title="Etiopski Kościół Ewangelicki Mekane Yesus">
Etiopski Kościół Ewangelicki Mekane Yesus

Etiopski Kościół Ewangelicki Mekane Yesus () – Kościół luterański założony w 1959 na terenie Etiopii, głównie przez luteranów pochodzenia skandynawskiego. Największy co do wielkości Kościół luterański na świecie. Od 1963 roku należy do Światowej Federacji Luterańskiej. W 2019 roku Kościół liczył 10,4 mln wiernych.
W 2012 roku Kościół Mekane Yesus ogłosił, że zrywa więzi z Kościołem Ewangelicko-Luterańskim w Ameryce, oraz Kościołem Szwecji ze względu na ich stanowisko w sprawie homoseksualizmu. Ogłosił również, że nie będzie związany z żadnym kościołem, którzy otwarcie akceptuje i błogosławi związki homoseksualne.

</doc>
<doc id="1518269" url="https://pl.wikipedia.org/wiki?curid=1518269" title="Selá">
Selá

Selá – rzeka na Islandii, w północno-wschodniej części wyspy, w pobliżu miasta Vopnafjörður i fiordu o tej nazwie. Rzeka jest jednym z ważniejszych ośrodków połowu łososia.

</doc>
<doc id="1518271" url="https://pl.wikipedia.org/wiki?curid=1518271" title="Kościół Chrystusa Króla w Żywcu">
Kościół Chrystusa Króla w Żywcu

Kościół Chrystusa Króla – kościół w Żywcu, w dzielnicy Sporysz, siedziba parafii Chrystusa Króla, obejmującej swoim zasięgiem dzielnicę Sporysz. Położony jest przy ul. Piotra Skargi, w pobliżu "Żywieckiej Fabryki Śrub "Śrubena – Unia"".
Historia.
Mieszkańcy Sporysza należeli do parafii Narodzenia Najświętszej Marii Panny w Żywcu. W 1931 r. w kościele Narodzenia Najświętszej Maryi Panny znajdujący się w ołtarzu bocznym XV-wieczny krzyż przeniesiono pod emporę, z czym nie chciała się pogodzić część mieszkańców wsi Sporysz. Postanowiono, za zgodą proboszcza Jana Satke, o przeniesieniu krzyża do kaplicy położonej na terenie wsi, za Mostem Sporyskim. Kaplica okazała się jednak zbyt mała, nie było też możliwości jej powiększenia. Zdecydowano więc o budowie nowej kaplicy, położonej obok Fabryki Śrub w części miejscowości o nazwie Obszar.
Budowa nowej kaplicy spotkała się również z niechęcią części mieszkańców, którzy doprowadzili do budowy drugiej kaplicy, położonej po drugiej stronie rzeki, gdzie ostatecznie został przeniesiony zabytkowy krzyż. Obydwie kaplice wybudowano w latach 1936-1938.
Od 1 września 1946 r. posługę duszpasterską w kaplicy pod Obszarem pełnił ksiądz Zdzi­sław Dzidek. Podjął się on organizacji nowej parafii w Sporyszu oraz budowy kościoła w miejscu obecnej kaplicy.
Prace nad budową świątyni rozpoczęły się w lipcu 1952 r., udział w nich brali mieszkańcy Sporysza, Świnnej i Trzebini. Kamień węgielny został poświęcony 7 listopada 1953 r. przez Eugeniusza Baziaka, administratora apostolskiego archidiecezji krakowskiej. Budowa głównego trzonu i nakrycie kościoła dachem trwało do 1958 r.
6 sierpnia 1958 r. Sporysz mianowano samodzielną placówką duszpasterską, do której włączono również wsie Świnna i Trzebinia. W 1959 r. dołączony został też przysiółek Koleby.
Kościół Chrystusa Króla został poświęcony 23 września 1962 r. przez biskupa Karola Wojtyłę, a świątynią samodzielnej parafii stał się 6 lipca 1967 r. Prace wykończeniowe budowli trwały do 1986 r.
Architektura.
Kościół został wybudowany na planie prostokąta, w nawiązaniu do układu bazylikowego. Jest budynkiem trzynawowym. Nawy boczne, niższe od nawy głównej, zostały oddzielone od niej za pomocą arkad. Budynek został nakryty płaskimi stropami, a na dachu umieszczono wysoką, ażurową sygnaturkę.
Wnętrze.
We wnętrzu świątyni znajdują się mozaiki powstałe według projektu prof. Wiktora Zina. Ścianę główną prezbiterium zajmuje mozaika przedstawiająca Chrystusa Króla stojącego pośród aniołów.
Na ścianach nawy głównej umieszczono mozaikowe stacje drogi krzyżowej, a w oknach - kolorowe witraże o geometrycznych wzorach.
W bocznej nawie kościoła urządzono kaplicę Matki Boskiej Nieustającej Pomocy.

</doc>
<doc id="1518275" url="https://pl.wikipedia.org/wiki?curid=1518275" title="Angielski Coonhound">
Angielski Coonhound

Angielski Coonhound – rasa psów, należąca do grupy psów gończych.
Krótki rys historyczny.
Rasa powstała w XX wieku. Rasa powstała w południowo-wschodniej części Stanów Zjednoczonych, jako potomkowie Amerykańskich i Angielskich Foxhounds, innych europejskich ras polujących, oraz lokalnych psów w celu wzbogacenia różnorodności wśród zwierząt. Pierwotnie została sklasyfikowana i zarejestrowana jako "English Fox and Coonhound", zanim została podzielona na sześć Coonhoundów. Uznanie w latach 40. XX w. przez United Kennel Club z Bluetick oraz Treeing Walker coonhoundów jako osobnej rasy doprowadziło do unikania klasyfikacji Angielskich Coonhoundów.
Użytkowość.
Pies ten wykorzystywany jest głównie do polowań na szopy, co odzwierciedla jego nazwa. Nadaje się również do polowań na inne zwierzęta, jak np. lisy czy niedźwiedzie. Rzadko trzymany jako pies towarzysz.
Charakter i temperament.
Aktywny, żywy i przyjacielski.
Wygląd.
Umaszczenie jest najczęściej czerwono-białe, tzw. czerwono-dropiate. Może być również czarno-palono-białe, błękitne, biało-złote i palone z białym. Sierść twarda i krótka. Długa głowa, nos czarny i duży, długie, obwisłe uszy, mocna szyja, muskularne łopatki. Ogon trzyma zagięty w górę. Przednie nogi są proste i mocne, stawy skokowe nisko położone.

</doc>
<doc id="1518276" url="https://pl.wikipedia.org/wiki?curid=1518276" title="Herb Czchowa">
Herb Czchowa

Herb Czchowa – jeden z symboli miasta Czchów i gminy Czchów w postaci herbu
Wygląd i symbolika.
Herb przedstawia w srebrnym polu tarczy kościół z czerwonej cegły, nakryty czarnym dachem a obok niego, również z czerwonej cegły i z czarnym dachem zwieńczonym chorągiewką, także inny budynek przypominający dzwonnicę lub kapliczkę.
Herb nawiązuje do najstarszej pieczęci Czchowa, pochodzącej z XIV w. Jest to przedstawienie kościoła parafialnego, który nawiązuje do pierwotnej nazwy miasta – Biały Kościół.

</doc>
<doc id="1518277" url="https://pl.wikipedia.org/wiki?curid=1518277" title="Pitekunzaur">
Pitekunzaur

Pitekunzaur ("Pitekunsaurus") – rodzaj zauropoda z grupy tytanozaurów (Titanosauria). Żył w późnej kredzie na terenie dzisiejszej Ameryki Południowej. Jego szczątki odnaleziono w warstwach formacji Neuquén w Argentynie. Materiał kopalny obejmował kilka kości czaszki (w tym mózgoczaszkę), cztery kręgi ogonowe, cztery szyjne i trzy grzbietowe, łopatkę, prawą kość łokciową, niekompletną kość ramienną, fragmenty żeber oraz ząb, przypominający kształtem zęby zaawansowanych ewolucyjnie tytanozaurów. Budowa kręgów ogonowych wskazuje na bliskie pokrewieństwo z innym późnokredowym przedstawicielem Titanosauria – "Rinconsaurus caudamirus".
Nazwa "Pitekunsaurus" znaczy „ujawniony jaszczur” i pochodzi od greckiego słowa "sauros" („jaszczur”) oraz "pitekun", pochodzącego z języka Mapuczów i oznaczającego „ujawniać”. Epitet gatunkowy gatunku typowego, "Pitekunsaurus macayai", honoruje Luisa Macayaę, który odnalazł skamieniałości w kwietniu 2004.

</doc>
<doc id="1518280" url="https://pl.wikipedia.org/wiki?curid=1518280" title="Pitekunsaurus">
Pitekunsaurus



</doc>
<doc id="1518281" url="https://pl.wikipedia.org/wiki?curid=1518281" title="Język biharski">
Język biharski



</doc>
<doc id="1518282" url="https://pl.wikipedia.org/wiki?curid=1518282" title="Skeiðará">
Skeiðará

Skeiðará − rzeka lodowcowa w południowej Islandii o długości 30 km. Wypływa z lodowca Skeiðarárjökull, który stanowi jeden z jęzorów lodowca Vatnajökull. Zasilana jest wodami podlodowcowego jeziora w okolicach wulkanu Grímsvötn. Uchodzi do Oceanu Atlantyckiego, tworząc wraz z innymi rzekami rozległą piaszczystą równinę sandrową Skeiðarársandur. 
Rzeka niesie dużą ilość wód lodowcowych. Średni jej przepływ w okolicach Skaftafell, niedaleko od jej wypływu z lodowca, wynosi 110 m³/s , co daje jej 9. miejsce wśród rzek Islandii. 
Rzeka znana jest z częstych powodzi glacjalnych, do których dochodzi w trakcie topnienia lodowca na skutek aktywności wulkanu Grímsvötn - obserwowanych średnio co 4-5 lat. Do największej takiej powodzi doszło w 1996, a za znaczące należy uznać te w trakcie aktywności wulkanicznej w latach 1902-1903 i 1922. W trakcie powodzi w 1996 r. największy jej przepływ osiągnął aż 45 tys. m³/s. Rzeka zniszczyła wówczas most na głównej islandzkiej drodze krajowej nr 1.

</doc>
<doc id="1518283" url="https://pl.wikipedia.org/wiki?curid=1518283" title="Iwan Susłoparow">
Iwan Susłoparow

Iwan Aleksiejewicz Susłoparow (ros. Иван Алексеевич Суслопаров; ur. we wsi Krutichincy, zm. 16 grudnia 1974 w Moskwie) – radziecki wojskowy, generał major artylerii Armii Czerwonej.
Iwan Susłoparow był jednym z sygnatariuszy aktu wstępnej kapitulacji III Rzeszy w Reims, reprezentującym ZSRR, jednak bez wiedzy Józefa Stalina.

</doc>
<doc id="1518284" url="https://pl.wikipedia.org/wiki?curid=1518284" title="Walki o Przemyśl w 1918 roku">
Walki o Przemyśl w 1918 roku

Walki o Przemyśl w 1918 roku – walki toczone w czasie wojny polsko-ukraińskiej w dniach od 3/4 do 12 listopada 1918 roku o zdobycie Przemyśla.
Tło wydarzeń.
Na wieść o mianowaniu komendantem wojskowym Przemyśla Polaka – gen. Stanisława Puchalskiego i jego przybyciu 29 października, ukraińska grupa spiskowa (podlegająca UHWK) z batalionu zapasowego 9 Pułku Piechoty, liczącego około 600 żołnierzy-Ukraińców, a kwaterującego w Żurawicy – zdecydowała uprzedzić objęcie przez niego dowodzenia i zająć miasto. 30 października 1918 o 6 rano zajęto koszary i internowano żołnierzy pochodzenia nieukraińskiego. Później zajęto Żurawicę i czekano na polecenia od Ukraińskiej Rady Narodowej. Jednak po groźbie gen. Puchalskiego wysłania przeciw zbuntowanym żołnierzom jednostki węgierskiej, przedstawiciele URN zwołali wiec, na którym ogłosili, że pogłoski o upadku Austrii są nieprawdziwe i że należy odwołać bunt. Spiskowcy nie potrafili zatrzymać ukraińskich żołnierzy, którzy po prostu rozeszli się do domów. W wyniku tego 1 listopada nie było już w Żurawicy żołnierzy ukraińskich. 
Natomiast w nocy z 31 października na 1 listopada warty polskie obsadziły Przemyśl, a o godzinie 13 przybyła do Przemyśla delegacja Polskiej Komisji Likwidacyjnej (Aleksander Skarbek, Zygmunt Lasocki oraz poseł Grzędzielewski), która nie mogąc przedostać się do Lwowa, zatrzymała się w Przemyślu. Po południu dotarł rozkaz polskiego szefa sztabu z Warszawy – gen. Tadeusza Rozwadowskiego – o mianowaniu gen. Puchalskiego dowódcą wszystkich sił polskich w Galicji. Jednak okazało się, że po obrabowaniu magazynów żołnierze austriackich pułków rozeszli się do domów, w wyniku czego pod jego komendą pozostało 28 żołnierzy z 45 pp oraz kilkunastu ochotników. 
Wieczorem rozpoczęły się rokowania polsko-ukraińskie, w których ze strony ukraińskiej uczestniczyli przedstawiciele Ukraińskiej Rady Narodowej: Wołodymyr Zahajkewycz, Iwan Żołnir, Andrij Aliśkewycz i Wołodymyr Demczuk, a ze strony polskiej Aleksander Skarbek, Zygmunt Lasocki, adwokaci Tarnawski, Przyjemski, Błażewski oraz Lieberman. Generał Puchalski i płk Janda byli obserwatorami.
W wyniku rokowań 2 listopada podpisano ugodę, w której zadeklarowano przekazanie władzy w mieście dziewięcioosobowej mieszanej komisji polsko-żydowsko-ukraińskiej, natomiast porządku pilnować miała mieszana polsko-ukraińsko-żydowska milicja.
W tym samym czasie co rokowania, w ukraińskim Narodnym Domu odbywał się wiec, na którym uchwalono wotum nieufności dla działających władz URN i wybrano nowe - Komitet Dwóch, do którego dokooptowano później porucznika Ukarmę. Właśnie ten Komitet podjął decyzję o opanowaniu miasta.
Wybuch walk.
W nocy z 3 na 4 listopada zorganizowane grupy ukraińskich ochotników z podprzemyskich wsi wraz 30-osobowym oddziałem byłych żołnierzy Legionu USS opanowały prawobrzeżną część Przemyśla, internując komendanta miasta – gen. Puchalskiego wraz z grupą kilkunastu oficerów. Nie wykonano jednak rozkazu wysadzenia w powietrze przemyskich mostów, wydanego przez Ukraiński Generalny Komisariat Wojskowy, co zaważyło na dalszym przebiegu całej wojny polsko-ukraińskiej. Według różnych wersji albo sprzeciwił się temu przewodniczący URN w Przemyślu dr Teofil Kormosz albo też saperzy wysłani po ładunki i lonty do Radymna, po prostu zdezerterowali. Jedyną siłą mogącą zagrozić Ukraińcom w tym czasie była milicja żydowska (ponad 400 osób), ale zneutralizowano ją, rozpuszczając wieści o planowanym pogromie.
Generał Puchalski nie wiedząc, że na lewym brzegu Sanu (Zasaniu) Polacy organizują opór pod dowództwem księdza Józefa Panasia, wydał wojskom polskim rozkaz przerwania walk i wycofania się z miasta. Jednak walczące na Zasaniu polskie grupy nie usłuchały rozkazu, zajmując całe Zasanie. 4 listopada zawarto rozejm, ustalając jako linię demarkacyjną nurt Sanu. W rozejmie Ukraińcy zobowiązali się do wydania Polakom zapasów żywności z austro-węgierskich magazynów oraz zwolnili gen. Puchalskiego wraz z oficerami.
9 listopada wyruszyła pociągiem z Krakowa do Przemyśla grupa „San” (400 żołnierzy i 4 działa), dowodzona przez majora Juliana Stachiewicza, która miała być strażą przednią odsieczy dla Lwowa, organizowanej przez generała Bolesława Roję. 10 listopada rano, poprzedzana pociągiem pancernym, dotarła do Żurawicy, a następnie pieszo na Zasanie. Dowództwo polskie wystosowało ultimatum, żądające bezwarunkowego oddania Przemyśla, które zostało odrzucone przez Ukraińców.
Przebieg walk.
11 listopada o godzinie 12 Polacy rozpoczęli ostrzeliwanie prawobrzeżnej części Przemyśla z dział. W tym samym czasie Ukraińcy puścili przez stojący most kolejowy (nie wysadzenie mostów było z ich strony poważnym błędem) dwie puste lokomotywy, w celu zablokowania torów. Lokomotywa jadąca po torze, na którym stał polski pociąg pancerny, wykoleiła się, zanim dotarła do celu, dlatego też pociąg mógł być użyty do ataku.
Równocześnie z rozpoczęciem ostrzału artyleryjskiego wojska polskie ruszyły do ataku. Przez most kolejowy atakował pociąg pancerny, kładką dla pieszych grupa por. Zajączkowskiego, przez most drogowy grupa kpt. Henryka Krok-Paszkowskiego, natomiast dwa plutony jazdy chorążego Tatary brodem przez San i w kierunku Kruhela Wielkiego.
Do wieczora wojska polskie zdobyły dworzec główny oraz stare miasto po Rynek, ul. Franciszkańską i Mickiewicza i umocniły się na zdobytych pozycjach. W nocy wybuchły w dzielnicy żydowskiej, znajdującej się w części Przemyśla zdobytej przez wojsko polskie, zamieszki związane z rabowaniem sklepów i mieszkań.
Do godziny 10.00 12 listopada walki wygasły, ponieważ siły ukraińskie wycofały się w kierunku Chyrowa. Straty po stronie polskiej i ukraińskiej były podobne, wyniosły po około 10 zabitych i 50 rannych.
Z powodu epidemii grypy hiszpanki, jak i szczupłości sił, wojska polskie wyruszyły z odsieczą Lwowa dopiero 19 listopada 1918.
Odznaczenie.
Za udział w walkach o Przemyśl przyznawane było odznaczenie Gwiazda Przemyśla.

</doc>
<doc id="1518287" url="https://pl.wikipedia.org/wiki?curid=1518287" title="Pretorianin">
Pretorianin



</doc>
<doc id="1518288" url="https://pl.wikipedia.org/wiki?curid=1518288" title="Hedera canariensis">
Hedera canariensis



</doc>
<doc id="1518289" url="https://pl.wikipedia.org/wiki?curid=1518289" title="Nailsworth">
Nailsworth

Nailsworth – miasto w Wielkiej Brytanii. w Anglii w hrabstwie Gloucestershire, leżące w dolinie Stroud na wzgórzach Cotswold, przy drodze A46. Miasto zamieszkuje 6 tys. mieszkańców. Miasto jest punktem wypadowym turystów na wzgórza Cotswold.
Historia.
W czasach starożytnych istniało osadnictwo w dolinie potoku Nailsworth Stream, są dowody na istnienie osady z czasów rzymskich. W średniowieczu w tym miejscu istniał dwór "Calcot Manor", wybudowany w roku 1311. W czasach nowożytnych w mieście istniał młyn i browar. W latach 1867 - 1947 miasto obsługiwała linia kolejowa.

</doc>
<doc id="1518292" url="https://pl.wikipedia.org/wiki?curid=1518292" title="Witold Eichler">
Witold Eichler

Witold Eichler (ur. 23 marca 1874 w Międzyrzecu Podlaskim, zm. 17 października 1960 w Pabianicach) – polski lekarz i entomolog.
Życiorys.
Był synem Edwarda Eichlera, aptekarza w drugim pokoleniu. Dziad Witolda, Karol Ferdynand Eichler brał udział w wyprawie Napoleona na Moskwę. Stryj Bogumir Eichler (1843–1905) był botanikiem, powstańcem styczniowym. Rodzina była pochodzenia niemieckie, ale uzyskała szlachectwo i pieczętowała się herbem Dębnik. Zupełnie spolonizowani, Eichlerowie byli wyznania luterańskiego.
Gimnazjum ukończył w 1893 roku w Siedlcach, następnie studiował na Wydziale Medycznym Cesarskiego Uniwersytetu Warszawskiego. Za przynależność do tajnej organizacji i udział w demonstracji patriotycznej 17 kwietnia 1894 na Starym Mieście aresztowany, więziony przez dwa miesiące na Pawiaku, potem skazany na trzyletnią katorgę w Jelcu w guberni orłowskiej. Na rok przed odbyciem całości wyroku objęła go amnestia związana ze śmiercią Aleksandra III. Studiował na Uniwersytecie w Dorpacie i w 1900 roku ukończył medycynę. Podczas studiów przyjęty do korporacji akademickiej Konwent Polonia. Od 1901 do 1904 praktykował w Międzyrzecu. Od 1906 roku w Pabianicach w szpitalu Kindlera, gdzie prowadził oddział położniczo-ginekologiczny.
Po wybuchu I wojny światowej służył jako lekarz w wojsku rosyjskim, w Brześciu nad Bugiem i potem na Kaukazie i w Trapezuncie (od 6 września 1916 do 13 lipca 1917). Po wojnie powrócił do Pabianic i był kolejno dyrektorem szpitala, lekarzem naczelnym (1922) i ordynatorem oddziału akuszeryjno-ginekologicznego. Od 1932 do 1939 prowadził prywatną praktykę położniczą.
Eichler odbywał liczne podróże, podczas których kolekcjonował owady. W maju 1914 roku podróżował do Kaukazu i Culfy. W okresie międzywojennym był w Algierii, Maroku, Tunisie i Trypolitanii.
Opisał dwa nowe dla nauki gatunki chrząszczy:

</doc>
<doc id="1518295" url="https://pl.wikipedia.org/wiki?curid=1518295" title="Sog">
Sog

Sog – jedna z największych rzek na Islandii, w południowej części wyspy, o średnim przepływie 110 m³/s. Wypływa z jeziora Þingvallavatn, łączy się z rzeką Hvítá, tworząc rzekę Ölfusá. Sog przepłwa przez dwa jeziora: Úlfljótsvatn i Álftavatn.
Na Sogu znajdują się trzy elektrownie wodne: "Ljósafossstöð" (15 MW), "Írafossstöð" (48 MW) i "Steingrímsstöð" (27 MW).

</doc>
<doc id="1518296" url="https://pl.wikipedia.org/wiki?curid=1518296" title="Redbone coonhound">
Redbone coonhound

Redbone coonhound – ras psa, należąca do grupy psów gończych, niezarejestrowana przez FCI.
Krótki rys historyczny.
Rasa powstała w XIX wieku. Nazwa pochodzi prawdopodobnie od nazwiska Petera Redbone'a z Tennessee – pierwszego hodowcy. 
Użytkowość.
Pies ten jest przeznaczony do polowań na szopy. Użytkowany również jako pies-towarzysz. Odpowiednio socjalizowany staje się miłym psem domowym.
Charakter i temperament.
Pogodny i serdeczny, ale stanowczy.
Wygląd.
Jako jedyny coonhound ma jednolite ubarwienie o rudej maści. Czasem występują dopuszczalne niewielkie białe znaczenia na stopach lub klatce piersiowej. Sierść krótka. Mocna, proporcjonalna budowa. Szeroka kufa, opadające uszy, jasna tęczówka. Na karku luźne fałdy skóry. Mocne uda, szerokie stopy i mocne pazury. Ogon zagięty w górę.

</doc>
<doc id="1518298" url="https://pl.wikipedia.org/wiki?curid=1518298" title="Sabas">
Sabas



</doc>
<doc id="1518299" url="https://pl.wikipedia.org/wiki?curid=1518299" title="Urraka Kastylijska (królowa Portugalii)">
Urraka Kastylijska (królowa Portugalii)

Urraka Kastylijska (1186 – 3 listopada 1220) – córka Alfonsa VIII Szlachetnego, króla Kastylii i Eleonory angielskiej. 
W 1208 roku, Urraka poślubiła Alfonsa II, króla Portugalii. Byli rodzicami piątki dzieci:

</doc>
<doc id="1518300" url="https://pl.wikipedia.org/wiki?curid=1518300" title="Tyrannidae">
Tyrannidae



</doc>
<doc id="1518302" url="https://pl.wikipedia.org/wiki?curid=1518302" title="Ytri-Rangá">
Ytri-Rangá

Ytri-Rangá – rzeka w południowej Islandii, o długości 55 km. Jej źródła znajdują się na północ od wulkanu Hekla, gdzie wypływa w kilku miejscach z pola lawowego. W pobliżu jej odcinka źródłego przepływa rzeka Þjórsá. Ytri-Rangá płynie w kierunku południowo-zachodnim aż do połączenia z rzeką Þverá. Wspólnie tworzą odcinek ujściowy zwany Hólsá.
W kilku miejscach na rzece znaleźć można wodospady, m.in. Fossabrekkur, Gutlfoss, Árbæjarfoss i Ægissíðufoss.
W dolnym biegu rzeki położone jest miasto Hella, przez które przebiega droga krajowa nr 1. Poniżej miasta przyjmuje swój jedyny znaczący lewy dopływ Hróarslækur.
Rzeka położona jest w całości na terenie gminy Rangárþing ytra.
Rzeka Ytri-Rangá, podobnie jak biegnąca równolegle Eystri-Rangá, stanowi jedno z najbardziej popularnych łowisk łososia na wyspie.

</doc>
<doc id="1518305" url="https://pl.wikipedia.org/wiki?curid=1518305" title="Ścianka domenowa">
Ścianka domenowa

Ścianka domenowa (lub ściana domenowa) – przestrzeń rozdzielająca sąsiadujące domeny magnetyczne w ferromagnetyku lub ferrimagnetyku. Ścianki domenowe mają szerokość (grubość) rzędu tylko kilkuset atomów, w porówaniu do szerokości domen magnetycznych dochodzących nawet do kilku milimetrów.
W ściance momenty magnetyczne kolejnych atomów obracają się o nieznaczny kąt tak, że na przestrzeni kilkuset atomów następuje obrót o 90° lub 180° w zależności od rodzaju domeny i ustawienia kierunku namagnesowania domen po obu stronach ściany.
Odkrycie i rodzaje ścianek.
Wyjaśnienie ścianek domenowych podał w 1931 roku Felix Bloch, a później Louis Eugène Félix Néel wykazał istnienie innego typu ścian.
Dlatego też rozróżnia się dwa podstawowe rodzaje ścianek domenowych:
Znaczenie praktycznie.
Podczas magnesowania materiału następuje zmiana szerokości domen poprzez przesuwanie się ścianek w materiale. Powoduje to generowanie lokalnych prądów wirowych, a co za tym idzie rozpraszanie energii. Im szersze są domeny, tym szybciej muszą się przesuwać ścianki domenowe, dlatego też w np. w blasze elektrotechnicznej dąży się do domen jak najdłuższych, ale też stosunkowo wąskich. Jeśli nie jest to możliwe przez zastosowanie odpowiedniej metalurgii i obróbki cieplnej, to gotowy wyrób poddaje się dalszej specjalistycznej obróbce (termicznej, mechanicznej, a również i chemicznej).
Jednym ze sposobów uzyskania pożądanej struktury domenowej jest dodanie odpowiedniej powłoki, która wprowadza naprężenia mechaniczne rozciągające w kierunku zgodnym z kierunkiem domen. Dalsze udoskonalenie struktury domenowej uzyskuje się poprzez wprowadzenie dodatkowych naprężeń mechanicznych w kierunku prostopadłym do kierunku domen. Efekt taki może zostać osiągnięty przy użyciu promienia lasera, lub też bardziej konwencjonalnie poprzez rolowanie powierzchni materiału stalowymi kulami pod odpowiednim naciskiem. Uzyskuje się wówczas kilkukrotne zmniejszenie szerokości domen, znaczące zmniejszenie strat mocy i wzrost przenikalności, bez wyraźnego wpływu na inne parametry.
Szumy Barkhausena.
Ruchy ścianek domenowych powodują również powstawanie szumów Barkhausena.

</doc>
<doc id="1518311" url="https://pl.wikipedia.org/wiki?curid=1518311" title="Ściana domenowa">
Ściana domenowa



</doc>
<doc id="1518312" url="https://pl.wikipedia.org/wiki?curid=1518312" title="Al-Iskandarijja">
Al-Iskandarijja

Al-Iskandarijja (arab. الإسكندرية) – miasto w centralnym Iraku, w muhafazie Babilon. Liczy 64,8 tys. mieszkańców. Leży ok. 40 km na południe od Bagdadu, w pobliżu Eufratu. Zostało założone jeszcze w starożytności przez Aleksandra Wielkiego.

</doc>
<doc id="1518313" url="https://pl.wikipedia.org/wiki?curid=1518313" title="Szum Barkhausena">
Szum Barkhausena



</doc>
<doc id="1518314" url="https://pl.wikipedia.org/wiki?curid=1518314" title="Szumy Barkhausena">
Szumy Barkhausena



</doc>
<doc id="1518315" url="https://pl.wikipedia.org/wiki?curid=1518315" title="Iskandariya">
Iskandariya



</doc>
<doc id="1518316" url="https://pl.wikipedia.org/wiki?curid=1518316" title="Błażej Śliwiński">
Błażej Śliwiński

Błażej Śliwiński (ur. 25 czerwca 1954 w Gdańsku) – polski historyk, profesor.
Życiorys.
Absolwent Szkoły Podstawowej nr 67 (1969) i I Liceum Ogólnokształcącego w Gdańsku (1974). Ukończył studia historyczne na Uniwersytecie Gdańskim (1977) i podjął pracę w Instytucie Historii UG. Pracę doktorską obronił w 1982, habilitował się w 1988. Stanowisko profesora nadzwyczajnego otrzymał w 1994, stanowisko profesora zwyczajnego w 1998, tytuł naukowy profesora nauk humanistycznych w 1993. Specjalizuje się w historii średniowiecznej i naukach pomocniczych historii Polski. Był członkiem Komitetu Nauk Historycznych Polskiej Akademii Nauk. Pełnił funkcję kierownika Zakładu Historii Średniowiecza Polski i Nauk Pomocniczych Historii Wydziału Historycznego Uniwersytetu Gdańskiego. 
Wykładał też w Wyższej Szkole Pedagogicznej/Pomorskiej Akademii Pedagogicznej w Słupsku (1993–2004), w Bałtyckiej Wyższej Szkole Humanistycznej w Koszalinie (1994–2001) i w Wyższej Szkole Turystyki i Hotelarstwa w Gdańsku (2005–2011). W 2019 przeszedł na emeryturę. 
Był też redaktorem naukowym Encyklopedii Gdańska (2012).
W 1999 został odznaczony przez Prezydenta RP Aleksandra Kwaśniewskiego Złotym Krzyżem Zasługi. Otrzymał też Medal Komisji Edukacji Narodowej (2001) i Medal św. Wojciecha (2014).

</doc>
<doc id="1518317" url="https://pl.wikipedia.org/wiki?curid=1518317" title="Hieronim Rozdrażewski (zm. 1540/1541)">
Hieronim Rozdrażewski (zm. 1540/1541)

Hieronim Rozdrażewski herbu Doliwa (zm. 1540 lub 1541) – kasztelan przemęcki i (potem) rogoziński.
Życiorys.
Był synem Jan Rozdrażewski – tenutariusza Bolesławca k. Wielunia i bratem kasztelana kamieńskiego i (potem) międzyrzeckiego Jana (zm. 1527/1528).
Uczestniczył w wyprawie przeciw Turkom w 1498, stawał z Nowego Miasta nad Wartą co wskazuje, że już wtedy mógł być ożeniony z córką Piotra Nowomiejskiego, Jadwigą.
Kasztelanię przemęcką otrzymał od króla Zygmunta Starego w 1507. Poseł na sejm piotrkowski 1512 roku z województwa poznańskiego i województwa kaliskiego. Brał udział w 1514 w sądach polubownych na terenie Wielkopolski i w komisji granicznej polsko-śląskiej. W 1519 roku posłował na sejm piotrkowski. Pod koniec 1526 lub na początku 1527 otrzymał kasztelanię rogozińską.
Po tym, jak jego dobra złupione zostały ok. 1532 przez rabusiów ze Śląska, Rozdrażewski wziął odwet dochodząc aż pod Oleśnicę, uzyskawszy poparcie od króla Zygmunta Starego, który jeszcze w 1532 domagał się ukarania winnych od księcia ziębickiego i starosty śląskiego, a w 1535 – nawet od króla Ferdynanda I Habsburga.
Poseł na sejm krakowski 1536/1537 roku z województwa poznańskiego i województwa kaliskiego.
23 kwietnia 1540 odstąpił kasztelanię rogozińską swemu bratankowi Stanisławowi, a dokumenty datowane na maj roku następnego wskazują, że już zmarł.
Miał z Jadwigą synów: Jana, Piotra i Stanisława oraz córki: Konstancję, Annę, Dorotę i (prawdopodobnie) Elżbietę.

</doc>
<doc id="1518319" url="https://pl.wikipedia.org/wiki?curid=1518319" title="Iskandariyah">
Iskandariyah



</doc>
<doc id="1518321" url="https://pl.wikipedia.org/wiki?curid=1518321" title="Estadio El Teniente">
Estadio El Teniente

Estadio El Teniente (dawniej Estadio Braden Copper Co. lub Estadio Braden) – wielofunkcyjny stadion w mieście Rancagua w Chile. Arena została zbudowana w 1945 roku i może pomieścić ok. 25 tys. widzów.
Historia.
Estadio El Teniente zbudowano w latach 1945-1947 jako stadion sportowy amerykańskiej spółki wydobywczej Braden Copper. Początkowo nosił nazwę Estadio Braden Copper i należał do klubu piłkarskiego Braden.Grający obecnie na stadionie CD O’Higgins powstał 7 kwietnia 1955 roku .
Podczas Mistrzostw Świata 1962 zostało rozegrane na nim 7 meczów (6 grupowych i 1 ćwierćfinał), mimo iż początkowo Rancagua nie była miastem gospodarzem. Została nim po trzęsieniu ziemi w 1960 roku, które zniszczyło stadiony w innych miastach Chile. Pomimo remontu za 200 mln pesos był to najskromniejszy stadion mistrzostw.
Pod koniec lat sześćdziesiątych gdy spółka Braden Copper Company została znacjonalizowana, a stadion przeszedł na własność państwa. Zmieniono wtedy nazwę stadionu na Estadio El Teniente.
W 1995 roku po pożarze jednej z trybun zmieniono jej konstrukcję na żelbetonową, podczas gdy pozostałe aż do remontu w latach 2013-14 miały konstrukcję drewniano-stalową. Remont był częścią planu "Chilestadios" modernizacji stadionów realizowanego przez chilijski rząd. Objął on przebudowę 7 najważniejszych stadionów Chile. Podczas Copa America w 2015 roku na stadionie rozegrano dwie rundy meczów grupowych.

</doc>
<doc id="1518327" url="https://pl.wikipedia.org/wiki?curid=1518327" title="Steven Zaillian">
Steven Zaillian

Steven Ernest Bernard Zaillian (ur. 30 stycznia 1953 we Fresno) – amerykański scenarzysta, producent oraz rzadziej montażysta i reżyser filmowy. Zdobywca Oscara za najlepszy scenariusz adaptowany. 
Zaillian urodził się w rodzinie o ormiańskich korzeniach. Ukończył San Francisco State University. Sukcesy zaczął odnosić w pierwszej połowie lat 90. Po raz pierwszy został nominowany do Oscara za scenariusz do filmu "Przebudzenia" (1990) Penny Marshall z Robertem De Niro i Robinem Williamsem w rolach głównych. Nagrodę otrzymał za adaptację "Listy Schindlera" (1993) Stevena Spielberga. Kolejne nominacje przyniosły mu scenariusze "Gangów Nowego Jorku" (2002) Martina Scorsese i "Moneyball" (2011) Bennetta Millera. Podejmuje także samodzielne próby reżyserskie.
Był jednym z autorów scenariusza filmu "" (2014) Ridleya Scotta.

</doc>
<doc id="1518330" url="https://pl.wikipedia.org/wiki?curid=1518330" title="Mécia Lopes de Haro">
Mécia Lopes de Haro

Mécia Lopes de Haro (ur. ok. 1215 w Biscaia, zm. ok. 1270 w Palencia) – królowa Portugalii, w latach 1239–1248. Córka Lope Díaza II z Haro, i Urraki Alfonsy z Leónu – nieślubnej córki króla Alfonsa IX z Leonu. Żona Sancha II, króla Portugalii. Para nie miała dzieci.

</doc>
<doc id="1518334" url="https://pl.wikipedia.org/wiki?curid=1518334" title="Black and tan coonhound">
Black and tan coonhound

Black and tan coonhound – rasa psa, należąca do grupy psów gończych. Podlega próbom pracy.
Rys historyczny.
Rasa powstała w XVIII wieku prawdopodobnie ze skrzyżowania foxhounda wirgińskiego, irish kerry beagle'a i bloodhounda. Po raz pierwszy została wyodrębniona w 1900 roku.
Wygląd.
Umaszczenie czarne z niewielkimi podpalaniami. Niekiedy białe znaczenie na piersi. Sierść gęsta, krótka, gładka i lśniąca. Proporcjonalna sylwetka. Długi, kwadratowy pysk, długie opadające uszy. Muskularny tył, mocne palce i czarne pazury. Podczas polowania trzyma ogon w górze.
Zachowanie i charakter.
Pies o pogodnym usposobieniu, wytrwały, zacięty, zdecydowany i posłuszny. Bardzo energiczny.
Użytkowość.
Pies jest przeznaczony do polowań na szopy i oposy. Wytropioną zwierzynę często zmusza do ratowania się ucieczką na drzewa.
Zdrowie i pielęgnacja.
Sierść i uszy wymagają regularnej pielęgnacji.

</doc>
<doc id="1518336" url="https://pl.wikipedia.org/wiki?curid=1518336" title="Owocnik (rodzaj ssaka)">
Owocnik (rodzaj ssaka)

Owocnik ("Aethalops") – rodzaj ssaka z podrodziny Cynopterinae w obrębie rodziny rudawkowatych (Pteropodidae).
Zasięg występowania.
Rodzaj obejmuje gatunki występujące w południowo-wschodniej Azji.
Morfologia.
Długość ciała 55–75 mm, długość ucha 9–15 mm, długość tylnej stopy 7–14 mm, długość przedramienia 40–48 mm; masa ciała 14–22,5 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1518337" url="https://pl.wikipedia.org/wiki?curid=1518337" title="Oswestry">
Oswestry

Oswestry (IPA: , ) – miasto i civil parish w Wielkiej Brytanii, w Anglii, w hrabstwie Shropshire, w dystrykcie (unitary authority) Shropshire. Położone jest blisko granicy z Walią u zbiegu dróg krajowych A5, A483 i A495. Miasto jest stolicą gminy Oswestry i trzecim pod względem wielkości miastem hrabstwa, po Telford i Shrewsbury. W 2011 roku civil parish liczyła 17 105 mieszkańców.
Historia.
Obszar zaludniony był w czasach prehistorycznych. Na terenie miasta istnieje grodzisko z roku 550 p.n.e., a fortyfikacje widoczne są aż po dziś. Na terenie obecnego miasta miała miejsce bitwa pod Maserfield, w której starli się anglosaski król Penda i król Oswald, który zginął w walce. Istnieje prawdopodobieństwo że nazwa miasta pochodzi od jego imienia, a właściwie zwrotu "drzewo Oswalda". Oswestry jest wspomniana w Domesday Book (1086) jako "Luure". W roku 1990 miasto uzyskało prawo urządzania targu w środę. 
Między Walią a Anglią.
Będąc miastem granicznym z Walią, przez całą historię miasta odczuwało wpływy kultury walijskiej, widoczne np. w nazewnictwie ulic. W średniowieczu miasto kilkakrotnie zmieniało swą przynależność. W roku 1400 w mieście wybuchła rebelia przeciwko królowi Henrykowi IV, którą wywołał i której przewodniczył Owain Glyndŵr – książę walijski.

</doc>
<doc id="1518339" url="https://pl.wikipedia.org/wiki?curid=1518339" title="Mecia Lopes de Haro">
Mecia Lopes de Haro



</doc>
<doc id="1518340" url="https://pl.wikipedia.org/wiki?curid=1518340" title="Łódzka „ośmiornica”">
Łódzka „ośmiornica”

Łódzka „ośmiornica” (grupa łódzka) – zorganizowana grupa przestępcza wykryta przez organy ścigania w czerwcu 1999 roku w Łodzi.
Historia.
Grupa powstała na bazie struktur przestępczych istniejących od 1993, a założonych przez Ireneusza Jesionowicza ps. „Gruby Irek”"." Był on w Łodzi uważany za specjalistę od ściągania haraczy – przede wszystkim z lokali gastronomicznych czy rozrywkowych i drobnych złodziei. Obok niego na samej górze przestępczego półświatka Łodzi znajdowali się Tadeusz M. ps. „Tato”, Andrzej M. ps. „"Materac"” ps. „"Mikser"” oraz Mariusz K. Rolę „kapitana” (czyli gangstera znajdującego się w hierarchii tuż pod „zarządem” grupy) pełnił zaś Krzysztof J. ps. „Jędrzej”. Ireneusz Jesionowicz na zlecenie innych członków łódzkiej "ośmiornicy" został zastrzelony w wigilię Bożego Narodzenia 1997 w Zgierzu koło Łodzi. Zabójcą był Ukrainiec o pseudonimie "Pasza", były członek specnazu. Oddał dwa strzały z karabinu snajperskiego, z czego jeden trafił "Grubego Irka" w głowę. Kierownictwo w grupie przejęli Tadeusz M., ps. "Tato" vel "Materac" i Mariusz K. Związek przestępczy wyłudzał od firm towary na tzw. odroczony termin płatności i dokonywał oszustw podatkowych przy produkcji niskiej jakości wina, a także zabójstw, rozbojów i uprowadzeń dla okupu.
Prawą ręką szefów byli Krzysztof Jędrzejczak, ps. „"Jędrzej" ” oraz Wojciech S. Zostali oni oskarżeni m.in. o współudział w zabójstwie Ireneusza Jesionowicza ps. „Gruby Irek"”" oraz zlecenie zabójstwa Nikodema Skotarczaka ps. "Nikoś" – domniemanego szefa trójmiejskiego świata przestępczego. Grupie zarzuca się również uprowadzenia biznesmenów z Opoczna, Tomaszowa Mazowieckiego i Konstantynowa Łódzkiego.
W ramach winiarskiej działalności członkowie gangu wykorzystywali lukę w prawie, unikając w ten sposób płacenia podatku akcyzowego i VAT. W latach 1997–1999 kilkadziesiąt firm winiarskich uszczupliło podatek akcyzowy i VAT w łącznej wysokości ponad 60 mln zł; sądy skazały za to kilkadziesiąt osób. W sumie w różnych wątkach łódzkiej "ośmiornicy" oskarżonych zostało ponad 200 osób. Wśród nich są gangsterzy, ale także m.in. biznesmeni, księgowi, były urzędnik ministerstwa rolnictwa, byli urzędnicy skarbowi, funkcjonariusze służby więziennej, lekarze i brokerzy ubezpieczeniowi.
W czerwcu 2006 Sąd Okręgowy w Łodzi skazał 15 oskarżonych na kary od roku do dożywotniego pozbawienia wolności. Najwyższą karę sąd wymierzył byłemu mistrzowi świata juniorów w strzelectwie Robertowi R., oskarżonemu o zabójstwo i usiłowanie zabójstwa gangsterów na zlecenie grupy. Na kary 25 lat pozbawienia wolności skazani zostali trzej gangsterzy: szef grupy Marek W., Sławomir W. i Krzysztof B., oskarżeni m.in. o zabójstwa lub zlecanie zabójstw. Czterech innych oskarżonych sąd skazał na 15 lat, a pozostałych na kary od roku do 10 lat.

</doc>
<doc id="1518344" url="https://pl.wikipedia.org/wiki?curid=1518344" title="Saulius Lapenas">
Saulius Lapenas



</doc>
<doc id="1518346" url="https://pl.wikipedia.org/wiki?curid=1518346" title="Czesław Momatiuk">
Czesław Momatiuk

Czesław Momatiuk (ur. 20 lipca 1936 w Katowicach, zm. 23 listopada 1972 w Nowym Jorku) – polski taternik i alpinista, górski fotograf i publicysta, absolwent AWF w Warszawie (1955–1959).
Życiorys.
Jeden z najwybitniejszych polskich wspinaczy lat 50. i 60. XX wieku, związany ze środowiskiem śląskim (przezwisko „Moma”), o legendarnej wręcz sprawności w skale zarówno we wspinaczce klasycznej, jak i technice sztucznych ułatwień, tzw. hakówce. Autor kilku bardzo trudnych dróg w Tatrach. Do jego najwybitniejszych osiągnięć tatrzańskich należą: I przejście lewej części płn.-wsch. ściany Kazalnicy Mięguszowieckiej (19–21 lipca 1955, z Janem Długoszem), I przejście zimowe płn.-wsch. ściany Kazalnicy (6–8 marca 1957, z Długoszem, Andrzejem Pietschem i Marianem Własińskim) i nowa droga na Kazalnicy Mięguszowieckiej (w pięcioosobowym zespole, zwana później „Momatiukówką”, wiele dni w lipcu 1962).
Momatiuk z Długoszem wprowadzali w Tatry nowe techniki, uznawane czasem za kontrowersyjne. Osadzili tzw. nity (ok. 13–14 na Kazalnicy) oraz wywiercili 3 otwory na nity w gładkiej płycie na Wariancie R na Mnichu latem 1955 (technicznie to Momatiuk pierwszy przeszedł kluczowy fragment tej drogi w czasie próby w lipcu 1955, przerwanej deszczem, jednak Długosz wobec braku czasu Momatiuka ukończył tę drogę jesienią z Andrzejem Pietschem). Momatiuk zastosował w lipcu 1955 na Wariancie R słynne haki specjalne (tzw. „jedynki”), i w Polsce uchodzi za ich wynalazcę i prekursora (choć sprawa ta wymaga jeszcze pewnych ustaleń, gdyż haki te były znane najpóźniej od jesieni 1955 także w słowackiej części Tatr). Haki te były potem pokazywane przez Momatiuka i Długosza w Chamonix w 1960 oraz później przez inne polskie ekipy (i zaczęły być produkowane także na Zachodzie przez innych).
Momatiuk wspinał się także w Alpach (1957, 1960, 1961, 1963) i Kalifornii (po 1967). Przełomem dla polskiego taternictwa było 7. powtórzenie zachodniej ściany Petit Dru (z Długoszem i Stanisławem Bielem, 31 lipca – 2 sierpnia 1957), która dla alpinistów ma rangę symboliczną. W 1960 (22–23 sierpnia) powtórzył z Długoszem wschodnią ścianę Grand Capucin drogą Bonattiego.
Doceniona po latach została też jego próba nowej drogi z 1963, tzw. direttissimy słynnej północnej ściany Eigeru (30 kwietnia – 1 maja, z Janem Mostowskim), ostatecznie pokonanej w 1966 przez liczny zespół brytyjsko-amerykańsko-niemiecki (droga im. Johna Harlina).
Opublikował szereg artykułów, notatek i wspomnień w prasie fachowej. Był autorem trzech książek oraz współautorem w publikacjach zbiorowych.
Znany był także jak fotograf, setki jego zdjęć opublikowano w artykułach i książkach także wielu innych wspinaczy. Pomagał w kręceniu w Tatrach filmów taternickich, m.in. kierował ekipą wspomagającą filmowców filmu dokumentalnych „Wariant R” (1961) i „Zamarła Turnia” (1962), oba w reżyserii Sergiusza Sprudina).
W roku 1967 przedostał się na Zachód i do USA. Zginął 23 listopada 1972 w wypadku przemysłowym.
Jego pierwszą żoną była Barbara Pelagia Momatiuk (1925–2008), a drugą w USA (po 1967) Iwa (Yva) Momatiuk, reporterka National Geographic. Jego najstarszy syn, Michał Momatiuk (ur. 1958) również został taternikiem i alpinistą i jak ojciec nosił środowiskowe przezwisko „Moma” lub „Momo”. Taterniczką była też siostra Czesława, Lidia Momatiuk (m.in. też występowała w filmie „Zamarła Turnia”).

</doc>
<doc id="1518353" url="https://pl.wikipedia.org/wiki?curid=1518353" title="Mgławica Bumerang">
Mgławica Bumerang

Mgławica Bumerang – młoda mgławica protoplanetarna znajdująca się w gwiazdozbiorze Centaura. Mgławica ta jest odległa o około 5000 lat świetlnych od Ziemi, a rozciąga się na ok. 2 lata świetlne.
Kształt Mgławicy Bumerang przypomina kokardę wytworzoną ze słabych łuków i włóknistych struktur osadzonych w rozproszonym gazie.
Symetryczny obłok został utworzony przez zimny wiatr gazu i pyłu wiejący z prędkością dochodzącą do 600 000 km/h wywoływany przez starzejącą się gwiazdę centralną. Od około 1500 lat gwiazda centralna pozbywa się co roku masy równej około 0,001 masy Słońca, czyli 10 razy większej niż w przypadku innych podobnych obiektów. W tym czasie masa gwiazdy zmniejszyła się o 1,5 masy Słońca.
Gwałtowna ekspansja mgławicy ochłodziła molekuły gazu do rekordowo niskiej temperatury około 1 K. Tak niska temperatura, niższa nawet od kosmicznego promieniowania tła sprawia, że jest to najzimniejszy obserwowany obszar w całym Wszechświecie. Astronomowie uważają, że mgławica ta pochodzi od gwiazdy lub układu podwójnego, który ewoluuje ku fazie mgławicy planetarnej.
Astronomowie nie są pewni przyczyny bipolarnego wycieku materii Mgławicy Bumerang, jak również wielu podobnych młodych mgławic bipolarnych. Takie odrzucanie materii może być spowodowane wolno poruszającym się dyskiem, znajdującym się wokół równika gwiazdy centralnej. Dysk ten blokowałby szybszą materię wyrzucaną w tym kierunku oraz jednocześnie pozwalał na uwalnianie materii znajdującej się bliżej biegunów. Według innych teorii to pole magnetyczne jest odpowiedzialne za uwięzienie materii i kształt tej mgławicy.

</doc>
<doc id="1518354" url="https://pl.wikipedia.org/wiki?curid=1518354" title="Cerkiew Wniebowstąpienia Pańskiego w Kruhelu Wielkim">
Cerkiew Wniebowstąpienia Pańskiego w Kruhelu Wielkim

Cerkiew Wniebowstąpienia Pańskiego w Kruhelu Wielkim – drewniana greckokatolicka cerkiew, wzniesiona we wsi Kruhel Wielki. Zabytek Szlaku Architektury Drewnianej.
Historia.
Cerkiew w Kruhelu Wielkim jest jedną z najstarszych cerkwi w Polsce. Dokładna data jej budowy nie jest znana, jednakże o jej istnieniu wspomina już dokument z 1630, dotyczący sporu pomiędzy popem a dzierżawcą wsi. Przyjmuje się zatem, że powstała ona w początkach XVII w. Była cerkwią filialną parafii w Prałkowcach. Gruntowną przebudowę przeszła cerkiew w 1884. Podwyższono wtedy ściany wszystkich pomieszczeń, w babińcu i prezbiterium wycięto okna, zlikwidowano przegrodę ikonostasową oraz poszerzono przejście pomiędzy babińcem a nawą. Po 1946 cerkiew nie była użytkowana i niszczała. W 1988 przystąpiono do odrestaurowywania budowli. W 1989 została całkowicie rozebrana, a poszczególne elementy poddawane były konserwacji. Pod koniec lat 90. XX w. została, przy częściowej wymianie budulca, odbudowana. Obecnie świątynia należy do greckokatolickiej parafii archikatedralnej w Przemyślu. Nabożeństwa sprawowane są w niej okazjonalnie, co roku w święto Wniebowstąpienia Pańskiego.
Architektura i wyposażenie.
Cerkiew w Kruhelu Wielkim jest świątynią orientowaną, trójdzielną. Wszystkie części zbudowane na planach zbliżonych do kwadratu. Nad prezbiterium i babińcem dachy kalenicowe. Nad nawą dach namiotowy. Do północnej ściany prezbiterium przylega prothesis, co potwierdza stary wiek cerkwi, gdyż w wiekach późniejszych zaprzestano budowy tychże pomieszczeń. Do cerkwi prowadzą dwa wejścia – od zachodu oraz, co jest rzadkością, od południa.
W świątyni nie zachowały się elementy pierwotnego wyposażenia. Część przewieziono do Działu Sztuki Cerkiewnej Muzeum Zamku w Łańcucie. Reszta została skradziona lub uległa zniszczeniu. Na północnej ścianie nawy oraz kopule pozostałości po XIX wiecznej polichromii. W prezbiterium na ścianie zachodniej i w babińcu na ścianie wschodniej widoczne ślady po dawnym sklepieniu, pokazujące jak niska była cerkiew przed przebudową z roku 1884.
Wokół cerkwi.
Przy cerkwi stoi drewniana dzwonnica słupowa z XVIII w. Dookoła cerkwi cmentarz ze współczesnymi nagrobkami.

</doc>
<doc id="1518358" url="https://pl.wikipedia.org/wiki?curid=1518358" title="Treeing walker coonhound">
Treeing walker coonhound

Treeing walker coonhound – jedna z ras psów, należąca do grupy psów gończych, niezarejestrowana przez FCI.
Krótki rys historyczny.
Rasa powstała w XIX wieku w wyniku skrzyżowania foxhoundów sprowadzonych do Wirginii w 1742 roku z psem o imieniu Tennessee Lead, któremu zawdzięcza większą szybkość od innych psów ras coonhound. Do 1945 roku treeing walker nie był uznawany za odrębną rasę.
Użytkowość.
Pies ten wykorzystywany jest przy polowaniach na szopy, wiewiórki i oposy. Podobnie jak black and tan coonhound potrafi zmusić szopa do ucieczki na drzewo. Nazwa "treeing" nawiązuje do charakterystycznej cechy tych psów: po zagonieniu zwierzyny na drzewo próbują się na nie wdrapać.
Charakter i temperament.
Pies energiczny i inteligentny.
Wygląd.
Umaszczenie najczęściej tricolor, ale może być również dwukolorowe: czerwone z białym, czekoladowo-białe i biało-złote. Barwy są wyraźnie wyodrębnione. Sierść jest krótka, gładka i lśniąca. Długa, smukła kufa, szerokie zwisające uszy, szeroko rozwarte nozdrza. Proste przednie nogi, muskularny tył, stopy zwarte o grubych podeszwach.

</doc>
<doc id="1518360" url="https://pl.wikipedia.org/wiki?curid=1518360" title="64 Pomorski Batalion Piechoty">
64 Pomorski Batalion Piechoty

64 Pomorski Batalion Piechoty – pododdział piechoty Polskich Sił Zbrojnych.
64 Pomorski batalion piechoty został sformowany w 1945 roku we Włoszech, w składzie 16 Brygady Piechoty. Nie wziął udziału w walkach. 
Zalążek batalionu stanowiła Polska Kompania Ochotnicza, sformowana w sierpniu 1944 w Annecy we Francji, przez grupę oficerów i podchorążych 2 Dywizji Strzelców Pieszych, internowanych w Szwajcarii. Za wiedzą swych przełożonych, grupa ta pod dowództwem mjr. dypl. art. Aleksandra Bluma, przedostała się na teren Francji i z byłych jeńców jak i z Polaków z Francji - utworzyła kompanię, podporządkowaną francuskiemu FFI. Uzbrojona kompania przybyła morzem do Włoch, gdzie stała się zaczątkiem nowo formowanej brygady.
Odznaka batalionu.
Odznaka specjalna została wprowadzona rozkazem Nr 13 dowódcy 2 Korpusu z 31 stycznia 1946 roku. Była wykonana w metalu; stanowi połączenie herbu Ziemi Malborskiej i symbolu broni pancernej; na tarczy orzeł herbowy i ramię pancerne. Tarcza pokryta żółtą emalią, orzeł czerwoną. Oznaki wykonane w Bolonii, zamiast żółtego tła miały białe. Oznaka noszono po lewej stronie beretu, w odległości 5 cm od orzełka.

</doc>
<doc id="1518362" url="https://pl.wikipedia.org/wiki?curid=1518362" title="Stefan Kwapiszewski">
Stefan Kwapiszewski



</doc>
<doc id="1518367" url="https://pl.wikipedia.org/wiki?curid=1518367" title="Fiat 1800/2100">
Fiat 1800/2100

Fiat 1800 oraz 2100 – sześciocylindrowe sedany produkowane przez włoski koncern motoryzacyjny Fiat w latach 1959 - 1968. Oba modele zadebiutowały w roku 1959, w 1963 dodano do gamy silników jednostkę czterocylindrową o pojemności 1481 cm³. Stylistyka nadwozia zbliżona była do tej znanej z Peugeota 404 czy samochodów rodzinnych BMC z okresu produkcji, spowodowane to było tym, że wszystkie trzy modele zostały zaprojektowane przez Pininfarinę w Turynie.
1800 (1959-68).
Fiat 1800 zadebiutował w roku 1959, oferowany był jako 4-drzwiowy sedan lub 5-drzwiowe kombi (Familiare). Napędzany był przez sześciocylindrowy silnik rzędowy o pojemności 1795 cm³ osiągający moc 75 hp (55 kW) która przenoszona była na tylną oś poprzez czterobiegową manualną skrzynię biegów. Prędkość maksymalna w zależności od wersji wynosiła 137 lub 142 km/h. W roku 1961 wprowadzono model 1800 B: zwiększono w nim moc silnika do 81 hp (60 kW) co spowodowało wzrost prędkości maksymalnej do odpowiednio 143 i 146 km/h. 
2100 (1959-61).
Fiat 2100 charakteryzował się większymi silnikami. Jesienią roku 1959 wprowadzono model 2100 Speciale, zastosowano w nim inny przedni grill oraz dłuższy rozstaw osi. Wersja ta była często używana przez dyplomatów. Produkcji 2100 we Włoszech zaprzestano w roku 1961, wprowadzono wtedy model 2300.
1500L (1963-68).
Fiat użył nadwozia znanego z modeli 1800/2100 w celu stworzenia nowego tańszego modelu, 1500L. Został on wprowadzony w roku 1963. Aby odróżnić go od innych modeli Fiata, 1300/1500, nazwany został 1500L "(L skrót od "lunga" = długi)". Samochód napędzany był fiatowskim, czterocylindrowym silnikiem rzędowym o pojemności 1481 cm³ który osiągał moc 72 bhp, podniesiona została ona do 75 bhp w roku 1964. Oferowana była również wersja o gorszych osiągach przeznaczona dla przedsiębiorstw taksówkarskich, zdobyła ona popularność w południowej Europie. Wyposażona była w ten sam silnik o pojemności 1481 cm³ ale osiągał on moc tylko 60 bhp. Rozwiązanie to sprawdzało się w transporcie miejskim przy niskich prędkościach, przy tym samochód spalał mniej paliwa niż wersja z silnikiem mocniejszym. 
Fiat 1500L produkowany był także w Hiszpanii przez firmę SEAT pod nazwą SEAT 1500. Do roku 1972 powstało blisko 200000 sztuk modelu. 
Łączna produkcja modeli 1800/2100 we Włoszech wyniosła około 150000 egzemplarzy. 

</doc>
<doc id="1518372" url="https://pl.wikipedia.org/wiki?curid=1518372" title="Fiat 2100">
Fiat 2100



</doc>
<doc id="1518373" url="https://pl.wikipedia.org/wiki?curid=1518373" title="Fiat 1900">
Fiat 1900



</doc>
<doc id="1518374" url="https://pl.wikipedia.org/wiki?curid=1518374" title="Estadio Balaídos">
Estadio Balaídos

Balaídos – stadion piłkarski w mieście Vigo, w Hiszpanii. Jest domowym obiektem klubu Celta Vigo. Stadion został otwarty 30 grudnia 1928. Dwukrotnie przechodził renowację, raz w celu przygotowania stadionu na mecze grupy A podczas Mistrzostw Świata w Piłce Nożnej 1982, drugi w 2004, gdy Celta Vigo grała w Lidze Mistrzów.

</doc>
<doc id="1518375" url="https://pl.wikipedia.org/wiki?curid=1518375" title="Estadio Balaidos">
Estadio Balaidos



</doc>
<doc id="1518376" url="https://pl.wikipedia.org/wiki?curid=1518376" title="Raimundas Palaitis">
Raimundas Palaitis

Raimundas Palaitis (ur. 23 października 1957 w Połądze) – litewski matematyk i polityk, samorządowiec, poseł na Sejm Republiki Litewskiej (2000–2008), w latach 2008–2012 minister spraw wewnętrznych.
Życiorys.
W 1980 ukończył studia matematyczne na Uniwersytecie Wileńskim, naukę kontynuował na studiach doktoranckich w instytucie cybernetyki matematycznej tej samej uczelni. Od 1980 pracował jako informatyk w centrum obliczeniowym filii kowieńskiego instytutu kardiologicznego w Połądze. W latach 1989–1992 pracował w centrum informatycznym w Połądze. Na początku transformacji ustrojowej założył własną firmę komputerową, później zajął się działalnością w obszarze finansów na terenie Kłajpedy. W latach 1997–2000 był dyrektorem spółki akcyjnej działającej na rynku papierów wartościowych.
W 1994 przystąpił do Litewskiego Związku Liberałów. Rok później wszedł po raz pierwszy w skład rady miejskiej w Połądze. Mandat odnawiał w latach 1997, 2000 i 2007. Od kwietnia 2000 do listopada 2000 pełnił funkcję burmistrza tego miasta.
W wyborach w 2000 został wybrany posłem na Sejm z okręgu nadmorskiego. Był wiceprzewodniczącym komisji budżetowo-finansowej oraz istniejącej od 2003 frakcji poselskiej Związku Liberałów i Centrum. Od tego też roku pozostawał członkiem LiCS. W 2004 z powodzeniem ubiegał się o poselską reelekcję. W nowej kadencji wybrano go wiceprzewodniczącym komisji ds. rybołówstwa oraz gospodarki morskiej, kontynuował pracę jako wiceprzewodniczący frakcji liberalno-centrowej w parlamencie.
W 2008 z listy liberałów-centrystów bez powodzenia ubiegał się o reelekcję, przegrywając w swoim okręgu z konserwatystą Pranasem Žeimysem. W koalicyjnym rządzie Andriusa Kubiliusa w tym samym roku objął tekę ministra spraw wewnętrznych. W połowie lutego 2012 odwołał dyrektora Służby ds. Badania Przestępstw Finansowych Vitalijusa Gailiusa i jego zastępcę Vytautasa Giržadasa w związku z podejrzeniem rozpowszechniania poufnych informacji. Decyzji Raimundasa Palaitisa nie poparł premier, który zażądał jego dymisji. W odpowiedzi Związek Liberałów i Centrum zagroził opuszczeniem koalicji. 19 marca 2012 partie koalicyjne osiągnęły porozumienie, na mocy którego zobowiązano ministra do rezygnacji ze stanowiska. 21 marca Raimundas Palaitis podał się do dymisji. W tym samym roku ponownie bez powodzenia kandydował do Sejmu.

</doc>
<doc id="1518377" url="https://pl.wikipedia.org/wiki?curid=1518377" title="Peacehaven">
Peacehaven

Peacehaven – miasto w Wielkiej Brytanii. w Anglii w hrabstwie East Sussex, położone na wschodzie hrabstwa nad kanałem La Manche w punkcie, gdzie południk zerowy przecina się z południową linią brzegową Anglii. Miasto liczy 13 268 mieszkańców.
Położenie geograficzne.
Miasto leży na wysokim i urwistym klifie, poniżej którego rozciąga się kamienista plaża. Klify, ciągnące się od Brighton do Newhaven objęte są strefą specjalnego zainteresowania naukowego. Południk zerowy zaznaczony jest trzyipółmetrowym obeliskiem, odsłoniętym w roku 1935; z powodu erozji klifu był on już trzykrotnie przesuwany.
Historia.
W mieście znajduje się tumulus z epoki brązu. Prowadzone w roku 2007 wykopaliska przyniosły odkrycie w postaci bogatych a nie zbadanych jeszcze do końca znalezisk z różnych epok, głównie neolitu. Jako osada Peacehaven istnieje dopiero od roku 1916, założona przez Charlesa Neville. Nazwę wybrano w drodze konkursu ogłoszonego przez założyciela.

</doc>
<doc id="1518378" url="https://pl.wikipedia.org/wiki?curid=1518378" title="Chmura obliczeniowa">
Chmura obliczeniowa

Chmura obliczeniowa, przetwarzanie w chmurze (ang. "cloud computing") – model przetwarzania danych oparty na użytkowaniu usług dostarczonych przez usługodawcę (wewnętrzny dział lub zewnętrzną organizację).
Chmura to usługa oferowana przez dane oprogramowanie (oraz konieczną infrastrukturę). Oznacza to eliminację konieczności zakupu licencji czy konieczności instalowania i administracji oprogramowaniem. Konsument płaci za użytkowanie określonej usługi, np. za możliwość korzystania z arkusza kalkulacyjnego. Nie musi dokonywać zakupu sprzętu ani oprogramowania. Umowa zawierana na świadczenie usług w chmurze obliczeniowej przeważnie nie jest tworzona pod konkretny podmiot, lecz zawiera pakiet rozwiązań zestandaryzowanych.
Termin „chmura obliczeniowa” jest związany z pojęciem wirtualizacji. Model „chmury obliczeniowej” historycznie wiąże się z przetwarzaniem w sieci grid, gdzie wiele systemów udostępnia usługi korzystając z podłączonych zasobów, z tą różnicą, że w chmurze obliczeniowej mamy do czynienia z podążaniem zasobów za potrzebami usługobiorcy.
Zasada działania chmury obliczeniowej.
Zasada działania polega na przeniesieniu całego ciężaru świadczenia usług IT (danych, oprogramowania lub mocy obliczeniowej) na serwer i umożliwienie stałego dostępu poprzez komputery klienckie. Dzięki temu ich bezpieczeństwo nie zależy od tego, co stanie się z komputerem klienckim, a szybkość procesów wynika z mocy obliczeniowej serwera. Wystarczy zalogować się z jakiegokolwiek komputera z dostępem do Internetu by zacząć korzystać z dobrodziejstw chmury obliczeniowej.
Pojęcie chmury nie jest jednoznaczne, w szerokim znaczeniu przetwarzanym w chmurze jest wszystko przetwarzane na zewnątrz zapory sieciowej, włączając w to konwencjonalny outsourcing.
Rodzaje chmur.
Rozróżniamy chmury:
Na przykładzie arkusza kalkulacyjnego, klient płaci za możliwość tworzenia arkuszy, nie jest natomiast świadomy, gdzie oprogramowanie jest fizycznie zainstalowane, na jakim sprzęcie, ani gdzie zapisywane są dane oraz jakie inne usługi są wykorzystywane by dostarczyć tę, którą jest zainteresowany. Cloud oznacza wirtualną chmurę usług dostępnych dla klienta, w której ukryte są wszelkie szczegóły, których świadomość jest zbędna w korzystaniu z usługi.
Modele chmury obliczeniowej.
Współcześnie coraz więcej nowych funkcji realizowanych jest w modelu chmur obliczeniowych. Kwestią czasu jest dojście do szczytu wirtualizacji – przeniesienia całego oprogramowania (wraz z systemem operacyjnym) na serwer, a u użytkownika instalacja cienkiego klienta, mającego tylko interfejsy komunikacji z obsługującą go osobą. Taki cienki klient przy szybkich łączach internetowych mógłby się łączyć z serwerem niebędącym w sieci lokalnej, ale umiejscowionym gdziekolwiek na świecie. To prowadzi do dodatkowej funkcji SaaS – DaaS (ang. "desktop as a service"). W takim modelu użytkownik kupowałby od usługodawcy hostowaną przez niego maszynę wirtualną, w pełni spersonalizowaną i posiadającą dokładnie taką specyfikację, jakiej oczekuje.
Kolokacja.
Kolokacja to najstarsza i najprostsza forma usług w chmurze. Polega na wynajęciu pomieszczenia serwerowni, dostępu do energii elektrycznej, klimatyzacji i dostępu do Internetu. Pozostałe składniki – sprzęt, zabezpieczenia (zapory), zarządzanie obciążeniem, system operacyjny, oprogramowanie i aplikacje opłaca firma korzystająca. Jest to zatem opłata za użyczenie miejsca w serwerowni.
IaaS.
Infrastructure as a Service (z ang. „infrastruktura jako usługa”) – model polegający na dostarczaniu klientowi infrastruktury informatycznej, czyli sprzętu, oprogramowania oraz serwisowania. Klient wykupuje na przykład konkretną liczbę serwerów, przestrzeni dyskowej lub określony zasób pamięci i mocy obliczeniowej. Nie oznacza to jednak, że sprzęt fizycznie zostanie zainstalowany w siedzibie klienta. W tym modelu zdarza się, że klient dostarcza usługodawcy własne oprogramowanie do zainstalowania na wynajmowanym sprzęcie.
PaaS.
Platform as a Service (z ang. „platforma jako usługa”) – sprzedaż gotowego, często dostosowanego do potrzeb użytkownika, kompletu aplikacji. Nie wiąże się z koniecznością zakupu sprzętu ani instalacją oprogramowania. Wszystkie potrzebne programy znajdują się na serwerach dostawcy. Klient po swojej stronie ma dostęp do interfejsu (na ogół w postaci ujednoliconego środowiska pracy) poprzez program – klienta, np. przeglądarkę internetową. W tym modelu, usługi najczęściej dostępne są dla użytkownika z dowolnego komputera połączonego z internetem.
SaaS.
Software as a Service (z ang. „oprogramowanie jako usługa”) – klient otrzymuje konkretne, wybrane funkcje oprogramowania. Korzysta z takiego oprogramowania, jakiego potrzebuje. Nie interesuje go ani sprzęt, ani środowisko pracy. Ma jedynie zapewniony dostęp do konkretnych, funkcjonalnych narzędzi – niekoniecznie połączonych ze sobą jednolitym interfejsem. Programy działają na serwerze dostawcy. Klient nie jest zmuszony nabywać na nie licencji. Płaci jedynie za każdorazowe ich użycie, a dostęp do nich uzyskuje na żądanie.
CaaS.
Communications as a Service (z ang. „komunikacja jako usługa”) – usługodawca zapewnia platformę pod telekomunikacyjne środowisko pracy.
IPaaS.
Integration Platform as a Service (z ang. „platforma integracyjna jako usługa”) – platforma zapewniająca integrację pomiędzy różnymi usługami w chmurze.
Korzyści dla firm.
Z badania przeprowadzonego w 2011 na zlecenie Komisji Europejskiej przez International Data Corporation (IDC) wśród firm, które korzystają z chmury obliczeniowej, wynika, że oszczędności z tym związane wyniosły średnio 10–20% kosztów IT. W przypadku 36% przebadanych przedsiębiorstw wykorzystanie chmury obliczeniowej wygenerowało oszczędności w wysokości 20% wydatków na IT lub wyższej.
W celu szybkiego wdrożenia modelu chmury obliczeniowej w Unii Europejskiej w 2012 Komisja Europejska zaproponowała m.in. przyjęcie nowych ram prawnych dla ochrony danych oraz opracowanie jednolitych standardów regulujących ich przetwarzanie, co ma zwiększyć bezpieczeństwo świadczenia tej usługi.

</doc>
<doc id="1518380" url="https://pl.wikipedia.org/wiki?curid=1518380" title="Beatrycze Kastylijska (córka Alfonsa X)">
Beatrycze Kastylijska (córka Alfonsa X)



</doc>
<doc id="1518381" url="https://pl.wikipedia.org/wiki?curid=1518381" title="Beatrycze Kastylijska (1242–1303)">
Beatrycze Kastylijska (1242–1303)

Beatrycze Kastylijska (ur. 1242, zm. 1303) – królowa Portugalii (1253–1279). Nieślubna córka Alfonsa X Mądrego, króla Kastylii i Leonu i Marii de Guzman. Żona króla portugalskiego Alfonsa III. Para miała ośmioro dzieci:

</doc>
<doc id="1518382" url="https://pl.wikipedia.org/wiki?curid=1518382" title="Puntius denisonii">
Puntius denisonii

Puntius denisonii – gatunek słodkowodnej ryby z rodziny karpiowatych (Cyprinidae). Jest rybą hodowaną w akwariach.
Występowanie.
Występuje w systemie wodnym Indii.
Opis.
Dorasta do 15 cm długości ciała. Ryba ta należy do ryb bardzo żwawych oraz towarzyskich.
Pożywienie.
Żywi się różnorodnym pokarmem, a jej dieta powinna być maksymalnie urozmaicona.
Warunki hodowlane.
Ryby z tego gatunku wymagają dużego akwarium i wolnej przestrzeni do pływania. Wymagają one również czystej oraz dobrze natlenionej wody. Preferują wodę o odczynie od lekko kwaśnego do lekko zasadowego. Twardość wody nie odgrywa znaczącej roli, jednakże raczej nie powinna przekraczać 15 °n. Jako podłoża akwarium należy użyć drobnego żwiru o ciemnym odcieniu. W zbiorniku powinno znajdować się co najmniej 6 osobników tego gatunku. Optimum termiczne w akwarium to ok. 23 °C.

</doc>
<doc id="1518384" url="https://pl.wikipedia.org/wiki?curid=1518384" title="Młoda Polska (ujednoznacznienie)">
Młoda Polska (ujednoznacznienie)



</doc>
<doc id="1518388" url="https://pl.wikipedia.org/wiki?curid=1518388" title="SMEAG">
SMEAG

Ośrodek Badawczo-Rozwojowy Systemów Mechanizacji, Elektrotechniki i Automatyki Górniczej SMEAG, z siedzibą w Katowicach przy ul. Leopolda 31, był państwową jednostką badawczo-rozwojową.
Historia.
Ośrodek Badawczo-Rozwojowy Systemów Mechanizacji, Elektrotechniki i Automatyki Górniczej SMEAG został utworzony 1 stycznia 1976 roku (zgodnie z § 11 Zarządzenia nr 60 Ministerstwa Górnictwa i Energetyki z 30 grudnia 1975) jako zaplecze naukowo-badawcze Centrum Naukowo-Produkcyjnego Elektrotechniki i Automatyki Górniczej EMAG, które powstało z Zakładów Konstrukcyjno-Mechanizacyjnych Przemysłu Węglowego, do których wcielono piony automatyki Głównego Instytutu Górnictwa (GIG) i Głównego Biura Studiów i Projektów Przeróbki Węgla SEPARATOR.
W marcu 1982 roku Ośrodek Badawczo-Rozwojowy Systemów Mechanizacji, Elektrotechniki i Automatyki Górniczej SMEAG został wchłonięty przez Centrum Naukowo-Produkcyjne Elektrotechniki i Automatyki Górniczej EMAG (zgodnie z Zarządzeniem nr 17 Ministerstwa Górnictwa i Energetyki z 22 lutego 1982) i od kwietnia działał jako jego Pion Naukowo-Badawczym Elektrotechniki i Automatyki Górniczej, bez osobowości prawnej.
Struktura.
Struktura organizacyjna Ośrodka Badawczo-Rozwojowego Systemów Mechanizacji, Elektrotechniki i Automatyki Górniczej SMEAG obejmowała 3 piony:
zatrudniające przeszło 600 pracowników.
Działalność merytoryczną prowadziły zakłady naukowo-badawcze, zgrupowane tematycznie i zarządzane przez Głównych Inżynierów:
Działalność.
Patrz Centrum Naukowo-Produkcyjne Elektrotechniki i Automatyki Górniczej EMAG.

</doc>
<doc id="1518389" url="https://pl.wikipedia.org/wiki?curid=1518389" title="Fiat 2300">
Fiat 2300

Fiat 2300 – samochód produkowany przez włoski koncern motoryzacyjny Fiat w latach 1961–69. 
Samochód napędzany był potężnym jak na czasy produkcji sześciocylindrowym silnikiem rzędowym o pojemności 2279 cm³ wyposażonym w pojedynczy lub podwójny (wersja "S") gaźnik. Innowacją był także montaż hamulców tarczowych na obydwu osiach.
Wersja sedan została zaprojektowana przez Pininfarinę była pierwszym modelem Fiata wyposażonym w pełni automatyczną skrzynię biegów, która zastąpiła opcjonalne sprzęgło Saxomat w roku 1966. Większość 2300 i 2300S coupé wyposażonych zostało w czterobiegową, w pełni zsynchronizowaną skrzynię biegów.

</doc>
<doc id="1518392" url="https://pl.wikipedia.org/wiki?curid=1518392" title="Predeal">
Predeal



</doc>
<doc id="1518396" url="https://pl.wikipedia.org/wiki?curid=1518396" title="Joel Thomas Broyhill">
Joel Thomas Broyhill

Joel Thomas Broyhill (ur. 4 listopada 1919 w Hopewell, zm. 24 września 2006 w Arlington) – polityk i przedsiębiorca amerykański związany z Partią Republikańską.
W lutym 1942 roku zaciągnął się do armii Stanów Zjednoczonych i służył w Europie jako kapitan w 106. Dywizji Piechoty. Podczas ofensywy w Ardenach został wzięty do niewoli. Po sześciu miesiącach w niemieckich obozach jenieckich udało mu się uciec i dołączyć ponownie do wojsk amerykańskich. Po zakończeniu II wojny światowej przeszedł do cywila w listopadzie 1945 roku i zajął się działalnością gospodarczą w branży konstrukcyjnej i na rynku nieruchomości.
W latach 1953–1974 był przedstawicielem dziesiątego okręgu wyborczego w stanie Wirginia w Izbie Reprezentantów Stanów Zjednoczonych.

</doc>
<doc id="1518400" url="https://pl.wikipedia.org/wiki?curid=1518400" title="Przysieki (stacja kolejowa)">
Przysieki (stacja kolejowa)

Przysieki – nieczynna stacja kolejowa w Przysiekach, w województwie podkarpackim, w Polsce.
Linię kolejową ze stacją w Trzcinicy zbudowano z polecenia władz Cesarstwa Austriackiego i oddano do użytku dnia 20 sierpnia 1884. W 1952 zmieniono nazwę stacji na Przysieki. Linię zelektryfikowano na odcinku Stróże – Jasło w 1988, a zmodernizowano w 2013. Z dniem 1 stycznia 2010 całkowicie wyłączono ruch pasażerski na odcinku Biecz – Jasło. Wznowiono go w październiku 2017. W Przysiekach zaczynała się linia do Gamratu, którą 1 września 2005 rozebrano.
Budynek stacyjny i toalety mają wartość zabytkową.
Z historii

</doc>
<doc id="1518402" url="https://pl.wikipedia.org/wiki?curid=1518402" title="Otterhound">
Otterhound

Otterhound ("pies na wydry") – rasa psa, należąca do grupy psów gończych. Nie podlega próbom pracy.
Rys historyczny.
Rasa powstała prawdopodobnie w starożytności. Przypuszcza się, że mogła powstać w wyniku skrzyżowania bloodhounda z innymi, dużymi terierami. Służyła do polowań na wydry. Palce otterhoundów są zaopatrzone w błonę pławną. Od połowy XIX wieku rasa ta jest coraz rzadziej spotykana.
Wygląd.
Charakterystyczne dla tej rasy są dwa rodzaje włosia. Szata zewnętrzna jest szorstka i twarda, a podszerstek krótszy i wełnisty. Sierść na tułowiu ma długość około 15 cm. Na nogach sierść pokryta jest warstewką tłuszczu. Pies ma dużą, kosmatą głowę z długim kwadratowym pyskiem i długimi zwisającymi uszami. Nogi ma proste o długich kościach ze stopami z błoną międzypalcową. Ogon wysoko osadzony.
Zachowanie i charakter.
Aktywny i niezależny. Toleruje dzieci. Uparty, zwłaszcza nad wodą.

</doc>
<doc id="1518407" url="https://pl.wikipedia.org/wiki?curid=1518407" title="Wypełnienie">
Wypełnienie

Wypełnienie (pot. plomba) – materiał odbudowujący tkanki zęba, utracone na skutek próchnicy lub innych uszkodzeń niepróchnicowego pochodzenia.
Przez wiele lat do wypełniania ubytków stosowano cement o szarawej lub żółtej barwie. W latach 50. XX wieku amerykański naukowiec M.G. Buonocore odkrył technikę wytrawiania szkliwa zębowego kwasem. Dzięki nowej technice uzyskano adhezję, czyli przyleganie do siebie zębiny, szkliwa oraz wypełnienia. Stało się możliwe wykorzystanie wielu innych materiałów o poprawionej estetyce.

</doc>
<doc id="1518409" url="https://pl.wikipedia.org/wiki?curid=1518409" title="Georg von Welling">
Georg von Welling

Georg von Welling (1652-1727) – bawarski pisarz zajmujący się alchemią i teozofią, znany jako autor traktatu "Opus mago-cabalisticum et theosophicum" opublikowanego w roku 1719 pod pseudonimem Gregorius Anglus Sallwigt. Pracował zawodowo w górnictwie, kierował urzędem do spraw budownictwa i górnictwa w Dolnej Badenii (niem. Baden-Durlach). Zmarł w Bockenheim (obecnie dzielnica Frankfurtu).
Opus mago-cabalisticum et theosophicum.
Johann Wolfgang von Goethe po powrocie z Lipska w roku 1768 pod wpływem Susanny von Klettenberg zainteresował się między innymi alchemią i pilnie studiował wraz z nią traktat Wellinga, co znalazło odbicie w 8. rozdziale (część 2) jego autobiografii "Zmyślenie i prawda" (Dichtung und Wahrheit), w ten sposób przyczynił się do spopularyzowania tego dzieła Wellinga.
Godne uwagi jest wydanie traktatu z roku 1735 określane jako pierwsze kompletne i podpisane nazwiskiem autora, drukował "Joh. Philipp Helwig", Homburg, 1735. Jak podaje "Bookseller" Daniel Thierstein tekst dzieła miałby kojarzyć teozoficzną i mistyczną filozofię Jakoba Böhme z alchemicznymi pomysłami transfomacyjnymi, co odpowiadałoby duchowi nadchodzącej epoki oświecenia. Dołączone 15 tablic z symbolami kabalistycznymi, oraz wykresami i schematami obiegów tudzież zależności świadczą o zamiłowaniu autora do systematyzacji wiedzy.
Trzecie wydanie pod nieznacznie zmienionym tytułem "Opus magico-cabbalisticum et theosophicum, darinnen der Ursprung, Natur, Eigenschaften und Gebrauch des Saltzes, Schwefels und Mercurii, in dreyen Theilen beschrieben... Deme noch beygefüget: ein Tractätlein von der göttlichen Weisheit; und ein besonderer Anhang etlicher sehr rar- und kostbarer chymischer Piecen" formatu 4° ukazało się nakładem "Fleischer" Franckfurt &amp; Leipzig 1784.

</doc>
<doc id="1518410" url="https://pl.wikipedia.org/wiki?curid=1518410" title="Milinko Pantić">
Milinko Pantić

Milinko Pantić (ser. Милинко Пантић, ur. 5 września 1966 w Loznicy) – serbski piłkarz grający na pozycji ofensywnego pomocnika.
Kariera klubowa.
Karierę piłkarską Pantić rozpoczął w stolicy Jugosławii, Belgradzie, w tamtejszym klubie Partizan Belgrad. W 1985 roku zadebiutował w jego barwach w pierwszej lidze jugosłowiańskiej i już w swoim debiutanckim sezonie jako rezerwowy wywalczył mistrzostwo Jugosławii. Z kolei w 1987 roku obronił z Partizanem mistrzowskim tytuł, a w 1989 roku zdobył z nim Puchar Jugosławii. Przez 5,5 roku był jednak rezerwowym i rzadko występował w pierwszym składzie Partizana. W tym okresie rozegrał łącznie 65 spotkań w lidze i zdobył 11 goli. Na początku 1991 roku odszedł do Olimpiji Lublana i grał w niej przez pół sezonu.
Latem 1991 roku Pantić wyjechał z Jugosławii i trafił do ligi greckiej, do zespołu Panioniosu Ateny. W Panioniosie stał się najlepszym strzelcem pierwszej połowy lat 90. W sezonie 1991/1992 zdobył 11 goli, w 1992/1993 – 15, w 1993/1994 – 8, a w 1994/1995 zaliczył aż 17 trafień zostając trzecim najlepszym strzelcem Alpha Ethniki po Krzysztofie Warzysze (29 goli) i Dimitrisie Sarawakosie (21 goli).
Skuteczna gra w Grecji zawocowała transferem Panticia w 1995 roku do hiszpańskiego Atlético Madryt, prowadzonego wówczas przez rodaka Milinko, Radomira Anticia. W Primera División Pantić zadebiutował 3 września w wygranym 4:1 meczu z Realem Sociedad i już w debiucie zdobył gola. Obok Ljubosława Penewa, Kiko i Diego Simeone stał się gwiazdą zespołu. Zdobywając 10 bramek przyczynił się do wywalczenia przez Atlético mistrzostwa Hiszpanii, a także zdobycia Pucharu Hiszpanii. W sezonie 1996/1997 awansował z Atlético do ćwierćfinału Ligi Mistrzów, jednak w lidze zajął dopiero 5. miejsce, a rok później „Los Colchoneros” zakończyli sezon na 7. pozycji. Sezon 1997/1998 był ostatnim dla Panticia w Hiszpanii i łącznie w barwach Atlético strzelił 18 goli w lidze w 106 rozegranych meczach.
Latem 1998 roku Pantić odszedł do francuskiego Le Havre AC, jednak nie prezentował takiej formy jak w Atlético. Zdobył dwie bramki w Ligue 1, a po sezonie wrócił do Panioniosu. Tu także grał tylko przez jeden sezon i w 2000 roku zdecydował się zakończyć piłkarską karierę.
Kariera reprezentacyjna.
W reprezentacji Jugosławii Pantić zadebiutował 24 kwietnia 1996 roku w wygranym 3:1 spotkaniu eliminacji do Mistrzostw Świata we Francji z Wyspami Owczymi. W grudniu wystąpił w innym meczu kwalifikacji do Mundialu, z Hiszpanią (0:2), który był jego drugim i ostatnim w kadrze narodowej.

</doc>
<doc id="1518411" url="https://pl.wikipedia.org/wiki?curid=1518411" title="Babka złota">
Babka złota

Babka złota ("Brachygobius xanthozonus") - gatunek ryby z rodziny babkowatych. Ryba hodowana w akwariach.
Występowanie.
Słono - słodka strefa przybrzeżna przy ujściach rzek wysp Indonezji (Borneo, Jawa, Sumatra). Przebywa w terenie pokrytym kryjówkami z korzeni, kamieni. 
Opis.
Ciało wrzecionowate, dorastające do ok. 4-4,5 cm. Barwa zmienna żółto-czarna, niekiedy w kolorze brunatnym z jasnymi pierścieniami. Posiada zrośnięte płetwy brzuszne tworzące przyssawkę ułatwiającą utrzymywanie się ryby przy dnie, na roślinach lub kamieniach.
Dymorfizm płciowy.
Samiec bardziej intensywnie ubarwiony.
Warunki hodowlane.
Wymaga środowiska o piaszczysto - skalistym dnie. Lubi przebywać w grupie po kilka sztuk w obrębie swojego gatunku. Z tego powodu 
nie powinno się jej trzymać w akwarium wielogatunkowym. Przy okresowej wymianie wody należy dodawać sól morską lub soli kuchennej w ilości dwóch łyżeczek na 10 l wody. 
Rozmnażanie.
Na czas rozmnażania należy temperaturę podnieść do ok. 30-35 °C. Na czas tarła ryby chowają się w upatrzonych wcześniej kryjówkach. Ikra w ilości do 300 ziaren przylepiana jest do ścian kryjówki. Wylęg rozpoczyna się już po 24 godzinach, po następnych 24 godzinach młode rozpoczynają samodzielnie pływać. W tym czasie opiekę nad narybkiem przejmuje samiec.

</doc>
<doc id="1518413" url="https://pl.wikipedia.org/wiki?curid=1518413" title="Kacza Siklawa">
Kacza Siklawa

Kacza Siklawa () – wodospad na progu Doliny Kaczej ("Kačacia dolina") – odnogi Doliny Białej Wody ("Bielovodská dolina") w słowackich Tatrach Wysokich. Tworzy go Kaczy Potok ("Kačací potok") wypływający z Zielonego Stawu Kaczego ("Zelené pleso Kačacie"). Słowacka nazwa odnosi się do poety Pavla Országha Hviezdoslava.
Janusz Chmielowski w 1812 r. określił wodospad jako „niebrzydki i dość duży”. Witold Henryk Paryski jako pierwszy podał jego wysokość – około 15 m. Ivan Bohus za Paryskim powtórzył tę wysokość jak „za Panią Matką”. Według Władysława Cywińskiego jednak wodospad ma łączną wysokość 65 metrów. Składa się z sześciu części: pionowego uskoku o wysokości 30 m i pięciu kilkumetrowej wysokości kaskad. Nie istnieje ścisła definicja wodospadu określająca pod jakim kątem ma być nachylony stok, by spływającą po nim wodę określić jako wodospad.
Do wodospadu nie prowadzi żaden szlak turystyczny, jednak nieopodal przechodzi niebieski szlak turystyczny z Łysej Polany na Rohatkę ("Prielom").

</doc>
<doc id="1518414" url="https://pl.wikipedia.org/wiki?curid=1518414" title="Rimantas Remeika">
Rimantas Remeika

Rimantas Remeika (ur. 1 sierpnia 1962 w Serejkach w rejonie szawelskim) – litewski nauczyciel i działacz samorządowy, polityk, poseł na Sejm Republiki Litewskiej (2004–2008).
Życiorys.
W 1980 ukończył szkołę średnią w Pokroju, po czym studiował w Wileńskim Instytucie Pedagogicznym. W 1996 ukończył studia magisterskie na Wydziale Nauk Społecznych Wileńskiego Uniwersytetu Pedagogicznego.
Od 1985 pracował jako nauczyciel prac technicznych w szkołach średnich rejonów wileńskiego i święciańskiego. Na początku transformacji ustrojowej zatrudniony jako majster w jednym z zakładów. W 1992 ponownie podjął się nauczania młodzieży, tym razem w szkole średniej w Pogirach.
Od 1989 do 1990 był sekretarzem Komsomołu w rejonie wileńskim oraz członkiem Rady Sąjūdisu w tymże okręgu. Od 1993 do 1995 zasiadał w radzie rejonu wileńskiego. W 1994 zaangażował się w działalność partyjną wstępując do Litewskiego Związku Centrum, zasiadał w jego władzach regionalnych i państwowych.
W 1995 został mianowany dyrektorem Wydziału Oświaty i Spraw Społecznych okręgu wileńskiego. Po odejściu ze stanowiska w 1999 kierował przez pięć lat Szkołą Średnią im. Jonasa Basanavičiusa w Wilnie.
Podczas kampanii wyborczej z 1997 i z 2004 pracował w sztabie kandydata na urząd prezydenta Republiki Valdasa Adamkusa.
Od 2003 należał do Związku Liberałów i Centrum, w latach 2003–2005 był członkiem jego władz centralnych. W 2000 powrócił do działalności samorządowej uzyskując mandat radnego Wilna. W 2004 wszedł w skład Sejmu Republiki Litewskiej z okręgu jednomandatowego nr 7 w wileńskich Justyniszkach.
W 2008 z listy liberałów-centrystów bez powodzenia ubiegał się o reelekcję, przegrywając w swoim okręgu z konserwatystą Pauliusem Saudargasem.

</doc>
<doc id="1518416" url="https://pl.wikipedia.org/wiki?curid=1518416" title="Zbigniew Graczyk (lekkoatleta)">
Zbigniew Graczyk (lekkoatleta)

Zbigniew Graczyk (ur. 4 lipca 1978) – polski lekkoatleta, specjalizujący się w biegach średniodystansowych, w szczególności w biegu na 1500 metrów. Reprezentant kraju w pucharze Europy i halowej wersji tej imprezy. Uczestnik halowych mistrzostw świata (2003) i letniej uniwersjady (2003). Czterokrotny medalista mistrzostw Polski seniorów na stadionie (w tym dwa razy mistrz kraju) oraz pięciokrotny w hali (z czego raz złoty).
Absolwent Zamiejscowego Wydziału Kultury Fizycznej w Gorzowie Wielkopolskim. Po zakończeniu kariery nauczyciel wychowania fizycznego.

</doc>
<doc id="1518417" url="https://pl.wikipedia.org/wiki?curid=1518417" title="Ripley (Derbyshire)">
Ripley (Derbyshire)

Ripley – miasto w Wielkiej Brytanii, w Anglii, w hrabstwie Derbyshire, położone w dolinie Amber Walley. Miasto zamieszkuje ponad 24 tys. osób.
Historia.
Miasto istniało już w czasach rzymskich. Wieś wymieniona jest w Domesday Book z roku 1086 pod nazwą "Manor of Ripeleia". Jego siłę oceniano na dwa pługi. W średniowieczu przez miasto przechodziła trasa handlowa i wojskowa łącząca północ hrabstwa ze znajdującym się na południu obozem wojskowym. Najstarszy zachowany dom w mieście, "Heage hall farm", zbudowany został w roku 1450. najważniejsze zmiany dla miasta zaszły w okresie rewolucji przemysłowej. W roku 1790 zbudowano tu zakłady metalowe "Butterley Ironworks". Produkowano tu m.in. części do tramwajów.

</doc>
<doc id="1518421" url="https://pl.wikipedia.org/wiki?curid=1518421" title="Puchar Europy w Lekkoatletyce 2004">
Puchar Europy w Lekkoatletyce 2004

25 Puchar Europy w lekkoatletyce – międzynarodowe zawody lekkoatletyczne, które zostały rozegrane na pięciu europejskich stadionach. Zawodnicy w pucharze Europy rywalizowali w superlidze oraz I i II lidze. Impreza odbyła się 19 i 20 czerwca. 
Superliga.
Zawody superligi odbyły się na Stadionie Zawiszy w Bydgoszczy. Była to pierwsza impreza rangi superligi pucharu Europy, która odbyła się w Polsce. Wśród panów rywalizację wygrała reprezentacja Niemiec, a wśród pań najlepsze okazały się zawodniczki Rosji.
Wyniki konkurencji.
Kobiety.
Uwaga: 8 punktów przyznawano za pierwsze miejsce, 7 za drugie i tak aż do 1 punktu za miejsce ósme.
I liga.
Zawodnicy w I lidze rywalizowali w dwóch grupach. Zawody Grupy A zorganizowano w bułgarskim Płowdiw, a grupy B w Stambule, w Turcji.
II liga.
Zawody II ligi zostały zorganizowane w dwóch grupach. Grupa A rywalizowała w Reykjavíku na Islandii, a grupa B w Nowym Sadzie w Serbii i Czarnogórze.

</doc>
<doc id="1518424" url="https://pl.wikipedia.org/wiki?curid=1518424" title="John Moore (pisarz)">
John Moore (pisarz)

John Moore (ur. 1959) – amerykański pisarz fantasy i science fiction, z wykształcenia inżynier chemik. Mieszka i pracuje w Houston, w stanie Teksas. Dawniej publikował pod swoim pełnym nazwiskiem John F. Moore. Debiutował w 1986 roku opowiadaniem "Sight Unseen". W Polsce zostały wydane jego dwie książki: "Heroizm dla początkujących" oraz "Niedobry Królewicz Karolek".

</doc>
<doc id="1518425" url="https://pl.wikipedia.org/wiki?curid=1518425" title="Stockholms stadion">
Stockholms stadion

Stockholms stadion, także: Stockholms Olympiastadion – stadion położony w Sztokholmie. Obiekt, zaprojektowany przez Torbena Gruta, został otwarty w 1912 roku jako główna arena organizowanych wtedy w Sztokholmie Letnich Igrzysk Olimpijskich. Od tego czasu były tu organizowane liczne zawody sportowe, w szczególności piłkarskie oraz lekkoatletyczne (DN Galan), jednak na tym stadionie było rozgrywanych 50 Mistrzostw Szwecji w bandy. Na tym obiekcie organizowane były koncerty takich artystów jak Michael Jackson, The Rolling Stones, Depeche Mode, Metallica, Kiss, Iron Maiden, Guns N’ Roses, Robbie Williams czy Kent. Fińsko-szwedzkie zawody lekkoatletyczne były tu rozgrywane 29 razy. Obiekt może pomieścić od 13 145 do 14 500 kibiców, na koncertach do 35 000 widzów. Początkowo północno-zachodnie trybuny miały dwa poziomy co zwiększało pojemność stadionu do około 20 000, jednak po Igrzyskach zredukowano je do jednego poziomu.
Rekordy.
Rekord frekwencji na meczu piłki nożnej wynosi 21 995, kiedy to tyle kibiców zasiadło na meczu Djurgårdens IF grało z AIK Solną. Rekord frekwencji na rozgrywkach bandy wynosi natomiast 28 848 i został ustanowiony w roku 1959. Największą frekwencję na koncercie zanotowano natomiast, kiedy na koncert Michaela Jacksona przyszło na stadion około 53 000 ludzi. Na Stadionie Olimpijskim w Sztokholmie zostało pobitych najwięcej na świecie rekordów lekkoatletycznych. Obiekt ten jest również jednym z najmniejszych, na których organizowane były Igrzyska Olimpijskie.

</doc>
<doc id="1518426" url="https://pl.wikipedia.org/wiki?curid=1518426" title="6 Pułk Piechoty Cesarstwa Austriackiego">
6 Pułk Piechoty Cesarstwa Austriackiego

6 Pułk Piechoty Cesarstwa Austriackiego (pierwotnie jako 2 Pułk Garnizonowy) – jeden z austriackich pułków piechoty okresu Cesarstwa Austriackiego.
Pułkownicy komenderujący: 1799 Josef Sturioni, 1803 Karl Starimski von Pittkau. W 1808 rozwiązany,

</doc>
<doc id="1518427" url="https://pl.wikipedia.org/wiki?curid=1518427" title="Dong Zhiming">
Dong Zhiming

Dong Zhiming (; ur. 1937 w Weihai w prowincji Szantung) – chiński paleontolog specjalizujący się w dinozaurach. Pracuje w Institute of Vertebrate Paleontology and Paleoanthropology (IVPP) w Pekinie. Pracę w IVPP rozpoczął w 1962, gdy dyrektorem instytutu był inny chiński paleontolog – Yang Zhongjian.
Na jego cześć nazwano wiele gatunków wymarłych zwierząt, m.in. dinozaury: "Sinraptor dongi", "Caudipteryx dongi", "Dashanpusaurus dongi" oraz pterozaura "Sinopterus dongi". Dong Zhiming uczestniczył w zebraniu i opisaniu większej liczby dinozaurów niż jakikolwiek inny paleontolog drugiej połowy XX wieku. Niektóre z nazwanych przez niego taksonów to:

</doc>
<doc id="1518428" url="https://pl.wikipedia.org/wiki?curid=1518428" title="Predeal (przełęcz)">
Predeal (przełęcz)

Predeal (do 1920 r. "Tömösi-szoros"), 1033 m n.p.m. – przełęcz górska w Karpatach rumuńskich.
Przełęcz Predeal wraz z ciągnącą się na południe od niej doliną rzeki Prahova oddziela Karpaty Wschodnie (góry Gârbova z pobliskim szczytem Predeal, 1923 m n.p.m.) od Karpat Południowych (góry Bucegi). Biegną przez nią linia kolejowa i droga, łączące Braszów w Siedmiogrodzie z Bukaresztem na Wołoszczyźnie. Po południowej stronie przełęczy leży miasto Predeal.

</doc>
<doc id="1518431" url="https://pl.wikipedia.org/wiki?curid=1518431" title="Centralny Ośrodek Turystyki Górskiej PTTK">
Centralny Ośrodek Turystyki Górskiej PTTK

Centralny Ośrodek Turystyki Górskiej PTTK – jednostka specjalistyczna Polskiego Towarzystwa Turystyczno-Krajoznawczego, prowadząca niekomercyjną działalność w zakresie popularyzacji turystyki górskiej.
Jego działalność jest prowadzona w oparciu o zapis art. 6 pkt. 5 statutu PTTK. Z inicjatywą utworzenia Centralnego Ośrodka Turystyki Górskiej w Krakowie wystąpił w 1968 działacz PTTK, znawca gór, autor map, panoram i monografii górskich – Edward Moskała. On również upatrzył na siedzibę Ośrodka zaniedbane i chylące się ku ruinie dwie zabytkowe kamieniczki przy ul. Jagiellońskiej.
30 września 1993 przekazano uroczyście, po zrealizowanym remoncie, do użytku dwie zabytkowe kamienice przy ul Jagiellońskiej 6/6a jako siedzibę Centralnego Ośrodka Turystyki Górskiej PTTK, w późniejszym okresie obiektowi temu nadano imię Edwarda Moskały.
Podstawowe zadania realizowane przez COTG PTTK:

</doc>
<doc id="1518432" url="https://pl.wikipedia.org/wiki?curid=1518432" title="Dyssenterzy">
Dyssenterzy



</doc>
<doc id="1518434" url="https://pl.wikipedia.org/wiki?curid=1518434" title="9 Pułk Piechoty Cesarstwa Austriackiego">
9 Pułk Piechoty Cesarstwa Austriackiego

9 Pułk Piechoty Cesarstwa Austriackiego – jeden z austriackich pułków piechoty okresu Cesarstwa Austriackiego.

</doc>
<doc id="1518435" url="https://pl.wikipedia.org/wiki?curid=1518435" title="Dwór w Bądkach">
Dwór w Bądkach

Dwór w Bądkach – neogotycki dwór znajdujący się we wsi Bądki, w województwie warmińsko-mazurskim.
Historia.
Dwór zbudował w 1869 roku Johann Martin Stoppel, syn kupca z Hamburga. Budynek zbudowany na zasadzie równorzędnych z korpusem, dwóch poprzecznych skrzydeł, nakrytych przenikającymi się dwuspadowymi dachami. Od frontu, we wgłębieniu między skrzydłami, znajduje się duży taras przykryty dachem pulpitowym. W lewej elewacji znajdują się narożne, drewniane, zadaszone ganki. Szczyty skrzydeł są schodkowo-sterczynowe, ozdobione rozetami, a okna umieszczono w ozdobnych płycinach.
Od strony parku elewacja została zeszpecona współczesną dobudówką. Elewacje obłożone cegłą klinkierową, ozdobiono tynkowanymi płycinami i dodatkowo barwnie szkliwioną cegłą. Całość otoczona parkiem, nawiązuje do architektury zamków krzyżackich. Potomkowie Stoppelów mieszkali we dworze do 1945 roku. Obecnie dwór znajduje się w dzierżawie i jest zamknięty.

</doc>
<doc id="1518438" url="https://pl.wikipedia.org/wiki?curid=1518438" title="MIB 30">
MIB 30

Milano Italia Borsa 30 Index to indeks giełdowy spółek notowanych na Giełdzie Papierów Wartościowych w Mediolanie.
MIB 30 wystartował 31 grudnia 1992 roku z poziomu 10000 punktów.
We wrześniu 2004 r. został zastąpiony indeksem S&amp;P/MIB grupującym 40 spółek o najwyższej kapitalizacji i największej płynności powstającym we współpracy z agencją Standard &amp; Poor's. Od czerwca 2009 r. indeks nazywa się FTSE MIB (kod FTSEMIB.MI).
Skład indeksu (27.01.2009):

</doc>
<doc id="1518440" url="https://pl.wikipedia.org/wiki?curid=1518440" title="Till Brönner">
Till Brönner

Till Brönner (ur. 6 maja 1971 w Viersen) – niemiecki trębacz i wokalista jazzowy.

</doc>
<doc id="1518443" url="https://pl.wikipedia.org/wiki?curid=1518443" title="Beatrycze Kastylijska (1293–1359)">
Beatrycze Kastylijska (1293–1359)

Beatrycze Kastylijska (ur. 8 marca 1293, zm. 25 października 1359) – królowa Portugalii (1325–1357). Córka króla Kastylii – Sancho IV Odważnego i królowej-regentki Marii de Molina. Żona Alfonsa IV. Para miała dzieci:

</doc>
<doc id="1518444" url="https://pl.wikipedia.org/wiki?curid=1518444" title="Beatrycze Kastylijska (córka Sancha IV)">
Beatrycze Kastylijska (córka Sancha IV)



</doc>
<doc id="1518446" url="https://pl.wikipedia.org/wiki?curid=1518446" title="Nuth">
Nuth

Nuth – miasto w południowej holenderskiej prowincji Limburg, w gminie Beekdaelen, położone wzdłuż autostrady A76 pomiędzy obszarami miejskimi Heerlen i Sittard-Geleen.
Przez centrum miasteczka przebiega droga z prowincji Brunssum do Valkenburga. Kościół parafialny św. Bavo stoi na północ od drogi w najstarszej części Nuth, która została zbudowana w roku 1763. Kościół ten stoi na wzgórzu kościelnym, wokół którego wybudowano domy. Nuth otacza wiele wsi oraz duża liczba małych osiedli, głównie w obszarze na zachód od miasta.
Do 31 grudnia 2018 istniała gmina Nuth. 1 stycznia 2019 wraz z gminami Schinnen i Onderbanken utworzyła nową gminę Beekdaelen.

</doc>
<doc id="1518447" url="https://pl.wikipedia.org/wiki?curid=1518447" title="Biała Woda Białczańska">
Biała Woda Białczańska

Biała Woda, również Biała Woda Białczańska (słow. "Biela voda", niem. "Poduplazkibach", węg. "Poduplaszki-patak") – potok płynący Doliną Białej Wody w słowackich Tatrach. Jest głównym ciekiem wodnym tej doliny. Powstaje pod progiem Doliny Kaczej (na wysokości ok. 1420 m n.p.m.) z połączenia Kaczego Potoku i Litworowego Potoku. Na wysokości granicy polsko-słowackiej (ok. 1075 m n.p.m.) łączy się z Rybim Potokiem (płynącym Doliną Rybiego Potoku z Morskiego Oka) i razem tworzą rzekę Białkę. Biała Woda ma kilka większych dopływów w obrębie Doliny Białej Wody, są to: Ciężki Potok, Świstowy Potok, Rówienkowy Potok, Litworowa Woda, Żabi Potok Białczański i Spismichałowy Potok.
Nazewnictwo.
Nazwa Biała Woda pochodzi od jasnych kamieni znajdujących się na dnie potoku. Jest ona niekiedy błędnie używana w stosunku do górnego biegu Białki.
Słowacka nazwa "Biela voda" obejmuje Białkę razem ze źródłową Białą Wodą. Słowacy traktują je jako jeden ciek, którego dopływem jest Rybi Potok. Podobnie rzecz ma się z dolinami: Dolina Białki i Dolina Białej Wody obejmowane są wspólnym mianem "Bielovodská dolina".
Szlaki turystyczne.
Czasy przejścia podane na podstawie mapy.

</doc>
<doc id="1518449" url="https://pl.wikipedia.org/wiki?curid=1518449" title="Łukasz Płaczek">
Łukasz Płaczek

Łukasz Płaczek (ur. 4 lipca 1983) – polski lekkoatleta, wieloboista. Zawodnik m.in. AZS-AWFiS Gdańsk. Trener przygotowania motorycznego, kierownik siłowni Tiger Gym w Gdyni.
Kariera.
3-krotny Mistrz Polski na stadionie (2005 &amp; 2006 &amp; 2009) oraz raz w hali (2006).
Wicemistrz Polski w 2004.
2-krotny Mistrz Polski w Football Amerykański (2012 &amp; 2014) z zespołem Seahawks Gdynia.
Trener przygotowania motorycznego, kierownik siłowni Fenix Gym.

</doc>
<doc id="1518450" url="https://pl.wikipedia.org/wiki?curid=1518450" title="Puchar Europy w Lekkoatletyce 2003">
Puchar Europy w Lekkoatletyce 2003

24 Puchar Europy w lekkoatletyce – zawody lekkoatletyczne, które rozegrano 21 i 22 czerwca. Puchar Europy organizowany był przez EAA.
Superliga.
Zawody Superligi Pucharu Europy odbyły się na stadionie we włoskiej Florencji. Rywalizację wśród mężczyzn wygrała reprezentacja Francji, a wśród kobiet drużyna Rosji.

</doc>
<doc id="1518455" url="https://pl.wikipedia.org/wiki?curid=1518455" title="Stasys Kružinauskas">
Stasys Kružinauskas

Stasys Kružinauskas (ur. 12 lutego 1957 w Czernyszewskim) – litewski polityk, topograf i geodeta, samorządowiec, poseł na Sejm Republiki Litewskiej (2000–2004)
Życiorys.
Urodził się w Ejtkunach (ros. Чернышевское) na terenie byłych Prus Wschodnich w litewskiej rodzinie mieszkającej od pokoleń na Małej Litwie. Uczył się w szkole podstawowej w Pobiedinsku, później uczęszczał do szkoły średniej w przygranicznych Kibartach po stronie litewskiej. Od 1973 do 1976 kontynuował naukę w technikum rolnym w Kownie ze specjalnością topografia.
W 1976 podjął pracę w Wileńskim Badawczym Instytucie Inżynieryjnym jako topograf. Od 1978 do 1984 był zatrudniony w Wyłkowyszkach jako geodeta w jednym z przedsiębiorstw architektonicznych. W latach 1985–1990 kierował sztabem obrony cywilnej w Wyłkowyszkach.
Po rozpoczęciu przemian własnościowych na Litwie został dyrektorem spółki "Stop", którym był do 2000. Zaangażował się w działalność polityczną, wstępując w 1990 do Litewskiej Partii Socjaldemokratycznej. W latach 1996–2000 był asystentem posła Algirdasa Butkevičiusa. Od 1999 do 2001 zasiadał w Komisjach Etycznej i Proceduralnej LSDP. W styczniu 2001 wszedł w skład rady krajowej tej partii.
Zaangażowany w działalność samorządową, został w 1997 wybrany radnym rejonu Wyłkowyszki. Swój mandat odnowił w 2000 i 2002. Od 2000 był także posłem na Sejm, w którym zasiadał we frakcji LSDP. W 2004 na krótko przed kolejnymi wyborami przeszedł do Związku Liberałów i Centrum, z ramienia którego bez powodzenia ubiegał się o reelekcję.
Jest członkiem Litewskiego Związku Esperantystów. Organizował XXV Kongres Esperantystów w Wilnie.

</doc>
<doc id="1518457" url="https://pl.wikipedia.org/wiki?curid=1518457" title="Pies morski">
Pies morski



</doc>
<doc id="1518458" url="https://pl.wikipedia.org/wiki?curid=1518458" title="Mikael Nilsson (ur. 1968)">
Mikael Nilsson (ur. 1968)

Mikael Nilsson (ur. 28 września 1968 w Falköping) – szwedzki piłkarz grający na pozycji lewego obrońcy.
Kariera klubowa.
Pierwszym klubem Nilssona w karierze był IFK Falköping z rodzinnej miejscowości Falköping. W latach 1985-1987 występował w jego barwach w trzeciej lidze, a na początku 1988 roku przeszedł do najbardziej utytułowanej drużyny w kraju i ówczesnego zdobywcy Pucharu UEFA, IFK Göteborg. Tam wywalczył pewne miejsce na lewej obronie. W swoim pierwszym sezonie spędzonym w IFK wywalczył wicemistrzostwo pierwszej ligi szwedzkiej, a kolejny sukces z klubem z Göteborga osiągnął w 1990 roku, gdy po raz pierwszy w karierze został mistrzem kraju. W 1991 roku obronił z IFK mistrzostwo kraju, a także zdobył Puchar Szwecji, pierwszy dla klubu od 1983 roku. Następnie w latach 1993-1996 aż czterokrotnie z rzędu zostawał mistrzem Szwecji, a w 1997 po raz drugi wicemistrzem. Od 1998 do 2001 Nilsson IFK nie osiągnął więcej znaczących sukcesów. W całej karierze rozegrał 306 meczów w Allsvenskan i zdobył w nich 21 goli.
Kariera reprezentacyjna.
W reprezentacji Szwecji Nilsson zadebiutował 17 kwietnia 1991 roku w zremisowanym 2:2 spotkaniu z Grecją. W 1992 roku otrzymał powołanie od selekcjonera Tommy’ego Svenssona do kadry na Euro 92, jednak nie zagrał w żadnym spotkaniu tego turnieju. Także w 1994 roku na Mundialu w USA, na którym Szwedzi wywalczyli III miejsce, Mikael nie wystąpił ani razu. Do 1996 roku rozegrał w kadrze narodowej 22 spotkania.

</doc>
<doc id="1518459" url="https://pl.wikipedia.org/wiki?curid=1518459" title="Shaftesbury">
Shaftesbury

Shaftesbury - miasto w Wielkiej Brytanii, w Anglii w hrabstwie Dorset. Położone jest na północy hrabstwa, przy drodze krajowej A 30 przy granicy z hrabstwem Wiltshire. Miasto zamieszkuje obecnie ponad 6,5 tys. osób
Położenie geograficzne.
Miasto położone jest ok. 200 metrów nad poziomem morza na zboczu wzgórza kredowego należącego do łańcucha "Cranborna Chase". Jest jednym z najstarszych wysoko położonych miast w Anglii. 
Historia.
Miasto założone zostało w czasach saksońskich; druga część nazwy, "-bury" pochodzi od saksońskiego słowa "burgh", oznaczającego fort. Fortyfikacje wykonano z polecenia Alfreda Wielkiego. W Shaftesbury w roku 1035 zmarł król Kanut Wielki. Miasto wymienione w Domesday Book z roku 1086. W średniowieczu Shaftesbury było miastem handlowym. W XVIII i XIX wieku głównym przemysłem miasta było wytwarzanie guzików. 

</doc>
<doc id="1518460" url="https://pl.wikipedia.org/wiki?curid=1518460" title="Surma (instrument)">
Surma (instrument)

Surma (mac. Зурла, zurla; per. سرنای, surnāi; tur. zurna) – instrument muzyczny z grupy instrumentów dętych drewnianych, w innej systematyce aerofonów stroikowych.
Budowa.
Korpus wykonany jest z drewna lub kości słoniowej, ma kształt koniczny, rozszerzony na końcu w czarę głosową. Siedem otworów wierzchnich niejednakowej średnicy, dostosowanych do układu ręki grającego, jeden otwór spodni (przedęcie).
Stroik podwójny, najczęściej z trzcinki, osadzony w metalowej rurce lub bezpośrednio w instrumencie.
W niektórych odmianach w połowie metalowej rurki osadzona jest okrągła blaszka. Podczas gry cały ustnik mieści się w ustach grającego.
Brzmienie przenikliwe i jaskrawe, grano na tym instrumencie głównie na dworze. Służył jako wojskowy instrument sygnałowy oraz w kapelach janczarskich.
Charakterystyczną dla tureckiej zurny techniką jest stosowanie oddechu cyrkulacyjnego, pozwalającego na ciągły dźwięk. Podczas gry muzyk równocześnie pobiera powietrze nosem.
Historia.
Surma pochodzi z krajów azjatyckich, prawdopodobnie z Indii lub z Persji ("surnai"), gdzie była instrumentem bardzo cenionym podczas procesji, ceremonii, wesel i świąt. W Indiach przyjmowała niekiedy formę dwoistą (dwóch związanych ze sobą niezależnych instrumentów).
Współcześnie najbardziej znaną azjatycką odmianą instrumentu jest zurna popularna w kilku odmianach w Turcji. W Anatolii w muzyce ludowej "zurnie" towarzyszy bęben basowy "davul". W wojskowej orkiestrze osmańskiej "zurna" grała główną melodię. W XVII w. w Stambule grało podczas uroczystości naraz 100 "kabazurnistów" (altowa odmiana instrumentu). Drugi rodzaj o wyższym tonie to "curazurna" towarzysząca czasem sułtanowi podczas wycieczek do rezydencji na wodzie. "Zurnazenler Bölüğü" to oddział żołnierzy zurnistów kierowany przez mistrza zwanego mehterbaşı.
W muzyce armeńskiej "zurna" gra melodię w parze z drugą "zurną" towarzyszącą jej długimi dźwiękami podkreślającymi melodię. Innym typowo armeńskim składem instrumentów jest "zurna" + bęben "dhol", wykorzystywanym w muzyce tanecznej.
W Europie odmiany znane od średniowiecza (XII, XIII w.) jako szałamaja. W XVIII w. funkcjonowała na dworze Habsburgów Kapela Osmańska w składzie z "zurnami".
W Rzeczypospolitej surmy pojawiły się na przełomie XVI/XVII w. podczas wojen z Imperium Osmańskim, jako instrument sygnałowy i w kapelach wojskowych. W XVIII w. istniały na dworze króla stałe kapele janczarskie, w skład której wchodziły surmy.
Surmy w literaturze.
Jednym z motywów literackich, gdzie wspomina się o surmach, jest wiersz Marii Konopnickiej "". Instrument pojawia się także w wierszu Jana Kasprowicza "Dies irae", polskim tłumaczeniu „"Makbeta"” i pierwszej części „"Władcy Pierścieni"”, jak również w „Trylogii” Henryka Sienkiewicza. O surmach też mowa jest w Biblii (4 Mojż 31,6 oraz 2 Kron 13,12) w przekładzie warszawskim.

</doc>
<doc id="1518463" url="https://pl.wikipedia.org/wiki?curid=1518463" title="Brachygobius xanthozonus">
Brachygobius xanthozonus



</doc>
<doc id="1518470" url="https://pl.wikipedia.org/wiki?curid=1518470" title="65 Pomorski Batalion Piechoty">
65 Pomorski Batalion Piechoty

65 Pomorski Batalion Piechoty – pododdział piechoty Polskich Sił Zbrojnych.
65 Pomorski batalion piechoty został sformowany w 1945 roku we Włoszech, w składzie 16 Brygady Piechoty. Nie wziął udziału w walkach.
Odznaki batalionu.
Odznaka pamiątkowa została wprowadzona rozkazem nr 75 dowódcy 2 Korpusu z 13 czerwca 1946 roku, poz. 410, L. dz. 777/AG/46. Odznaka wykonana w metalu, jednoczęściowa; emaliowana. Stanowi wierną replikę odznaki 65 Starogardzkiego pułku piechoty, którego tradycje przejęła 16 PBP. Odznaka w formie krzyża pokrytego granatową emalią ze złoconymi brzegami i wieńcem. W środku krzyża, na amarantowym tle, stylizowany orzeł jagielloński. Wymiary: 40x40 mm.
Odznaka specjalna została wprowadzona rozkazem Nr 13 dowódcy 2 Korpusu z 31 stycznia 1946 roku. Była wykonywana z czerwonego zamszu i metalu; posiada formę herbu Gdańska - na tarczy w czerwonym kolorze umieszczona jest złota korona, pod nią dwa krzyże. Metalowa korona i krzyże nakładane na podkładkę. Noszona na beretach po lewej stronie, w odległości 5 cm od orzełka.

</doc>
<doc id="1518471" url="https://pl.wikipedia.org/wiki?curid=1518471" title="Janusz Różewicz">
Janusz Różewicz

Janusz Różewicz, pseudonim „Gustaw”, „Zbyszek” (ur. 25 maja 1918 w Osjakowie, zm. 7 listopada 1944 w Łodzi) – polski poeta, podporucznik Armii Krajowej. 
Janusz Różewicz był starszym bratem Tadeusza i Stanisława. Podczas II wojny światowej służył w wywiadzie Armii Krajowej (Okręg Łódź). 10 czerwca 1944 aresztowany przez łódzkie Gestapo jako podejrzany o „illegale Betätigen” (nielegalna działalność; wspólnie z Henrykiem Rzepkowskim) i osadzony w więzieniu policyjnym przy ul. S. Sterlinga 16 (podówczas Robert-Koch-Str.; "de facto" było to również więzienie Gestapo). Stracony 7 listopada 1944 w trwającej wówczas akcji likwidacji członków AK i AL, przetrzymywanych w tym więzieniu. Rozstrzeliwań dokonywano na cmentarzu żydowskim przy ul. Brackiej. Ciała wszystkich straconych zakopano tamże w zbiorowej mogile. Po wojnie ciała ekshumowano i uroczyście pochowano na cmentarzu pw. św. Rocha przy ul. Zgierskiej 141 w Łodzi.
W 2014 grupa muzyczna Dagadana wydała album „List do ciebie”. Teksty utworów to wiersze Janusza Różewicza.

</doc>
<doc id="1518472" url="https://pl.wikipedia.org/wiki?curid=1518472" title="Aleksandr Uwarow">
Aleksandr Uwarow

Aleksandr Wiktorowicz Uwarow (ros. Александр Викторович Уваров, ur. 13 stycznia 1960 roku) – radziecki piłkarz, a obecnie trener. Grał na pozycji bramkarza.
W czasie swojej kariery Uwarow grał w Dynamie Moskwa oraz Maccabi Tel Awiw. Był uczestnikiem Mistrzostw Świata 1990.

</doc>
<doc id="1518473" url="https://pl.wikipedia.org/wiki?curid=1518473" title="Julio Camejo">
Julio Camejo

Julio Camejo, właściwie Julio Antonio Sanchez Gonzalez (ur. 29 października 1977 roku w Hawana, na Kubie) – kubański tancerz i aktor telewizyjny, mieszkający w Meksyku; znany z udziału w telenoweli "Zbuntowani" ("Rebelde") jako Mauro Mansilla, profesor "Vacance Club", opiekun Roberty (Dulce María) na wyjeździe zapoznawczym w EWS.
Syn Lupity Buelny Sanchez, urodził się na Kubie, jednak od wczesnego dzieciństwa wychowywał się w Meksyku. Uczęszczał do Państwowej Wyższej Szkoły Sztuki (Escuela Nacional de Arte) i Kolegium Sztuki (Escuela Superior de Arte). Studiował aktorstwo w Centro de Estudios Artísticos de Televisa (CEA). Był tancerzem klasycznego i nowoczesnego tańca, akrobatą i muzykiem. W Meksyku przyłączył się do muzycznej trupy komediowej Fama. Jakiś czas później poznał Thalíę i został zaproszony do udziału jako jej główny tancerz. Występował także z takimi wykonawcami jak Olga Tañón i Celia Cruz. Jednak kontuzja pięty sprawiła, że był zmuszony do zmiany zawodu. Występ w inscenizacji "Samotny i nagi" ("Solo y desnudo") przyniosła mu nagrodę Premio Nacional de las Artes w Meksyku i Kolumbii. Współpracowali z nim m.in. Patricia Reyes Spíndola, Claudio Lenk, Lauro Alvarado i Nora Manik. Pojawiał się na szklanym ekranie, m.in. w telenoweli "Pierwsza miłość, tysiąc razy na godzinę" ("Primer amor... a mil por hora", 2000) z Pedro Damiánem. W 2000 roku koncertował z grupą muzyczną R-Boots w Los Tigres del Norte. Został nagrodzony za rolę w sztuce "Tragedia klauna" ("Tragedia de un clown").

</doc>
<doc id="1518475" url="https://pl.wikipedia.org/wiki?curid=1518475" title="Wybory prezydenckie na Litwie w 1997 roku">
Wybory prezydenckie na Litwie w 1997 roku

Wybory prezydenckie na Litwie w 1997 roku odbyły się 21 grudnia 1997. Drugą turę przeprowadzono 4 stycznia 1998.
Zakończyły się one zwycięstwem Valdasa Adamkusa, politycznego emigranta i weterana II wojny światowej. Urzędujący prezydent, Algirdas Brazauskas, nie ubiegał się o reelekcję.

</doc>
<doc id="1518480" url="https://pl.wikipedia.org/wiki?curid=1518480" title="Bitwa pod Jinzhou">
Bitwa pod Jinzhou

Bitwa pod Jinzhou – starcie zbrojne, które miało miejsce 26 maja 1904 roku na południe od miejscowości Jinzhou (obecnie dzielnica miasta Dalian w prowincji Liaoning w północno-wschodnich Chinach) w trakcie wojny rosyjsko-japońskiej. Bitwa uznawana jest za początek działań bojowych wojsk rosyjskich zmierzających do obrony dalekich podejść pod Port Artur.
Terenem bitwy był przesmyk półwyspu Liaodong i znajdujące się na nim wzgórza Nanshan. Przesmyku, który w tym miejscu ma szerokość około 4 kilometrów bronił 5. Pułk Strzelców Wschodniosyberyjskich pod dowództwem pułkownika N.A. Trietiakowa (ok. 3,5 tys. żołnierzy, 65 armat i 10 ciężkich karabinów maszynowych) ze składu 4. Wschodniosyberyjskiej Dywizji Strzeleckiej gen. A.W. Foka, liczącej łącznie 18 tys. ludzi i dysponującej 131 działami. Pozostałe oddziały dywizji nie otrzymały jednak rozkazu wsparcia obrony. W skład umocnień zajmowanych przez pułk wchodziło: 5 redut, 3 bastiony i 2 transzeje, położone na wzgórzach. Na podejściach ustawiono zasieki z drutu kolczastego i założono fugasy. 
2. Armia japońska gen. Yasukata Oku, w składzie trzech dywizji nacierała na Dashiqiao z północnego wschodu. 25 maja oddziały 4. Dywizji pod dowództwem gen. Ogawy Matajiego zaatakowały Jinzhou, ale czterystuosobowy oddział rosyjski bronił się do ranka następnego dnia, gdy pod naciskiem posiłków z 1. Dywizji japońskiej został zmuszony do odwrotu.
Po ataku artyleryjskim Oku nakazał atak oddziałom wszystkich trzech (1. 3. i 4.) dywizji na wzgórza. Do wieczora Japończycy atakowali dziewięciokrotnie, ale obrońcy, wykorzystując silną i umocnioną pozycję na wzgórzach Nanshan, odpierali je za każdym razem. Nawet skrzydłowy ogień okrętów japońskich nie załamał ich obrony (polowa artyleria Oku wystrzeliła tego dnia większość amunicji: 34 tys. granatów). Dopiero wieczorem oddziałom 4. Dywizji udało się obejść pozycje rosyjskie brzegiem zatoki Jinzhou. Atakowany ze skrzydła Trietiakow rozkazał wycofanie do drugiej linii okopów. Dowodzący Dywizją Wschodniosyberyjską gen. Fok nie przeprowadził kontrataku, nakazując opuszczenie stacji kolejowej i wycofanie na południe. Odwrót dywizji Foka wywołał zamieszanie i panikę, na skutek czego pułk Trietiakowa poniósł większe straty, niż w ciągu całego dnia walk. Na szczęście dla Rosjan, Japończycy byli wyczerpani i ponieśli dużo większe straty, więc nie ścigali wycofujących się oddziałów.
W rezultacie bitwy droga na Port Artur została otwarta; później Port Artur został zajęty przez Japończyków i stał się bazą zaopatrzenia ich armii i bazą okrętów ich marynarki. 

</doc>
<doc id="1518484" url="https://pl.wikipedia.org/wiki?curid=1518484" title="66 Pomorski Batalion Piechoty">
66 Pomorski Batalion Piechoty

66 Pomorski batalion piechoty – pododdział piechoty Polskich Sił Zbrojnych.
66 Pomorski batalion piechoty został sformowany w 1945 roku we Włoszech, w składzie 16 Brygady Piechoty. Nie wziął udziału w walkach.
Odznaka batalionu.
Odznaka specjalna została wprowadzona rozkazem nr 13 dowódcy 2 Korpusu z 31 stycznia 1945 roku. Była wykonana w metalu, emaliowana. Na tarczy stylizowana sylwetka mewy w locie. Tarcza pokryta granatową emalią z żółtą obwódką, mewa - białą emalią. Oznaka noszona na beretach po lewej stronie, w odległości 5 cm od orzełka.

</doc>
<doc id="1518486" url="https://pl.wikipedia.org/wiki?curid=1518486" title="Thatcham">
Thatcham

Thatcham – miasto w Wielkiej Brytanii, w Anglii, w hrabstwie Berkshire. Położone jest 24 km na zachód od Reading. Miasto liczy około 23 tys. mieszkańców, liczba ta wzrosła ponadtrzykrotnie po II wojnie światowej.
Miasto uważane jest za najstarszą nieprzerwanie zamieszkaną miejscowość Wielkiej Brytanii.
Historia.
Pierwsze ślady osadnictwa na terenie obecnego miasta pochodzą z epoki mezolitu, a ich wiek określa się na rok 7720 p.n.e.. W okolicy odnaleziono również znaleziska z epoki brązu i epoki żelaza, co sugerowałoby, że miejsce to było nieprzerwanie zamieszkane. Miasto prosperowało dobrze w średniowieczu; miało prawo urządzania targu, najpierw w niedzielę, a od roku 1218 w czwartek. W roku 1304 wybudowano do dziś istniejącą kaplicę. Miasto zostało szczególnie zdziesiątkowane w wyniku epidemii czarnej śmierci. W czasach nowożytnych miasto notowało upadek aż do drugiej wojny światowej.

</doc>
<doc id="1518487" url="https://pl.wikipedia.org/wiki?curid=1518487" title="NGC 6369">
NGC 6369

NGC 6369 (również Mgławica Mały Duch lub Duszek) – mgławica planetarna znajdująca się w konstelacji Wężownika. Została odkryta 21 maja 1784 przez Williama Herschela. Mgławica ta jest odległa o około 2000 lat świetlnych od Ziemi.
NGC 6369 jest stosunkowo słabą mgławicą, przez co otrzymała nazwę Mgławica Mały Duch. Centralna gwiazda mgławicy, HD 158269, znajdująca się blisko jej środka, przekształciła się w białego karła. Promieniuje ona silnie w ultrafiolecie oświetlając rozszerzającą się mgławicę. Główny pierścień mgławicy ma około 1 roku świetlnego średnicy.

</doc>
<doc id="1518490" url="https://pl.wikipedia.org/wiki?curid=1518490" title="Konferencja w Monachium">
Konferencja w Monachium



</doc>
<doc id="1518495" url="https://pl.wikipedia.org/wiki?curid=1518495" title="Zastrzalinowate">
Zastrzalinowate

Zastrzalinowate ("Podocarpaceae") – rodzina drzew nagonasiennych występujących przeważnie na półkuli południowej, z największym zróżnicowaniem na obszarze od Nowej Zelandii po południowo-wschodnią Azję. W obrębie rodziny wyróżnia się od 17 do 20 rodzajów z ok. 150–173 gatunkami. Do rodziny należą wiecznie zielone drzewa i krzewy o liściach szpilkowych, ale też i z blaszką płaską, równowąską lub lancetowatą. Wiele gatunków odgrywa istotną rolę gospodarczą – jako źródło drewna. Gatunki krzewiaste występują często w górach tworząc formacje zaroślowe. Wszystkie części tych roślin są trujące dla ludzi i nawet silna ekspozycja na ich pyłek może powodować zatrucie o symptomach przypominających efekty uboczne chemioterapii. Wyjątkiem jest jadalny olej pozyskiwany z nasion "Nageia nagi".
Szczególnym przedstawicielem tej rodziny ze względu na biologię jest gatunek "Parasitaxus ustus". Jest on jedynym pasożytniczym gatunkiem iglastym. Rośnie w Nowej Kaledonii, gdzie pasożytuje na innym przedstawicielu rodziny zastrzalinowatych — "Falcatifolium taxoides". Na tej samej wyspie występuje "Retrophyllum minus", który z kolei jest jedynym gatunkiem iglastym rosnącym w wodach płynących. 
Ze względu na odrębność rodzaj kokietnik ("Phyllocladus") bywa wyodrębniany w osobną rodzinę "Phyllocladaceae".
Skamieniałości odkryte w Jordanii dowodzą istnienia przedstawicieli tej rodziny już w późnym permie. Lasy tworzone przez zastrzalinowate pokrywały rozległe obszary Gondwany, w tym także współczesną Antarktydę.
Rozmieszczenie geograficzne.
Rodzina ta jest klasycznym przykładem flory antarktycznej, z największą koncentracją jej przedstawicieli w krainie australijskiej, szczególnie w Nowej Kaledonii, Nowej Zelandii i na Tasmanii, a w nieco mniejszym stopniu na Malezji i w Ameryce Południowej (zwłaszcza w Andach). Kilka rodzajów przekracza równik i dociera aż do Indochin i Filipin. Północna granica zasięgu występowania rodzaju zastrzalin ("Podocarpus") obejmuje południową Japonię i południowe Chiny w Azji oraz Meksyk w Ameryce, a nierozwidni ("Nageia") – południowe Chiny i południowe Indie. Dwa rodzaje występują również w Afryce subsaharyjskiej – szeroko rozprzestrzeniony "Podocarpus" oraz endemiczny "Afrocarpus".
Systematyka.
Rodzina wraz z araukariowatymi ("Araucariaceae") łączona jest w rząd araukariowców ("Araucariales" Gorozh., Lekts. Morf. Sist. Archegon.: 72 (1904)). Rząd ten łączony jest w jednym taksonie (podklasa "Pinidae") wraz z sosnowcami ("Pinales") i cyprysowcami ("Cupressales"). W innych ujęciach cała ta grupa opisywana jest jako rząd sosnowców ("Pinales"). Systematycy zgodnie przedstawiają w każdym razie araukariowate jako grupę siostrzaną zastrzalinowatych (w szerokim ich ujęciu). W obrębie samej rodziny wyodrębniany bywa rodzaj kokietnik ("Phyllocladus") w osobną rodzinę "Phyllocladaceae" Bessey 1907. Genowe analizy filogenetyczne nie dają jednoznacznych wyników, zdaniem niektórych badaczy potwierdzają siostrzaną pozycję tego rodzaju w stosunku do innych zastrzalinowatych, według innych rodzaj ten zagnieżdżony jest w obrębie zastrzalinowatych. 
W obrębie rodziny wyróżnia się różną liczbę rodzajów. Wynika to z różnego ujmowania rangi niektórych taksonów, przez jednych systematyków wyodrębnianych do rangi rodzaju, przez innych klasyfikowanych w obrębie już wyróżnionych rodzajów (głównie dotyczy to rodzaju "Dacrydium" i "Podocarpus"). 

</doc>
<doc id="1518496" url="https://pl.wikipedia.org/wiki?curid=1518496" title="Podocarpaceae">
Podocarpaceae



</doc>
<doc id="1518498" url="https://pl.wikipedia.org/wiki?curid=1518498" title="Podokarpowate">
Podokarpowate



</doc>
<doc id="1518501" url="https://pl.wikipedia.org/wiki?curid=1518501" title="Szymon Michał Giedroyć">
Szymon Michał Giedroyć

Szymon Michał Giedroyć herbu Hippocentaurus (ur. przed 30 października 1764 w pobliżu Wyłkowyszki, zm. wrzesień 1844) – biskup pomocniczy żmudzki (1804-1838). W 1829 mianowany koadiutorem diecezji żmudzkiej, od 1838 biskup ordynariusz żmudzki.
Odznaczony Orderem Świętego Stanisława w 1791 roku.

</doc>
<doc id="1518502" url="https://pl.wikipedia.org/wiki?curid=1518502" title="Czernyszewskoje">
Czernyszewskoje

Czernyszewskoje (ros. "Чернышевское", niem. do 1938 "Eydtkuhnen", 1938–1945 "Eydtkau", pol. "Ejtkuny" lub "Ejdkuny", lit. "Eitkūnai") – osiedle typu wiejskiego położone w obwodzie kaliningradzkim nieopodal granicy z Republiką Litewską.
Znajduje tu się graniczna stacja kolejowa Czernyszewskoje, położona na linii Kowno – Kaliningrad.
Historia.
Gdy w 1860 doprowadzono kolej do wschodnich krańców Prus, miejscowość stała się miejscem przeładunku towarów z terenu Rosji na zachód Europy. Podczas I wojny światowej miasteczko zostało zajęte przez wojska rosyjskie i silnie zniszczone. W 1935 ukończono budowę nowoczesnej drogi państwowej (Reichsstraße) z Akwizgranu do Ejtkunów. Po krótkim okresie odbudowy w latach dwudziestych i trzydziestych XX wieku miejscowość znów ucierpiała podczas zajmowania Prus Wschodnich przez Armię Czerwoną. Większość ludności uciekła przed zbliżającymi się wojskami, a pozostałych wysiedlono po 1945 do stref okupacyjnych na terenie Niemiec, względnie w głąb ZSRR.
Współczesność.
W 1946 zmieniono nazwę miasta na Czernyszewskoje, na cześć radzieckiego oficera Czernyszewa. Miejscowość weszła w skład obwodu kaliningradzkiego RFSRR, od 1991 jest częścią Federacji Rosyjskiej. Po wojnie w mieście wzniesiono więzienie i zdemontowano stację kolejową na skutek likwidacji granicy z Litwą.
Obecnie Czernyszewskoje jest ważnym przejściem granicznym między Federacją Rosyjską a Republiką Litewską.
Liczba ludności: 3,2 tys. (1875), 5,5 tys. (1910), 4,9 tys. (1939)

</doc>
<doc id="1518506" url="https://pl.wikipedia.org/wiki?curid=1518506" title="Goniec Polski (Wielka Brytania)">
Goniec Polski (Wielka Brytania)

Goniec Polski – popularny bezpłatny polski miesięcznik dostępny na terenie Londynu i w ośrodkach polonijnych w Wielkiej Brytanii, którego nakład wynosi 40.000 egzemplarzy.
Tytuł pojawił się na brytyjskim rynku prasowym 12 lipca 2002 roku. Nie stroni od kontrowersyjnych i trudnych tematów. Stara się przełamywać medialne stereotypy i walczyć z nieprzychylnymi opiniami o Polakach. Stanowi też popularną platformę ogłoszeniową.
Goniec Polski prowadzi serwis internetowy Goniec.com, w którym Czytelnicy znajdują codziennie świeżą dawkę newsów z kraju i ze świata, dziesiątki ogłoszeń oraz zbiór porad dotyczących życia w UK.
Goniec Polski jest corocznym organizatorem plenerowej imprezy polonijnej na Wyspach Brytyjskich – Goniec Polish Festival, organizowanej od 2009 roku oraz koncertów w Union Chapel.

</doc>
<doc id="1518508" url="https://pl.wikipedia.org/wiki?curid=1518508" title="Stanisław Uniechowski (1903–1979)">
Stanisław Uniechowski (1903–1979)

Stanisław Uniechowski Radogost (1903–1979) – oficer Polskiej Marynarki Wojennej, inżynier budowy okrętów, profesor Uniwersytetu w Detroit.
Życiorys.
Urodził się w 1903 r. w majątku rodzinnym Maripol, na ziemi mińskiej na dzisiejszej Białorusi. Do szkół średnich uczęszczał w Mińsku Litewskim i w Wilnie. W 1930 roku ukończył studia na Wydziale Mechanicznym Politechniki Warszawskiej. W trakcie studiów został przyjęty do korporacji akademickiej Arkonia.
Czynną służbę w polskiej Marynarce Wojennej rozpoczął tuż po skończeniu studiów. Jako podporucznik marynarki w 1935 uzyskał dyplom inżyniera Budowy Okrętów w Écôle d'Application du Génie Maritime w Paryżu, po czym został przydzielony do Polskiej Misji Marynarki na Isle of Wight w Anglii by nadzorować budowę niszczycieli dla Polski. Podczas oblężenia Kępy Oksywskiej uciekł z Babich Dołów do Lipawy na kutrze rybackim „Albatros”, internowany 14 września 1939 roku na Łotwie.
Od 1940 do 1947 r. służył w Anglii w Polskiej Marynarce Wojennej pod dowództwem brytyjskim.
W 1948 przybył do Detroit i przez 23 lata wykładał na Uniwersytecie. W 1971 przeszedł na emeryturę, głównie z powodu słabego stanu zdrowia. Był członkiem American Society for Engineering Education, American Society of Naval Engineers, Royal Institution of Naval Architects w Londynie, Polish Academy of Arts and Sciences in the US, Polish American Technical Society of Detroit oraz czynnym członkiem polskiego społeczeństwa w Detroit.

</doc>
<doc id="1518510" url="https://pl.wikipedia.org/wiki?curid=1518510" title="Puchar Europy w Lekkoatletyce 2002">
Puchar Europy w Lekkoatletyce 2002

23 Puchar Europy w lekkoatletyce - międzynarodowa impreza lekkoatletyczna, która odbyła się 22 i 23 czerwca. Organizatorem Pucharu Europy było European Athletic Association.
Superliga.
Zawody Superligi Pucharu Europy zostały zorganizowane we francuskim mieście Annecy. Rywalizację wśród mężczyzn wygrała reprezentacja Niemiec, a wśród pań tryumfowały zawodniczki z Rosji.

</doc>
<doc id="1518511" url="https://pl.wikipedia.org/wiki?curid=1518511" title="Bitwa nad rzeką Prut">
Bitwa nad rzeką Prut

Bitwa nad rzeką Prut – starcie zbrojne, które miało miejsce w roku 1621 w trakcie walk kozacko-tureckich. 
W sierpniu 1621 wojska kozackie wkroczyły na ziemie Hospodarstwa Mołdawskiego. Jednym z celów tej akcji było opóźnianie pochodu wojsk tureckich kierujących się w stronę Chocimia gdzie we wrześniu doszło do bitwy. Do większej potyczki doszło 16 sierpnia pod Konczanami – tego dnia Kozacy stawili silny opór wojskom tatarskim. 
Dnia 19 sierpnia armia Osmana II nadeszła w rejon walk. Około 90 Kozaków schroniło się w pobliskiej jaskini, skąd skutecznie odpierali oni ataki wojsk osmańskich. Turkom udało się w końcu podłożyć ogień w jaskini i zmusić do wyjścia stamtąd obrońców, których wybito. 
W tym czasie po drugiej stronie Prutu oddział 200 Kozaków chronił się w lesie, odpierając cały dzień ataki wojsk Hadżekiego paszy. Osmanowie używali artylerii, jednak niewiele wskórali przeciwko dobrze okopanym Kozakom. Następnie oddział janczarów starał się zdobyć pozycje kozackie atakując z drugiej strony rzeki. Powracający z jeńcami lub głowami Kozaków żołnierze, byli osobiście nagradzani przez sułtana tureckiego. 
Walki trwały do późnej nocy. Pod osłoną ciemności Kozacy opuścili stanowiska obronne, wycofując się głęboko w las. Ścigający Kozaków Osmanowie zabili w pościgu wielu przeciwników, z których nielicznym udało się ostatecznie wycofać. Po bitwie rozwścieczony sułtan nakazał stracić wszystkich jeńców. W trakcie walki zginęło ponad tysiąc żołnierzy tureckich. 

</doc>
<doc id="1518517" url="https://pl.wikipedia.org/wiki?curid=1518517" title="Nándor Katona">
Nándor Katona

 
Nándor Katona - (ur. 12 września 1864 - zm. 1 sierpnia 1932) - węgierski malarz żydowskiego pochodzenia.
Nandor urodził się w Starej Wsi Spiskiej (obecna Słowacja) w 1864 roku jako jedno z siedmiorga dzieci, biednej żydowskiej rodziny. Szybko odkryto talent Nándora do sztuki, głównie malarstwa, przez co w wieku 13 lat rozpoczął się kształcić pod okiem węgiersko-słowackiego malarza, László Mednyánszky'ego. W 1890 roku ukończył Akademię Sztuk Pięknych w Budapeszcie oraz rozpoczął studia malarskie w Paryżu. W czasie studiów odbył liczne podróże po Europie Zachodniej. 
Do jego najsłynniejszych dzieł zaliczają się portrety krajobrazowe rodzinnego Spiszu, Tatr, a także Kieżmarku oraz życia codziennego mieszkańców Budapesztu.
Obecnie jego prace są wystawiane w Muzeum Narodowym w Budapeszcie oraz Słowackiej Galerii Narodowej w Bratysławie oraz w muzeum Tatr w Popradzku.
Nándor Katona zmarł w 1932 roku w Budapeszcie w wieku 68 lat.

</doc>
<doc id="1518519" url="https://pl.wikipedia.org/wiki?curid=1518519" title="Wiktor Maigurow">
Wiktor Maigurow



</doc>
<doc id="1518520" url="https://pl.wikipedia.org/wiki?curid=1518520" title="Bradypodion">
Bradypodion

Bradypodion – rodzaj jaszczurki z rodziny kameleonowatych (Chamaeleonidae).
Zasięg występowania.
Rodzaj obejmuje gatunki występujące w południowej Afryce.
Systematyka.
Etymologia.
"Bradypodion": "bradus" „powolny”; ποδιον "podion" „nóżka”, od zdrobnienia πους "pous", ποδος "podos" „stopa, noga”.
Podział systematyczny.
Do rodzaju należą następujące gatunki:
Wcześniej zaliczano do tego rodzaju gatunki obecnie klasyfikowane w rodzajach "Kinyongia" i "Nadzikambia".
Ochrona.
Wszystkie gatunki z tego rodzaju zostały objęte konwencją waszyngtońską CITES (załącznik II).

</doc>
<doc id="1518521" url="https://pl.wikipedia.org/wiki?curid=1518521" title="Harry Fane">
Harry Fane

Harry Fane (ur. 26 listopada 1778, zm. 24 marca 1840) – brytyjski wojskowy, uczestnik wojny na Półwyspie Iberyjskim, deputowany do Izby Gmin i głównodowodzący wojsk brytyjskich w Indiach.
Do wojska wstąpił w 1792 r. jako kornet 7 pułku dragonów gwardii. Wkrótce został porucznikiem 55 pułku piechoty. W latach 1793–1794 był adiutantem lorda namiestnika Irlandii. W latach 1793–1804 służył w 4 pułku dragonów, a następnie przeniósł się do 1 pułku dragonów.
Fane, w randze brygadiera-generała, dowodził brygadą w armii generała Arthura Wellesleya w bitwie pod Vimeiro, gdzie bronił wioski przez atakami Francuzów. Podczas ekspedycji Johna Moore’a w 1809 r. dowodził 2 Brygadą w 3 Dywizji generała Frasera. Był obecny na polu bitwy pod La Coruną, ale nie brał w niej udziału.
Następnie dowodził Brygadą Ciężkiej Kawalerii, która stacjonowała w portugalskim Abrantes. W 1809 r. dowodził nią w bitwie pod Talaverą. W maju 1810 r. otrzymał dowództwo nad brygadą składającą się z 13 pułku lekkich dragonów i 4 pułków portugalskich. Przydzielony do 2 Dywizji generała Rowlanda Hilla brał udział w bitwie pod Buçaco.
Przed końcem 1810 r. chory Fane wyjechał do Wielkiej Brytanii. W 1813 r. został generałem-majorem. 20 maja otrzymał komendę nad brygadą złożoną z 3 pułku dragonów Gwardii i 1 pułku królewskich dragonów. Brał udział w bitwie pod Vitorią. W 1814 r. brał udział w walkach na południu Francji, w bitwach pod Orthez i Tuluzą.
Fane był deputowanym do Izby Gmin z okręgów Lyme Regis (1802–1816), Sandwich (1829–1830) i Hastings (1830–1831). W latach 1835–1839 był głównodowodzącym wojsk w Indiach. Miał dowodzić Armią Indusu podczas inwazji na Afganistan w 1839 r., ale odszedł ze stanowiska po sporach z gubernatorem generalnym lordem Aucklandem. Zmarł w 1840 r.

</doc>
<doc id="1518522" url="https://pl.wikipedia.org/wiki?curid=1518522" title="Dale Stewart">
Dale Stewart

Dale Stewart (ur. 30 listopada 1979 w Pietermaritzburgu, Południowa Afryka) - południowoafrykański muzyk, wokalista, gitarzysta, basista. Członek południowoafrykańskiego zespołu rockowego Seether (wcześniej znanego pod nazwą Saron Gas), jest jednym z założycieli zespołu.

</doc>
<doc id="1518523" url="https://pl.wikipedia.org/wiki?curid=1518523" title="Wezyr Nic-po-nim">
Wezyr Nic-po-nim

Wezyr Nic-po-nim (ang. "Iznogoud") – francusko-brytyjski serial animowany oparty na podstawie "komiksu Iznogud". 
Wersja polska.
Premiera serialu w Polsce odbyła się 14 lutego 1996 roku na antenie Canal+. Serial emitowany był również na kanale RTL 7 ok. roku 1996, a później (w 2000 r.) nadawany przez MiniMax.
Wersja polska: Start International PolskaReżyseria: Ewa KaniaUdział wzięli:
oraz:
i inni
Lektor: Piotr Borowiec
Spis odcinków.
Każdy odcinek jest historią całkowicie niezależną od pozostałych. Zawsze kończy się zamknięciem tytułowego bohatera w pułapce bez wyjścia, albo zaginięciem, albo nieodwracalnym unieszkodliwieniem.

</doc>
<doc id="1518524" url="https://pl.wikipedia.org/wiki?curid=1518524" title="Puchar IBU w biathlonie 2008/2009">
Puchar IBU w biathlonie 2008/2009

1. Puchar IBU rozpoczął się zawodami w szwedzkim Idre. Po raz pierwszy został rozegrany pod nową nazwą, wcześniej był to "Puchar Europy". Najważniejszą imprezą sezonu były Mistrzostwa Europy w Ufie. Klasyfikację generalną wygrał Niemiec Christoph Knie oraz Rosjanka Natalja Sokołowa.

</doc>
<doc id="1518527" url="https://pl.wikipedia.org/wiki?curid=1518527" title="Parysów">
Parysów



</doc>
<doc id="1518528" url="https://pl.wikipedia.org/wiki?curid=1518528" title="Okręg wyborczy Lyme Regis">
Okręg wyborczy Lyme Regis

Okręg wyborczy Lyme Regis powstał w 1295 r. i wysyłał do angielskiej, a następnie brytyjskiej, Izby Gmin dwóch deputowanych. W 1832 r. liczbę mandatów przypadających na okręg zmniejszono do jednego. Okręg położony był w hrabstwie Dorset. Został zlikwidowany w 1868 r.

</doc>
<doc id="1518529" url="https://pl.wikipedia.org/wiki?curid=1518529" title="Parysów (powiat garwoliński)">
Parysów (powiat garwoliński)

Parysów – wieś w Polsce oraz siedziba gminy Parysów położona w województwie mazowieckim, w powiecie garwolińskim. Siedziba gminy Parysów oraz rzymskokatolickiej parafii Najświętszej Maryi Panny. W latach 1538–1869 miasto. W latach 1975–1998 miejscowość administracyjnie należała do województwa siedleckiego. 
Według danych z 31 grudnia 2006 roku Parysów zamieszkiwało 1100 mieszkańców.
W pobliżu wsi przebiega droga wojewódzka nr 805.
Historia.
Pierwotnie wieś nazywała się "Siećcza", nazwa ta pojawia się w zapisach z XV i XVI wieku jako "Scheschcza" (1444), "Syeczcza" (1448), "Syecza" (1494), "Szieczicza" (1523). Pierwotna nazwa najprawdopodobniej brzmiała "Siedźcza", i uległa przekształceniu w "Siećcza". Przy słuszności takiej hipotezy, nazwa pochodziłaby od nazwy osobowej "Siadek". Dzięki staraniom Floriana Parysa, kasztelana zakroczymskiego, miejscowość w 1538 otrzymała prawa miejskie na prawie magdeburskim. Od osoby założyciela pochodzi obecna nazwa. W 1869 roku Parysów stracił prawa miejskie.
W XIX wieku miejscowość była przejściowo siedzibą gminy Pszonka.

</doc>
<doc id="1518532" url="https://pl.wikipedia.org/wiki?curid=1518532" title="Okręg wyborczy Sandwich">
Okręg wyborczy Sandwich

Okręg wyborczy Sandwich powstał w 1366 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował miasto Sandwich, jeden z Pięciu Portów. Został zlikwidowany w 1885 r.

</doc>
<doc id="1518534" url="https://pl.wikipedia.org/wiki?curid=1518534" title="Stanisław Żółkiewski (ujednoznacznienie)">
Stanisław Żółkiewski (ujednoznacznienie)



</doc>
<doc id="1518535" url="https://pl.wikipedia.org/wiki?curid=1518535" title="Mafia Mike">
Mafia Mike

Mafia Mike, właściwie Michał Nosowicz (ur. 15 grudnia 1982 w Opolu) – polski DJ i producent muzyczny odpowiedzialny za projekty takie jak: Wet Fingers, Somaa, MIYO. Na rynku muzycznym od 2000 roku. Początkowo udzielał się na śląskiej scenie muzyki chillout i house po czym w 2003 wyjechał do Warszawy, gdzie mieszka i tworzy do dziś.
Od 2004 do 2014 roku współpracował z Dj Adamusem w projekcie Wet Fingers, polską formacją z gatunku House i Electro. w 2012 Nagrał wraz z Marcinem Nierubcem album Somaa – Milion Gwiazd. W 2017 roku wraz z Jonatanem Chmielewskim (Johny Black) utworzył projekt producencki MIYO.

</doc>
<doc id="1518536" url="https://pl.wikipedia.org/wiki?curid=1518536" title="Uttoxeter">
Uttoxeter

Uttoxeter – miasto w Wielkiej Brytanii, w Anglii, we wschodniej części hrabstwa Staffordshire, położone nad rzeką Dove. W pobliżu znajdują się miasta Stoke-on-Trent oraz Derby. Miasto zamieszkiwane jest przez 12 000 osób.
Historia.
W Domesday Book pojawia się pod nazwą "Wotocheshede", a od tego czasu nazwa miasta miała ponad 80 różnych pisowni. W średniowieczu miasto posiadało prawo organizowania targu, przyznane mu w roku 1252. W okresie angielskiej wojny domowej miasto kilkakrotnie zmieniało swoje poparcie, aczkolwiek z przewagą dla parlamentu. Jednak najbardziej znane zajście związane z historią miasta miało miejsce w obozie rojalistów – w roku 1648 Książę Hamilton, po miażdżącej porażce pod Preston, zrejterował do Uttoxeter z dwudziestotysięczną armią szkocką.

</doc>
<doc id="1518537" url="https://pl.wikipedia.org/wiki?curid=1518537" title="John Humphrey">
John Humphrey

John Humphrey (ur. 23 marca 1970) – amerykański muzyk, perkusista zespołów Seether i The Nixons.
Ma podpisany kontrakt z firmą Ddrum, produkującą perkusję i akcesoria. Gra na sprzęcie tej właśnie firmy.
Sprzęt.
Hardware: Power Shifter Eliminator double pedal &amp; various cymbal stands
Heads: Aquarian Hi Energy on snare batter, Response 2 on toms, Super Kick II on bass drum batter
Pałeczki: Vic Firth 3A

</doc>
<doc id="1518538" url="https://pl.wikipedia.org/wiki?curid=1518538" title="4 Batalion Strzelców Karpackich">
4 Batalion Strzelców Karpackich

4 Batalion Strzelców Karpackich (4 bsk) – oddział piechoty Polskich Sił Zbrojnych.
Historia batalionu.
4 Batalion Strzelców Karpackich został sformowany w 1942 roku, w Palestynie, w składzie 2 Brygady Strzelców Karpackich. W kampanii włoskiej 1944–1945 walczył w składzie macierzystej brygady.
Po wojnie batalion, będąc w składzie wojsk okupacyjnych, pełnił między innymi służbę wartowniczą. W lutym 1946 ochraniał obiekty wojskowe w rejonie Bitonto.
W 1946 roku został przetransportowany do Wielkiej Brytanii, a w następnym roku rozformowany.
11 listopada 1966 roku nadano batalionowi Order Virtuti Militari.
Odznaka batalionu.
Odznaka specjalna: wykonana z białego metalu, oksydowana na stare srebro. Oznaka ma formę kompozycji składającej się z ośmiu liści ostu ułożonych promieniście, na którą nałożony jest kolisty wieniec świerkowy. W środku koło obrzeżone ząbkami. Na wieńcu inicjały „2 BSK”, w centrum cyfra „4”.
Odznakę noszono na berecie, na podkładce z ciemnozielonego sukna po lewej stronie, w odległości 10 cm od środka orzełka. Na patkach kołnierza zezwolono nosić oznaki o średnicy 2 cm, bez podkładki sukiennej. Wykonywała ją firma: F. M. Lorioli, Milana – Roma.

</doc>
<doc id="1518539" url="https://pl.wikipedia.org/wiki?curid=1518539" title="5 Batalion Strzelców Karpackich">
5 Batalion Strzelców Karpackich

5 Batalion Strzelców Karpackich (5 bsk) – pododdział piechoty Polskich Sił Zbrojnych na Zachodzie.
5 Batalion Strzelców Karpackich został sformowany w maju 1942, w Palestynie, w składzie 2 Brygady Strzelców Karpackich. Walczył w kampanii włoskiej między innymi w bitwie o Monte Cassino, Ankonę i Bolonię.
Po wojnie batalion, będąc w składzie wojsk okupacyjnych, pełnił między innymi służbę wartowniczą. W lutym 1946 ochraniał obiekty wojskowe w rejonie Monopoli.
W 1946 został przetransportowany do Wielkiej Brytanii i tam w następnym roku rozformowany.
Odznaka batalionu.
Odznaka specjalna: wykonana z białego metalu, oksydowana na stare srebro. Oznaka ma formę kompozycji składającej się z ośmiu liści ostu ułożonych promieniście, na którą nałożony jest kolisty wieniec świerkowy. W środku koło obrzeżone ząbkami. Na wieńcu inicjały 2 BSK, w centrum cyfra 5.
Odznakę noszono na berecie, na podkładce z ciemnozielonego sukna po lewej stronie, w odległości 10 cm od środka orzełka. Na patkach kołnierza zezwolono nosić oznaki o średnicy 2 cm, bez podkładki sukiennej. Wykonywała je firma: F. M. Lorioli, Milana – Roma.

</doc>
<doc id="1518540" url="https://pl.wikipedia.org/wiki?curid=1518540" title="6 Batalion Strzelców Karpackich">
6 Batalion Strzelców Karpackich

6 Batalion Strzelców Karpackich (6 bsk) – pododdział piechoty Polskich Sił Zbrojnych na Zachodzie.
Batalion został sformowany w 1942 roku, w Palestynie, w składzie 2 Brygady Strzelców Karpackich. Od wiosny 1944 roku do wiosny 1945 roku walczył w kampanii włoskiej. Po wojnie batalion, będąc w składzie wojsk okupacyjnych, pełnił między innymi służbę wartowniczą. W lutym 1946 ochraniał obiekty wojskowe w rejonie Foggia. W 1946 roku został przetransportowany z Włoch do Wielkiej Brytanii i tam w 1947 roku rozformowany.
Odznaka batalionu.
Odznaka specjalna: wykonana z białego metalu, oksydowana na stare srebro. Oznaka ma formę kompozycji składającej się z ośmiu liści ostu ułożonych promieniście, na którą nałożony jest kolisty wieniec świerkowy. W środku koło obrzeżone ząbkami. Na wieńcu inicjały 2 BSK, w centrum cyfra 6.
Odznakę noszono na berecie, na podkładce z ciemnozielonego sukna po lewej stronie, w odległości 10 cm od środka orzełka. Na patkach kołnierza zezwolono nosić oznaki o średnicy 2 cm, bez podkładki sukiennej. Wykonywała je firma: F. M. Lorioli, Milana – Roma.

</doc>
<doc id="1518542" url="https://pl.wikipedia.org/wiki?curid=1518542" title="Liliowiec">
Liliowiec

Liliowiec, dzienna lilia, pajęcza lilia ("Hemerocallis" L.) – rodzaj bylin z rodziny złotogłowowatych ("Asphodelaceae"). Obejmuje 16 gatunków. Rośliny te rosną w większości w Azji Wschodniej, zwłaszcza w Japonii, jeden gatunek (liliowiec żółty "H. lilioasphodelus") także w Europie (południowo-wschodnia część Alp i tereny przyległe), a kolejny – liliowiec rdzawy "H. fulva" – od wschodniej części basenu Morza Śródziemnego po Indie. Liczne gatunki i mieszańce między nimi uprawiane są jako rośliny ozdobne dla dużych i barwnych kwiatów, otwierających się sukcesywnie i kwitnących przez jeden dzień. W Chinach i Japonii rośliny te uprawiane są od tysięcy lat. Współcześnie znanych jest ponad 38 tys. odmian. Czasem odmiany uprawne bywają określane jako liliowiec ogrodowy ("Hemerocallis ×hybrida" hort.). W Polsce kolekcję ponad 3,5 tys. odmian i gatunków można oglądać w Arboretum Wojsławice na Dolnym Śląsku.
Kwiaty niektórych gatunków spożywane są w sałatkach, w Azji wschodniej stosowane są jako dodatek do potraw. Przedstawiciele rodzaju zawierają substancje aktywne biologicznie wykazujące działanie przeciwdepresyjne, działające jako antidotum przy zatruciach arszenikiem.
Nazwa naukowa rodzaju utworzona została z greckich słów "hemera" (dzień) i "kallos" (piękno) w odniesieniu do kwiatów rozwijających się tylko za dnia.
Systematyka.
W systemie APG IV (2016) oraz według Angiosperm Phylogeny Website jest to jeden z rodzajów z podrodziny liliowcowych ("Hemerocallidoideae" ) z rodziny złotogłowowatych ("Asphodelaceae") stanowiącej jeden z kladów w rzędzie szparagowców "Asparagales" w obrębie jednoliściennych. W systemach klasyfikacyjnych wyróżniających liczniejsze i mniejsze rodziny rodzaj zaliczany jest do rodziny liliowcowatych "Hemerocallidaceae" (odpowiadającej podrodzinie w ww. ujęciu), a w jej obrębie do podrodziny "Hemerocallidoideae", którą tworzy wspólnie z monotypowym rodzajem "Simethis" z południowo-zachodniej Europy. Podrodzina ta jest siostrzaną dla podrodziny "Johnsonioideae" obejmującej 7 rodzajów z półkuli południowej.

</doc>
<doc id="1518543" url="https://pl.wikipedia.org/wiki?curid=1518543" title="Wybory parlamentarne na Litwie w 1996 roku">
Wybory parlamentarne na Litwie w 1996 roku

Wybory parlamentarne na Litwie w 1996 roku odbyły się w dwóch turach: 20 października i 10 listopada 1996.
70 mandatów rozdzielono w okręgu większościowym z list krajowych między ugrupowania, które przekroczyły wynoszący 5% próg wyborczy, 67 posłów wybrano w okręgach jednomandatowych. 4 mandaty nie zostały obsadzone na skutek zbyt niskiej frekwencji (skutkowało to rozpisaniem w tych okręgach nowych wyborów).
Listę partyjną w okręgu większościowym wystawiły aż 24 ugrupowania, w tym jedno koalicyjne. Wybory zakończyły się zdecydowanym zwycięstwem wywodzącego się z Sąjūdisu Związku Ojczyzny i porażką rządzących postkomunistów z Litewskiej Demokratycznej Partii Pracy.
Wyniki.
Lista ogólnokrajowa.
Progu wyborczego nie przekroczyły pozostałe ugrupowania.
Spośród nich ponad 3% głosów otrzymały Litewska Partia Narodowa „Młoda Litwa”, Litewska Partia Kobiet, Związek Chrześcijańskich Demokratów.
Listy krajowe Akcji Wyborczej Polaków na Litwie, Litewskiego Aliansu Obywatelskiego, Koalicji Związku Litewskich Narodowców i Litewskiej Partii Demokratycznej zdobyły ponad 2% głosów.
Wyniki ponad 1,5% uzyskały Litewski Związek Liberałów, Litewska Partia Chłopska, Związek Rosjan Litwy oraz Litewski Związek Więźniów Politycznych i Zesłańców.
Okręgi jednomandatowe.
W wyniku ponownych wyborów w 4 okręgach po jednym mandacie uzyskali kandydaci AWPL i Litewskiego Związku Centrum, nie udało się obsadzić dwóch pozostałych miejsc.

</doc>
<doc id="1518544" url="https://pl.wikipedia.org/wiki?curid=1518544" title="Dziennica">
Dziennica



</doc>
<doc id="1518547" url="https://pl.wikipedia.org/wiki?curid=1518547" title="Hamerocallis">
Hamerocallis



</doc>
<doc id="1518549" url="https://pl.wikipedia.org/wiki?curid=1518549" title="Seven Nation Army">
Seven Nation Army

Seven Nation Army – pierwszy utwór na albumie "Elephant" amerykańskiego zespołu rockowego – The White Stripes. 
Został wydany jako singel w roku 2003 i jest jednym z najlepiej znanych utworów zespołu. "Seven Nation Army" utrzymywał pierwszą pozycję na liście Modern Rock Tracks przez trzy tygodnie, a zespół otrzymał za niego Nagrodę Grammy w kategorii "Najlepszy Utwór Rockowy". Utwór charakteryzuje się charakterystycznym riffem, słyszanym w ciągu prawie całego czasu jego trwania. Chociaż dźwięk ten wydaje się pochodzić z gitary basowej (instrumentu, którego zespół nigdy nie używał), tak naprawdę pochodzi on z gitary "hollow body" z lat 50., z efektem "whammy pedal" obniżonym o oktawę. Według informacji umieszczonych na DVD "Under Blackpool Lights", riff ten został skomponowany podczas kontroli dźwięku przed występem w Corner Hotel w australijskim Melbourne, jako inspiracja głównym motywem Piątej Symfonii Antona Brucknera.
Według White'a, terminem "Seven Nation Army" nazywał on jako dziecko Armię Zbawienia (ang. Salvation Army). 
W marcu 2005 magazyn "Q" umieścił "Seven Nation Army" na 8. miejscu na swojej liście 100 największych utworów gitarowych. 
We wrześniu 2005, magazyn "NME" umieścił utwór na 5. miejscu na swojej liście 50 największych utworów dekady.
W maju 2008, magazyn Rolling Stone umieścił ten utwór na miejscu 21. na swojej liście 100 największych utworów gitarowych wszech czasów.
W sporcie.
Podczas UEFA EURO 2008 i MŚ 2018 piosenka ta towarzyszyła drużynom podczas wychodzenia na boisko, a na Euro 2012 i Euro 2016 była piosenką włączaną po zdobytym golu. Zremiksowanej wersji tej piosenki używa także drużyna Bayern Monachium po strzelonej bramce.

</doc>
<doc id="1518552" url="https://pl.wikipedia.org/wiki?curid=1518552" title="Chamaeleo">
Chamaeleo

Chamaeleo – rodzaj jaszczurki z rodziny kameleonowatych (Chamaeleonidae).
Zasięg występowania.
Rodzaj obejmuje gatunki występujące w Afryce, Azji i Europie.
Systematyka.
Etymologia.
"Chamaeleo": „kameleon”, od "khamaileōn" „ziemny lew”, od χαμαι "khamai" „na ziemi”; λεων "leon", λεοντος "leontos" „lew”.
Podział systematyczny.
Do rodzaju należą następujące gatunki:
Ochrona.
Wszystkie gatunki z tego rodzaju zostały objęte konwencją waszyngtońską CITES (załącznik II).

</doc>
<doc id="1518553" url="https://pl.wikipedia.org/wiki?curid=1518553" title="I arbitraż wiedeński">
I arbitraż wiedeński



</doc>
<doc id="1518554" url="https://pl.wikipedia.org/wiki?curid=1518554" title="II arbitraż wiedeński">
II arbitraż wiedeński



</doc>
<doc id="1518560" url="https://pl.wikipedia.org/wiki?curid=1518560" title="Krzysztof Jabłoński (lekkoatleta)">
Krzysztof Jabłoński (lekkoatleta)

Krzysztof Jabłoński (ur. 10 kwietnia 1985) – polski lekkoatleta, sprinter.
Zawodnik AZS-AWF Kraków największe sukcesy odnosi w sztafecie 4 x 100 metrów. Jest na tym dystansie 3-krotnym Mistrzem Polski Seniorów (2006, 2007 oraz 2008). Podczas Mistrzostw w 2008 sztafeta AZS-AWF Kraków (w składzie : Krzysztof Jabłoński, Mateusz Pluta, Marcin Nowak oraz Dariusz Kuć) wynikiem 39,16 s pobiła klubowy rekord Polski seniorów. Uczestnik Młodzieżowych Mistrzostw Europy w Lekkoatletyce, gdzie odpadł w półfinale biegu na 200 metrów (Debreczyn 2007).

</doc>
<doc id="1518561" url="https://pl.wikipedia.org/wiki?curid=1518561" title="Zbigniew Bzymek">
Zbigniew Bzymek

Zbigniew Bzymek (ur. 21 stycznia 1976 w Warszawie) – polsko-amerykański reżyser filmowy i artysta wideo.
W 2005 ukończył studia na Wydziale Reżyserii Państwowej Wyższej Szkoły Filmowej, Telewizyjnej i Teatralnej w Łodzi (dyplom 2008). W latach 2004–2007 autor projekcji wideo do spektakli Krystiana Lupy. Od 2006 związany z nowojorską grupą teatralną The Wooster Group.

</doc>
<doc id="1518564" url="https://pl.wikipedia.org/wiki?curid=1518564" title="Zespół Szkół Budowlano-Elektrycznych w Świdnicy">
Zespół Szkół Budowlano-Elektrycznych w Świdnicy

Zespół Szkół Budowlano–Elektrycznych im. Jana III Sobieskiego w Świdnicy – szkoła ponadgimnazjalna w Świdnicy, w skład której wchodzą:
Szkoła należy do najstarszych placówek oświatowych na terenie Dolnego Śląska, ponieważ jej historia sięga 1947 roku. W czasie swojej długoletniej pracy dydaktycznej zmieniała swój profil kształcenia dostosowując go do zmieniających się potrzeb rynku pracy.
Kierunki kształcenia.
Technikum:
Branżowa Szkoła I Stopnia Nr 2:

</doc>
<doc id="1518566" url="https://pl.wikipedia.org/wiki?curid=1518566" title="Mały Kaczy Staw">
Mały Kaczy Staw

Mały Kaczy Staw (słow. "Kačacie pliesko", "Malé Kačie pleso", "Zelené pleso II") – staw położony na wysokości 1591 m n.p.m., w odnodze Doliny Białej Wody – Dolinie Kaczej, w słowackiej części Tatr Wysokich. Pomiary pracowników TANAP-u z lat 60. XX w. wykazują, że jego powierzchnia to 0,2 ha, wymiary 68 × 44 m i głębokość ok. 2,6 m. Staw leży wśród moren, niedaleko Zielonego Stawu Kaczego. Nie dochodzi do niego żaden szlak turystyczny, w pobliżu prowadzi jednak niebiesko znakowana ścieżka z Łysej Polany na Rohatkę ("sedlo Prielom", 2290 m).

</doc>
<doc id="1518567" url="https://pl.wikipedia.org/wiki?curid=1518567" title="Dunker">
Dunker

Dunker – rasa psa, należąca do grupy psów gończych i posokowców, zaklasyfikowana do podsekcji psów gończych o średniej wielkości. Podlega próbom pracy.
Rys historyczny.
Rasa powstała w XIX wieku w wyniku krzyżowania przez norweskiego hodowcę, Wilhelma Dunkera, rosyjskiego gończego, arlekina z gończymi o doskonałym węchu.
Wygląd.
Umaszczenie jest najczęściej płowe z charakterystycznym czaprakiem na tułowiu barwy czarnej lub marmurkowej z błękitem. Sierść gęsta i krótka. Głowa wydłużona z umiarkowanym przełomem czołowym. Długie, cienkie, płasko zwisające uszy. Ciemne, spokojne oczy. Mocne nogi, zwarte stopy i mocny, prosty ogon.
Zachowanie i charakter.
Inteligentny, przyjazny i wytrzymały.
Użytkowość.
Wykorzystywana do polowań na króliki, podczas których wykorzystuje głównie węch. Może pracować w zróżnicowanym terenie, nawet przy bardzo niskich temperaturach.

</doc>
<doc id="1518570" url="https://pl.wikipedia.org/wiki?curid=1518570" title="Laura Carlescu-Badea">
Laura Carlescu-Badea



</doc>
<doc id="1518573" url="https://pl.wikipedia.org/wiki?curid=1518573" title="1 Batalion Strzelców Karpackich">
1 Batalion Strzelców Karpackich

1 Batalion Strzelców Karpackich (1 bsk) – pododdział piechoty Polskich Sił Zbrojnych na Zachodzie.
Batalion został sformowany latem 1940 roku w obozie wojskowym Homs, w Syrii, w składzie Samodzielnej Brygady Strzelców Karpackich.
W maju 1942 roku, w Palestynie, został włączony w skład 1 Brygady Strzelców Karpackich. W kampanii włoskiej 1944-1945, walczył między innymi pod Monte Cassino, Ankoną i Bolonią.
Po wojnie batalion, będąc w składzie wojsk okupacyjnych, pełnił między innymi służbę wartowniczą. W lutym 1946 strzegł obozów jeńców niemieckich w rejonie Pesaro.
W 1946 roku został przetransportowany do Wielkiej Brytanii i tam w następnym roku rozformowany.
Odznaka batalionu.
Odznaka specjalna: wykonana z białego metalu, oksydowana. Posiada formę szarotki, a nakładana była na granatowe patki z żółtą wypustką. Na łodydze cyfra 1 .
Odznakę noszono na kołnierzach i na beretach, w odległości 5 cm po lewej stronie, ukośnie łodygą w stronę orzełka. Wykonywała ją firma: F. M. Lorioli, Milana - Roma.

</doc>
<doc id="1518574" url="https://pl.wikipedia.org/wiki?curid=1518574" title="Laura Badea">
Laura Badea

Laura Badea-Cârlescu (ur. 28 marca 1970 w Bukareszcie) – rumuńska florecistka. Trzykrotna medalistka olimpijska.
Największy sukces odniosła na igrzyskach w Atlancie, gdzie zwyciężyła w konkursie indywidualnym. W finale pokonała Valentinę Vezzali (w następnej dekadzie Włoszka zdominowała tę konkurencję). W drużynie zajęła drugie miejsce (zwyciężyły Włoszki), w Barcelonie była trzecia. Brała udział w IO 2000 i IO 2004. W 1995 była mistrzynią świata. W latach 1996, 1997, 2004 zdobyła tytuł mistrzyni Europy.
Przypisy.
 

</doc>
<doc id="1518575" url="https://pl.wikipedia.org/wiki?curid=1518575" title="2 Batalion Strzelców Karpackich">
2 Batalion Strzelców Karpackich

2 Batalion Strzelców Karpackich (2 bsk) – oddział piechoty Polskich Sił Zbrojnych.
Historia batalionu.
Batalion został sformowany latem 1940 roku w obozie wojskowym Homs, w Syrii, w składzie Samodzielnej Brygady Strzelców Karpackich.
W maju 1942 roku, w Palestynie, został włączony w skład 1 Brygady Strzelców Karpackich. W kampanii włoskiej 1944–1945, walczył między innymi pod Monte Cassino, Ankoną i Bolonią.
Po wojnie batalion, będąc w składzie wojsk okupacyjnych, pełnił między innymi służbę wartowniczą. W lutym 1946 strzegł obozów jeńców niemieckich w rejonie Ballaria.
W 1946 roku został przetransportowany do Wielkiej Brytanii i tam w następnym roku rozformowany.
11 listopada 1966 roku nadano batalionowi Order Virtuti Militari
Odznaka batalionu.
Odznaka specjalna: wykonana z białego metalu, oksydowana. Posiada formę szarotki, a nakładana była na granatowe patki z żółtą wypustką. Na łodydze cyfra „2”.
Odznakę noszono na kołnierzach i na beretach, w odległości 5 cm po lewej stronie, ukośnie łodygą w stronę orzełka. Wykonywała ją firma: F. M. Lorioli, Milana - Roma.

</doc>
<doc id="1518577" url="https://pl.wikipedia.org/wiki?curid=1518577" title="Zjednoczone Prowincje Rio de La Plata">
Zjednoczone Prowincje Rio de La Plata

Zjednoczone Prowincje La Platy (hiszp.: "Provincias Unidas de Río de la Plata"), nazywane także Zjednoczonymi Prowincjami Ameryki Południowej (hiszp.: "Provincias Unidas de Sud América") – krótko istniejące państwo ze stolicą w Buenos Aires, z którego następnie wykształciły się Argentyna i Urugwaj. Utworzone zostało ono w 1810 z południowych prowincji byłego hiszpańskiego Wicekrólestwa la Plata.
Granice.
Zjednoczone Prowincje Ameryki Południowej były położone w sąsiedztwie południowych, słabo zaludnionych, zamieszkanych przez Indian (m.in. Mapuche, Ranquel i Puelche) terytoriów Pampy i Patagonii. Na północy kraj graniczył z terytorium Gran Chaco i Paragwajem, zamieszkanym przez metysów i Indian Guarani oraz z należącą do Portugalii Brazylią, zaś na zachodzie – z Chile.
Historia.
Począwszy od powstania Zjednoczonych Prowincji pojawiły się dwie przeciwstawne koncepcje rozwoju państwa. "Porteños" chcieli zbudować jednolite centralistyczne państwo; ta koncepcja popularna była zwłaszcza wśród ludności zamieszkującej Buenos Aires i okolice. Ich opozycję stanowili "Federales", którzy opowiadali się za tym, by państwo stanowiło federację, z zaś jej poszczególne człony miały szeroką autonomię.
Liga Federalna.
Liga Federalna (1815-1820) lub Liga Pueblos de los Libres była wewnętrznym i nieuznawanym na arenie międzynarodowej państwem w obrębie Zjednoczonych Prowincji, składającym się przede wszystkim z ziem Urugwaju (zwanego wówczas Banda Oriental), zamieszkiwanych niegdyś przez Indian Charrua. Pomysł utworzenia federalistycznego kraju wywodził się od jej lidera, José Gervasio Artigasa, byłego oficera armii hiszpańskiej. Jego celem było opanowanie wszystkich Zjednoczonych Prowincji i powołanie do istnienia zdecentralizowanej Federacji La Platy.
Niepodległość Argentyny i podział państwa.
W 1816 oficjalne władze Zjednoczonych Prowincji, czując zagrożenie ze strony Ligi Federalnej, z pozostałej części terytorium państwa proklamowały niepodległą Argentynę i połączyły się z siłami portugalskimi, kierowanymi przez Carlosa Frederico Lecora. Dzięki ich liczbie i uzbrojeniu pokonały Artigasa i jego wojska. 20 stycznia 1817 zajęły Montevideo. Generał jednak przedłużył jeszcze walkę na terenach wiejskich o trzy lata. W 1820 r. Liga Federalna została rozwiązana, a jej obszar podzielono według biegu głównych rzek uchodzących do Rio de La Plata. Tereny leżące po stronie zachodniej weszły w skład Argentyny, natomiast tzw. Banda Oriental – „Brzeg Wschodni”, tj. obecny obszar Urugwaju, został włączony do Brazylii, wchodzącej wówczas w skład Imperium Portugalskiego, co zakończyło istnienie Zjednoczonych Prowincji La Platy.
Cisplatina.
Kiedy w 1822 Brazylia uzyskała niepodległość, wprowadzono w niej nowy podział administracyjny, w ramach którego jedyna część młodego państwa zamieszkiwana przez ludność hiszpańskojęzyczną – Banda Oriental stał się częścią regionu Cisplatina. Jego stolicą było wówczas Rio Grande.
Wojna o niepodległość.
25 sierpnia 1825 ludność prowincji wznieciła powstanie przeciw rządom brazylijskim; uzyskało ono polityczne i materialne poparcie Argentyny. Doprowadziło to wybuchu wojny brazylijsko-argentyńskiej. Konflikt ten trwał dokładnie trzy lata i trzy dni. 28 sierpnia 1828 podpisano Traktat w Montevideo, na mocy którego powołano do życia najmłodsze z powstałych w XIX wieku państw Ameryki Południowej (oprócz Wenezueli i Ekwadoru). 1830 przyjęło ono oficjalną nazwę Wschodnia Republika Urugwaju. Pełna nazwa określa położenie geograficzne kraju – na wschód od rzeki Urugwaj.

</doc>
<doc id="1518578" url="https://pl.wikipedia.org/wiki?curid=1518578" title="Liliowiec Middendorffa">
Liliowiec Middendorffa

Liliowiec Middendorffa, lilijka Middendorffa ("Hemerocallis middendorffii" Trautv. et Mey) — gatunek ozdobnej byliny z rodziny złotogłowowatych. Pochodzi z Azji wschodniej (Syberia, z okolic rzeki Amur) oraz Europy Południowej. W Polsce roślina uprawiana, zakwita w połowie maja.

</doc>
<doc id="1518579" url="https://pl.wikipedia.org/wiki?curid=1518579" title="85 Wyborski Pułk Piechoty">
85 Wyborski Pułk Piechoty

85 Wyborski Pułk Piechoty Jego Królewskiej Mości Niemieckiego Cesarza Wilhelma II króla pruskiego ( lub pełna nazwa ) – pułk piechoty Imperium Rosyjskiego, sformowany 25 lipca 1700 za panowania Piotra I.
Pułk został utworzony przez księcia Iwana Wielkiego Trubeckiego (ros. "Иван Юрьевич Трубецкой") w Nowogrodzie.
Pierwszym dowódcą pułku w roku 1700 był pułkownik Iwan Kulom, a ostatnim od 25 października 1915 roku Karol von Freyman.
W latach 1904–1905 dowódcą pułku był Polak Adam Sławoczyński.

</doc>
<doc id="1518580" url="https://pl.wikipedia.org/wiki?curid=1518580" title="Lilijka Middendorffa">
Lilijka Middendorffa



</doc>
<doc id="1518583" url="https://pl.wikipedia.org/wiki?curid=1518583" title="Hemerocallis middendorffü">
Hemerocallis middendorffü



</doc>
<doc id="1518584" url="https://pl.wikipedia.org/wiki?curid=1518584" title="Royal Wootton Bassett">
Royal Wootton Bassett

Royal Wootton Bassett (potocznie Wootton Bassett) - miasto w Wielkiej Brytanii. w Anglii w hrabstwie Wiltshire, położone na północy hrabstwa, 10 km na zachód od Swindon i 18 km na południowy zachód od Malmesbury. Miasto zamieszkuje ponad 12 500 osób. Od czasów II wojny światowej miasto potroiło swoją populację. W pobliżu miasta znajduje się jednostka lotnicza RAF Lyneham z lotniskiem (LYE/EGDL).
Historia.
Pierwsza wzmianka o mieście pochodzi z roku 681, gdy saksoński król Ethalred gwarantował Malmesbury ziemię łącznie z "Wodeton" - i tę datę przyjmuje się za początek miejscowości. W Domesday Book z roku 1086 wieś figuruje pod nazwą "Wodeton". Od czasów Henryka VIII aż do roku 1832 miasto miało prawo wysłania do parlamentu dwóch deputowanych. Na początku XVII wieku w mieście wybudowano ratusz - nietypową konstrukcję opartą na piętnastu palach. W 2011 roku miasto otrzymało tytuł "royal" (królewskie), będąc jednym z trzech noszących go miast w Anglii (pozostałe to Royal Tunbridge Wells i Royal Leamington Spa).

</doc>
<doc id="1518585" url="https://pl.wikipedia.org/wiki?curid=1518585" title="Pałac w Barzynie">
Pałac w Barzynie

Pałac w Barzynie (Pałac rodu von Bodeck) – pałac wraz z zespołem parkowym znajdujący się we wsi Barzyna (niem. "Wiese") w gminie Rychliki w powiecie elbląskim w województwie warmińsko-mazurskim. Wybudowany i wielokrotnie rozbudowywany, w latach 1560-1829 głównie w stylu neogotyckim i barokowym, jako siedziba pruskiego rodu szlacheckiego von Bodeck.
Położenie.
Pałac położony jest we wsi Barzyna około 10 km na południowy zachód od Pasłęka i 28 km od Elbląga na drodze lokalnej z Rychlik do Śliwicy, pomiędzy drogami wojewódzkimi nr 526 na odcinku Pasłęk – Przezmark i 526 na odcinku Pasłęk – Dzierzgoń. Nieopodal, około 3 km na północ, znajduje się Kanał Elbląski.
Historia.
Historia wsi, pierwotnie znana pod pruską nazwą Wisen, sięga XIV wieku. Po raz pierwszy pojawia się w dokumentach w 1310 roku, a w 1374 Wielki Mistrz Zakonu Krzyżackiego Konrad III Zöllner von Rotenstein nadaje tutejsze dobra trzem pruskim braciom.
W latach 1560-1829 Barzyna była nieprzerwanie związana z pochodzącym z Frankfurtu nad Menem, a według innych źródeł z Kassel, rodem von Bodeck. Nie wiadomo jednak dokładnie w jakim okresie pobytu w majątku wznieśli swoją pałacową rezydencję. Krajowy Ośrodek Badań i Dokumentacji Zabytków, wpisując pałac do rejestru zabytków w 1968 roku, opisał pałac jako budowlę pochodzącą z 1693, więc prawdopodobnie tę datę należy uznać za pierwotne założenie pałacu w Barzynie.
Niewątpliwie jednak, pałac, którego pozostałości w byłych dobrach rodowych znajdują się obecnie, to efekt wielokrotnej rozbudowy i przebudowy bryły pierwotnej, o czym świadczy mieszanka stylów architektonicznych, z których dają się wyróżnić elementy neogotyckie czy barokowe.
Gdy w 1829 roku, nie zostawiając męskigo potomka, zmarł ostatni przedstawiciel rodu von Bodeck z Barzyny – Albrecht Heinrich Christoph (1750 – 27 sierpnia 1829), pałac i majątek przeszły w ręce majora pruskiej Landwehry – Kazimierza von Hülsena. Po nim dobra przejął baron Bernhard von Sanden, pochodzący z rodu królewskich patrycjuszy (baronów od 1840), a który ożeniony był z Urliką von Bodeck, córką Albrechta Christopha, ostatniego Bodecka.
Następnie w latach 1868-1910 dobra dobra były w posiadaniu braci Paula i Otto Frankensteinów, a jeszcze przed I wojną światową stały się własnością rodzeństwa Gerda i Marii von der Groeben. Ród Groeben posiadał liczne i rozległe dobra i majątki na terenie byłych Prus Wschodnich, m.in. w Łabędniku, Ponarach, Nowej Wiosce koło Kwidzyna, Bałoszycach, Klimach czy Ludwigowie. Przed wybuchem wojny rodzinny majątek Groebenów zajmował powierzchnię 850 ha oraz 100 ha lasu, a ponadto znajdowało się tam około 110 koni, 80 krów, 60 świń czy ponad 500 owiec odmiany Merynos.
W styczniu 1945 roku, podczas ofensywy radzieckiej w Prusach Wschodnich, Gerd von der Gröben zastrzelił się. Wiadomo, iż w tym czasie w pałacu w Barzynie, Groebenowie przetrzymywali liczne odziedziczone po przodkach dzieła sztuki. W ich zbiorach znajdował się m.in. otrzymany od pruskiego rodu von Carstanjen, unikatowy autoportret autorstwa Rembrandta – "Śmiejący się Rembrandt".
Po wojnie, pałac wraz z całym majątkiem, stał się własnością PGR-u, który utworzył w nim przedszkole oraz mieszkania i biura dla potrzeb robotników gospodarstwa. W późniejszym czasie obiekt nieremontowany i niekonserwowany systematycznie popadał w ruinę.
W późniejszym czasie, dzięki staraniom i pasji prywatnej osoby z pobliskich Kwitajn, pana Stanisława Ducha, do tamtejszego dobrze zachowanego pałacu rodziny Donhoffów, przeniesiono wiele części zabytkowego wnętrza pałacu z Barzyny. Uratowano m.in. dwa, pochodzące z 1933 roku piece kaflowe z herbem rodowym von der Groebenów na cokole (w tym jeden wykonany w zakładzie ceramicznym Waltera Wendela Braniewie), dwie pochodzące z XVII wieku żeliwne renesansowe i bogato zdobione płyty paleniskowe: "Judyta z głową Holofornesa" i "Salome z głową Świętego Jana" oraz żeliwną tablicę z herbem rodu von Hülsen i spokrewnionego z nimi rodu von Wallenrodt – wykonaną najprawdopodobniej na przełomie XVII i XVIII, która zawiera inskrypcję "J. S. von Hülsen C. von Wallrode Churfr. Brandenb.Obrister zu Ros Obristin von Hülsen Anno 1696" (tłum." J. S. von Hülsen, C. von Wallerode pułkownik jazdy kurfirsta brandenburskiego, pułkownikowa von Hülsen, roku 1696").
Obecnie, obiekt jest własnością prywatną, lecz nadal zarówno sam pałac jak i cały majątek, pozostają nieremontowane i popadają w coraz większą ruinę.
Architektura.
Pałac wraz z niewielkim otaczającym go parkiem na przestrzeni wieków były wielokrotnie przebudowywane i rozbudowywane.
Obecnie, są to pozostałości po budynku założonym na planie prostokąta i o nieregularnym kształcie bryły głównej. W części centralnej posiada niewielki wejściowy ryzalit, gdzie umieszczone jest główne wejście do wnętrz. Po obu stronach korpusu głównego znajdują się dwie duże dobudówki. Lewa, nakryta jest dachem mansardowym, a prawa, wzniesiona w stylu neogotyckim z wieżami w narożnikach, dachem niemal całkowicie płaskim. W pałacu znajduje się również, dziś już ledwo widoczny, barokowy portal z uszakami, który we fryzie posiadał obustronnie herb rodu von Bodeck oraz łacińską inskrypcję "Johanna Florentina von Bodeck, Bonaventura Dominicius von Bodeck Anno 1724".
Całe założenie otoczone było niewielkim parkiem, który obecnie całkowicie zatracił swoje walory i pozostaje zdziczały i zarośnięty.
Zabytek.
Pałac w Barzynie wpisany jest do rejestru zabytków nieruchomych pod nr rej. 651/68 z 27.02.1968.

</doc>
<doc id="1518587" url="https://pl.wikipedia.org/wiki?curid=1518587" title="Daniel Everett">
Daniel Everett

Daniel Leonard Everett (ur. 1951 w Holtville w Kalifornii) – amerykański lingwista, badacz amazońskiego plemienia Pirahã i ich języka.
Objął funkcję szefa Wydziału Lingwistyki, Literatury i Kultury na Uniwersytecie Stanowym Illinois. Przedtem uczył na Uniwersytecie w Manchester oraz był szefem Wydziału Lingwistyki Uniwersytetu w Pittsburghu.
Mając 18 lat ożenił się z Keren Graham, córką chrześcijańskich misjonarzy. W 1976 razem z żoną ukończyli kierunek Misji Zagranicznych ("Foreign Missions") w Moody Bible Institute w Chicago. Zapisali się do SIL International ("Summer Institute of Linguistics"), gdzie uczy się misjonarzy szybkiej nauki języków obcych, tak by w jak najszybciej mogli przyswoić język tubylców i tłumaczyć Biblię na ich język.
Z powodu zdolności językowych został poproszony o badanie Pirahã, których języka organizacja SIL dotąd nie zdołała poznać, pomimo 20 lat badań. W 1977 razem z żoną i trojgiem dzieci przenieśli się do Brazylii, gdzie przez rok uczyli się portugalskiego, zanim zamieszkali w wiosce Pirahã u ujścia rzeki Maici.
Odniósł pewne początkowe sukcesy, ale SIL utracił kontrakt z rządem brazylijskim, więc jesienią 1978 zapisał się do brazylijskiego Uniwersytetu Stanowego w Campinas i kontynuował badania pod jego auspicjami. Skoncentrował się na teorii Noama Chomsky’ego i w swojej rozprawie doktorskiej w 1983 przeprowadził analizę języka pirahã zgodnie z jego teorią.
W jednej z misji badawczych w 1993 odkrył nowy język – oro win – jeden z niewielu, które używają spółgłosek drżących wargowych.
W trakcie badań doszedł do wniosku, że zasady uniwersalnej gramatyki Chomsky’ego, a w szczególności podstawowa zasada rekurencji nie ma zastosowania w języku pirahã. Opublikowany w Current Antrolopology w 2005 artykuł "Cultural Constraints on Grammar and Cognition in Pirahã" spowodował kontrowersje w dziedzinie lingwistyki.
Pod wpływem koncepcji prawdy, jaką napotkał u ludu Pirahã, powoli tracił wiarę i ostatecznie stał się ateistą. Jak mówi poważne wątpliwości miał już w 1982, a definitywnie stracił wiarę w 1985 po tym, jak spędził rok na MIT. Przez 19 lat nikomu o tym nie powiedział, a kiedy to zrobił, jego małżeństwo zakończyło się rozwodem i dwoje z jego trojga dzieci całkowicie zerwało z nim kontakt.
Napisał książkę "Don’t Sleep There Are Snakes: Life and Language in the Amazonian Jungle" wydaną w listopadzie 2008.

</doc>
<doc id="1518592" url="https://pl.wikipedia.org/wiki?curid=1518592" title="Gubernatorzy Saint Lucia">
Gubernatorzy Saint Lucia



</doc>
<doc id="1518593" url="https://pl.wikipedia.org/wiki?curid=1518593" title="Liliowiec Thunberga">
Liliowiec Thunberga

Liliowiec Thunberga, lilijka Thunberga ("Hemerocallis thunbergii" Bak.) – gatunek ozdobnej byliny z rodziny złotogłowowatych. Pochodzi z Japonii. W Polsce roślina uprawiana. Kwitnie w sierpniu.

</doc>
<doc id="1518594" url="https://pl.wikipedia.org/wiki?curid=1518594" title="Lilijka Thunberga">
Lilijka Thunberga



</doc>
<doc id="1518595" url="https://pl.wikipedia.org/wiki?curid=1518595" title="Dominik Zieliński">
Dominik Zieliński

Dominik Zieliński (ur. 25 kwietnia 1980) – polski lekkoatleta, kulomiot.
Osiągnięcia.
Reprezentant AZS-AWF Gdańsk (do 2004), Lechię Gdańsk (2005–2008) oraz Floty Gdynia (2009–2010). W roku 2006 zdobył złoty medal podczas Mistrzostw Polski Seniorów. Trzeci zawodnik Zimowego Pucharu Europy w Rzutach (Jałta 2007).

</doc>
<doc id="1518596" url="https://pl.wikipedia.org/wiki?curid=1518596" title="Hemerocallis thunbergii">
Hemerocallis thunbergii



</doc>
<doc id="1518598" url="https://pl.wikipedia.org/wiki?curid=1518598" title="Haldenstovare">
Haldenstovare

Haldenstovare – rasa psa, należąca do grupy psów gończych.
Rys historyczny.
Rasa powstała w XIX wieku jako krzyżówka norweskich, szwedzkich, niemieckich i angielskich psów gończych. Jej nazwa pochodzi od miasta Halden w Norwegii.
Wygląd.
Umaszczenie jest trójkolorowe z przewagą bieli i czerni. Szata krótka. Czaszka kopulasto wysklepiona, kufa prosta, opadające uszy, czarny nos. Szyja jest długa i wygięta. Głęboka klatka piersiowa. Stopy owalne z mocnymi palcami. Ogon gruby i długi, noszony nisko.
Zachowanie i charakter.
Aktywny i serdeczny.
Użytkowość.
Przeznaczeniem psów tej rasy jest tropienie zwierzyny, ale są też dobrymi towarzyszami człowieka.

</doc>
<doc id="1518600" url="https://pl.wikipedia.org/wiki?curid=1518600" title="John Keane (1. baron Keane)">
John Keane (1. baron Keane)

John Keane, 1. baron Keane GCB, GCH (ur. 6 lutego 1781 w Waterford, zm. 26 sierpnia 1844 w Burton Lodge w Hampshire) – brytyjski wojskowy i gubernator kolonialny.
Był drugim synem sir Johna Keane’a, 1. baroneta. W 1792 r. wstąpił do British Army. Doszedł do rangi podpułkownika 60 pułku piechoty. Podczas wojny na Półwyspie Iberyjskim dowodził brygadą. Brał udział w bitwach pod Nivelle i Vitorią. W 1814 r. otrzymał stopień generała-majora.
Pod koniec 1814 r. został wysłany na wojnę ze Stanami Zjednoczonymi. Dowodził brygadą w składzie 93 pułku Sutherland Highlanders, sześciu kompanii 95 pułku piechoty, 5 pułku Indii Zachodnich, kompanii artylerii i kompanii inżynierów. Do czasu przybycia głównodowodzącego generała Edwarda Pakenhama dowodził całością sił brytyjskich. Podczas bitwy pod Nowym Orleanem 8 stycznia 1815 r. dowodził lewym skrzydłem wojsk brytyjskich i został ranny podczas ataku na amerykańskie pozycje.
Po powrocie do zdrowia Keane został naczelnym dowódcą wojsk brytyjskich w Indiach Zachodnich. W latach 1818–1819 był gubernatorem Saint Lucia, a w latach 1827–1829 pełnił obowiązki gubernatora Jamajki. Następnie został wysłany do Indii, gdzie w latach 1833–1839 dowodził wojskami brytyjskimi w prezydencji Bombaju. W 1830 r. otrzymał rangę generała-porucznika.
Kiedy w 1839 r. wybuchła I wojna brytyjsko-afgańska, Keane stanął na czele Armii Indusu. W lipcu wygrał bitwie pod Ghazni i zdobył Kabul, za co otrzymał tytuł 1. barona Keane (wraz z miejscem w Izbie Lordów) oraz pensję od parlamentu w wysokości 2000 funtów rocznie. Wkrótce przekazał dowodzenie nad armią generałowi Cottonowi i powrócił do Wielkiej Brytanii.
Był kawalerem Krzyża Wielkiego Orderu Łaźni i Krzyża Wielkiego Orderu Gwelfów. Zmarł w 1844 r. Tytuł barona odziedziczył jego syn, Edward.

</doc>
<doc id="1518603" url="https://pl.wikipedia.org/wiki?curid=1518603" title="Baron Keane">
Baron Keane

Baronowie Keane 1. kreacji (parostwo Zjednoczonego Królestwa)

</doc>
<doc id="1518604" url="https://pl.wikipedia.org/wiki?curid=1518604" title="Varenne-sur-le-Doubs">
Varenne-sur-le-Doubs



</doc>
<doc id="1518607" url="https://pl.wikipedia.org/wiki?curid=1518607" title="Pavel Novotny">
Pavel Novotny



</doc>
<doc id="1518608" url="https://pl.wikipedia.org/wiki?curid=1518608" title="Nevil Shute">
Nevil Shute

Nevil Shute Norway (ur. 17 stycznia 1899 roku w Londynie; zm. 12 stycznia 1960 roku w Melbourne) – angielski i australijski powieściopisarz, a zarazem odnoszący sukcesy inżynier lotnictwa. Jako inżynier (i przedsiębiorca w branży lotniczej) używał pełnego nazwiska.
Podczas I wojny światowej służył w armii. Potem studiował w Oksfordzie.
W 1950 roku przeniósł się do Australii, uważając, że Wielka Brytania upada z powodu socjalizmu. W latach 50. i 60. był znanym na całym świecie autorem bestsellerów. Napisał 25 książek.
Kojarzony głównie z powieściami "Ostatni brzeg" ("On the Beach", 1957, dwie ekranizacje, pierwsza Stanleya Kramera, 1959), o wojnie atomowej, oraz "Miasteczko jak Alice Springs" ("A Town Like Alice", 1950 – film (1956) i miniserial z 1981 roku).

</doc>
<doc id="1518609" url="https://pl.wikipedia.org/wiki?curid=1518609" title="NGC 6751">
NGC 6751

NGC 6751 (również NGC 6748) – mgławica planetarna znajdująca się w konstelacji Orła. Mgławica ta jest odległa o około 6500 lat świetlnych od Ziemi, a rozciąga się na około 0,8 roku świetlnego.
Została odkryta 20 lipca 1863 roku przez Alberta Martha, a jego obserwacja otrzymała oznaczenie NGC 6751 w katalogu NGC. 17 lipca 1871 roku obserwował ją Édouard Stephan, jednak błędnie zidentyfikował gwiazdę odniesienia, a w rezultacie otrzymał błędną pozycję i uznał, że odkrył nowy obiekt. Obserwacja Stephana została skatalogowana jako NGC 6748. Z powodu tego błędu obiekt NGC 6748 przez wiele lat był uznawany za „zaginiony”.
W centrum mgławicy NGC 6751 znajduje się gorąca gwiazda centralna HD 177656 o temperaturze 140 000 °C. Mgławica ta zawiera świecący gaz posiadający złożone i różnorodne kształty. Jej włóknista natura została utworzona przez wiatr i promieniowanie pochodzące od gwiazdy centralnej.

</doc>
<doc id="1518610" url="https://pl.wikipedia.org/wiki?curid=1518610" title="Dorina Vaccaroni">
Dorina Vaccaroni

Dorina Vaccaroni (ur. 24 września 1963 na Lido) – włoska florecistka. Trzykrotna medalistka olimpijska.
Brała udział w czterech igrzyskach. Debiutowała w Moskwie jako szesnastolatka (włoscy sportowcy wystartowali pod flagą olimpijską). Cztery lata później wywalczyła brąz w konkursie indywidualnym, kolejne medale – srebro w Seulu i złoto w Barcelonie – zdobyła jako członkini drużyny. Stawała na podium mistrzostw świata (zdobyła na nich 9 medali, w tym 5 złotych) oraz Europy (dwa medale – złoty i srebrny).

</doc>
<doc id="1518614" url="https://pl.wikipedia.org/wiki?curid=1518614" title="Akbar Chan">
Akbar Chan

Mohammad Akbar Chan (ur. 1813, zm. 1845) – afgański książę, syn Dosta Mohammada Chana, wódz podczas I wojny brytyjsko-afgańskiej.
W 1841 r. stanął na czele powstania Afgańczyków przeciwko brytyjskiej okupacji. W listopadzie 1841 r. obległ w Kabulu brytyjską Armię Indusu generała Williama Elphinstone’a. W grudniu osobiście zabił brytyjskiego delegata, Williama Macnaghtena, którego oskarżył o zdradę. Na początku stycznia 1842 r. zgodził się na ewakuację Armii Indusu do Indii, ale jego żołnierze zmasakrowali Brytyjczyków podczas ich marszu do Dżalalabadu.
Akbar był politykiem bardzo ambitnym i dążył do stworzenia kolejnego afgańskiego imperium. Wywołało to zaniepokojenie jego ojca, który opowiadał się za porozumieniem z Brytyjczykami. Akbar zmarł w 1845 r., prawdopodobnie otruty na rozkaz ojca.

</doc>
<doc id="1518615" url="https://pl.wikipedia.org/wiki?curid=1518615" title="Andy Cole">
Andy Cole



</doc>
<doc id="1518616" url="https://pl.wikipedia.org/wiki?curid=1518616" title="Nanningozaur">
Nanningozaur

Nanningozaur ("Nanningosaurus") – rodzaj dinozaura z rodziny hadrozaurów (Hadrosauridae). Obejmuje jeden gatunek – "Nanningosaurus dashiensis". Jego szczątki odnaleziono w późnokredowych (kampan) osadach Nalong Basin w chińskim regionie autonomicznym Kuangsi. Materiał kopalny obejmował kilka kości czaszki, kręg szyjny, niekompletną lewą łopatkę, kość kulszową, lewą kość udową, kości strzałkowe i niekompletne kości barkowe. Przeprowadzona przez Mo i współpracowników analiza filogenetyczna wykazała, że nanningozaur jest bazalnym przedstawicielem podrodziny Lambeosaurinae. Jest to pierwszy hadrozaur odkryty w południowych Chinach.
Nazwa "Nanningosaurus" pochodzi od miasta Nanning, zaś epitet gatunkowy gatunku typowego – "Nanningosaurus dashiensis" – od wioski Dashi, w pobliżu której go odkryto.

</doc>
<doc id="1518617" url="https://pl.wikipedia.org/wiki?curid=1518617" title="Nanningosaurus">
Nanningosaurus



</doc>
<doc id="1518620" url="https://pl.wikipedia.org/wiki?curid=1518620" title="Willoughby Cotton">
Willoughby Cotton

Willoughby Cotton (ur. 1783, zm. 4 maja 1860 w Londynie) – brytyjski wojskowy.
Życiorys.
Był synem admirała Rowlanda Cottona i Elizabeth Aston, córki sir Willoughby’ego Astona, 5. baroneta. Do armii wstąpił w 1798 r. Brał udział w wyprawie na Kopenhagę w 1807 r. Brał również udział w wojnie na Półwyspie Iberyjskim. W 1811 r. otrzymał rangę porucznika. Został również pułkownikiem 32 pułku piechoty.
Odegrał znaczącą rolę podczas kampanii birmańskiej w latach 1825–1826. Następnie pozostał w Indiach w stopniu generała-majora. W 1838 r. został dowódcą dywizji Armii Bengalu. Brał udział w I wojnie brytyjsko-afgańskiej, gdzie przez pewien czas dowodził Armią Indusu. Odpowiadał za katastrofalny wybór miejsca obozowania wojsk brytyjskich. W latach 1847–1850 był naczelnym dowódcą Armii Bengalu.
Był kawalerem Krzyża Wielkiego Orderu Łaźni i Krzyża Komandorskiego Orderu Gwelfów. Był żonaty z lady Augustą Coventry, miał z nią troje dzieci. Zmarł w 1860 r.

</doc>
<doc id="1518621" url="https://pl.wikipedia.org/wiki?curid=1518621" title="Amerongen">
Amerongen

Amerongen – miejscowość w północnej Holandii, w prowincji Utrecht, w gminie Utrechtse Heuvelrug. Miejscowość położona 8 km na wschód od Doorn.
Zabytki.
W Amerongen znajduje się XIII-wieczny zamek. Przebudowany w XVII wieku przez Godarda van Reede. W XX wieku własność pruskiej rodziny królewskiej, od listopada 1918 do maja 1920, gościł cesarza Wilhelma II po jego ucieczce z Niemiec. Obecnie własność państwa. W zamku mieści się muzeum, zachowane XVII-wieczne wyposażenie.

</doc>
<doc id="1518622" url="https://pl.wikipedia.org/wiki?curid=1518622" title="Blokzijl">
Blokzijl

Blokzijl – miasto w północnej Holandii, w prowincji Overijssel, w gminie Steenwijkerland. Do 1973 Blokzijl i jego okolice stanowiły gminę Blokzijl, która została włączona do gminy Steenwijkerland. Ważny ośrodek turystyczny. Duży port żeglarski.
Historia.
Dawniej miasto portowe w zatoce morza Północnego oraz ważny ośrodek handlowy. Począwszy od XVIII wieku wraz z osuszaniem pobliskich terenów traciło funkcje portowe. Dziś połączone z Morzem Północnym systemem żeglownych kanałów. Blokzijl otrzymał prawa miejskie w 1672 roku.

</doc>
<doc id="1518623" url="https://pl.wikipedia.org/wiki?curid=1518623" title="Puchar Europy w Lekkoatletyce 2001">
Puchar Europy w Lekkoatletyce 2001

22 Puchar Europy w lekkoatletyce – międzynarodowa impreza lekkoatletyczna rozegrana na europejskich stadionach w weekend 23 i 24 czerwca 2001. Zawody organizowane były przez EAA.
Superliga.
Zawody Superligi Pucharu Europy odbyły się w niemieckim mieście Brema. Wśród mężczyzn historyczny triumf – pierwszy w Pucharze Europy – odniosła reprezentacja Polski. Wśród pań najlepsze okazały się Rosjanki.

</doc>
<doc id="1518629" url="https://pl.wikipedia.org/wiki?curid=1518629" title="Alexander Burnes">
Alexander Burnes

Alexander Burnes, zwany Bokhara Burnes (ur. 16 maja 1805 w Montrose, zm. 2 listopada 1841 w Kabulu) – brytyjski podróżnik i odkrywca, doprowadził do ustanowienia brytyjskich kontaktów z Bucharą.
Początki kariery.
Urodził się w Szkocji, był synem miejscowego burmistrza ("provost"). Służbę wojskową odbywał w Indiach i w wieku 16 lat wstąpił do Kompanii Wschodnioindyjskiej. Szybko nauczył się języków hindustani i perskiego. W 1822 r. rozpoczął pracę w Suracie, a w 1826 r. został przeniesiony do Kaććh, gdzie został asystentem agenta politycznego. Tam zainteresował się historią i geografią północno-zachodnich Indii oraz okolicznych krajów, które nie zostały jeszcze dokładnie zbadane przez Brytyjczyków.
Podróże.
W 1829 r. przedstawił plan zorganizowania wyprawy przez dolinę Indusu, ale projekt ten został odrzucony. W 1831 r. Burnes został wysłany do Lahaur, gdzie przekazał konie, prezent od króla Wilhelma IV, dla maharadży Randżita Singha. Burnes stwierdził, że konie nie przeżyją podróży lądem i wybrał się drogą przez dolinę Indusu. W kolejnych latach podróżował do Afganistanu oraz dotarł do Buchary i Persji.
Po powrocie do Wielkiej Brytanii w 1834 r. Burnes wydał książkę o badanych przez siebie terytoriach. Po powrocie do Indii w 1835 r. został wysłany na dwór Sindhu, gdzie miał za zadanie zabezpieczyć realizację traktatu o nawigacji na rzece Indus. W 1836 r. został wysłany z poselstwem do emira Afganistanu Dosta Mohammada.
I wojna afgańska.
Burnes doradzał gubernatorowi generalnemu lordowi Aucklandowi, aby poparł Dosta Mohammeda i pomógł mu utrzymać się na afgańskim tronie. Auckland przychylił się jednak do opinii Williama Macnaghtena i poparł pretendenta, Szuję Szaha.
Po wybuchu I wojny brytyjsko-afgańskiej w 1839 r. Burnes towarzyszył Armii Indusu, a po opanowaniu Kabulu został tam brytyjskim agentem politycznym. 2 listopada 1841 r. tłum zaatakował siedzibę Burnesa w Kabulu. Burnes próbował uciec w afgańskim przebraniu, ale został rozpoznany i porąbany na kawałki.

</doc>
<doc id="1518630" url="https://pl.wikipedia.org/wiki?curid=1518630" title="Borger (Holandia)">
Borger (Holandia)

Borger – wioska w północno-wschodniej Holandii, w prowincji Drenthe, w gminie Borger-Odoorn. Do 1998 okolice miejscowości stanowiły samodzielną gminę. Leży około 18 kilometrów na wschód od Assen.

</doc>
<doc id="1518634" url="https://pl.wikipedia.org/wiki?curid=1518634" title="Granat M61">
Granat M61

M61 – amerykański granat odłamkowy, używany przez Siły Zbrojne Stanów Zjednoczonych podczas wojny wietnamskiej, rozwojowa odmiana granatu M26.
Skorupa granatu zbudowana jest z cienkiej stalowej blachy, wewnątrz której umieszczone jest 156 gramów materiału wybuchowego Composition B (mieszanina heksogenu i trotylu).

</doc>
<doc id="1518639" url="https://pl.wikipedia.org/wiki?curid=1518639" title="Ron Freeman">
Ron Freeman

Ron Freeman (ur. 12 czerwca 1947 w Elizabeth) – amerykański lekkoatleta, 2-krotny medalista igrzysk olimpijskich, sprinter.
Był jednym z bohaterów historycznego biegu, jaki odbył się podczas Igrzysk Olimpijskich (Meksyk 1968). W finałowym biegu na 400 metrów została po raz pierwszy złamana magiczna granica 44 sekund. Dokonało tego od razu 2 zawodników: Lee Evans (43,86) oraz Larry James (43,97), Freeman był trzeci (44,41) zatem całe podium należało do reprezentantów Stanów Zjednoczonych. Na tych samych Igrzyskach amerykańska sztafeta 4 x 400 metrów (w składzie: Vincent Matthews, Ron Freeman, Larry James oraz Lee Evans) pobiła rekord świata osiągając czas 2:56,16, który to wynik pozostał rekordem świata aż do 1992.

</doc>
<doc id="1518641" url="https://pl.wikipedia.org/wiki?curid=1518641" title="Den Burg">
Den Burg

Den Burg – wieś w północnej Holandii, w prowincji Holandia Północna, na wyspie Texel. Ośrodek administracyjny gminy Texel. Największa miejscowość na wyspie, ważny ośrodek turystyczny.
We wsi muzeum wyspy Texel, oraz przystań promowa obsługująca ruch turystyczny. 
Historia.
Pierwsze wzmianki o miejscowości Den Burg pochodzą z 1345 roku. W 1941 roku miejscowość została zajęta przez siły Wehrmachtu.

</doc>
<doc id="1518642" url="https://pl.wikipedia.org/wiki?curid=1518642" title="Eldred Pottinger">
Eldred Pottinger

Eldred Pottinger CB (ur. 1811, zm. 15 listopada 1843 w Hongkongu) – brytyjski wojskowy i dyplomata.
W 1827 r. rozpoczął służbę w artylerii Armii Bombaju. Po kilku latach służby został przydzielony do departamentu politycznego, kierowanego przez pułkownika Henry’ego Pottingera. W 1837 r. został wysłany do Afganistanu. Po przybyciu do Heratu, zagrożonego przez armię perską, zaoferował swoje usługi afgańskiemu dowódcy i wziął udział w zakończonej sukcesem obronie miasta. Otrzymał za to podziękowania od gubernatora generalnego lorda Aucklanda, stopień majora oraz Order Łaźni, a także stanowisko oficera politycznego w Heracie.
Po wybuchu I wojny brytyjsko-afgańskiej został oficerem politycznym w Kohistanie. Po wybuchu rebelii w 1841 r. wycofał się do Czarikaru. Na czele oddziału Gurkhów wytrzymał tam 14-dniowe oblężenie, po czym przebił się do głównych sił w Kabulu. Pottinger został wówczas ranny w nogę. Tam wobec śmierci Williama Macnaghtena, został wysłannkiem brytyjskim na dwór afgański i prowadził z Akbarem Chanem negocjacje na temat ewakuacji Armii Indusu.
Podczas odwrotu wojsk brytyjskich w styczniu 1842 r., Pottinger został jednym z zakładników wydanych Akbarowi Chanowi, dzięki czemu uniknął śmierci podczas masakry wojsk na przełęczy Khyber. Uwolniony jesienią przez Armię Retrybucyjną generała Pollocka powrócił do Indii. Zmarł w 1843 r. podczas wizyty w Hongkongu.

</doc>
<doc id="1518643" url="https://pl.wikipedia.org/wiki?curid=1518643" title="Krótkonosek">
Krótkonosek

Krótkonosek ("Cynopterus") – rodzaj ssaka z podrodziny Cynopterinae w obrębie rodziny rudawkowatych (Pteropodidae).
Zasięg występowania.
Rodzaj obejmuje gatunki występujące w południowej i południowo-wschodniej Azji.
Morfologia.
Długość ciała (bez ogona) 72–127 mm, długość ogona 5–19 mm, długość ucha 14–23 mm, długość tylnej stopy 11–20,5 mm, długość przedramienia 54,3–89,5 mm; masa ciała 19–84 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1518644" url="https://pl.wikipedia.org/wiki?curid=1518644" title="20 Bartoszycka Brygada Zmechanizowana">
20 Bartoszycka Brygada Zmechanizowana



</doc>
<doc id="1518645" url="https://pl.wikipedia.org/wiki?curid=1518645" title="Wzgórza Oderskie">
Wzgórza Oderskie



</doc>
<doc id="1518646" url="https://pl.wikipedia.org/wiki?curid=1518646" title="Henry Havelock">
Henry Havelock

Henry Havelock KCB (ur. 5 kwietnia 1795 w Ford Estate w Bishopwearmouth niedaleko Sunderland, zm. 24 listopada 1857 w Lucknow) – brytyjski wojskowy.
Życiorys.
Był synem Williama Havelocka i Jane Carter, córki Johna Cartera, adwokata ze Stockton-on-Tees. W latach 1800-1804 uczęszczał do Dratford Grammar School. Następnie kształcił się w Charterhouse School. W 1813 r. rozpoczął praktykę adwokacką w korporacji Middle Temple, ale szybko musiał ją przerwać z powodu bankructwa ojca. W 1815 r. Havelock wstąpił do armii i uzyskał etat podporucznika 95 pułku strzelców. W 1821 r. uzyskał awans do stopnia porucznika.
Pod koniec 1822 r. przeniósł się 13 pułku lekkiej piechoty i styczniu roku następnego rozpoczął służbę w Indiach. Studiował język perski i język hindustani. Odznaczył się podczas I wojny brytyjsko-birmańskiej. Następnie powrócił do Anglii, gdzie poślubił Hannah Marsham. W tym czasie stał się wyznawcą baptyzmu. Pod wpływem nowych współwyznawców Havelock rozpoczął dystrybucję Biblii wśród żołnierzy oraz wprowadził kursy biblijne dla wszystkich stopni.
Havelock wziął udział w I wojnie brytyjsko-afgańskiej i w 1839 r. otrzymał rangę kapitana. Był wówczas adiutantem generała Willoughby'ego Cottona. Po krótkim pobycie w Bengalu, gdzie opublikował "Memoirs of the Afghan Campaign", powrócił do Kabulu, gdzie został tłumaczem nowego dowódcy Armii Indusu, generała Williama Elphinstone’a.
W 1841 r. został przydzielony do brygady Roberta Sale'a i wraz z nią został oblężony w Dżalalabadzie. Po nadejściu odsieczy brał udział w dalszych walkach pod Kabulem i brał udział w uwalnianiu jeńców wziętych do niewoli podczas zimowego odwrotu Armii Indusu.
Po zakończeniu wojny został przydzielony do sztabu generała Hugh Gougha podczas wyprawy na Mahrattę. Brał również udział w I wojnie z Sikhami. W wolnym czasie Havelock pisał raporty i analizy o bitwach ze swoim udziałem. Za swoje zasługi został zastępcą adiutanta generalnego Bombaju. Przeniósł się również do 39 pułku piechoty, a w 1849 r. został majorem w 53 pułku piechoty. Wkrótce jednak wyjechał na 2 lata do Anglii.
Havelock powrócił do Indii w 1852 r. w randze podpułkownika. W 1854 r. został pułkownikiem oraz otrzymał stanowisko kwatermistrza generalnego. Wreszcie w 1857 r. został adiutantem generalnym Brytyjskiem Armii w Indiach. Otrzymał również dowództwo dywizji w armii generała Jamesa Outrama podczas wojny brytyjsko-perskiej.
Po zakończeniu wojny z Persją Havelock otrzymał dowództwo na wojskami, które miały stłumić powstanie sipajów w Allahabadzie oraz iść z odsięczą oddziałom Henry’ego Lawrence’a, oblężonym w Lucknow. Kolumna Havelocka przemaszerowała przez tereny obecnej prowincji Uttar Pradesh niszcząc oddziały rebeliantów mimo ich przewagi liczebnej. Jednak dwie pierwsze próby przebicia się do oblężonego Lucknow nie powiodły się. Dopiero przybycie posiłków we wrześniu 1857 r. doprowadziło do odblokowania twierdzy.
Wkrótce jednak pod Lucknow nadeszła kolejna armia rebeliantów i Havelock tym razem znalazł się w oblężeniu. Zmarł wkrótce po nadejściu odsieczy 24 listopada 1857 r. na dyzenterię. Przed śmiercią zdążył dowiedzieć się o nadaniu mu tytułu baroneta. Nie wiedział jednak o zatwierdzonej promocji na stopień generała-majora. Ponadto parlament przyznał mu roczną pensję w wysokości 1000 funtów. W grudniu 1857 r., kiedy wieść o jego śmierci nie dotarła jeszcze do Wielkiej Brytanii, otrzymał stanowisko pułkownika Royal East Kent Regiment.
W styczniu 1858 r. specjalnym dekretem królewskim przyznano tytuł baroneta synowi i żonie Havelocka. Parlament przyznał także obu im pensję w wysokości 1000 funtów rocznie.

</doc>
<doc id="1518647" url="https://pl.wikipedia.org/wiki?curid=1518647" title="Zoltán Stieber">
Zoltán Stieber

Zoltán Stieber (ur. 6 października 1988 w Sárvár) – węgierski piłkarz występujący na pozycji lewego pomocnika lub napastnika w 1. FC Kaiserslautern. Nosi przydomek "Zoli".
Swoją karierę piłkarską rozpoczynał w drużynie juniorów Budapeszcie Goldball '94, gdzie grał wraz ze swoim bratem Andriásem. Następnie przeszedł do Újpestu. Po tym wszystkim otrzymał oferty od Arsenalu, Chelsea oraz Aston Villi. Stieber wybrał tę trzecią drużynę, zawodowy kontrakt podpisał z nią 1 sierpnia 2007 roku. 22 listopada został wypożyczony na cztery miesiące do Yeovil Town.
Stieber zaliczył pięć występów w reprezentacji Węgier U-19, ma na koncie także dwa mecze w kadrze U-20.
Kariera klubowa.
Początki.
Zoltán Stieber pochodzi z Budapesztu. Swoją karierę piłkarską rozpoczął w juniorskiej drużynie miejscowego Goldball '94. Potem, w roku 2004 dołączył do juniorskiego zespołu Újpestu Budapeszt. Grał tam przez jeden rok, po czym podpisał dwuletni kontrakt z Aston Villą. W debiutanckim sezonie w drużynie juniorów wystąpił w trzydziestu meczach zdobywając w nich cztery bramki. W maju 2006 wraz ze swoją drużyną doszedł do play-offu finału Młodzieżowej Ligi Angielskiej, w którym Villa przegrała 3:2 z Southampton. W sezonie 2005/06 zaliczył także jeden występ w drużynie rezerw.
Sezon 2006/07.
W sezonie 2006/07 w drużynie rezerw Villi wystąpił trzynaście razy oraz strzelił dwa gole (w meczu z Chelsea i Fulhamem). W wygranym 3:0 spotkaniu z Reading zaliczył trzy asysty.
W maju 2007 roku Stieber pomógł swojej drużynie osiągnąć sukces 2007 w HKFC Philips Lighting International Soccer Sevens, gdzie zdobył bramkę w meczu z City Academy Hong Kong. Węgierski piłkarz pomógł także drużynie wygrać z Urawą Red Diamons, PSV Eindhoven i w finałowym meczu z Central Coast Mariners. Stieber został także najlepszym graczem tego turnieju. Sukces ten został nagrodzony podpisaniem nowego, 3-letniego kontraktu z drużyną.
Sezon 2007/08.
W lipcu 2007 Stieber został powołany do pierwszego składu na tournée po Stanach Zjednoczonych i Kanadzie. W seniorskim składzie zadebiutował w meczu z Toronto FC. Wystąpił także w późniejszym spotkaniu z Walsall, w którym zaliczył asystę przy pierwszej bramce.
Ponieważ Stieber miał małe szanse na debiut w lidze, został przesunięty do drużyny rezerw. Sezon ten w wykonaniu niego był dobry, w pierwszych sześciu meczach zaliczył sześć asyst oraz zdobył bramki w meczu z Fulhamem i Portsmouth. 20 września został wybrany przez BBC Radio Młodym Piłkarzem Miesiąca.
Tego samego dnia został wypożyczony do występującego w League One Yeovil Town. Zadebiutował tam dwa dni później w meczu z Milwall. Pierwszą bramkę zdobył natomiast w wygranym 2:1 meczu z Brighton &amp; Hove Albion. Łącznie w tej drużynie wystąpił w piętnastu ligowych spotkaniach. Do zespołu Villi powrócił w marcu 2008 roku.
Sezon 2008/09.
Przed sezonem 2008/09 Stieber znalazł się w 21-osobowym składzie, który pojechał na przedsezonowe tournée po Szwajcarii. Wystąpił tam jedynie w dwudziestu minutach zwycięskiego spotkania z FC Wil. W następnych towarzyskich spotkaniach z Lincoln City, Walsall i Reading grał na pozycji lewego obrońcy.
Od 2009.
Latem 2009 Stieber został wypożyczony do niemieckiego drugoligowego klubu TuS Koblenz. Następnie grał w Alemannii Akwizgran, a w 2011 roku przeszedł do 1. FSV Mainz 05.
Kariera reprezentacyjna.
W latach 2006-2008 Stieber zaliczył pięć występów w reprezentacji Węgier U-19. Zaliczył także dwa mecze w kadrze U-20. W seniorskiej kadrze jednak nie zadebiutował. Debiutanckiego gola strzelił 14 czerwca 2016 roku w meczu przeciwko Austrii podczas Mistrzostw Europy 2016 ustalając wynik na 2:0 na korzyść Węgier.

</doc>
<doc id="1518650" url="https://pl.wikipedia.org/wiki?curid=1518650" title="Zoltan Stieber">
Zoltan Stieber



</doc>
<doc id="1518651" url="https://pl.wikipedia.org/wiki?curid=1518651" title="Doorn">
Doorn

Doorn – miejscowość w północnej Holandii, w prowincji Utrecht, w gminie Utrechtse Heuvelrug. Miejscowość położona 8 km na zachód od Amerongen, w pobliżu autostrady A12.
Zabytki.
W Doorn znajduje się średniowieczny zamek, przebudowany w 1792 roku na klasyczny dwór. Od 1920 do 1941 roku był siedzibą cesarza Wilhelm II Hohenzollerna, który uciekł z Niemiec w 1918 roku, po klęsce w I wojnie światowej. Początkowo przebywał w zamku Amerongen, a następnie w Doorn, gdzie pozostał aż do śmierci w 1941 roku. Dziś w zamku mieści się muzeum.

</doc>
<doc id="1518657" url="https://pl.wikipedia.org/wiki?curid=1518657" title="Haren (Groningen)">
Haren (Groningen)

Haren – wieś i gmina w północnej Holandii, w prowincji Groningen. Gmina zajmuje 50,70 km² i zamieszkuje ją 19.167 osób. Pozostałe miejscowości gminy Essen (Holandia), Felland, Glimmen, Harendermolen, Hoornsedijk, Noordlaren, Onnen, Paterswolde.
W miejscowości znajdują się znane w całej Holandii ogrody botaniczne Hortus Haren. Pierwsza wzmianka o miejscowości pochodzi z 1249 roku.

</doc>
<doc id="1518658" url="https://pl.wikipedia.org/wiki?curid=1518658" title="Yarmouth (Wight)">
Yarmouth (Wight)

Yarmouth – miasto w Wielkiej Brytanii, w Anglii w hrabstwie Isle of Wight. Miasto położone jest na wyspie Wight, w jej zachodniej części, nad cieśniną Solent i rzeką Yar u jej ujścia. Zamieszkuje je niespełna sześćset osób.
Historia.
Miasto jest jedną z najstarszych miejscowości na wyspie; pierwszy zapis o osadzie pochodzi z roku 991 i dotyczy podatku danegeld, ściąganego przez duńskich najeźdźców. Miasto nazywało się wtedy "Eremue", w Domesday Book pojawia się nazwa "Ermud". W średniowieczu miasto zyskiwało na znaczeniu; pod koniec XIII wieku liczba ludności przekroczyła 250 i Yarmouth zyskało prawo do własnego deputowanego w parlamencie. W roku 1584 przywilej ten wzrósł do dwóch posłów. Miasto przeżyło upadek w XIV wieku, częściowo za sprawą czarnej śmierci, która zabiła 1/3 mieszkańców miasta. Ponadto król Ryszard III nałożył na Yarmouth obowiązek wysłania mężczyzn i sprzętu na wojnę z Francją. Miasto na dodatek nękały ustawiczne ataki Francuzów, dlatego król Henryk VIII nakazał zbudowanie w mieście zamku.

</doc>
<doc id="1518660" url="https://pl.wikipedia.org/wiki?curid=1518660" title="Wojna brytyjsko-perska">
Wojna brytyjsko-perska

Wojna brytyjsko-perska – konflikt zbrojny w latach 1856-1857 między Wielką Brytanią a Persją. Przyczyną wojny były perskie pretensje do afgańskiego miasta Herat, przeciwko którym wystąpili Brytyjczycy. Wojna zakończyła się zrzeczeniem przez Persję jej pretensji do Heratu.
Preludium.
Konflikt o Herat był elementem tzw. "Wielkiej Gry" jaką o panowanie nad Azją Środkową toczyły Wielka Brytania i Rosja. Po zakończeniu I wojny brytyjsko-afgańskiej Wielka Brytania dążyła do utworzenia z Afganistanu państwa buforowego, zabezpieczającego Indie Brytyjskie przed rosyjską ekspansją. Wielki sprzeciw ze strony Wielkiej Brytanii wywoływała perska infiltracja Afganistanu, gdyż podejrzewano, że dzieje się tak za podszeptami Rosji. Osią sporu było miasto Herat, obecnie związane z Afganistanem, ale za czasów Safawidów należące do Persji. Persowie dwukrotnie próbowali zbrojnie zająć sporne miasto - w 1838 i 1852 r., za każdym razem bez powodzenia.
Persowie podjęli nową próbę opanowania Heratu w 1856 r. Tym razem oblężenie zakończyło się sukcesem i miasto padło 25 października. Wywołało to natychmiastową reakcję Wielkiej Brytanii. 1 listopada gubernator generalny Indii lord Canning, wypełniając instrukcje z Londynu, wypowiedział Persji wojnę.
Wielka Brytania przedsięwzięła kroki wojenne przeciwko Persji jeszcze przed atakiem na Herat. Związane było to ze sprawą Meerzy Haszema Chana, którego brytyjski ambasador w Teheranie, Charles Augustus Murray, chciał mianować sekretarzem swojej misji. Persowie sprzeciwili się tej nominacji, co wywołało spór z ambasadorem, który narósł wraz z pojawieniem się pogłosek o romansie ambasadora z żoną Meerzy Haszema, która była jednocześnie szwagierką szaha. Persowie aresztowali kobietę, a ambasador, nazwany przez szaha "głupkiem", zerwał relacje z dworem.
Wojna.
Desant brytyjski.
Początkowo Brytyjczycy planowali wysłać wojska do Afganistanu i uderzyć bezpośrednio na Herat. Ostatecznie jednak postanowiono zaatakować Persję od strony Zatoki. 10 grudnia 1856 r. brytyjsko-hinduski szwadron morski pod dowództwem komodora Younga, po krótkim bombardowaniu, wysadził desant, który opanował wyspę Kharg oraz port Buszehr. Po nadejściu posiłków pod wodzą generała-majora Jamesa Outrama Brytyjczycy ruszyli na początku 1857 r. na miasto Borazjan, które Persowie opuścili bez walki. Brytyjczycy spustoszyli okolice i, po rezygnacji z marszu przez góry, rozpoczęli odwrót do Buszehr.
Bitwa pod Kushab.
Podczas odwrotu, 7 lutego 1857 r., pod Kushab wojska brytyjskie zostały zaatakowane przez Persów pod wodzą Khanlara Mirzy. Persowie (ok. 8000 ludzi) dysponowali znaczną przewagą nad armią Outrama, która liczyła łącznie 4600 ludzi (2200 europejskiej piechoty, 2000 hinduskiej piechoty i 400 kawalerii) oraz 16 dział. Brytyjczykom udało się szybko przezwyciężyć zaskoczenie. Przy słabnącym ogniu Persów udało się podprowadzić własną artylerię bliżej nieprzyjacielskich pozycji i uciszyć większość dział nieprzyjaciela. Bitwę rozstrzygnęła szarża 3 pułku bombajskiej lekkiej kawalerii na czworobok 1 pułku piechoty z Khusgai. Kawalerzyści rozbili nieprzyjaciela (z 500 żołnierzy ocalało 12), co zmusiło armię perską do odwrotu. Brytyjczycy utracili 19 zabitych i 64 rannych. Straty perskie wyniosły 700 zabitych i 100 jeńców.
Wyprawa na Muhammarah.
Wkrótce po powrocie do Buszehr, Outram zadecydował o marszu na północ i ataku na fort Muhammarah. Jednak z powodu kiepskiej pogody oraz opóźniania się posiłków wymarsz nastąpił dopiero 18 marca. W tym czasie wojsko umocniło obóz. Posiłki z Indii pod wodzą Henry'ego Havelocka przybyły w lutym. Wojsko wyruszyło do Muhammarah 18 marca. W Buszehr pozostało 3000 żołnierzy pod wodzą Johna Jacoba. Garnizon twierdzy liczył 13 000 ludzi i 30 dział. Dowodził nim Khanlar Mirza. Armia brytyjska liczyła 4886 ludzi i 7 okrętów wojennych.
Oblężenie rozpoczęło się 26 marca od ostrzału twierdzy z okrętów. Działania brytyjskie utrudniał fakt, że Muhammarah leżało blisko granicy z Turcją, której Brytyjczycy mieli nie naruszać. Po bombardowaniu artyleryjskim i desancie piechoty pod wodzą Havelocka Persowie opuścili Muhammarah i wycofali się do Ahwaz. Outram wysłał przeciwko nim ekspedycję złożoną z indyjskiej floty oraz 300 żołnierzy z 64 pułku piechoty i 78 pułku Highlanders, pod dowództwem kapitana Rennie'ego. Miasto zostało zdobyte 1 kwietnia.
Pokój.
Wojska brytyjskie powróciły do Muhammarah 4 kwietnia i dowiedziały się, że 4 marca w Paryżu został podpisany traktat pokojowy. Kiedy wieści o tym nadeszły do obozu brytyjskiego generał Outram planował właśnie inwazję w głąb Persji. Na mocy traktatu pokojowego Persowie rezygnowali z Heratu, zobowiązali się do przeproszenia brytyjskiego ambasadora, podpisania traktatu handlowego oraz współpracy w zwalczaniu handlu niewolnikami w Zatoce Perskiej. Ze swej strony Brytyjczycy zobowiązali się nie udzielać schronienia w ambasadzie wrogom szaha oraz zrezygnowali z żądania zmiany premiera.

</doc>
<doc id="1518661" url="https://pl.wikipedia.org/wiki?curid=1518661" title="Lisse">
Lisse

Lisse – duża miejscowość i gmina w zachodniej Holandii, w prowincji Holandia Południowa. Gmina liczy 22 200 mieszkańców i zajmuje 16,11 km². 
W miejscowości znajduje się założony w 1949 roku największy ogród kwiatowy na świecie – "Keukenhof". Ogród zajmuje około 28 ha i corocznie wysadzanych jest tu ponad 7 mln cebulek kwiatów. W Lisse znajduje się ponadto muzeum Zagłębia Cebulek Kwiatowych (Museum voor de Bloembollenstreek).
Historia.
Pierwsze wzmianki o Lisse pojawiły się w 1198 roku. Od początku XX wieku w Lisse zapoczątkowana została uprawa tulipana, dziś tutejszy ogród kwiatowy jest najbardziej znanym w całej Holandii. 

</doc>
<doc id="1518662" url="https://pl.wikipedia.org/wiki?curid=1518662" title="Marken">
Marken

Marken – do 1957 wyspa na Zuiderzee w Holandii w prowincji Holandia Północna w gminie Waterland, obecnie połączona krótkim odcinkiem tamy z lądem. Na wyspie jedna wieś - Marken. Obszar atrakcyjny turystycznie. 
Marken w przeszłości było osadą rybacką jednak po 1932 roku czyli wybudowaniu tamy Afsluitdijk, większość mieszkańców zajęło się uprawą roli. Miejscowość znajdująca się na wyspie pozostawała w izolacji aż do 1957 roku, dzięki temu do dziś zachowała się w Marken odrębna kultura oraz osobny dialekt języka holenderskiego. Dziś inność mieszkańców i różnice w kulturze są wykorzystywane jako atrakcja turystyczna..

</doc>
<doc id="1518665" url="https://pl.wikipedia.org/wiki?curid=1518665" title="Hygenhund">
Hygenhund

Hygenhund – rasa psa, należąca do grupy psów gończych i posokowców, sekcji psów gończych. Podlega próbom pracy.
Rys historyczny.
Rasę stworzył w XIX wieku Norweg F. Hygen przez krzyżowanie niemieckich gończych hölsteiner z gończymi skandynawskimi.
Psy te wykorzystywane są do polowań na drobną zwierzynę, ale polują jedynie z właścicielem.
Wygląd.
Głowa o kształcie klina, z zaostrzoną kufą i odstającymi na bok uszami. Krótki, zwięzły tułów, głęboka klatka piersiowa i dobrze wysklepione palce.
Szata prosta i gęsta. 
Umaszczenie najczęściej ciemnożółte z białymi znakami. Może być też czerwono i czarno-palono-białe. 
Zachowanie i charakter.
Żywy i radosny, bardzo wytrzymały.

</doc>
<doc id="1518666" url="https://pl.wikipedia.org/wiki?curid=1518666" title="Joseph Caillaux">
Joseph Caillaux

Joseph Caillaux (ur. 30 marca 1863, zm. 21 listopada 1944) – francuski polityk, lider Partii Radykalnej. Premier Francji w latach 1911-1912, zwolennik pojednania z Niemcami oraz autor planu pokojowego kończącego II kryzys w Maroku w 1912 roku.
Życiorys.
Jego ojcem był francuski polityk i minister Eugène Caillaux. Joseph Caillaux urodził się w 1863 roku w Mamers. W wieku 18 lat ukończył liceum w Mamers po czym wstąpił École polytechnique w Paryżu.
Swoją karierę polityczną Joseph rozpoczął w 1902 roku, kiedy po raz pierwszy został wybrany do Zgromadzenia Narodowego, wcześniej piastując funkcję w administracji publicznej.
27 czerwca 1911 roku został wybrany na 75. premiera Francji. Urząd piastował zaledwie 6 miesięcy, 21 stycznia 1912 roku Caillaux podał się do dymisji, a jego miejsce zastąpił Raymond Poincaré.
Po odejściu ze stanowiska premiera piastował liczne posady ministerialne. W 1914 roku podał się do dymisji z funkcji ministra finansów po tym jak jego żona, Henriette zastrzeliła edytora Le Figaro, Gastona Calmette. 
Podczas I wojny światowej był przewodniczącym partii pokoju działającej na rzecz zawieszenia działań wojennych i zawarcia pokoju z Niemcami. Z tego powodu został aresztowany w 1917 roku z polecenia Clemenceau. 23 kwietnia 1920 roku został skazany na 3 lata więzienia. Pozbawiono go także praw publicznych. Po zrehabilitowaniu kontynuował karierę polityczną.
W latach 20. XX wieku był członkiem gabinetów rządowych partii lewicowych. Trzykrotnie pełnił funkcję ministra finansów.
25 sierpnia 1906 roku ożenił się z Berthą Gueydan, z którą się rozwiódł w marcu 1911 roku. W październiku tego samego roku ożenił się z Henriettą Raynouard, z którą utrzymywał kontakty od roku 1907.
Joseph Caillaux zmarł w 1944 roku w Paryżu w wieku 81 lat. Jego ciało zostało pochowane na cmentarzu Père-Lachaise w Paryżu (kwartał 54).

</doc>
<doc id="1518667" url="https://pl.wikipedia.org/wiki?curid=1518667" title="Cerkiew Michała Archanioła w Brzegach Dolnych">
Cerkiew Michała Archanioła w Brzegach Dolnych

Cerkiew Św. Michała Archanioła – dawna parafialna cerkiew greckokatolicka, wzniesiona w 1844 we wsi Brzegi Dolne. 
Od 1973 cerkiew pełni funkcję rzymskokatolickiego kościoła parafialnego Matki Bożej Różańcowej w Brzegach Dolnych.
Historia.
Cerkiew wzniesiona w roku 1844 w miejscu wcześniejszej cerkwi, wzmiankowanej już w roku 1615. Odnawiana kolejno w latach 1884, 1909 i 1922. Po powrocie wsi do Polski w roku 1951 cerkiew służyła Zarządowi Budownictwa Leśnego za magazyn nawozów i materiałów budowlanych. W roku 1973 przejęta została przez kościół rzymskokatolicki. W roku 1978 przeszła remont generalny.
Architektura i wyposażenie.
Cerkiew w Brzegach Dolnych jest świątynią dwudzielną o konstrukcji zrębowej. Do prezbiterium przylegają dwie zakrystie, z czego południowa została dobudowana podczas remontu w roku 1909. Nawa szersza niż prezbiterium. Nad obiema częściami dachy dwuspadowe. Nad nawą baniasta wieżyczka.
W świątyni nie zachowały się elementy pierwotnego ruchomego wyposażenia. Na ścianach i stropach zachowana polichromia figuralna i ornamentalna. Stanowiące najcenniejszy element wyposażenia XVIII-wieczne rzeźby pochodzą z kościoła w Przeworsku.
Wokół cerkwi.
Na zachód od cerkwi stoi murowana dzwonnica parawanowa, najprawdopodobniej wybudowana równocześnie z cerkwią.

</doc>
<doc id="1518668" url="https://pl.wikipedia.org/wiki?curid=1518668" title="Puchar Europy w Lekkoatletyce 2000">
Puchar Europy w Lekkoatletyce 2000

21 Puchar Europy w lekkoatletyce – międzynarodowe zawody lekkoatletyczne zorganizowane w Europie w weekend 23 - 24 czerwca 2000. Zawody organizowało Europejskie Stowarzyszenie Lekkoatletyczne.
Superliga.
Zawody Superligi Pucharu Europy odbyły się na stadionie w Gateshead w Wielkiej Brytanii. Wśród mężczyzn zwycięstwo odniosła reprezentacja gospodarzy, a wśród kobiet ponownie najlepsze okazały się lekkoatletyki z Rosji.

</doc>
<doc id="1518669" url="https://pl.wikipedia.org/wiki?curid=1518669" title="Muiden">
Muiden

Muiden - miasto oraz gmina w Holandii w prowincji Holandia Północna, położone nad rzeką Vecht. 
Gmina zajmuje powierzchnię 36,51 km2, a jej teren zamieszkuje 6 700 osób. Obszar atrakcyjny turystycznie, najważniejszy port żeglarski w rejonie Het Gooi. Przy miejscowości popularne wśród turystów plaże. 
Historia.
Pierwsza wzmianka o miejscowości pochodzi z 953, było to nadanie cesarza Otto I, dla duchowieństwa. W 1206 r. zbudowano tu zamek, który wielokrotnie przebudowywany przetrwał do dziś, obecnie otwarty do zwiedzania jako muzeum.

</doc>
<doc id="1518677" url="https://pl.wikipedia.org/wiki?curid=1518677" title="Czarne oczy">
Czarne oczy

Czarne oczy – pierwszy album zespołu Ivan i Delfin, wydany 3 lutego 2005 roku przez wytwórnię Impresariat. 
Reedycja płyty, "Czarne oczy – złota edycja", została wydana 7 kwietnia 2005 roku przez Magic Records.

</doc>
<doc id="1518680" url="https://pl.wikipedia.org/wiki?curid=1518680" title="Puchar Europy w Lekkoatletyce 1999">
Puchar Europy w Lekkoatletyce 1999

20 Puchar Europy w lekkoatletyce - międzynarodowa impreza lekkoatletyczna, która odbyła się w weekend 19 - 20 czerwca 1999. Zawody Pucharu Europy organizowało Europejskie Stowarzyszenie Lekkoatletyczne.
Superliga.
Zawody Superligi Pucharu Europy odbyły się na Stade Sébastien Charléty w stolicy Francji Paryżu. Zwycięstwo wśród mężczyzn wywalczyła reprezentacja Niemiec, a wśród kobiet bezkonkurencyjne okazały się zawodniczki reprezentujące Rosję.

</doc>
<doc id="1518684" url="https://pl.wikipedia.org/wiki?curid=1518684" title="Paweł Mróz">
Paweł Mróz

Paweł Mróz (ur. 18 marca 1984 w Tarnowie) – polski koszykarz występujący na pozycji środkowego, reprezentant kraju.
Życiorys.
Występował m.in. w Baskecie Kwidzyn, AZS Koszalin, Śląsku Wrocław, szwedzkim Norrköping Dolphins, słowackim BK 04 AC LB Spišská Nová Ves i czeskim Tuři Svitavy. Mierzy 214 cm wzrostu i jest jednym z najwyższych polskich koszykarzy. Mimo wysokiego wzrostu dobrze rzuca z dystansu, półdystansu oraz linii rzutów osobistych (w sezonie 2007/2008 50% za 3 i 74% za 1 punkt). W sezonie 2009/2010 jeden z najlepiej punktujących i zbierających zawodników słowackiej ekstraklasy.
W grudniu 2015 roku powrócił do Śląska Wrocław.
Brat Agaty Mróz-Olszewskiej i Katarzyny Mróz.

</doc>
<doc id="1518687" url="https://pl.wikipedia.org/wiki?curid=1518687" title="Gończy fiński">
Gończy fiński

Gończy fiński – jedna z ras psów, należąca do grupy psów gończych i posokowców, zaklasyfikowana do sekcji psów gończych. Podlega próbom pracy.
Krótki rys historyczny.
Rasa powstała w XVIII wieku w wyniku krzyżowania gończych angielskich, niemieckich, szwajcarskich i skandynawskich.
Użytkowość.
W lecie jako zwinny i energiczny łowczy wykorzystywany jest do polowań na drobną zwierzynę. W zimie woli być towarzyszem człowieka w domu.
Charakter i temperament.
Pies przyjazny i aktywny.
Wygląd.
Umaszczenie jest trójkolorowe, z czarnym kuprakiem, białą strzałką na pysku i białymi znaczeniami w dolnych partiach ciała. Sierść gęsta i twarda. Charakterystyczny jest tułów, którego długość jest większa niż wysokość psa w kłębie. Inne cechy to duże i opadające uszy, mocne nogi i opuszki oraz długi ogon.

</doc>
<doc id="1518688" url="https://pl.wikipedia.org/wiki?curid=1518688" title="Jagst">
Jagst

Jagst – rzeka w Niemczech, prawy dopływ rzeki Neckar w północnej Badenii-Wirtembergii, o długości 203 km. 
Źródła rzeki znajdują się na wschód od miasta Ellwangen (Jagst), przy granicy z Bawarią. Rzeka przepływa przez Ellwangen (Jagst), Crailsheim i Langenburg. W okolicach Bad Wimpfen wpływa ona do rzeki Neckar.

</doc>
<doc id="1518689" url="https://pl.wikipedia.org/wiki?curid=1518689" title="Wprowadzenie do sprawozdania finansowego">
Wprowadzenie do sprawozdania finansowego

Wprowadzenie do sprawozdania finansowego - jest jednym z dwóch elementów informacji dodatkowej. Zgodnie z art. 48 ust. 1 ustawy o rachunkowości (ustawa z dnia 9 września 1994 r. o rachunkowości ()) wprowadzenie do sprawozdania finansowego powinno zawierać:
A zatem wprowadzenie do sprawozdania finansowego zawiera między innymi takie dane jak:

</doc>
<doc id="1518692" url="https://pl.wikipedia.org/wiki?curid=1518692" title="Czarne oczy - złota edycja">
Czarne oczy - złota edycja



</doc>
<doc id="1518697" url="https://pl.wikipedia.org/wiki?curid=1518697" title="Takielunek ułamkowy">
Takielunek ułamkowy

Takielunek ułamkowy (olinowanie niskie) - termin żeglarski oznaczający sposób olinowania masztu, gdzie najwyższy sztag zamocowany jest poniżej topu masztu. 
Często określając ten rodzaj takielunku podaje się ułamek, mówiący o wysokości zamocowania sztagu w stosunku do wysokości całego masztu: "takielunek 7/8" oznacza, że sztag zamocowano w punkcie odległym od topu o 1/8 długości masztu. Aby przeciwdziałać zginaniu górnej części masztu do tyłu (pomiędzy punktem mocowania sztagu a topem masztu z zamocowanym achtersztagiem lub baksztagami) bywa stosowany układ jumpsztag + jumpsaling.
Takielunek, gdzie sztag zamocowany jest na topie masztu określa się mianem takielunek topowy.

</doc>
<doc id="1518702" url="https://pl.wikipedia.org/wiki?curid=1518702" title="Kocher (rzeka)">
Kocher (rzeka)

Kocher - rzeka w Niemczech o długości 182 km, prawy dopływ rzeki Neckar w północno-wschodniej Badenii-Wirtembergii. Nazwa "Kocher" pochodzi od celtyckiego "cochan", co oznacza "kręta".

</doc>
<doc id="1518703" url="https://pl.wikipedia.org/wiki?curid=1518703" title="James Outram">
James Outram

James Outram (ur. 29 stycznia 1803 w Butterly w hrabstwie Derbyshire, zm. 11 marca 1863 w Bromley w Kencie), brytyjski wojskowy.
Życiorys.
Był synem Benjamina Outrama, inżyniera. Po śmierci rodziców James przeprowadził się w 1810 r. do hrabstwa Aberdeenshire. Wykształcenie odebrał w Udny School oraz Marischal College w Aberdeen. W 1819 r. rozpoczął służbę wojskową w Indiach, w szeregach 12 pułku piechoty. W 1825 r. został wysłany do Khandesh, gdzie szkolił oddziały lekkiej piechoty. W 1835 r. został agentem politycznym w prowincji Gujarat.
Po wybuchu I wojny afgańskiej znalazł się w sztabie Armii Indusu. Podczas bitwy pod Ghazni zdobył nieprzyjacielski sztandar. Outram poprowadził wiele wypraw przeciwko afgańskim plemionom i w 1839 r. otrzymał rangę majora. Został również agentem politycznym w dystrykcie Lower Sind w prezydencji Bombaju. Wkrótce został przeniesiony do dystryktu Upper Sind. Podczas podboju Sindhu sprzeciwiał się agresywnej polityce swojego zwierzchnika, Charlesa Napiera, opowiadając się za układami pokojowymi z lokalnymi emirami. Podczas takich negocjacji został oblężony w Hajdarabadzie, ale udało mu się przebić do głównych sił. W 1843 r. otrzymał rangę podpułkownika.
W 1854 r. został rezydentem w Lucknow, a po aneksji prowincji Awadh w 1856 r. został jej pierwszym komisarzem. Mianowany w 1857 r. generałem-majorem dowodził wojskami brytyjskimi podczas wojny brytyjsko-perskiej. Za zwycięską wojnę otrzymał Krzyż Wielki Orderu Łaźni.
Po wybuchu powstania Sipajów, Outram otrzymał komendę nad jednostkami Armii Bengalu od Kalkuty do Cawpore oraz z prowincji Awadh. Dzięki przyprowadzonym przezeń posiłkom we wrześniu 1857 r. udało się generałowi Henry'emu Havelockowi przerwać oblężenie Lucknow. Podczas tej bitwy Outram przekazał niższemu stopniem Havelockowi naczelne dowództwo, a sam dowodził ochotniczą kawalerią. Kiedy Lucknow zostało ponownie oblężone przez rebeliantów, Outram stanął na czele obrony. Brał również udział w drugim oblężeniu Lucknow w 1858 r. Następnie został awansowany do stopnia generała-porucznika.
W lutym 1858 r. otrzymał specjalne podziękowania od obu izb parlamentu, tytuł baroneta oraz pensję w wysokości 1000 funtów rocznie. W 1860 r. z powodu złego stanu zdrowia powrócił do Anglii. Zmarł w 1863 r. i został pochowany w Opactwie Westminsterskim.

</doc>
<doc id="1518708" url="https://pl.wikipedia.org/wiki?curid=1518708" title="Puchar Europy w Lekkoatletyce 1998">
Puchar Europy w Lekkoatletyce 1998

19. Puchar Europy w lekkoatletyce - międzynarodowe zawody lekkoatletyczne, które odbyły się w weekend 27 - 28 czerwca 1998. Puchar Europy był organizowany przez Europejskie Stowarzyszenie Lekkoatletyczne.
Superliga.
Zawody Superligi Pucharu Europy odbyły się w Petersburgu w Rosji. Wśród mężczyzn zwycięstwo odniosła reprezentacja Wielkiej Brytanii, a wśród pań pierwsze miejsce zajęły Rosjanki.

</doc>
<doc id="1518710" url="https://pl.wikipedia.org/wiki?curid=1518710" title="Rashōmon">
Rashōmon



</doc>
<doc id="1518715" url="https://pl.wikipedia.org/wiki?curid=1518715" title="Wikimedia RU">
Wikimedia RU

Wikimedia RU (ros. Некоммерческое Партнёрство «Викимедиа РУ») – organizacja non-profit utworzona w 2008 r., lokalny partner Wikimedia Foundation na terenie Rosji.
W latach 2006, 2007, 2009, 2010, 2012, 2014 organizacja była wyróżniana nagrodą Runetu.

</doc>
<doc id="1518718" url="https://pl.wikipedia.org/wiki?curid=1518718" title="Dwa żywioły">
Dwa żywioły

Dwa żywioły – drugi album studyjny zespołu Ivan i Delfin. Został wydany w roku 2006 przez wytwórnię Universal Music Polska. Wydawnictwo zawiera 10 utworów i 6 remiksów piosenki "Bara Ba...", która jest pierwszym singlem z płyty. Został do niej nakręcony również teledysk. 

</doc>
<doc id="1518721" url="https://pl.wikipedia.org/wiki?curid=1518721" title="Bitwa pod Ali Masjid">
Bitwa pod Ali Masjid

Bitwa pod Ali Masjid – pierwsze starcie zbrojne podczas II wojny brytyjsko-afgańskiej.
Przyczyny wojny.
Po zakończeniu wojny krymskiej w 1856 r. rywalizacja Wielkiej Brytanii i Rosji o panowanie nad Azją Środkową (tzw. „Wielka Gra”, "Great Game") nie osłabła. Brytyjczycy obawiali się, że narastające wpływy Rosji w tym rejonie zagrożą ich panowaniu w Indiach. Po I wojnie afgańskiej oraz powstaniu sipajów rząd w Londynie zaczął traktować Afganistan jako państwo buforowe, rozgraniczające wpływy Rosji i Wielkiej Brytanii. W 1868 r. na tronie w Kabulu zasiadł Szer Ali Chan. Początkowo cieszył się on poparciem Wielkiej Brytanii, ale z biegiem czasu stosunki brytyjsko-afgańskie zaczęły się psuć, zwłaszcza że Brytyjczycy nie chcieli wesprzeć zbrojnie Szer Alego Chana w jego walkach z Rosjanami.
W 1878 r. doszło do zaostrzenia brytyjsko-rosyjskiego konfliktu. Rosja odniosła zwycięstwo w wojnie z Turcją, ale działania Wielkiej Brytanii doprowadziły do znacznej rewizji korzystnych dla Rosji postanowień pokoju w San Stefano na Kongresie w Berlinie. Wówczas Rosja zwróciła swoje oczy na Środkowy Wschód. 22 lipca 1878 r. rosyjska misja dyplomatyczna przybyła do Kabulu. Wicekról Indii lord Lytton, gdy tylko się o tym dowiedział, zażądał aby Afgańczycy przyjęli również misję brytyjską. Szer Ali Chan odmówił. Wówczas Brytyjczycy przedstawili mu ultimatum. Albo władca Afganistanu zgodzi się przyjąć misję brytyjską, albo Wielka Brytania dokona zbrojnej interwencji.
Siły brytyjskie.
Termin ultimatum minął 20 listopada. Wobec braku odpowiedzi od Szer Alego Chana wojska brytyjskie wkroczyły do Afganistanu. Brytyjczycy podzielili swoją armię na trzy części. Siły Polowe Południowego Afganistanu ("South Afghanistan Field Force") generała-porucznika Stewarta wkroczyły do tego kraju przez przełęcze Bolan i Khojak, a następnie zdobyły Kandahar. Przez przełęcz Kurram w kierunku na Kabul maszerowało 4 000 żołnierzy Sił Polowych Kurram ("Kurram Field Force") pod dowództwem generała-majora Robertsa. 
Najliczniejszym brytyjskim związkiem operacyjnym w tej fazie działań wojennych były Siły Polowe Doliny Peszawaru ("Peshawar Valley Field Force") pod dowództwem generała-porucznika Samuela Browne'a. Jego oddziały składały się z czterech brygad piechoty, jednej brygady kawalerii i Królewskiej Artylerii. 1 Brygadą Piechoty dowodził brygadier-generał Macpherson. Składała się ona z 4 bengalskiej brygady strzelców, 20 pułku bengalskiej piechoty ("Brownlow’s Punjabis") oraz 4 pułku Gurkhów. 2 Brygada Piechoty (brygadier-generał Tytler) składała się z 1 pułku piechoty bengalskiej, 1 pułku piechoty Sikhów, 17 pułku piechoty oraz piechurów Corps of Guides. 3 Brygada brygadiera-generała Appleyarda składała się z 81 pułku piechoty oraz 14 i 27 bengalskiego pułku piechoty. W skład 4 Brygady (brygadier-generał Browne'a wchodziły 51 pułk piechoty, 6 pułk bengalskiej lekkiej piechoty i 45 pułk bengalskiej piechoty. Brygadą Kawalerii w składzie 10 pułku huzarów (2 szwadrony), 11 pułku kawalerii bengalskiej i Queen’s Own Guides Cavalry dowodził brygadier-generał Charles Gough. W skład artylerii dowodzonej przez pułkownika Williamsa wchodziła bateria artylerii konnej, bateria artylerii pieszej, 3 baterie artylerii górskiej i 3 baterie artylerii garnizonowej. Łącznie Siły Polowe Doliny Peszawaru liczyły 12 000 żołnierzy.
Ali Masjid.
Po upływie terminu wyznaczonego Szer Alemu Chanowi ultimatum armia Browne'a opuściła Peszawaru i ruszyła do Afganistanu drogą przez przełęcz Khyber. Drogi na Kabul broniła twierdza Ali Masjid. Od jej zdobycia zależał dalszy przebieg kampanii. Fortu broniło 3700 regularnych afgańskich żołnierzy dysponujących 24 działami. Wspierała ich nieznana liczba wojowników.
1 i 2 Brygada Piechoty otrzymały rozkaz pójścia drogą przez dolinę Lashora, 4 mile na wschód od przełęczy Khyber, oskrzydlenia afgańskich pozycji i obsadzenia przełęczy na tyłach wojsk przeciwnika. Brygady miały do pokonania 11 mil, ale z powodu ciemności nie zdążyli okrążyć pozycji przeciwnika w ciągu planowanych 18 godzin. Od czoła na afgańskie pozycje miały uderzyć 3 i 4 Brygada Piechoty, które nad ranem 21 listopada przekroczyły przełęcz Khyber. Doszło do wymiany strzałów. Po podciągnięciu artylerii Brytyjczycy rozpoczęli ostrzał afgańskich pozycji i czekali na efekt manewru oskrzydlającego.
O godzinie 14:30 Browne rozkazał swoim dwóm brygadom zaatakować pozycje afgańskie. Walki trwały do godziny 17:00, kiedy stało się jasne, że tego dnia nie uda się odnieść większych sukcesów. Browne wycofał swoje oddziały i przystąpił do ponownego ataku nad ranem 22 listopada. Wówczas jednak okazało się, że Afgańczycy opuścili swoje stanowiska. Tymczasem oddziały, które miały przeprowadzić manewr oskrzydlający wciąż nie dotarły na swoje stanowiska.
23 listopada wznowił działania wojenne. 24 listopada zdobył miasto Dakka i tam pozostał do końca pierwszej fazy działań wojennych. W związku z sukcesami Sił Polowych Kurram i Sił Polowych Południowego Afganistanu udało się zmusić Szer Alego do negocjacji, które doprowadziły do przyjęcia w Kabulu misji brytyjskiej i podpisania korzystnego dla Wielkiej Brytanii traktatu w Gandamak. Jednak po kilku miesiącach morderstwo brytyjskiego wysłannika, sir Pierre'a Cavignariego, doprowadziło do wznowienia działań wojennych.

</doc>
<doc id="1518730" url="https://pl.wikipedia.org/wiki?curid=1518730" title="Ignacy Szczęsnowicz">
Ignacy Szczęsnowicz

Ignacy Szczęsnowicz (ur. 10 czerwca 1922 w Karmozach, zm. 19 września 1999) – polski dowódca wojskowy, generał dywizji Wojska Polskiego, szef Wojsk Rakietowych i Artylerii (1961–1977), główny twórca polskich wojsk rakietowych.
Życiorys.
Urodził się 10 czerwca 1922 we wsi Karmozy w województwie nowogródzkim w rodzinie polskiej. W październiku 1940 został wcielony do Armii Czerwonej jako słuchacz kursu chorążych kompanii szkolnej 245 pułku piechoty 123 Dywizji Piechoty w Wyborgu. Po wybuchu wojny niemiecko-radzieckiej w czerwcu 1941 brał udział w walkach na froncie. W październiku 1941 ukończył Kurs Chorążych przy Froncie Leningradzkim i awansował na stopień chorążego w korpusie oficerów artylerii. Objął dowództwo plutonu moździerzy 486 pułku piechoty 177 Dywizji Piechoty. Następnie przeszedł na takie samo stanowisko w 147 pułku piechoty. Rozkazem dowódcy 67 Armii Frontu Leningradzkiego z dnia 20 maja 1942 został awansowany na stopień podporucznika. Walczył w obronie Leningradu, od sierpnia 1942 był dowódcą baterii w 95 Samodzielnym Batalionie Karabinów Maszynowych i Artylerii. Równocześnie od lipca do września 1942 odbył kurs dowódców baterii Frontu Leningradzkiego.
W maju 1943 wstąpił do formowanych na terytorium ZSRR Polskich Sił Zbrojnych. W obozie w Sielcach nad Oką został skierowany do służby w 1 Dywizji Piechoty im. Tadeusza Kościuszki. Był dowódcą 1 baterii w 1 dywizjonie 1 pułku artylerii lekkiej. Od 1 października 1943 był szefem zwiadu dywizjonu artylerii w 1 PAL. Wziął udział w bitwie pod Lenino. W lutym 1944 przeszedł do 3 pułku artylerii lekkiej 3 Dywizji Piechoty im. Romualda Traugutta. Przeszedł szlak bojowy 3 pułku artylerii lekkiej aż do terenu Niemiec i wziął udział w walkach o Kołobrzeg. Od listopada 1944 pomocnik szefa sztabu 3 pułku, a od kwietnia 1945 pomocnik szefa sztabu artylerii 3 Dywizji Piechoty. 
We wrześniu 1946 został skierowany na kurs dowódców dywizjonów artylerii w Centrum Wyszkolenia Artylerii w Toruniu. Kurs ten ukończył we wrześniu 1947 z 1 lokatą i oceną bardzo dobrą. W październiku 1947 został pomocnikiem szefa sztabu 13 Brygady Artylerii Ciężkiej w Toruniu do spraw operacyjno-wyszkoleniowych. Od marca 1949 był dowódcą 74 Pułku Artylerii Haubic, a od listopada 1949 starszym pomocnikiem szefa wydziału wyszkolenia ds. szkolenia oddziałów w Głównym Inspektoracie Artylerii. Od września 1950 na kolejnych stanowiskach kierowniczych w Dowództwie Artylerii WP, gdzie był kolejno kierownikiem sekcji planowania Wydziału Wyszkolenia Bojowego, szefem wydziału planowania i programowania Oddziału Wyszkolenia Bojowego (od grudnia 1951) i szefem Oddziału Wyszkolenia Bojowego Dowództwa Artylerii WP (od stycznia 1953).
W latach 1955–1956 był dowódcą Artylerii Warszawskiego Okręgu Wojskowego. Od grudnia 1956 do października 1958 studiował w Wojskowej Akademii Sztabu Generalnego Sił Zbrojnych ZSRR im. K.J. Woroszyłowa w Moskwie. Studia ukończył z oceną bardzo dobrą. Po powrocie do kraju był szefem Oddziału Szkolenia Wojskowego Szefostwa Artylerii WP, a od lipc 1960 szefem sztabu Szefostwa Artylerii WP. Na mocy uchwały Rady Państwa PRL z 13 lipca 1960 otrzymał nominację na stopień generała brygady. Akt nominacyjny wręczył mu 20 lipca 1960 w Belwederze przewodniczący Rady Państwa Aleksander Zawadzki.
Od maja 1961 do października 1965 szef Artylerii WP, a od października 1965 do marca 1977 szef Wojsk Rakietowych i Artylerii MON. Animator i organizator broni rakietowej WP. Zbudował struktury organizacyjne i rozwiązania operacyjne i techniczne dla tego rodzaju uzbrojenia. Na mocy uchwały Rady Państwa PRL z 10 października 1969 otrzymał nominację na stopień generała dywizji. Akt nominacyjny wręczył mu 10 października 1969 w Belwederze przewodniczący Rady Państwa Marian Spychalski. Od marca 1977 do lutego 1983 attaché wojskowy, morski i lotniczy Ambasady PRL w Moskwie. Od lutego 1983 przebywał w dyspozycji MON. W grudniu 1983 oficjalnie pożegnany przez ministra obrony narodowej, gen. broni Floriana Siwickiego w związku z zakończeniem zawodowej służby wojskowej. Od 16 lutego 1984 w stanie spoczynku. 
Przesłużył 3 lata w Armii Czerwonej oraz ponad 40 lat w ludowym Wojsku Polskim, z czego ponad 23 lata w stopniu generalskim. W latach 60. należał do grupy zaledwie 12 osób w Polsce, które posiadały wiedzę na temat przechowywania na terenie kraju sowieckiej broni atomowej (zadanie specjalne „Wisła”).
Został pochowany na Cmentarzu Wojskowym na Powązkach w Warszawie (kwatera D 6 rz. 4 m. 39)
Awanse.
W trakcie wieloletniej służby wojskowej otrzymywał awanse na kolejne stopnie wojskowe:
Życie prywatne.
Urodził się w rodzinie polskiej. Syn Wincentego (ur. 1891), rolnika i Anny (1892-1943). Mieszkał w Warszawie. Od 1949 żonaty z Walentyną z domu Żuk (1924-2014), miał syna i córkę.

</doc>
<doc id="1518732" url="https://pl.wikipedia.org/wiki?curid=1518732" title="Sahaliyania">
Sahaliyania

Sahaliyania – rodzaj dinozaura z rodziny hadrozaurów (Hadrosauridae). Jego szczątki odnaleziono w późnokredowych (mastrycht) osadach w chińskiej prowincji Heilongjiang, w pobliżu rzadszych skamieniałości hadrozauryna z rodzaju "Wulagasaurus". "Sahaliyania" – nazwana w 2008 przez Pascala Godefroit i współpracowników – jest jednym z kilku hadrozaurów odkrytych w rejonie rzeki Amur (chiń. Heilongjiang) po roku 2000. Jedynym gatunkiem rodzaju jest "Sahaliyania elunchunorum". Nazwa "Sahaliyania" pochodzi od mandżurskiego słowa „czarny” (w odniesieniu do Amuru), zaś epitet gatunkowy honoruje lud Oroków.
Holotypem "Sahaliyania" jest częściowo zachowana czaszka (GMH W453). Godefroit "et al." do tego rodzaju przypisali wiele innych kości odnalezionych na cmentarzysku w formacji Yuliangze – większą część czaszki, kości obręczy barkowej, kość ramienną i kość miedniczną. Od innych hadrozaurów odróżnia przedstawicieli tego rodzaju szereg cech budowy anatomicznej. Analiza filogenetyczna wykazała, że "Sahaliyania" jest lambeozaurynem o bliżej niesprecyzowanym pokrewieństwie.

</doc>
<doc id="1518737" url="https://pl.wikipedia.org/wiki?curid=1518737" title="Nanyangosaurus">
Nanyangosaurus



</doc>
<doc id="1518738" url="https://pl.wikipedia.org/wiki?curid=1518738" title="Frank Duveneck">
Frank Duveneck

Frank Duveneck (ur. 9 października 1848 w Covington, zm. 3 stycznia 1919 w Cincinnati) – amerykański malarz, rzeźbiarz, grawer i pedagog.
Życiorys.
Był synem niemieckich emigrantów, po śmierci ojca Bernarda Deckera jego matka wyszła ponownie za mąż, a Frank przyjął nazwisko ojczyma Duveneck. Naukę malarstwa podjął początkowo w Cincinnati u malarza dekoratora Johanna Schmitta. W 1869 wyjechał do Niemiec, by kontynuować naukę w Akademii Królewskiej w Monachium pod kierunkiem Williama Chase’a. Po ukończeniu nauki otworzył własną szkołę w Monachium.
W 1886 ożenił się ze swoją uczennicą, malarką Elizabeth Boot. Małżeństwo trwało zaledwie dwa lata, Elizabeth zmarła w Paryżu na zapalenie płuc, żyła tylko 22 lata. Przygnębiony osobistą tragedią artysta odsunął się od malarstwa i przez pewien czas zajmował się rzeźbą. Do końca życia mieszkał w Covington i nauczał w Art Academy of Cincinnati. Wśród jego licznych uczniów byli m.in. John White Alexander (1856–1915), Joseph Rodefer deCamp (1858–1923), Kenyon Cox (1856-1919), Louis Charles Moeller (1855–1930) i John Henry Twachtman (1853–1902).
Duveneck malował początkowo głównie realistyczne portrety, po długich wizytach we Włoszech i Francji zaczął malować pejzaże i sceny rodzajowe. Jego styl stopniowo ewoluował w stronę impresjonizmu. Artysta posługiwał się techniką olejną, wykonywał też akwaforty. Jego prace znajdują się w Metropolitan Museum of Art w Nowym Jorku, National Gallery of Art w Waszyngtonie, Cincinnati Art Museum, Richmond Art Museum oraz Kenton County Library w Covington.

</doc>
<doc id="1518739" url="https://pl.wikipedia.org/wiki?curid=1518739" title="Puchar Europy w Lekkoatletyce 1997">
Puchar Europy w Lekkoatletyce 1997

18 Puchar Europy w lekkoatletyce – międzynarodowe zawody lekkoatletyczne, które odbyły się w Europie w weekend 21 - 22 czerwca 1997. Organizatorem Pucharu Europy było Europejskie Stowarzyszenie Lekkoatletyczne.
Superliga.
Zawody Superligi Pucharu Europy zorganizowano w Monachium, w południowych Niemczech. Wśród mężczyzn triumfowali zawodnicy Wielkiej Brytanii, a wśród pań najlepsze okazały się reprezentantki Rosji.

</doc>
<doc id="1518741" url="https://pl.wikipedia.org/wiki?curid=1518741" title="Weronika Wedler">
Weronika Wedler

Weronika Wedler (ur. 17 lipca 1989) – polska lekkoatletka specjalizująca się w biegach sprinterskich.
Zawodniczka klubu MKS-MOS Wrocław jest dwukrotną mistrzynią Polski seniorek. Zdobywczyni, w rywalizacji sztafet, dwóch medali międzynarodowych zawodów w kategorii juniorów i młodzieżowców jest brązową medalistką mistrzostw Europy oraz rekordzistką Polski w biegu sztafetowym 4 × 100 metrów. 
Kariera.
W 2007 roku zdobyła brązowy medal mistrzostw Europy juniorów w sztafecie 4 × 100 metrów (wraz z Wedler w składzie znalazły się Martyna Książek, Marika Popowicz oraz Agnieszka Ceglarek). Podczas tych samych zawodów odpadła w eliminacjach biegu na 100 metrów. Startowała na mistrzostwach świata juniorów w Bydgoszczy (2008) nie odnosząc znaczących sukcesów. Podczas młodzieżowych mistrzostw Europy była w składzie sztafety 4 × 100 metrów, która zdobyła srebrny medal (podczas tych zawodów Wedler była także szósta w biegu na 200 metrów). Startowała w superlidze drużynowych mistrzostw Europy w Bergen (2010). Na mistrzostwach Europy wraz z Darią Korczyńską, Martą Jeschke i Mariką Popowicz zdobyła brązowy medal w biegu rozstawnym 4 × 100 metrów poprawiając 25-letni rekord Polski. 
Ma w dorobku dwa złote medale z mistrzostw Polski seniorów (wygrała biegi na 100 i 200 metrów podczas mistrzostw w roku 2010). Stawała na podium mistrzostw kraju w kategorii juniorów oraz mistrzostw Polski Akademickiego Związku Sportowego
W 2010 odznaczona Brązowym Krzyżem Zasługi.

</doc>
<doc id="1518744" url="https://pl.wikipedia.org/wiki?curid=1518744" title="Drever">
Drever

Drever – jedna z ras psów, należąca do grupy psów gończych i posokowców, zaklasyfikowana do sekcji małych psów gończych.
Krótki rys historyczny.
Rasa powstała w XX wieku w wyniku skrzyżowania jamnikoogarów westfalskich i duńskich. Obecnie jest bardzo popularna w Kanadzie.
Użytkowość.
Pies używany do tropienia i polowania. Głośno szczeka, dzięki czemu mimo stosunkowo niewielkiego wzrostu łatwo go odnaleźć w gęstym lesie.
Pies czujny i łatwy do ułożenia.
Wygląd.
Umaszczenie jest czarno- lub złoto-białe. Białe znaki powinny występować na kufie, szyi, klatce piersiowej, końcu ogona i stopach. Sierść krótka. Rasę tę charakteryzuje długi tułów i stosunkowo krótkie nogi, dzięki czemu pies wydaje się prostokątny.
Bibliografia.
David Alderton „’’Psy’’”, Wiedza i życie, Warszawa 2006

</doc>
<doc id="1518745" url="https://pl.wikipedia.org/wiki?curid=1518745" title="W sercu Afryki">
W sercu Afryki

W sercu Afryki (ang. "A Far Off Place") – amerykański film przygodowy z 1993 roku na podstawie książek "A Story Like the Wind" i "A Far Off Place" Laurensa Van der Posta.
Opis fabuły.
Nonnie mieszka w buszu. Przybywa tam Harry, zarozumiały chłopak z miasta. Pewnej nocy Nonnie wymyka się z domu, by wyjść do buszu. W ślad za nią wyrusza Harry. Dziewczyna zauważa przy skale swojego przyjaciela, Xhabbo, który został ranny po walce z lampartem. Harry dołącza do nich. Cała trójka chowa się w jaskini, gdzie spędzają noc. Rano Nonnie słyszy strzały z karabinów, które dochodzą z jej domu. Dziewczyna biegnie zobaczyć, co tam się wydarzyło. Na miejscu zauważa kłusowników, którzy mścili się za egzekucje kłusowników dokonywane przez ojca Nonnie. Nonnie biegnie powiadomić o całym zajściu swoich przyjaciół. Cała trójka jest narażona na niebezpieczeństwo ze strony żądnych zemsty kłusowników. Przyjaciele chcą dojść do najbliższego miasta, leżącego 2000 kilometrów na zachód, za piaskami pustyni Kalahari. Niezrażeni tym dystansem ruszają w trwającą wiele miesięcy podróż. Jeden z kłusowników, znajomy rodziny, rusza śladem dzieci. Grupa dociera do miasta, tam Nonnie spotyka swego dziadka, przyjaciela kłusownika. Gdy starszy pan dowiaduje się, że jego kolega brał udział w ataku, postanawia sam wymierzyć sprawiedliwość. Razem z Nonnie i Harrym leci do kopalni należącej do kłusowników, gdzie ukryte są kły kilku tysięcy słoni. Nonni dochodzi do wniosku, że trzeba wysadzić kopalnię dynamitem. Na miejscu zjawia się także główny winowajca, grożąc użyciem broni. Harry przecina linę trzymającą wszystkie kości, które spadają na kłusownika. Zostaje podłożony dynamit. Kłusownik, próbując ratować majątek, rzuca się do środka kopalni. Wtedy następuje wybuch, który kończy jego życie.

</doc>
<doc id="1518746" url="https://pl.wikipedia.org/wiki?curid=1518746" title="Alton (Hampshire)">
Alton (Hampshire)

Alton – miasto w Wielkiej Brytanii, w Anglii, w hrabstwie Hampshire, na południowy zachód od Farnham. Miasto zamieszkuje 14 500 osób.
Nazwa.
Nazwa pochodzi od anglosaskiego słowa "aewielltun" oznaczającego "gospodarstwo na brzegu rzeki". W Domesday Book miasto pojawia się pod nazwą "Aoltone".
Historia.
Osada znana była za czasów rzymskich – prowadziła przez nią droga z Chichesteru do Silchesteru; w pobliżu miejsca, gdzie obecnie znajduje się miejscowość, był bród przez rzekę North Wey (ramię źródłowe Wey). W roku 1001 wojska duńskie najechały Anglię i dotarły aż pod Alton. Bitwę wygrali Duńczycy, a w wyniku walk życie straciło osiemdziesięciu jeden Anglików. Sto lat później w mieście podpisano pokój w Alton między synami Wilhelma Zdobywcy: Robertem Krótkoudym, a jego bratem królem Henrykiem I.
Pierwszy sobotni targ odbył się w roku 1288. Był on większy niż przeciętny targ w tamtych czasach i na długo wyznaczył pozycję Alton jako miasta handlowego. W roku 1307 król Edward II przyznał miastu prawo organizowania jarmarku. Miasto prosperowało aż do końca średniowiecza. W roku 1643 stoczono bitwę pod Alton w ramach angielskiej wojny domowej. 13 grudnia 1643 okupujące miasto niewielkie oddziały rojalistów pod dowództwem Williama Wallera zostały zaskoczone przez siły parlamentu, które wygrały to starcie. W XIX wieku miasto zanotowało gwałtowny wzrost gospodarczy i przyrost liczby mieszkańców.

</doc>
<doc id="1518747" url="https://pl.wikipedia.org/wiki?curid=1518747" title="Buchwaldoboletus acaulis">
Buchwaldoboletus acaulis

Buchwaldoboletus acaulis (Pegler) Both &amp; B. Ortiz – gatunek podstawczaków z rodziny borowikowatych ("Boletaceae").
Charakterystyka.
Saprotrof rozwijający się w drewnie i wytwarzający owocniki o żółtawych kapeluszach, z oliwkowożółtymi, siniejącymi (do różowo-brązowej barwy) przy uciśnięciu rurkami i siarkowo-żółtymi, niewielkimi porami. Trzon ekscentryczny lub boczny, koloru kapelusza. Miąższ również żółtawy. Zarodniki 5.5–8 × 2.5–3.5 μm. Podobne owocniki wytwarza "Buchwaldoboletus hemichrysus", który jednak ma bardziej wydłużone zarodniki i jest związany wyłącznie z sosnami.
Taksonomia.
Pozycja w klasyfikacji według Index Fungorum: "Buchwaldoboletus, Boletaceae, Boletales, Agaricomycetidae, Agaricomycetes, Agaricomycotina, Basidiomycota, Fungi".
Gatunek ten (jako "Pulveroboletus acaulis") został opisany po raz pierwszy przez Davida Peglera w artykule "Agaric flora of the Lesser Antilles", opublikowanym w „Kew Bulletin Additional Series” z 1983 r. Do rodzaju "Buchwaldoboletus" został przeniesiony przez Ernsta Botha i Beatriz Ortiz-Santana w artykule "A preliminary survey of the genus Buchwaldoboletus", opublikowanym w „Bulletin of the Buffalo Society of Natural Sciences” z 2011 r.

</doc>
<doc id="1518749" url="https://pl.wikipedia.org/wiki?curid=1518749" title="Temperaturowa determinacja płci">
Temperaturowa determinacja płci

Temperaturowa determinacja płci (ang. "Temperature Sex Determination" – TSD) – uzależnienie płci organizmu od temperatury inkubacji zarodka. Zjawisko zostało stwierdzone po raz pierwszy w 1966 r. przez Madeleine Charnier u agamy pospolitej ("Agama agama"). Mechanizm temperaturowej determinacji płci stwierdzono dotychczas u większości zbadanych żółwi, u części jaszczurek, wszystkich krokodyli i hatterii.
Wpływ zakresu temperatur na płeć jest różny u różnych gatunków. Zwykle jeden skrajny zakres temperatur determinuje jedną płeć, podczas gdy przeciwny zakres temperatur przyczynia się do narodzin przedstawicieli drugiej płci. U żółwi stwierdzono, że samice rodzą się przy maksymalnie niskich lub maksymalnie wysokich temperaturach panujących w otoczeniu zarodka w okresie środkowej 1/3 jego rozwoju. W przedziale temperatur pośrednich rodzą się samce.

</doc>
<doc id="1518750" url="https://pl.wikipedia.org/wiki?curid=1518750" title="Łukasz Grys">
Łukasz Grys

Łukasz Grys (ur. 3 marca 1987) - polski koszykarz występujący w latach 2005-2008 w PLK w barwach Unii Tarnów oraz AZS Koszalin.
Wychowanek Unii Tarnów. W tym zespole występował w latach 2005-2007 w rozgrywkach Dominet Bank Ekstraligi. Do koszalińskiego zespołu przybył latem 2008 roku. Zawodnik jednak prawie wcale nie grał i na początku grudnia 2008 został zwolniony. Obecnie gra w II-ligowej Unii Tarnów.

</doc>
<doc id="1518751" url="https://pl.wikipedia.org/wiki?curid=1518751" title="Volendam">
Volendam

Volendam – miejscowość w Holandii w prowincji Holandia Północna w gminie Edam-Volendam. Znana miejscowości turystyczna. Do zamknięcia wód Zuiderzee tamą Afsluitdijk, funkcjonował tu duży port rybacki. Większość mieszkańców wsi jest wyznania rzymskokatolickiego co jest rzadkością w Holandii. Podobnie jak w Marken, w miejscowości zachowana i kultywowana jest tradycja oraz stroje ludowe.
Z Volendam pochodzi Debbie Bont, holenderska piłkarka ręczna.
Historia.
Pierwotnie miejscowość znajdowała się w pobliżu rzeki IJe jednak w 1357 roku, z powodu przekopania kanału do portu w mieście Edam, Volendam zostało przeniesione bliżej Zuiderzee.

</doc>
<doc id="1518753" url="https://pl.wikipedia.org/wiki?curid=1518753" title="Rashomon (film)">
Rashomon (film)



</doc>
<doc id="1518754" url="https://pl.wikipedia.org/wiki?curid=1518754" title="Ekrixinatosaurus">
Ekrixinatosaurus



</doc>
<doc id="1518756" url="https://pl.wikipedia.org/wiki?curid=1518756" title="Xenotarsosaurus">
Xenotarsosaurus



</doc>
<doc id="1518759" url="https://pl.wikipedia.org/wiki?curid=1518759" title="Kłowacz namorzynowy">
Kłowacz namorzynowy

Kłowacz namorzynowy ("Camarhynchus heliobates") – gatunek małego ptaka z rodziny tanagrowatych (Thraupidae), wcześniej zaliczany do trznadlowatych (Emberizidae). Jest to krytycznie zagrożony wyginięciem ptak należący do tak zwanych zięb Darwina. Jego występowanie ogranicza się obecnie tylko do jednej wyspy archipelagu Galapagos.
Gatunek monotypowy. Część systematyków umieszcza kłowacza namorzynowego w rodzaju "Geospiza".
Zasięg występowania gatunku jest ograniczony do lasów namorzynowych na wschodnim i zachodnim wybrzeżu wyspy Isabela. Dawniej występował też na sąsiedniej wyspie Fernandina, skąd ostatnie stwierdzenie pochodzi z 1971 roku.
Długość ciała około 14 cm; masa ciała około 18 g.
Kłowacze namorzynowe są ptakami nadrzewnymi, o długich i cienkich (w porównaniu do innych zięb Darwina) dziobach. Żywią się owadami i ich larwami, pająkami, w mniejszym stopniu materią roślinną.
W Czerwonej księdze gatunków zagrożonych IUCN kłowacz namorzynowy od 2000 roku klasyfikowany jest jako gatunek krytycznie zagrożony wyginięciem (CR, "Critically Endangered"); wcześniej, od 1994 roku klasyfikowano go jako gatunek zagrożony (EN, "Endangered"). Jest najrzadszą z zięb Darwina i jednym z najrzadszych ptaków na świecie – według szacunków z 2013 roku żyje około 50–100 osobników (w tym około 40–80 osobników dorosłych). Do głównych zagrożeń dla gatunku należy drapieżnictwo i pasożytnictwo ze strony gatunków introdukowanych, a zwłaszcza szczura śniadego, stanowiącego główną przyczynę niskiego sukcesu lęgowego, i muchówki "Philornis downsi", która pasożytuje w gniazdach. 

</doc>
<doc id="1518763" url="https://pl.wikipedia.org/wiki?curid=1518763" title="Hypsibema">
Hypsibema



</doc>
<doc id="1518766" url="https://pl.wikipedia.org/wiki?curid=1518766" title="Willie Green">
Willie Green

Willie Kordell Green (ur. 28 lipca 1981 w Detroit) – amerykański koszykarz, występujący na pozycji rzucającego obrońcy, po zakończeniu kariery sportowej trener koszykarski, aktualnie trener New Orleans Pelicans.
Po karierze na uczelni University of Detroit Mercy, Green zgłosił się do draftu 2003, w którym został wybrany z 41. numerem przez Seattle SuperSonics, jednak jeszcze w tym samym dniu został oddany w wymianie do Philadelphia 76ers w zamian za prawa do Paccelisa Morlende. W dwóch pierwszych sezonach w 76ers zdobywał średnio odpowiednio 6,9 i 7,7 punktu na mecz. Podczas przerwy międzysezonowej w 2005 Green nabawił się kontuzji kolana w towarzyskim meczu, przez którą opuścił większość sezonu 2005/06. 23 marca 2006 przedłużył kontrakt z 76ers. 4 kwietnia 2007 ustanowił swój rekord pod względem punktów, zdobywając ich 37 w meczu przeciwko Toronto Raptors.
23 września 2010 Green i Jason Smith zostali wytransferowani do New Orleans Hornets w zamian za Dariusa Songaila i Craiga Brackinsa.
22 grudnia 2011, jako wolny agent, podpisał kontrakt z Atlantą Hawks.
30 lipca 2012 dołączył do drużyny Los Angeles Clippers na zasadzie wymiany sign and trade za prawa do greckiego środkowego Sofoklisa Schortsanitisa. 
29 czerwca 2014 został przez nich zwolniony, jednak dzień później jego kontrakt został przejęty przez Orlando Magic.
26 czerwca 2019 został asystentem trenera w zespole Phoenix Suns. 22 lipca 2021 objął stanowisko trenera New Orleans Pelicans.
Statystyki.
Na podstawie Basketball-Reference.com 

</doc>
<doc id="1518768" url="https://pl.wikipedia.org/wiki?curid=1518768" title="Gończy smalandzki">
Gończy smalandzki

Gończy smalandzki – rasa psa, należąca do grupy psów gończych i posokowców, zaklasyfikowana do sekcji średnich psów gończych. Podlega próbom pracy.
Rys historyczny.
Rasa powstała w XIII wieku. Jej nazwa pochodzi od nazwy krainy w Szwecji, Smalandii. Jednym z pierwszych hodowców był baron von Essen, któremu rasa zawdzięcza krótki ogon. Szwedzki związek kynologiczny zatwierdził rasę w 1921.
Wygląd.
Pysk tępo zakończony. Oczy ciemne, spokojne. Budowa zwarta. Muskularne nogi i podciągnięty brzuch. Wydatne przedpiersie. Stopy duże.
Szata gęsta, gładka i lśniąca.
Umaszczenie jest czarne, podpalane na pysku, brwiach i na dolnej części kończyn. Mogą występować też białe znaki na końcu stóp i ogona.
Zachowanie i charakter.
Aktywny i entuzjastyczny.
Użytkowość.
Pies wykorzystywany do polowań na lisy i zające.
Zdrowie i pielęgnacja.
Wymaga dużo ruchu.

</doc>
<doc id="1518769" url="https://pl.wikipedia.org/wiki?curid=1518769" title="Agnieszka Ceglarek">
Agnieszka Ceglarek

Agnieszka Ceglarek (ur. 3 maja 1988 w Poznaniu) - polska lekkoatletka, sprinterka.
Zawodniczka Olimpii Poznań zdobyła brązowy medal Mistrzostw Europy juniorów w lekkoatletyce w Hengelo w 2007 r., gdzie polska sztafeta 4 x 100 m w składzie Martyna Książek, Marika Popowicz, Agnieszka Ceglarek oraz Weronika Wedler zajęła 3. miejsce, zdobyła również złoty medal Mistrzostw Europy Juniorów w Kownie w 2005, gdzie w składzie Agnieszka Ceglarek, Marika Popowicz, Marta Jeschke oraz Iwona Brzezińska polska sztafeta zajęła 1. miejsce. Ceglarek jest również młodzieżową wicemistrzynią Europy, gdzie polska sztafeta 4 x 100 metrów z czasem 43,90 zajęła 2. miejsce.

</doc>
<doc id="1518770" url="https://pl.wikipedia.org/wiki?curid=1518770" title="Thor (Gwiezdne wrota)">
Thor (Gwiezdne wrota)



</doc>
<doc id="1518791" url="https://pl.wikipedia.org/wiki?curid=1518791" title="Bitwa pod Peiwar Kotal">
Bitwa pod Peiwar Kotal

Bitwa pod Peiwar Kotal – starcie zbrojne, które miało miejsce 2 grudnia 1878 w trakcie II wojny brytyjsko-afgańskiej.
Preludium.
Po I wojnie brytyjsko-afgańskiej Brytyjczycy traktowali Afganistan jako państwo buforowe, rozgraniczające strefy wpływów Wielkiej Brytanii i Rosji w Azji Środkowej. Wielkie zaniepokojenie wywołał więc w brytyjskich Indiach fakt przysłania na dwór w Kabulu rosyjskiej misji dyplomatycznej. Wicekról lord Lytton zażądał on afgańskiego władzy, Szer Alego Chana, aby ten przyjął także brytyjskie poselstwo. Szer Ali odmówił. Lytton ponowił żądanie, grożąc w razie jego niespełnienia wojną.
Termin ultimatum przedstawionego Szer Alemu minął 20 listopada 1878 r. Tego dnia wojska brytyjskie wkroczyły do Afganistanu rozpoczynając II wojnę brytyjsko-afgańską. Brytyjczycy podzieli swoją armię na trzy części. Z Peszawaru maszerowała najliczniejsza jej część, Siły Polowe Doliny Peszawaru generała-porucznika Browne’a. Na Kandahar szły Siły Polowe Południowego Afganistanu generała-porucznika Stewarta. Prosto na Kabul uderzały natomiast Siły Polowe Kurram generała-majora Fredericka Robertsa.
Roberts miał pod swoimi rozkazami 4 000 żołnierzy. Bezpośrednio Robertsowi podlegał 1 szwadron 10 pułku huzarów oraz 12 pułk kawalerii bengalskiej. Artyleria składała się z baterii F Królewskiej Artylerii Konnej, 1 Baterii Górskiej oraz 3 dział baterii G Królewskiej Artylerii. Piechota była podzielona na dwie brygady. 1 Brygadą dowodził brygadier-generał Cobbe. Składała się ona z 2 batalionu 8 pułku piechoty Króla, 29 pułku bengalskiej piechoty i 5 pułku piechoty Pendżabu. 2 Brygada brygadiera-generała Thelwalla składała się z 72 pułku piechoty, 23 pułku bengalskiej piechoty, 2 pułku piechoty Pendżabu oraz 5 pułku Gurkhów.
Przełęcz Peiwar Kotal.
Armia Robertsa przekroczyła rzekę Kurrum w dniu 21 listopada 1878 r. i rozpoczęła marsz do Thal. W celu zdobycia tej twierdzy i wyeliminowania tamtejszego garnizonu, Roberts wysłał przodem 29 pułk bengalskiej piechoty i baterię artylerii górskiej. Siły brytyjskie dotarły do Thal i zajęły twierdzę, ale afgański garnizon zdążył się ewakuować. Armia brytyjska rozpoczęła marsz przez dolinę Kurrum. 27 listopada w Forcie Kurrum zebrały się wszystkie oddziały i Roberts zdecydował się zaatakować przełęcz Peiwar Kotal, stanowiącą wyjście z doliny.
Szturm rozpoczął się 28 listopada. Brytyjczycy nacierali na afgańskie pozycje w dwóch kolumnach. Teren bitwy sprzyjał obronie. Obsadzający wyżej położone pozycje Afgańczycy zasypywali ogniem atakujące brytyjskie kolumny, a strome i zalesiony ściany doliny utrudniały brytyjski atak. Roberts miał nadzieję, że uda mu się zdobyć przełęcz zanim Afgańczycy zorganizują obronę. Wzdłuż południowej ściany doliny posłał do ataku 29 pułk bengalski i 5 pułk Pendżabu. Oba pułki rychło dostały się pod silny ogień obrońców. Przy wsparciu ze strony 5 pułku Gurkhów Brytyjczycy cofnęli się i założyli obóz, jednak w nocy Afgańczycy ostrzelali go z dział, zmuszając Brytyjczyków do dalszego odwrotu.
Niepowodzenie szturmu sprawił, że Roberts zrezygnował z czołowego ataku na afgańskie pozycje. Pozostawił więc w dolinie niewielkie siły, które miały skupiać uwagę obrońców, a sam rozpoczął przygotowania do obejścia afgańskich stanowisk. Podzielił swoją armię na trzy części. W dolinie Kurrum miały pozostać 8 pułk piechoty 5 pułk Pendżabu. Przełęcz od południa miały obejść nieregularne oddziały majora Palmera. 1 grudnia Roberts ruszył do doliny Spingawi na czele trzeciego oddziału składającego się z 72 pułku, 23 i 29 pułku bengalskiego, 5 pułku Gurkhów, 2 pułku Pendżabu oraz baterii artylerii górskiej.
Na czele maszerował 29 pułk bengalski. Jego żołnierze przez nieuwagę oddali kilka strzałów, przez co Roberts pomyślał, że chcą oni sabotować atak. Na czele postawił więc pułk Gurkhów. Po przejściu przez dolinę 5 pułk Gurkhów oraz 72 pułk zaatakowały afgańskie pozycje na przełęczy Spingawi. Afgańczycy zostali wyparci, porzucając dwa działa. Wówczas Brytyjczycy ruszyli wzdłuż grani w kierunku Peiwar Kotal, ale zostali zatrzymani przez wąwóz obsadzony z drugiej strony przez Afgańczyków.
Tymczasem oddziały z doliny atakowały przełęcz od czoła i w końcu wdarły się na grzbiet doliny. Kiedy Gurkhowie i żołnierze 72 pułku walczyli wciąż nad wąwozem, pozostałe oddziały Robertsa okrążyły od północy afgańskie pozycje. Bateria górska otworzyła ogień do przeciwników. Oddziały znad wąwozu okrążyły przeszkodę zmuszając Afgańczyków do odwrotu. 8 pułk zdobył Peiwar Kotal i połączył się z nadciągającymi z południa oddziałami Palmera. Pozycje afgańskie zostały zdobyte. Wycofujące się oddziały przeciwnika ścigał jeszcze 12 pułk kawalerii bengalskiej.
Dalsza kampania.
Przez kolejne 4 dni Siły Polowe Kurrum pozostawały na przełęczy Peiwar Kotal zbierając porzucone przez Afgańczyków uzbrojenie. Rannych odesłano do Kurrum. 6 grudnia Brytyjczycy ruszyli do Ali Khel, a następnie doszli do przejścia Shutagardan. Jednak z powodu nadciągającej zimy Brytyjczycy powrócili do doliny Kurrum. Wiosną 1879 r., po nadejściu posiłków i zaopatrzenia, armia Robertsa ruszyła na Kabul.
Szer Ali Chan uciekł z Kabulu na wieść o zbliżaniu się wojsk brytyjskich. Zmarł 21 lutego w Mazar-i Szarif. Tron objął jego syn, Jakub Chan, który przystąpił do rokowań z Brytyjczykami. Ich efektem stał się traktat w Gandamak, który przyznawał Wielkiej Brytanii pograniczne tereny oraz prawo do przysłania na dwór afgański misji dyplomatycznej. Na jej czele stanął Pierre Louis Napoleon Cavagnari. Jego morderstwo we wrześniu 1879 r. doprowadziło do wznowienia brytyjskich działań przeciwko Afganistanowi.

</doc>
<doc id="1518792" url="https://pl.wikipedia.org/wiki?curid=1518792" title="Bitwa pod Futtehabadem">
Bitwa pod Futtehabadem

Bitwa pod Futtehabadem – starcie zbrojne, które miało miejsce 2 kwietnia 1879 w trakcie II wojny brytyjsko-afgańskiej. Uznawane jest za klasyczny przykład bitwy kolonialnej później epoki wiktoriańskiej, gdzie nieliczne, ale dobrze uzbrojone i zdyscyplinowane oddziały europejskie pokonały przeważające liczebnie, ale niezorganizowane armie miejscowe.
Po zwycięstwie pod Ali Masjid i sforsowaniu przełęczy Khyber, Siły Polowe Doliny Peszawaru generała-porucznika Samuela Browne'a dotarły do Dżalalabadu nad rzeką Kabul. Podobnie jak trzy pozostałe brytyjskie związki operacyjne, również siły Browne'a zawiesiły działania na okres zimy i przeznaczyły ten czas na reorganizację i wzmocnienia. Jednak linie zaopatrzeniowe Sił Polowych Doliny Peszawaru były często atakowane przez oddziały lokalnych watażków.
W marcu 1879 r. Browne otrzymał wiadomość, że 1 500 afgańskich wojowników przebywa w miejscu zwanym Laghman, na północnym brzegu rzeki Kabul, na zachód od Dżalalabadu. Ich zamiarem było podburzenie lokalnych plemion do wystąpienia przeciwko Brytyjczykom. Wkrótce nadeszły również wieści o wystąpieniu plemienia Kugiani na południowy zachód od Dżalalabadu. Generał Browne postanowił stłumić rozruchy. Podzielił swoją armię na trzy części.
Pierwszy oddział, składający się ze szwadronu 10 pułku huzarów i szwadronu 11 pułku bengalskiej kawalerii miał przekroczyć rzekę Kabul na wschód od Dżalalabadu, pomaszerować na zachód i zaskoczyć Afgańczyków w Laghman. Drugi oddział brygadiera-generała Herberta Macphersona miał pomaszerować na zachód wzdłuż południowego brzegu rzeki Kabul i odciąć od siebie dwa ogniska afgańskiego buntu. Trzeci oddział generała Charlesa Gougha został wysłany przeciwko plemieniu Kugiani.
Oddziały Macphersona opuściły Dżalalabad 31 marca. Następnie do przeprawy przystąpiła kawaleria. Miała ona do pokonania rzekę o szerokości 1 mili, przedzieloną wyspą. Podczas drugiej części przeprawy szwadron 10 pułku huzarów zgubił drogę i trafił na głęboką wodę, w wyniku czego z 75 żołnierzy szwadronu 47 utonęło. Z Dżalalabadu wysłano więc drugi szwadron tego pułku. Po zakończeniu przeprawy kawaleria wyruszyła do Laghman, ale kiedy dotarła na miejsce Afgańczyków już tam nie było.
Gough wyruszył ze swoimi oddziałami nad ranem 1 kwietnia. Miał do dyspozycji 2 szwadrony 10 pułku huzarów oraz kawalerię Corps of Guides, 400 żołnierzy 17 pułku piechoty, po 300 żołnierzy z 27 i 45 pułku bengalskiej piechoty, oraz 4 działa Królewskiej Artylerii Konnej. Wkrótce otrzymał wieści o 5 000 Afgańczyków w wiosce Khuja, na południe od Futtehabadu. Gough pozostawił piechotę na straży kolumny zaopatrzeniowej i ruszył na czele kawalerii i artylerii przeciwko nieprzyjacielowi.
Do bitwy doszło 2 kwietnia. Gough zastał Afgańczyków na umocnionych pozycjach. Wysłał więc do przodu swoje 4 działa, które ostrzelały nieprzyjaciela z 1 600, a następnie z 1 200 jardów. Następnie artylerzyści wycofali się, co spowodowało, że Afgańczycy opuścili swoje pozycje. Wówczas brytyjska artyleria ponownie otworzyła ogień, a kawaleria ruszyła do szarży.
Uderzenie kawalerii zmusiło Afgańczyków do odwrotu. Podczas szarży zginął trafiony w klatkę piersiową major Wigram Battye, dowódca kawalerii Corps of Guides. Przekazał on dowodzenie jednostką porucznikowi Walterowi Hamiltonowi. Hamilton ocalił w dalszej fazie bitwy życie jednego z żołnierzy atakowanego przez trzech Afgańczyków. Otrzymał za to Krzyż Wiktorii. Kawalerzyści wdarli się na afgańskie pozycje i zmusili przeciwnika do ucieczki.
Straty brytyjskie wyniosły 6 zabitych i 40 rannych. Afgańczycy stracili ok. 300 zabity, ok. 900 rannych i wielu jeńców. Grupa 5 wziętych do niewoli mułłów została stracona po bitwie. Po nadejściu piechoty Gough zajął i spalił wioskę Khuja. Następnie powrócił do Dżalalabadu. Zagrożenie ze strony miejscowych w tym regionie Afganistanu zostało zażegnane.

</doc>
<doc id="1518793" url="https://pl.wikipedia.org/wiki?curid=1518793" title="Bitwa pod Czahar Asiab">
Bitwa pod Czahar Asiab

Bitwa pod Czahar Asiab – starcie zbrojne, które miało miejsce 6 października 1879 w trakcie II wojny brytyjsko-afgańskiej.
Początek drugiej fazy działań wojennych.
Po podpisaniu traktatu w Gandamak do Kabul przybył na czele misji dyplomatycznej brytyjski wysłannik sir Pierre Louis Napoleon Cavagnari. W następstwie traktatu wojska brytyjskie opuściły Afganistan. Jednak we wrześniu 1879 r. wybuchło w Kabulu antybrytyjskie powstanie. 3 września powstańcy zaatakowali siedzibę misji brytyjskiej w fortecy Bala Hissar. Cavagnari i jego eskorta zostali zamordowani. Kiedy wieść o morderstwie dotarła do Kalkuty, brytyjskie władze zadecydowały o wznowieniu działań wojennych.
W odróżnieniu od pierwszy fazy wojny, kiedy za pomocą ograniczonych działań militarnych zamierzano skłonić afgańskiego emira do rokować, o tyle w drugiej fazie miało dojść o regularnej inwazji, zajęcia Kabulu i ukarania morderców Cavagnariego. Zrezygnowano z ataku przez przełęcz Khyber, gdyż uznano, że przełęcz za zbyt trudną do sforsowania. Główne uderzenie na Kabul miało pójść przez dolinę Kurram. Jednocześnie na południu Afganistanu planowano operację przeciwko Kandaharowi.
Siły Polowe Kabulu.
Dowództwo nad siłami atakującymi Kabul powierzono generałowi Frederickowi Robertsowi, który w pierwszej fazie działań wojennych dowodził Siłami Polowymi Kurram. Obecnie otrzymał dowodzenie nad Siłami Polowymi Kabulu, składającymi się z czterech brygad piechoty, brygady kawalerii i 2 baterii Królewskiej Artylerii Konnej oraz 2 baterii górskich. Brygada Kawalerii (brygadier-generał Gordon) składała się z 9 pułku lansjerów, 12 i 14 pułku bengalskiej kawalerii oraz 5 pułku kawalerii Pendżabu. 1 Brygadą Piechoty dowodził brygadier-generał Macpherson. Składała się ona z 67 pułku piechoty, 92 pułku Hughlanders oraz 28 pułku bengalskiej piechoty. 2 Brygada (brygadier-generał Baker) składała się z 72 pułku Highlanders, 3 pułku piechoty Sikhów, 23 i 29 pułku bengalskiej piechoty, 5 pułku Gurkhów oraz 5 pułku piechoty Pendżabu. 3 (brygadier-generał Tytler, 85 pułk piechoty, 11, 13 i 20 pułki bengalskiej piechoty) oraz 4 Brygada Piechoty (brygadier-generał Gordon, 2/8 pułk piechoty, 7, 21 i 29 pułki bengalskiej piechoty) miały za zadanie osłaniać brytyjskie linie zaopatrzeniowe.
Kampania.
Robert dotarł do fortecy Ali Khel 6 września 1879 r. Zastał swoje oddziały w większości gotowe do marszu na Kabul. Droga Brytyjczyków wiodła przez przejście Shutagaran do centralnego Afganistanu. Wielu lokalnych afgańskich wodzów zostało przekupionych aby nie atakowali armii brytyjskiej. Było to tym łatwiejsze, że marsz Brytyjczyków przypadał na okres muzułmańskiego święta Ramadanu. Do armii Robertsa przybył także emir Afganistanu Jakub Chan, co dało Brytyjczykom pretekst do przedstawienia inwazji jako wyprawy wspierającej prawowitego emira.
3 października Siły Polowe Kabulu rozpoczęły ostatni marsz do oddalonej o 36 mil stolicy Afganistanu. Po drodze brygada Macphersona pozostała w mieście Safed Sang, a pozostałe oddziały dotarły wieczorem 5 października do wioski Czahar Asiab, niedaleko Kabulu. Mimo nalegań brygadiera MacGregora nie obsadzono sąsiedniego wzgórza, co w nocy uczynili Afgańczycy. Kiedy rankiem 6 października oddział w składzie 23 pułku bengalskiej piechoty, 92 pułku Highlanders, kawalerii oraz 2 dział wyruszył wzdłuż rzeki Logar okazało się, że drogę na Kabul zagradza Brytyjczykom 8 000 regularnych afgańskich żołnierzy wyposażonych w działa. Dodatkowo oddziały nieregularne wyszły na tyły armii Robertsa odcinając mu połączenie z Macphersonem.
W zaistniałej sytuacji Roberts zdecydował się zaatakować wojska zagradzające mu drogę do Kabulu. Brytyjska armia została podzielona na dwie kolumny. Na prawym skrzydle atakował brygadier Baker na czele 72 pułku Highlanders, 5 pułku Gurkhów, 5 pułku piechoty Pendżabu, kawalerii oraz 5 dział. Lewoskrzydłową kolumną (92 pułk Highlanders, 23 pułk bengalskiej piechoty) dowodził major White.
Atakująca kolumna White szybko stanęła w obliczu przeważających sił afgańskich. Nie przeszkodziło to jej dowódcy wysłać dwóch kompanii 92 pułku w celu wsparcia kolumny Bakera. Baker uderzył na pierwszą linię afgańską, zmuszając jej obrońców do opuszczenia pozycji. Po przegrupowaniu Brytyjczycy ruszyli do ataku na drugą linię obrony. Wówczas uzyskali wsparcie od kompanii przysłanych przez White'a, co pozwoliło im przełamać afgańską obronę i zmusić nieprzyjacielskie centrum i lewe skrzydło do ucieczki. Uciekające oddziały pociągnęły za sobą walczące z White'em oddziały prawego skrzydła.
Zwycięstwo pod Czahar Asiab otworzyło Brytyjczykom drogę na Kabul. Armia Robertsa wkroczyła do afgańskiej stolicy 9 października 1879 r.

</doc>
<doc id="1518794" url="https://pl.wikipedia.org/wiki?curid=1518794" title="Lekkoatletyka na Letnich Igrzyskach Olimpijskich 1956 – rzut oszczepem mężczyzn">
Lekkoatletyka na Letnich Igrzyskach Olimpijskich 1956 – rzut oszczepem mężczyzn

Rzut oszczepem mężczyzn – jedna z konkurencji rozgrywanych podczas Igrzysk Olimpijskich w Melbourne w roku 1956. Konkurs rzutu oszczepem rozegrano 3 dnia zmagań lekkoatletów – 26 listopada. 
Przebieg zawodów.
Broniący tytułu mistrza olimpijskiego – Amerykanin Cyrus Young – zajął ostatecznie 11 miejsce. Na półmetku (po trzech kolejkach) w zawodach prowadził reprezentant Polski Janusz Sidło z wynikiem 79,98 m (był to wówczas rekord olimpijski).

</doc>
<doc id="1518802" url="https://pl.wikipedia.org/wiki?curid=1518802" title="Fiat 238">
Fiat 238

Fiat 238 – samochód dostawczy produkowany przez włoski koncern motoryzacyjny FIAT w latach 1967–1983.
Historia i opis modelu.
Samochód został wprowadzony do produkcji w 1967 roku jako następca modelu 1100T. Zbudowany został na bazie płyty podłogowej Autobianchi Primula. Auto produkowano w wielu wersjach użytkowych: furgon, mikrobus, kamper, ambulans, radiowóz, a także wersja skrzyniowa.
Pojazd napędzany był dwoma jednostkami benzynowymi o pojemności 1.2 l i mocy 44 KM oraz 1.4 l w dwóch wariantach mocy: 46 i 52 KM. Najmocniejszy silnik montowano wyłącznie w ambulansach.

</doc>
<doc id="1518805" url="https://pl.wikipedia.org/wiki?curid=1518805" title="Bitwa pod Rogoźnem">
Bitwa pod Rogoźnem

Bitwa pod Rogoźnem miała miejsce 10 lutego 1813 między oddziałami Wielkiej Armii a korpusem rosyjskim.
Przebieg.
Korpus rosyjski Wintzingerode'a natarł na znajdujący się w Rogoźnie 4 Pułk Piechoty Legii Nadwiślańskiej z trzech kierunków: z Ryczywołu, Wągrowca i Słomowa.
Przewaga rosyjska była przygniatająca, a mimo to w zwartej kolumnie 4 Pułk wytrzymał 8 km w linii aż zaalarmowany dowódca dywizji gen. Girard ściągnął na pomoc posterunek westfalski z Obornik. Rogoźno zostało zajęte przez Rosjan, którzy stąd kierowali swój marsz, przekraczając Wartę i okrążając Poznań od strony zachodniej.

</doc>
<doc id="1518812" url="https://pl.wikipedia.org/wiki?curid=1518812" title="Aspudden (stacja metra)">
Aspudden (stacja metra)

Aspudden – powierzchniowa stacja sztokholmskiego metra, leży w Sztokholmie, w Söderort, w dzielnicy Hägersten-Liljeholmen, w części Aspudden. Na czerwonej linii metra T13, między Örnsbergiem a Liljeholmen. Dziennie korzysta z niej około 4400 osób.
Stacja znajduje się na głębokości 15-20 m, na północ równolegle do Hägerstensvägen. Ma jedno wyjście zlokalizowane przy Schyltersvägen. 
Otworzono ją 5 kwietnia 1964 jako 52. stację w systemie wraz z odcinkiem T-Centralen-Örnsberg. Ma jeden peron. Stacja została zaprojektowana przez Olova Blomkvista.
Otoczenie.
W otoczeniu stacji znajdują się:

</doc>
<doc id="1518813" url="https://pl.wikipedia.org/wiki?curid=1518813" title="Bitwa pod Kabulem (1879)">
Bitwa pod Kabulem (1879)

Bitwa pod Kabulem lub oblężenie Sherpur – starcie zbrojne, które miało miejsce w grudniu 1879 w trakcie II wojny brytyjsko-afgańskiej. Chociaż bitwa zakończyła się zwycięstwem Brytyjczyków, skłoniła brytyjskie władze kolonialne w Kalkucie do szukania możliwości zakończenia brytyjskiej interwencji w Afganistanie.
Brytyjczycy w Kabulu.
Zabójstwo brytyjskiego wysłannika w Kabulu, sir Pierre'a Cavignariego, oraz jego eskorty 3 września 1879 r. skłoniło władze brytyjskich Indii do zbrojnej interwencji w Afganistanie. Główne siły inwazyjne, Siły Polowe Kabulu pod dowództwem generała Fredericka Robertsa, wkroczyły we wrześniu do Afganistanu. 6 października pokonały Afgańczyków pod Czahar Asiab. 9 października Brytyjczycy wkroczyli do Kabulu.
Armia brytyjska zajęła stanowiska w umocnionym obozie Sherpur na północ od Kabulu. Obóz został zbudowany przez ich poprzedników z Armii Indusu podczas I wojny w 1839 r. Nawiązano łączność z Indiami przez przełęcz Khyber. Aby osłonić szlaki zaopatrzeniowe przed atakami lokalnych afgańskich plemion wiele oddziałów rozmieszczono wzdłuż tych dróg. Roberts przywrócił również tron towarzyszącemu jego armii emirowi Jakubowi Chanowi. Rozpoczęły się także represje przeciwko mordercom brytyjskiej delegacji.
Pod koniec listopada do Kabulu nadeszły wieści o wielkiej liczbie afgańskich wojowników zbierających się na północ od stolicy pod wodzą Mohammeda Jana, który ogłosił prawowitym emirem Musę Jana. Roberts wysłał na północ oddziały brygadierów-generałów Bakera i Macphersona z zadaniem stłumienia rebelii. Po kilku dniach ciężkich walk przeciwko przeważającemu nieprzyjacielowi, bliskim rozbicia regimentom udało się wycofać do Sherpur.
Brak służby wywiadowczej sprawił, że Roberts przez długi czas nie był w stanie prawidłowo ocenić rozmiarów rebelii. Kiedy jednak armia Mohammeda Jana zbliżała się coraz bardziej do Kabulu, a wielu Afgańczyków uciekało by wstąpić w jej szeregi, Roberts nakazał wzmocnić fortyfikacje Sherpur. Siły Polowe Kabulu miały do dyspozycji 12 dział polowych, 8 dział górskich, 2 Gatlingi oraz kilka armat afgańskich.
Wschodnią część obozu oraz część południowej obsadziły kompanie 92 pułku Highlanders, 67 pułku piechoty, 28 pułku bengalskiej piechoty oraz kompania bengalskich saperów. Resztę ściany południowej oraz część ściany zachodniej obsadził 72 pułk Highlanders. Resztę części zachodniej obsadziły 5 pułk piechoty Pendżabu, 3 pułk Sikhów oraz 5 pułk Gurkhów. Wzgórza przed północną ścianą obsadziły 23 pułk bengalskiej piechoty oraz Corps of Guides. Kwatera główna Robertsa znajdowała się przy zachodniej ścianie.
Oblężenie.
Afgańczycy przybyli pod Kabul 15 grudnia. Otoczyli oni Sherpur, ale nie mieli sprzętu do prowadzenia regularnego oblężenia. 17 grudnia brytyjska kawaleria wyszła z obozu i rozpoczęła patrolowanie przedpola. W odpowiedzi Afgańczycy obsadzili wzgórza na południe od obozu, gdzie zostali ostrzelani przez brytyjską artylerię. Wieczorem 18 grudnia z powodu intensywnych opadów śniegu Afgańczycy wycofali się do Kabulu. Brytyjczycy podjęli wówczas ograniczone działania na przedpolu.
Tymczasem do Kabulu maszerowała brygada generała Charlesa Gougha. 21 grudnia Gough otrzymał w Jagdalak wiadomość od Robertsa, nakazującą mu niezwłoczny marsz do Sherpur. Gough szybko przystąpił do wykonania rozkazu.
Wieści o nadciągających wojskach brytyjskich skłoniły Afgańczyków do przeprowadzenia generalnego szturmu. 22 grudnia Roberts otrzymał informację, że atak nastąpi następnego dnia, co też się stało. Pod Kabulem zgromadzili się wszyscy wojownicy z północno-wschodniego Afganistanu, mając nadzieję na zadanie brytyjskiemu najeźdźcy klęski podobnej do tej, jaką zadali im ich przodkowie w 1842 r.
Atak rozpoczął się przed świtem od afgańskiego ostrzału obozu. Wkrótce 50 000 Afgańczyków, prowadzonych przez ubranych na biało ghazich, ruszyło do szturmu. Przywitał ich ogień artylerii i piechoty. Atakowano zachodnią, południową i wschodnią ścianę obozu, zwłaszcza wioskę Bimaru na odcinku obrony Corps of Guides. Wsparcia tym ostatnim udzieliły nieatakowane oddziały Sikhów. Ok. godziny 10-11 natężenie ataku zaczęło słabnąć. Afgańczycy kilkakrotnie atakowali jeszcze brytyjskie pozycje, ale ze stale zmniejszającym się entuzjazmem.
O godzinie 11 Roberts wysłał kawalerię i działa na wzgórza otaczające Bimaru, aby ostrzelały atakujących wioskę Afgańczyków. W wyniku tego ostrzału atakujący wycofali się. Około południa kawaleria wyszła z obozu i zaczęła oczyszczać przedpole. Afgańczycy wycofali się.
Dalsze działania.
Nad ranem 24 grudnia Roberts zdecydował się wyprzeć Afgańczyków z Kabulu. Kiedy jednak wojska brytyjskie przybyły do miasta okazało się, że Afgańczyków już tam nie ma. Wysłana w pościg kawaleria zmusiła oddziały Mohammeda Jana do wycofania się do Ghazni. Podczas walk zginęło 33 Brytyjczyków. Według szacunków generała Robertsa straty afgańskie sięgnęły 3 000 ludzi.
Pomimo sukcesu pod Kabulem władze w Kalkucie zdecydowane były zakończyć afgańską kampanię. Roberts miał znaleźć nowego emira, a następnie wojska brytyjskie miały wycofać się z Afganistanu. Brytyjski garnizon miał pozostać w Kandaharze, który miał został odrębnym państwem. Po 6 miesiącach Brytyjczycy wybrali nowego emira. Został nim Abdur Rahman Chan.
Wiosną 1880 r. dowodzący w Kandaharze generał Stewart otrzymał rozkaz wymarszu do Kabulu, gdzie miał się połączyć z Robertsem i wspólnie wycofać się do Indii. Wkrótce jednak na południu zaszły wydarzenia, które pokrzyżowały brytyjskie plany.

</doc>
<doc id="1518816" url="https://pl.wikipedia.org/wiki?curid=1518816" title="Bitwa pod Ahmed Khel">
Bitwa pod Ahmed Khel

Bitwa pod Ahmed Khel – starcie zbrojne, które miało miejsce 19 kwietnia 1880 w trakcie II wojny brytyjsko-afgańskiej, stoczone podczas marszu generała Stewarta z Kandaharu do Kabulu.
Oblężenie armii brytyjskiej generała Robertsa w obozie pod Kabulem w grudniu 1879 r., mimo iż ostatecznie zakończone odwrotem Afgańczyków, skłoniły władze kolonialne w Kalkucie do szukania sposobu na wycofanie się z Afganistanu. Brytyjczycy mieli znaleźć nowego emira (po sześciu miesiącach został nim Abdur Rahman Chan), po czym wycofać się z Afganistanu. Ich garnizony miały pozostać tylko w Kandaharze, który miał stanowić odrębne państwo pod kontrolą brytyjską.
W Kandaharze stacjonowały oddziały Armii Bengalu pod dowództwem generała-porucznika Donalda Stewarta. Miał on do dyspozycji trzy brygady. Brygadę Kawalerii brygadiera-generała Pallisera stanowiły 19 pułk bengalskich lansjerów, 19 pułk bengalskiej piechoty oraz bateria A Królewskiej Artylerii Konnej. 1 Brygadą dowodził brygadier-generał Barter. W jej skład wchodziły 1 pułk kawalerii Pendżabu, 2/60 pułk strzelców, 15 i 25 pułk bengalskiej piechoty oraz 11 bateria Królewskiej Artylerii. W skład 2 Brygady (dowódca brygadier-generał Hughes) wchodził 2 pułk kawalerii Pendżabu, 59 pułk piechoty, 2 pułk piechoty Sikhów, 3 pułk Gurkhów oraz dwie baterie Królewskiej Artylerii. Łącznie 7 200 żołnierzy.
Na początku 1880 r. Stewart otrzymał rozkazy z Kalkuty nakazujące mu opuszczenie Kandaharu i marsz do Kabulu. W Kandaharze miały zastąpić Stewarta nadciągające z Indii oddziału Armii Bombaju. Stewart miał połączyć się w afgańskiej stolicy z Siłami Polowymi Kabulu generała Robertsa i wspólnie, przez przełęcz Khyber, wycofać się z Afganistanu.
Stewart opuścił Kandahar 27 marca. Do Ghazni Armia Bengalu miała maszerować w dwóch kolumnach, po obu stronach rzeki Tarnak. Odległość między kolumnami wynosiła 1 dzień. 6 i 7 kwietnia kolumny minęły Kalat-i-Ghilzai. Im bliżej Kabulu tym bardziej narastał opór Afgańczyków. Armia Bengalu wkroczyła do prowincji Ghazni, kontrolowanej przez Mohammeda Jana, inicjatora wystąpienia przeciwko Brytyjczykom jesienią 1879 r. Afgańczycy niszczyli wioski i zapasy na trasie marszu armii Stewarta.
Stojąc w obliczu licznych sił nieprzyjaciela Stewart połączył swoje oddziały. Marsz został wznowiony 18 kwietnia. Następnego dnia Brytyjczycy znaleźli się w pobliżu Kabulu. Uformowano nowy szyk marszowy. Na czele szła brygada Pellisera, następnie Stewart ze swoim sztabem, brygada Hughesa, a na końcu kolumna transportowa eskortowana przez brygadę Bartera. Po dotarciu do wioski Mashaki kolumna zatrzymała się na śniadanie. Podczas posiłku Stewart otrzymał informację o znacznych siłach afgańskich obsadzających okoliczne wzgórza.
Stewart natychmiast wysłał rozkazy do Bartera, którego brygada wciąż znajdowała się 5 mil od głównych sił, aby przysłał część swoich żołnierzy. Jednak atak na afgańskie pozycje miał być przeprowadzony bez czekania na posiłki. W centrum stanęła piechota, na prawym skrzydle 2 pułk kawalerii Pendżabu oraz szwadron 19 pułku bengalskich lansjerów, a na lewej flance 1,5 szwadronu 19 pułku bengalskiej kawalerii.
Zanim piechota brytyjska zdążyła przygotować się do natarcia zaatakowali Afgańczycy. Równocześnie znaczne siły afgańskie zaatakowały bengalskich lansjerów, którzy cofnęli się, wprowadzając zmieszanie w 3 pułk Gurkhów. Przez pewien czas siłom Stewarta groziło okrążenie, ale piechota utrzymała swoje pozycje. Na prawym skrzydle sukcesy odniósł 2 pułk kawalerii Pendżabu, a nadciągający 1 pułk kawalerii Pendżabu z brygady Bartera odbudował lewą flankę.
Ogień karabinowy piechoty spowodował spore straty w szeregach afgańskich i atakujący zostali zmuszeni do cofnięcia się, a następnie do ucieczki. Brytyjczycy stracili 115 ludzi, Afgańczycy ok. 3 000. Stewart wstrzymał pościg swojej kawalerii do czasu sformowania kolumny. Następnie Armia Bengalu ruszyła do Nani. Po przybyciu do tego miasta wysłał do Ghazni kawalerię, która bez walki zdobyła miasto. Po krótkim pobycie w tym mieście Armia Bengalu przybyła do Kabulu, gdzie Stewart, jako starszy stopniem, przejął dowodzenie od Robertsa.

</doc>
<doc id="1518819" url="https://pl.wikipedia.org/wiki?curid=1518819" title="Survivor (album)">
Survivor (album)

Survivor – debiutancki longplay zespołu Survivor wydany w roku 1980.

</doc>
<doc id="1518820" url="https://pl.wikipedia.org/wiki?curid=1518820" title="Zasada mundella">
Zasada mundella



</doc>
<doc id="1518821" url="https://pl.wikipedia.org/wiki?curid=1518821" title="Bitwa pod Maiwandem">
Bitwa pod Maiwandem

Bitwa pod Maiwandem – starcie zbrojne, które miało miejsce 27 lipca 1880 w trakcie II wojny brytyjsko-afgańskiej i było największym zwycięstwem Afgańczyków w tej wojnie.
Armia Bombaju.
W marcu 1880 r. z Kandaharu, który Brytyjczycy zamierzali uczynić stolicą nowego państwa, wymaszerowały oddziały Armii Bengalu generała-porucznika Stewarta. Ich miejsce zajęły oddziały Armii Bombaju generała George'a Primrose'a. Latem 1880 r. do Kandaharu dotarły wieści, że syn poprzedniego emira, Ajub Chan, maszeruje ze swoją armią z Heratu do Ghazni, przechodząc na północ od Kandaharu.
Afgański władca miasta, Wali, domagał się podjęcia przez Brytyjczyków działań zbrojnych przeciwko Ajubowi, zanim ten podburzy całą prowincję. Władze kolonii upoważniły Primrose'a do wysłania jednej brygady do Girishku. Komendę nad tą brygadą otrzymali generałowie George Burrows (piechota) i Thomas Nuttall (kawaleria). W skład ich armii wchodziły 3 pułk bombajskiej kawalerii Queen's Own, 3 pułk konny, 66 pułk piechoty, 1 pułk bombajskich grenadierów, 30 pułk bombajskiej piechoty, 2 kompania bombajskich saperów oraz bateria E z Brygady B Królewskiej Artylerii Konnej.
Marsz Burrowsa.
Pułki kawalerii wyszły z Kandaharu 4 lipca. Następnego dnia wymaszerowały piechota i artyleria. W Girishku połączyły się z afgańskimi wojskami Walego, które jednak rychło zbuntowały się i przeszły do armii Ajuba Chana. Brytyjczycy przechwycili jednak ich działa.
26 lipca Burrows otrzymał wiadomości o marszu Afgańczyków przez przejście Malmund. Nazajutrz przeciwnik miał dotrzeć do wioski Maiwand i stamtąd ruszyć do Ghazni. Burrows postanowił zająć Maiwand przed Ajubem. Armia wymaszerowała z samego rana. Kiedy zbliżyła się do celu, zauważono armię Ajuba. Burrows przyspieszył marsz i zajął wioskę. Zamiast pozostać jednak w Maiwandzie i przyjąć pozycję defensywną, wyprowadził swoją brygadę na otwarte pole.
Klęska.
Brytyjska artyleria przekroczyła pobliski wąwóz i zajęła stanowiska z których możliwe stało się ostrzeliwanie armii afgańskiej. Artylerzyści umieścili jednak swoje działa dalej niż było to planowane i piechota (66 pułk na prawym skrzydle, 30 pułk bombajski w centrum i 1 pułk grenadierów na lewym skrzydle) musiała przyspieszyć marsz, aby osłonić artylerię.
Pierwsza faza bitwy to pojedynek artyleryjski. Górę w nim wzięli Afgańczycy, którzy mieli więcej nowoczesnych dział niż Brytyjczycy. Kawaleria oraz 1 pułk grenadierów poniósł od ognia artylerii spore straty. Dwa pozostałe pułki piechoty znalazły osłonę przed ostrzałem. W trakcie tego pojedynku afgańska piechota przygotowywała się do uderzenia. Burrows nakazał uderzyć wyprzedzająco 1 pułkowi grenadierów. Mimo iż natarcie to uzyskało pewne sukcesy, Burrows nakazał grenadierom powrót na dotychczasowe pozycje, obawiając się strat od ognia Afgańczyków. Atak grenadierów odsłonił brytyjskie lewe skrzydło na atak afgańskiej kawalerii i Burrows musiał wesprzeć je dwiema kompaniami 30 pułku bombajskiego.
Burrows nie zdawał sobie sprawy, że w pobliżu jest jeszcze jeden wąwóz, ukryty niedaleko brytyjskiej prawej flanki. Wkrótce siłom brytyjskim zagroziło okrążenie. Wczesnym popołudniem uciekła artyleria lewego skrzydła, której skończyła się amunicja. Umożliwiło to afgańskiej kawalerii atak bezpośrednio na brytyjskie linie. Tymczasem Ajub przerzucił wąwozem dwa działa, które ostrzelały grenadierów. Burrows chciał wyprzeć Afgańczyków szarżą kawalerii, ale ostatecznie odwołał rozkazy do ataku.
Po południu afgańskie działa zamilkły i do ataku ruszyła piechota. Dwie kompanie 30 pułku bengalskiego na lewym skrzydle uciekły z pola bitwy, odsłaniając flankę pułku grenadierów. Zmęczeni grenadierzy nie stawiali silnego oporu i zostali zmasakrowani. Stojące w centrum baterie Królewskiej Artylerii Konnej oddały ostatnią salwę, po czym opuściły pole bitwy. Burrows rozkazał Nuttallowi rzucić do szarży kawalerię, ale ta wycofała się po pierwszym kontakcie z przeciwnikiem. Burrows udał się wówczas osobiście na pole bitwy próbując zorganizować kolejną szarżę, ale bez powodzenia.
Ostatecznie na polu bitwy pozostała tylko piechota, która pod naporem Afgańczyków wycofała się przez wąwóz do wioski Kheg. W tamtejszych ogrodach opór stawiło jeszcze 100 żołnierzy, którzy zostali jednak wyparci z wioski. Na otwartej przestrzeni swoją ostatnią bitwę stoczyło 2 oficerów i 9 żołnierzy 66 pułku. Towarzyszył im pies Bobbie należący do sierżanta Kelly'ego. Przeżył on bitwę i po wojnie otrzymał medal z rąk królowej Wiktorii.
Po bitwie.
Zdezorganizowane resztki brygady Burrowsa cofały się pod naporem afgańskiej kawalerii w stronę Kandaharu. Odwrót osłaniały resztki kawalerii, baterie artylerii konnej i piechota, zostawiona wcześniej w osłonie taborów. Piechota afgańska pozostała na polu bitwy, zajęta plądrowaniem taborów. Kawaleria ścigała Brytyjczyków aż do Kandaharu, a następnie wycofała się.
Po Maiwandem brygada Burrowsa straciła łącznie 969 zabitych (21 oficerów i 948 żołnierzy). Rannych było 8 oficerów i 169 żołnierzy. Grenadierzy stracili 64% stanu osobowego, 66 pułk piechoty 62%, w tym 12 oficerów. Straty kawalerii były mniejsze. Afgańczycy stracili ok. 3000 ludzi.
Straty brytyjskie w poszczególnych jednostkach wyglądały następująco:
Bitwa została przez stronę brytyjską źle rozegrana. Armia walczyła przeciwko przeważającym siłom wroga na otwartym terenie, nie rozpoznawszy wcześniej pola bitwy. Było gorąco i sucho. Wielu żołnierzy nic nie jadło przez cały dzień, a zapasy wody wyczerpały się już na początku bitwy. Działania afgańskiej kawalerii uniemożliwiły dowóz zaopatrzenia z taboru. Do wielu dział szybko skończyła się amunicja, co zakończyło się ich odwrotem, podłamując morale jednostek indyjskich.
Dwóch oficerów brygady Burrowsa postawiono po bitwie przez sąd polowy, ale obaj zostali uniewinnieni. Równocześnie za postawę na polu bitwy i podczas odwrotu przyznano wiele odznaczeń. Kapitan John R. Slade z Królewskiej Artylerii Konnej otrzymał za postawę w bitwie Order Łaźni. Inni żołnierze RHA, kanonier James Collis oraz sierżant Patrick Mullane, otrzymali Krzyże Wiktorii. Przyznano również 8 Distinguished Conduct Medal. Bateria otrzymała specjalne podziękowanie od wicekróla Indii:
Po bitwie Ajub Chan zrezygnował z marszu na Ghazni i obległ Kandahar. Armia Bengalu, która dotarła już do Kabulu i połączyła się oddziałami Robertsa, zamiast zgodnie z planem wycofać się do Indii, została zmuszona do marszu na odsiecz oblężonej Armii Bombaju.

</doc>
<doc id="1518824" url="https://pl.wikipedia.org/wiki?curid=1518824" title="Kerry Beagle">
Kerry Beagle

Kerry Beagle - rasa psów, należąca do grupy psów gończych.
Krótki rys historyczny.
Rasa ta powstała już w XVI wieku, ale do tej pory nie została jeszcze zatwierdzona jako oddzielna rasa, nawet w Irlandii.
Użytkowość.
Obecnie pies ten jest wykorzystywany do polowań na ptactwo i drobną zwierzynę, np. zające.
Charakter i temperament.
Aktywny i przyjazny.
Wygląd.
Umaszczenie najczęściej czarne podpalane. Możliwe też dropiate i trójkolorowe. Sierść gładko przylega do ciała. Szeroka czaszka, głęboka kufa, długie, proste uszy. Szyja średniej długości. Kończyny mocne, o grubych kościach. Ogon długi, zwężający się ku końcowi.
Bibliografia.
David Alderton "Psy", Wiedza i życie, Warszawa 2006

</doc>
<doc id="1518825" url="https://pl.wikipedia.org/wiki?curid=1518825" title="Premonition (album Survivor)">
Premonition (album Survivor)

Premonition – drugi longplay zespołu Survivor wydany w roku 1981.

</doc>
<doc id="1518828" url="https://pl.wikipedia.org/wiki?curid=1518828" title="Nowy Ratusz we Wrocławiu">
Nowy Ratusz we Wrocławiu

Nowy Ratusz we Wrocławiu – ratusz w bloku śródrynkowym wrocławskiego Rynku wzniesiony w latach 1860-1864 wedle projektu Friedricha Augusta Stülera. Obecnie stanowi siedzibę prezydenta i rady miejskiej Wrocławia, a w podziemiach mieści się Browar Spiż. 
Historia.
Przyczyny budowy Nowego Ratusza.
W połowie XIX wieku wraz z rozwojem Wrocławia wzrosło zapotrzebowanie na pomieszczenia dla administracji miejskiej. Stary Ratusz nie zapewniał wystarczająco dużo miejsca i był w tym czasie dość przypadkowo podzielony na liczne pomieszczenia kancelaryjne, które swoją jakością nie odpowiadały potrzebom. Gmach wymagał też pilnego remontu. Brakowało miejsca na rozrastające się archiwum miejskie. Sama rada miejska zmuszona była do obradowania w doraźnych siedzibach: od 1808 w Gimnazjum św. Marii Magdaleny, od 1817 w kamienicy "miasto Berlin" przy ul. Świdnickiej (ówczesny nr 51) a od 1840 w budynku Gimnazjum św. Elżbiety.
Projekty.
Poszukiwania dogodniejszego budynku dla magistratu skupiły się od 1857 na zachodniej stronie bloku śródrynkowego (tretu), nieopodal starego Ratusza, który zajmuje jego południową część. W południowo-zachodniej części tretu znajdował się w tym czasie Dom Płócienników (lub Dom Płótna, niem. "Leinwandhaus"), dawny budynek handlowy (dom kupiecki), który wraz ze zniesieniem przywilejów handlowych stracił na znaczeniu. Budynek ten miał rodowód wczesnonowożytny, a na jego elewacjach przeplatały się formy renesansowe i późnogotyckie. Wewnętrzna struktura budynku także nie odpowiadała wymaganiom, lecz początkowo rozważono wzniesienie dodatkowej, czwartej kondygnacji z salą rady miejskiej. Odpowiedni projekt wykonał miejski radca budowlany Julius von Roux. Lustracja stanu technicznego budynku nie dała jednak pozytywnych rezultatów, stąd też od pomysłu odstąpiono.
Działka Domu Płócienników uchodziła jednak za właściwą lokalizację, zwłaszcza, że znajdował się przed nią obszerny plac, mający bezpośrednie połączenie z zamkiem królów pruskich. Zdecydowano zatem o wyburzeniu Domu Płócienników i zamówieniu nowego projektu, w pełni realizującego wymagania stawiane nowoczesnemu ratuszowi. Jego wykonanie zlecono znanemu berlińskiemu architektowi Friedrichowi Augustowi Stülerowi, który kilkanaście lat wcześniej rozbudował już we Wrocławiu zamek królewski. Pierwszy wstępny projekt powstał w październiku 1858 i zakładał elewację budynku łączącą formy neogotyku i neorenesansu, przy czym ten drugi kierunek dominował. Architekt nawiązał do stylistyki budynku, który zamierzano wyburzyć, nadał jednak nowemu projektowi bardziej monumentalne formy. W południowo-zachodnim narożniku tretu Stüler zaprojektował na trzeciej kondygnacji salę rady miejskiej. W tym czasie udało się powiększyć działkę, gdyż dodatkowo zakupiono Urząd Chmielny (Dom Chmielarzy, niem. "Hopfenamtshaus") oraz kamienicę przylegającą od północy do Domu Płócienników. Przerobiony projekt z końca 1859 skoncentrował się na formach późnogotyckich. W nowym budynku zamierzano połączyć kilka funkcji: gastronomiczną w podziemiu (analogicznie do Piwnicy Świdnickiej w starym Ratuszu), handlową na parterze, rezerwując piętra na potrzeby administracji. Pierwsze miało pomieścić bibliotekę i archiwum, zaś drugie biura i salę rady. Narożna partia budynku mieszcząca salę rady otrzymała wydatny szczyt schodkowy.
Realizacja Nowego Ratusza.
Dom Płócienników zamknięto 24 czerwca 1859. 26 listopada tegoż roku rozpoczęto rozbiórkę, którą ukończono w ciągu następnej zimy, dokonując jednak wcześniej stosunkowo dokładnej inwentaryzacji rysunkowej budynku. Fotograf C. G. Werner wykonał kilka fotografii. Zachowano również w celu późniejszego wtórnego użycia część cennego detalu architektonicznego. W lutym 1860 projekt wykonawczy Nowego Ratusza był gotowy i w tym czasie przystąpiono do prac wykonawczych. Dwa lata później południowa część gmachu była już ukończona, a 13 lipca 1862 weszła do użytku. Północną część Nowego Ratusza ukończono ostatecznie 31 maja 1864. Budowa trwała tak długo prawdopodobnie ze względu na to, że już po jej rozpoczęciu zdecydowano się na wykupienie jeszcze jednej kamienicy i przedłużenie gmachu. Nie udało się jedynie wykupić ostatniej narożnej kamienicy, która wyróżnia się dziś w zdominowanej przez Nowy Ratusz pierzei.
Późniejsze przebudowy.
We wnętrzu gmachu dokonywano w XIX i XX w. licznych adaptacji. W latach 1889-1894 na podstawie projektu Richarda Plüddemanna przy współpracy Karla Klimma i J. Nathansona poważnie przekształcono wnętrza. Pierwotnie jednoprzestrzenne wnętrze pierwszego piętra podzielono wtórnie ścianami i przeznaczono również na biura, gdyż archiwum przeniesiono do nowego gmachu, dzisiejszej Biblioteki Uniwersyteckiej. Ponadto podwyższono i połączono z Nowym Ratuszem sąsiadującą od południowego wschodu kamienicę. Na dobudowanym piętrze kamienicy umieszczono widownię sali rady miejskiej. Zrezygnowano jednak z planów zmiany układu jej elewacji. Jeszcze w latach 20. XX w. budowniczy miejski Max Berg proponował wyburzenie gmachu oraz pozostałej części bloku śródrynkowego poza starym Ratuszem, aby wznieść tam wieżowiec dla administracji miasta.
Ostatnio w latach 90. XX w. dokonano gruntownej renowacji, przywrócono też funkcję gastronomiczną w piwnicy. Przed zachodnią elewacją zbudowano szklaną fontannę wedle projektu Alojzego Gryta oraz ustawiono cztery maszty flagowe.
Architektura.
Nowy Ratusz jest trójkondygnacyjnym, podpiwniczonym i nakrytym dwuspadowym dachem, budynkiem w stylu historyzmu. Jest murowany z cegły, otynkowany, z wykorzystaniem w elewacji detali piaskowcowych i granitowych. Dach ma pokrycie ceramiczne. Długość budynku wynosi 76 m, zaś wysokość do gzymsu 16,60 m, a w partii narożnej 19,30 m.
Budynek składa się z długiego skrzydła wzdłuż kierunku północ-południe oraz z wyższej partii narożnej, której kalenica skierowana jest w kierunku wschód-zachód. Pod budynkiem prowadzą trzy przejazdy bramne poprzecznie przebiegających ulic: Sukiennic, Przejścia Garncarskiego i Żelaźniczego. Przejazdowi Sukiennic nadano wytworniejszą oprawę architektoniczną, jest on trójnawowy, zaś sklepienia opierają się na kolumnach o granitowych trzonach. W północnej ścianie przejazdu znajduje się główne wejście do obiektu. Nad przejazdem oraz na jednoosiowej elewacji wzdłuż ulicy Sukiennice umieszczono spolia z Domu Płócienników.
Parter rozdzielony jest od pięter gzymsem. Okna mają formę łuku pełnego, nisza okienna sięga poziomu okolicznej nawierzchni, zaś piwnica doświetlona jest przez studzienki oświetleniowe. Okna pierwszego i drugiego piętra są trójdzielne, a ich kamieniarka powtarza późnogotyckie ościeża okien pierwszego piętra Domu Płócienników. W partii narożnej, czteroosiowej od strony zachodniej i pięcioosiowej od południa na drugim piętrze znajdują się wysokie okna sali rajców. Od zachodu znajduje się wysoki szczyt schodkowy, ozdobiony sterczynami i alegorią handlu, zaś południową stronę urozmaicają dwa jednoosiowe szczyty. Trzy małe szczyciki i jeden większy, dwuosiowy, akcentują gzyms dachowy długiego skrzydła zachodniego.
Komunikację pionową stanowią cztery wewnętrzne klatki schodowe: paradna, czterobiegowa klatka schodowa z duszą, ponadto dwie ze schodami zabiegowymi i jedna z krętymi.

</doc>
<doc id="1518833" url="https://pl.wikipedia.org/wiki?curid=1518833" title="Parser LL">
Parser LL

Parser LL to parser czytający tekst od lewej do prawej i produkujący lewostronne wyprowadzenie metodą zstępującą. Popularne rodzaje parserów LL to parsery sterowane tablicą i rekurencyjne.
Parser sterowany tablicą.
Parsery klasy "LL(k)" parsują znak po znaku, utrzymując stos zawierający „spodziewane symbole”. Na początku znajdują się tam symbol startowy i znak końca pliku. Jeśli na szczycie stosu jest ten sam symbol terminalny, jaki aktualne znajduje się na wejściu, usuwa się go ze szczytu stosu i przesuwa strumień wejściowy na kolejny znak. Jeśli inny symbol terminalny zwraca się błąd. Jeśli występuje tam jakiś symbol nieterminalny, to zdejmuje się go i zależnie od tego symbolu oraz od "k" kolejnych znaków wejścia, umieszcza na stosie odpowiedni zestaw symboli.
LL(1) jest bardzo ubogą klasą (jednak w wielu przypadkach wystarczająca), np. tak prosta gramatyka jak:
już do niej nie należy, ponieważ spodziewając się Wyrażenia i widząc liczbę, nie wiemy czy zamienić ją na stosie na liczba czy liczba '+' Wyrażenie.
Na szczęście można przepisać tę gramatykę na równoważną gramatykę LL(1):
Zbudujmy tablicę parsingu dla gramatyki:
Najpierw musimy przepisać ją do równoważnej gramatyki LL("k") (w tym przypadku "k" jest równe 1):
Tablica parsingu to:
I dla wyrażenia 5 + 3 * 8 * 2 + 7 * 2 parsing przebiega następująco:
Warunek LL(1).
Aby gramatyka była klasy LL(1) dla każdego symbolu nieterminalnego, produkcja powinna być rozpoznawana i wybierana już po podejrzeniu jednego symbolu terminalnego. Oznacza to, że dla każdej pary produkcji dla jednego symbolu nieterminalnego formula_1
Te warunki są równoważne
Transformacja do LL(1).
Aby gramatyka dała się przekształcić do LL(1) musi być jednoznaczna, jednak nie każda jednoznaczna da się przekształcić.
Mamy dwie transformacje, które dają szansę, że dostaniemy gramatykę LL(1):
Eliminacja lewostronnej rekursji.
Mamy
Lewostronną rekurencję da się przepisać jako prawostronną:
przepisujemy na
Lewostronna faktoryzacja.
Mamy
Patrzymy ile pierwszych symboli (terminalnych i nieterminalnych) jest identycznych. Tu mamy tylko jeden symbol – number. Prawą stronę zamieniamy na nowy symbol: nazwijmy go PlusExpr
Gdy więcej niż dwie produkcje zaczynają się od tego samego:
Zamieniamy na
Gramatyka niejednoznaczna.
Czasami niejednoznaczna definicja gramatyki jest konieczna jak w przypadku IF..THEN..ELSE:
Po lewostronnej faktoryzacji:
Gramatyka jest niejednoznaczna dla ElseStat w przypadku napotkania symbolu else. Rozwiązujemy to przyjmując wybór zachłanny
bo w przeciwnym razie gdybyśmy wybrali formula_44 mógłaby zostać część else, która nie miała by wcześniejszego if.
Parser rekurencyjny.
Parsery LL można też łatwo pisać ręcznie, za pomocą zestawu wzajemnie wywołujących się funkcji.
znak następny_znak; /* zmienna globalna */
void parsujWyrażenie() {
 if (następny_znak == liczba)
 parsujIloczyn();
 parsujOpcjonalnePlusWyrażenie();
 } else {
 błąd();
void parsujIloczyn() {
 if (następny_znak == liczba)
 następny_znak = odczytaj_znak();
 parsujOpcjonalneRazyIloczyn();
 } else {
 błąd();
void parsujOpcjonalnePlusWyrażenie() {
 if (następny_znak == '+')
 następny_znak = odczytaj_znak();
 parsujWyrażenie();
 } else if (następny_znak == KONIEC_PLIKU) {
 /* pusty ciąg znaków */
 } else {
 błąd();
void parsujOpcjonalneRazyIloczyn() {
 if (następny_znak == '*')
 następny_znak = odczytaj_znak();
 parsujIloczyn();
 } else if (następny_znak == '+' || następny_znak == KONIEC_PLIKU){
 /* pusty ciąg znaków */
 } else {
 błąd();
void parsuj()
 następny_znak = odczytaj_znak();
 parsujWyrażenie();
 if (następny_znak != KONIEC_PLIKU)
 błąd();

</doc>
<doc id="1518834" url="https://pl.wikipedia.org/wiki?curid=1518834" title="Eye of the Tiger (album)">
Eye of the Tiger (album)

Eye of the Tiger – trzeci longplay zespołu Survivor wydany w 1982 roku. Zawiera singiel "Eye of the Tiger", który pojawił się w filmie Rocky III.

</doc>
<doc id="1518839" url="https://pl.wikipedia.org/wiki?curid=1518839" title="Zarządzanie uczestniczące">
Zarządzanie uczestniczące



</doc>
<doc id="1518840" url="https://pl.wikipedia.org/wiki?curid=1518840" title="Hruba Turnia">
Hruba Turnia

Hruba Turnia (słow. "Hrubá veža", niem. "Dicker Turm", węg. "Vastagtorony", 2089 m n.p.m.) – odosobniona, wybitna turnia rozdzielająca Dolinę Świstową i Dolinę Litworową w słowackiej części Tatr Wysokich. Od Wielickiego Szczytu oddzielona jest głęboko wciętą Litworową Przehybą, przez którą przechodzi znakowany niebiesko szlak turystyczny prowadzący z Łysej Polany przez Dolinę Białej Wody na Rohatkę.
Hruba Turnia jest turnią dwuwierzchołkową, jej południowo-wschodni wierzchołek (2089 m) jest nieco wyższy od mało wybitnego wierzchołka północno-zachodniego (2083 m). Odchodzą od niej dwie granie: krótka północno-wschodnia o charakterze grzędy ze Świstową Kopką, oddzieloną od szczytu Świstowym Przechodem, oraz długa północno-zachodnia, w której znajduje się kilka podrzędnych obiektów (od Hrubej Turni na północny zachód):
Hruby Róg jest wierzchołkiem zwornikowym, na nim grań rozchodzi się na południowy i północny zachód. W odnodze północno-zachodniej położone są Hrube Wrótka i Dwojaki. Z kolei z grani opadającej z Hrubej Turni na Litworową Przehybę znajduje się jeszcze drugie siodło – Wyżnia Litworowa Przehyba.
Na wierzchołek Hrubej Turni nie prowadzą żadne znakowane szlaki turystyczne, jest dostępna jedynie dla taterników. Dla nich najciekawszą i najtrudniejszą jest jej południowa ściana opadająca w kierunku Doliny Litworowej. Ma ona ok. 200 m wysokości, jej urwiskami poprowadzonych jest kilka interesujących dróg wspinaczkowych.
Nazwa Hrubej Turni i innych obiektów w jej masywie pochodzi od masywnego kształtu. Pierwsze pomiary wysokości turni zostały wykonane w latach 1895-1897 w ramach kartowania austriackiego, dały one wynik 2096 m. W publikacjach z II połowy XX wieku podawano jedną z dwóch wartości: 2091 lub 2086 m. Najnowsze pomiary lidarowe z 2018 roku określiły wysokość wierzchołka na 2089,4 m.
Historia.
Pierwsze odnotowane wejścia turystyczne:

</doc>
<doc id="1518841" url="https://pl.wikipedia.org/wiki?curid=1518841" title="Caught in the Game">
Caught in the Game

Caught in the Game – czwarty longplay zespołu Survivor wydany w roku 1983. 

</doc>
<doc id="1518842" url="https://pl.wikipedia.org/wiki?curid=1518842" title="Zasada Mundella">
Zasada Mundella



</doc>
<doc id="1518845" url="https://pl.wikipedia.org/wiki?curid=1518845" title="Natrix">
Natrix

Natrix – rodzaj węża z podrodziny zaskrońcowatych (Natricinae) w rodzinie połozowatych (Colubridae).
Zasięg występowania.
Gatunki z tego rodzaju są szeroko rozpowszechnione – zasięg ich występowania obejmuje niemal całą Europę, zachodnią Azję aż do Chin i Indii (zaskroniec rybołów) oraz północną Afrykę. 
W Polsce występuje zaskroniec zwyczajny, raz zanotowano także zaskrońca rybołowa.
Charakterystyka.
Są to węże umiarkowanej wielkości – osiągają przeważnie od 75 cm do maksymalnie 2 m długości.
Głowa pokryta dużymi tarczkami, łuski zwykle z wyraźnym kilem. Większość przedstawicieli rodzaju "Natrix" dobrze i chętnie pływa. Żywią się niewielkimi wodnymi kręgowcami, takimi jak żaby, traszki i ryby. 
Systematyka.
Etymologia.
"Natrix": , "natricis" „wąż wodny”.
Podział systematyczny.
Do rodzaju należą co najmniej trzy współczesne gatunki – zaskroniec zwyczajny ("Natrix natrix"), będący gatunkiem typowym, zaskroniec rybołów ("Natrix tessellata") i zaskroniec żmijopodobny ("Natrix maura"). Ważność gatunku "Natrix megalocephala" bywa kwestionowana – powszechnie jest on uznawany za młodszy synonim zaskrońca zwyczajnego. "Natrix astreptophora" i "Natrix helvetica" – tradycyjnie uznawane za podgatunki "N. natrix" – bywają podnoszone do rangi odrębnych gatunków. Zaskroniec zwyczajny jest sympatryczny z pozostałymi gatunkami z rodzaju "Natrix" na znacznej części zasięgu ich występowania. Najstarszym znanym przedstawicielem rodzaju jest "N. mlynarski" z wczesnego oligocenu Francji. Do rodzaju "Natrix" należą także "N. sansaniensis", "N. merkurensis" i "N. longivertebrata". Pozostałe gatunki zaliczane niegdyś do "Natrix" przeniesiono do innych rodzajów. Analiza filogenetyczna przeprowadzona przez Guickinga i współpracowników (2006), wykorzystująca dane molekularne – sekwencje nukleotydów genów mitochondrialnych kodujących białka – sugeruje, że zaskroniec zwyczajny i zaskroniec rybołów są taksonami siostrzanymi, a zaskroniec żmijopodobny jest bazalny w stosunku do nich. Szacowany czas odłączenia się "N. maura" od ostatniego wspólnego przodka tych trzech gatunków wynosi 27–18 mln lat temu, a linie ewolucyjne "N. natrix" i "N. tessellata" rozeszły się prawdopodobnie 22–13 mln lat temu. Do rodzaju należą następujące gatunki:

</doc>
<doc id="1518846" url="https://pl.wikipedia.org/wiki?curid=1518846" title="Dariusz Kruczkowski">
Dariusz Kruczkowski

Dariusz Kruczkowski (ur. 4 maja 1975) – polski lekkoatleta, długodystansowiec.
Zawodnik Zawiszy Bydgoszcz jest 9-krotnym mistrzem Polski
Wielokrotnie reprezentował Polskę w zawodach międzynarodowych, był m.in. 8. podczas Młodzieżowych Mistrzostw Europy w Lekkoatletyce (Turku 1997).
Bieżąca działalność.
Do 2016 r., Dariusz Kruczkowski był reprezentantem i jednocześnie wiceprezesem klubu TS REGLE Szklarska Poręba.
Był również współorganizatorem biegu Wielka Pętla Izerska - półmaratonu górskiego położonego najwyżej w Polsce.
Obecnie jest trenerem w klubie "Karkonosz Running Team" oraz prowadzi fundację "Biegaj z Pasją".

</doc>
<doc id="1518847" url="https://pl.wikipedia.org/wiki?curid=1518847" title="Vital Signs">
Vital Signs

Vital Signs – piąty longplay zespołu Survivor wydany w roku 1984. Pierwszy album, na którym wystąpił Jimi Jamison. Album okazał się dużym sukcesem komercyjnym i wspiął się na 16 miejsce na liście Billboard 200. Album doczekał się trzech hitów : "The Search Is Over" (#4 US), "High on You" (#8 US) and "I Can't Hold Back" (#13 US).

</doc>
<doc id="1518849" url="https://pl.wikipedia.org/wiki?curid=1518849" title="Bitwa pod Kandaharem">
Bitwa pod Kandaharem

Bitwa pod Kandaharem – ostatnie większe starcie zbrojne II wojny brytyjsko-afgańskiej, poprzedzone oblężeniem Kandaharu przez Afgańczyków i 300-milowym marszem generała Robertsa z Kabulu do Kandaharu.
Preludium.
Oblężenie Kandaharu.
27 lipca 1880 r. brygada George'a Burrowsa, wydzielona ze stacjonującej w Kandaharze Armii Bombaju, poniosła ciężką klęskę z rąk Afgańczyków pod Maiwandem, tracąc ponad 1/3 stanu osobowego. Dzięki postawie baterii E Królewskiej Artylerii Konnej pod dowództwem kapitana Slade'a udało się resztkom brygady wycofać do Kandaharu.
Po powrocie niedobitków garnizon brytyjski liczył przeszło 4 300 ludzi. Garnizon pod dowództwem generała George'a Primrose'a składał się z baterii E Królewskiej Artylerii Konnej, 3 pułku bombajskiej kawalerii, 3 pułku konnego Armii Bombaju, 7 pułku królewskiej fizylierów, resztek 66 pułku piechoty, 1 pułku bombajskich grenadierów, 4, 19 i 28 pułku bombajskiej piechoty oraz 29 batalionu Ballucha.
Początkowo afgański dowódca Ajub Chan planował maszerować na Kabul, ale po zwycięstwie pod Maiwandem zmienił zamiar i rozpoczął oblężenie Kandaharu. Brytyjczycy zmusili 12 000 afgańskich cywili do opuszczenia Kandaharu i zajęli stanowiska o obrębie murów miejskich. 8 sierpnia Afgańczycy rozpoczęli ostrzał twierdzy ze wzgórz na północny zachód od miasta. Kilka dni później rozpoczęli ostrzał z wiosek Deh Khoja i Deh Khati na południe i wschód od Kandaharu.
Aby zneutralizować afgańską baterię Deh Khoja generał Henry Francis Brooke poprowadził 16 sierpnia brytyjską wycieczkę. Zakończyła się ona porażką i utratą 100 ludzi. Zginął także generał Brooke. Mimo to Ajub Chan zdecydował się wycofać na większą odległość od miasta.
Marsz Robertsa.
Na początku sierpnia wieści o klęsce Burrowsa dotarły do stolicy Afganistanu, gdzie połączone siły Armii Bengalu generała Stewarta i Sił Polowych Kabulu generała Robertsa szykowały się do powrotu do Indii. Klęska Armii Bombaju zmusiła jednak Brytyjczyków do rewizji pierwotnych planów. Na naradzie zadecydowano, że generał Roberts na czele najlepszych jednostek ruszy na odsiecz Kandaharowi, podczas gdy generał Stewart będzie nadzorował odwrót reszty armii do Indii. Równocześnie wysłano rozkazy marszu do Kandaharu stacjonującemu w Kwecie generałowi Arthurowi Phayre'owi.
Pod komendą Robertsa znalazło się blisko 10 000 żołnierzy. Na czele Brygady Kawalerii, złożonej z 9 pułku lansjerów, 3 i 23 pułku bengalskiej kawalerii oraz Central Indian Horse, stanął generał Hugh Henry Gough. Brygadą Artylerii, składającej się z 3 baterii artylerii górskiej, dowodził pułkownik Alured Johnson. Dywizja Piechoty generała-majora Johna Rossa składała się z trzech brygad. 1 Brygadą dowodził generał Herbert Taylor Macpherson. Składała się ona z 92 pułku Highlanders, 23 i 24 pułku bengalskiej piechoty oraz 2 pułku Gurkhów księcia Walii. 2 Brygada generała Thomasa Bakera składała się z 72 pułku Highlanders księcia Albany, 2 i 3 pułku Sikhów oraz 5 pułku Gurkhów. W skład 3 Brygady generał Charlesa MacDonalda wchodziły 2 batalion 60 pułku strzelców, 15 i 25 pułki bengalskiej piechoty oraz 4 pułk Gurkhów.
Armia Robertsa opuściła Kabul 8 sierpnia. Nie zabrano artylerii ani pojazdów kołowych. 8 500 mułów, osłów i koni niosło zaopatrzenie armii. Dopiero 9 sierpnia do armii Robertsa przyłączyły się Central Indiach Horse oraz artyleria Johnsona. Armia minęła Ghazni i rozpoczęła marsz na południe. Warunki były ciężkie. Większość oddziału była na nogach już ok. 1–2 w nocy. Wymarsz następował o czwartej a postój dopiero o 13–14 (aczkolwiek straż tylna maszerowała nawet to 18-19). Dni były upalne, a noce zimne. Liczne zwierzęta również utrudniały marsz. Wzrastała liczba rannych i chorych. Sześć wielbłądów zostało użytych do założenia szpitala polowego. Trzech żołnierzy popełniło samobójstwo. Dziennie pokonywano 15-16 mil, czasami nawet 20, czyli dwukrotnie więcej niż wynosiły ówczesne normy marszowe.
23 sierpnia odsiecz dotarła do Kalat-i-Ghilzai, gdzie połączyła się z tamtejszym niewielkim garnizonem. Roberts otrzymał wówczas wieści od generała Primrose'a, że Kandahar nie jest intensywnie atakowany i może jeszcze utrzymać się przez pewien czas. Roberts zarządził więc odpoczynek dla swoich wojsk. Tymczasem maszerujący z Indii generał Phayre wciąż znajdował się wiele dni drogi od Kandaharu. Po dłuższym odpoczynku armia Robertsa wznowiła marsz w dniu 25 sierpnia.
Mając do pokonania 88 mil armia Robertsa maszerowała już wolniejszym tempem. 27 sierpnia zajęła Tir Andaz, gdzie Roberts otrzymał wieści o odwrocie Ajuba Chana spod Kandaharu. Wysłał kawalerię generała Gougha na rozpoznanie. 28 sierpnia Brytyjczycy dotarli do Robat, gdzie przybył także generał Gouch oraz oficerowie z Kandaharu. 31 sierpnia, po pokonaniu przeszło 300 mil w 3 tygodnie, armia Robertsa dotarła do Kandaharu. Złożony gorączką Roberts, który ostatni etap drogi przeleżał w łóżku, dosiadł konia i wjechał do miasta.
Bitwa.
Jeszcze tego samego dnia Roberts, wzmocniony garnizonem Kandaharu, wyruszył stoczyć bitwę z Ajubem Chanem. Ajub rozbił swój obóz w okolicach Baba Wali na zachód od Kandaharu. Roberts zdecydował się wydać mu bitwę w dniu 1 września.
Bitwa zaczęła się o godzinie 9:30 od ostrzału przejścia Baba Wali i sąsiednich wiosek. Następnie 92 pułk Highlanders i 2 pułk Gurkhów, wsparte przez 23 i 24 pułki bengalskiej piechoty, ruszyły do ataku na wioskę Gundimullah Sahibdad. Wioskę opanowano po dwóch godzinach walk, a następnie Brytyjczycy zaatakowali kolejny punkt oporu w Pir Paimal.
W tym czasie bardziej na południe atakowały 72 pułk Highlanders i 2 pułk Sikhów. Opanowały one wioskę Gundigan i w południe udzieliły wsparcia 1 Brygadzie atakującej Pir Paimal. Do ataku na tę wioskę ruszyła również 3 Brygada. Wspólnymi siłami Brytyjczycy opanowali wioskę i zaczęli przygotowania do ataku na obóz Ajuba Chana.
Zgodnie z przewidywaniami Robertsa Afgańczycy zaczęli się cofać. Wówczas Brytyjczycy ruszyli do ataku. 92 pułk Highlanders na czele z majorem White'em i 3 pułk Sikhów na czele z podpułkownikiem Moneyem dotarły do obozu, gdzie okazało się, że Afgańczycy wycofali się. Roberts wysłał w pościg kawalerię, ale konie były zbyt zmęczone i Afgańczykom udało się oderwanie od brytyjskich wojsk. Bitwa pod Kandaharem dobiegła końca.
Epilog.
Wojska brytyjskie straciły 248 zabitych i rannych. Straty afgańskie wynosiły ok. 2500 ludzi. Ponadto Ajub Chan utracił całą artylerię i amunicję. Władza nowego emira, Abdura Rahmana, została zabezpieczona. Pokój między Wielką Brytanią a Afganistanem przetrwał do 1919 r.
9 września Roberts i część jego wojsk opuściły Kandahar. Generał Daubeny pomaszerował na pole bitwy pod Maiwandem, gdzie pochował zabitych Brytyjczyków i Hindusów. Ostatecznie Brytyjczycy wycofali się z Kandaharu wiosną 1881 r.

</doc>
<doc id="1518850" url="https://pl.wikipedia.org/wiki?curid=1518850" title="Różewicz">
Różewicz

Różewicz ("pl." Różewiczowie) – polskie nazwisko, rodzime, przyrostkowe ("-ewicz"), utworzone od słowa "róża".
Na początku lat 90. XX wieku nosiło je w Polsce 581 pełnoletnich osób. Najwięcej w dawnym woj. bydgoskim (64 osoby), poznańskim (58 osób) i wrocławskim (57 osób).

</doc>
<doc id="1518851" url="https://pl.wikipedia.org/wiki?curid=1518851" title="Johann Christian Zimmermann">
Johann Christian Zimmermann



</doc>
<doc id="1518852" url="https://pl.wikipedia.org/wiki?curid=1518852" title="Donald Martin Stewart">
Donald Martin Stewart

Donald Martin Stewart GCB, GCSI, CIE (ur. 1 marca 1824 w Mount Pleasant w Szkocji, zm. 26 marca 1900 w Algierze) – brytyjski wojskowy, naczelny dowódca wojsk w Indiach.
Był synem Roberta Stewarta. Wykształcenie odebrał w szkołach w Findhorn, Dufftown i Elgin, oraz na Uniwersytecie Aberdeen. W 1840 r. rozpoczął służbę w Armii Bengalu. W 1854 i 1855 r. brał udział w wyprawach Mohmandom oraz plemionom Afridi. Podczas powstania sipajów brał udział w oblężeniu Dehli i odsieczy Lucknow. Za postawę podczas walk otrzymał medal i rangę podpułkownika.
Przez następne 9 lat był zastępcą adiutanta generalnego Armii Bombaju. W 1867 r. dowodził brygadą podczas kampanii w Abisynii. Otrzymał za to Order Łaźni. W 1868 r. otrzymał stopień generała-majora. W 1872 r. zreformował kolonię karną Port Blair na Wyspach Andamańskich po zabójstwie wicekróla lorda Mayo. Następnie Stewart dowodził garnizonem Lahaur i w 1877 r. otrzymał rangę generała-porucznika.
Po wybuchu II wojny brytyjsko-afgańskiej Stewart otrzymał komandę nad Siłami Polowymi Południowego Afganistanu. Na ich czele 8 stycznia 1879 r. zdobył Kandahar za co otrzymał podziękowania od parlamentu i Krzyż Komandorski Orderu Łaźni. Wiosną 1880 r. wyruszył ze swoją armią do Kabulu, wygrywając po drodze bitwę pod Ahmed Khel. Po przybyciu do stolicy Afganistanu przejął, jako starszy stopniem, dowództwo sił brytyjskich na tym obszarze z rąk generała-majora Robertsa.
Kiedy do Kabulu dotarły wieści o klęsce pod Maiwandem, Stewart wyprawił generała Robertsa na odsiecz Kandaharowi, a sam przeprowadził ewakuację reszty armii do Indii przez przełęcz Khyber. Otrzymał za to Krzyż Wielki Orderu Łaźni, Krzyż Kawalerski Orderu Imperium Indyjskiego, tytuł baroneta oraz podziękowania od parlamentu.
W 1881 r. otrzymał pełny stopień generalski. W latach 1881–1885 był naczelnym dowódcą brytyjskich wojsk w Indiach. Po odejściu ze stanowiska otrzymał Krzyż Wielki Orderu Gwiazdy Indii oraz został członkiem rady przy ministrze ds. Indii. W 1894 r. został awansowany do stopnia marszałka polnego. W 1895 r. został gubernatorem Chelsea Hospital. Zmarł w 1900 r.

</doc>
<doc id="1518853" url="https://pl.wikipedia.org/wiki?curid=1518853" title="Liljeholmen (stacja metra)">
Liljeholmen (stacja metra)

Liljeholmen – powierzchniowa stacja sztokholmskiego metra, leży w Söderort, w dzielnicy Hägersten-Liljeholmen, w centrum Liljeholmen, na czerwonej linii metra, między Aspudden (T13) / Midsommarkransen (T14) a Hornstull. Dziennie korzysta z niej około 27 300 osób. Pod względem liczby obsługiwanych pasażerów znajduje się na dziesiątym miejscu.
Stacja znajduje się równolegle do Liljeholmstorg. Posiada dwie hale. Północna hala zlokalizowana jest przy Liljeholmsvägen i ma wyjście bezpośrednio na przystanek szybkiego tramwaju miejskiego "Tvärbanan." Południowa hala posiada dwa wyjścia, na Liljeholmstorget oraz do oszklonego przejścia długości 140 metrów, prowadzącego do kolejki górskiej, łączącej pobliskie osiedle Nybohovsbacken ze stacją. Nybohovsbacken znajduje się około 40 metrów powyżej poziomu stacji. Ze względu na tak dużą różnicę wysokości zainstalowano kolejkę górską (funikular) "Hissbana", która przewozi pasażerów. Kolejka porusza się 250 metrowym tunelem o nachyleniu 16%. Peron w kierunku południowym jest bezpośrednio połączony z podziemną pętlą autobusową.
Stację otworzono 5 kwietnia 1964 jako 51. w systemie wraz z odcinkiem T-Centralen-Örnsberg/Fruängen. Posiada 3 perony z 4 krawędziami. Stacja została zaprojektowana przez Olova Blomkvista i przebudowana w 2004.
Otoczenie.
W otoczeniu stacji znajdują się:

</doc>
<doc id="1518854" url="https://pl.wikipedia.org/wiki?curid=1518854" title="Arthur MacManus">
Arthur MacManus

Arthur MacManus (ur. 1889, zm. 1927) − szkocki działacz związków zawodowych i socjalista.
W 1903 r. wstąpił do Socjalistycznej Partii Pracy i rozpoczął pracę w fabryce Singera w Clydebank, Glasgow. Brał udział w strajku w kwietniu 1911 r., za co został zwolniony z pracy.
Za poparcie udzielone działaniom SLP przeciwko I wojnie światowej, MacManus został aresztowany w 1915 r., kiedy przemawiał na George Square w Glasgow przeciwko poborowi.
Wkrótce MacManus stał się jednym z liderów Clyde Workers Committee. Poparł Davida Kirkwooda podczas strajku w William Beardmore and Company. Został za to deportowany do Edynburga.
Podczas wyborów powszechnych 1918 r. MacManus bez powodzenia ubiegał się o mandat parlamentarny z okręgu Halifax. Po rewolucji październikowej stał się zwolennikiem utworzenia partii komunistycznej. W styczniu 1919 r. stanął na czele Komisji Zjednoczeniowej, która miała doprowadzić do połączenia Brytyjskiej Partii Socjalistycznej, Socjalistycznej Federacji Robotników oraz innych mniejszych grup.
W kwietniu 1920 r. MacManus, razem z Tomem Bellem i Williamem Paulem, powołał do życia Zjednoczoną Grupę Komunistyczną. W sierpniu weszła ona w skład nowo powstałej Komunistycznej Partii Wielkiej Brytanii. W latach 1920–1922 MacManus był jej pierwszym przewodniczącym. Pod koniec 1920 r. uczestniczył w specjalnej konferencji Komitetu Wykonawczego Kominternu, gdzie zdecydował się dokonać reformy partii. Po reformie MacManus stanął na czele departamentu kolonialnego CPGB. Na IV Kongresie Kominternu został wybrany członkiem Komitetu Wykonawczego i Prezydium.
W 1925 r. MacManus i 11 innych liderów CPGB zostali aresztowani pod zarzutem nawoływania i przygotowywania buntu. W 1927 r. brał udział w konferencji założycielskiej Ligi Antyimperialistycznej, ale zmarł wkrótce potem. Jego prochy złożono w murze Kremla

</doc>
<doc id="1518855" url="https://pl.wikipedia.org/wiki?curid=1518855" title="Buckfastleigh">
Buckfastleigh

Buckfastleigh - miasto w Wielkiej Brytanii. w Anglii w hrabstwie Devon, położone przy drodze A38 na skraju Parku Narodowego Dartmoor i na jego południowym stoku. Znajduje się w dekanacie Totnes. Miasto liczy 3600 mieszkańców. Około kilometra od miasta znajduje się opactwo Buckfast Abbey. 
Historia.
Miasto w przeszłości było ośrodkiem produkcji i przędzenia wełny oraz skór. Działał młyn papierniczy, napędzany przez wody rzeki Dart. W XVII wieku miasto jednak straciło swój przemysłowy charakter - rozwinęło się nieco dopiero w okresie rewolucji technicznej. W roku 1801 jego populacja wynosiła 1525 mieszkańców, sto lat później - 2781.

</doc>
<doc id="1518856" url="https://pl.wikipedia.org/wiki?curid=1518856" title="When Seconds Count">
When Seconds Count

When Seconds Count – szósty longplay zespołu Survivor, drugi z Jimim Jamisonem wydany w roku 1986. Hitem okazał się singiel "Is This Love", który dotarł do 9 miejsca na Billboard Hot 100. 

</doc>
<doc id="1518859" url="https://pl.wikipedia.org/wiki?curid=1518859" title="Płyn izotoniczny">
Płyn izotoniczny



</doc>
<doc id="1518862" url="https://pl.wikipedia.org/wiki?curid=1518862" title="Cerkiew Cudu św. Michała Archanioła w Chołowicach">
Cerkiew Cudu św. Michała Archanioła w Chołowicach

Cerkiew pw. św. Michała Archanioła w Chołowicach – greckokatolicka, filialna cerkiew, zbudowana w 1897, obecnie Kościół Pojednania pw. Ducha Świętego.
Budowla murowana, trójdzielna, z dużą kruchtą od frontu. Wyższa i szersza nawa zwieńczona dużą kopułą na ośmiobocznym bębnie. Prezbiterium zamknięte trójbocznie, z dwiema zakrystiami. Nad kruchtą i babińcem dachy dwuspadowe, w pozostałej części wielopołaciowe. Cerkiew należała do parafii greckokatolickiej w Olszanach.
Podczas II wojny światowej pogranicznicy sowieccy urządzili w kopule punkt obserwacyjny. Podczas wycofywania się spalili cerkiew.
Wejście na plac cerkiewny przez kamienną dzwonnicę-bramę, wzniesioną w latach 30. XX w. Na dzwonnicy wolno stojącej 3 dzwony odlane w 1991 r. w ludwisarni Walerii i Jana Felczyńskich w Przemyślu.
W latach 1993–1996 cerkiew została odbudowana w pierwotnym kształcie jako Kościół Pojednania pw. Ducha Świętego. Jest kościołem filialnym parafii w Krasiczynie. We wnętrzu Krzyż Pojednania oraz polichromia obrazująca działalność Ducha Świętego, wykonana przez muzułmanina Timura Karima.
Obok wejścia do świątyni ocalałe fragmenty kamiennych nagrobków z dawnego cmentarza.

</doc>
<doc id="1518865" url="https://pl.wikipedia.org/wiki?curid=1518865" title="Pieta awiniońska">
Pieta awiniońska



</doc>
<doc id="1518866" url="https://pl.wikipedia.org/wiki?curid=1518866" title="Too Hot to Sleep">
Too Hot to Sleep

Too Hot to Sleep – siódmy longplay zespołu Survivor, ostatni przed czteroletnim rozwiązaniem zespołu wydany w roku 1988. Album okazał się wielkim komercyjnym rozczarowaniem, czego skutkiem było rozwiązanie grupy.

</doc>
<doc id="1518869" url="https://pl.wikipedia.org/wiki?curid=1518869" title="Reach (album Survivor)">
Reach (album Survivor)

Reach – ósmy longplay zespołu Survivor, jedyny wydany w latach 1988 - 2006. 

</doc>
<doc id="1518871" url="https://pl.wikipedia.org/wiki?curid=1518871" title="Eduard Hitzig">
Eduard Hitzig

Julius Eduard Hitzig (ur. 6 lutego 1839 w Berlinie, zm. 20 sierpnia 1907 w Luisenheim, St. Blasien) – niemiecki lekarz neurolog i psychiatra.
Życiorys.
Studiował w Berlinie i Würzburgu. Jego nauczycielami byli m.in. Emil du Bois-Reymond, Rudolf Virchow, Moritz Heinrich Romberg i Carl Friedrich Otto Westphal. W 1862 roku został doktorem medycyny, następnie praktykował w Berlinie i Würzburgu. W 1875 roku został dyrektorem szpitala psychiatrycznego Burghölzli w Zurychu i profesorem psychiatrii na Uniwersytecie w Zurychu. W 1885 roku Hitzig został profesorem na Uniwersytecie w Halle, gdzie pozostał do końca swojej kariery naukowej w 1903 roku.
Dorobek naukowy.
Hitzig pamiętany jest za prace dotyczące związku między bodźcami elektrycznymi a mózgiem. W 1870 roku razem z anatomem Gustavem Fritschem drażnił prądem elektrycznym odsłoniętą korę mózgową znieczulonego psa. Doświadczenia Hitziga i Fritscha wykonywane były w domu tego drugiego, ponieważ władze uczelni nie pozwoliły na tego typu eksperymenty w uczelnianych laboratoriach. Hitzig i Fritsch odkryli, że stymulacja elektryczna różnych części kory mózgowej wywołuje bezwolne skurcze różnych grup mięśniowych u psa. Zidentyfikowali powierzchnię mózgu, wąski pas do tyłu od płata czołowego, która zdawała się zawiadywać różnymi mięśniami (dziś określana jako kora motoryczna). W 1870 roku Hitzig opublikował wyniki swoich doświadczeń.

</doc>
<doc id="1518875" url="https://pl.wikipedia.org/wiki?curid=1518875" title="Emil Du Bois-Reymond">
Emil Du Bois-Reymond



</doc>
<doc id="1518876" url="https://pl.wikipedia.org/wiki?curid=1518876" title="Steenwijk">
Steenwijk

Steenwijk – miasto w Holandii w prowincji Overijssel w gminie Steenwijkerland. Największa miejscowość gminy. Do 2001 roku samodzielna gmina, po reformie miasto zostało włączone do poszerzonej gminy obejmującej okoliczne miejscowości Blokzijl oraz Vollenhove.
Historia.
Prawa miejskie Steenwijk uzyskał w 1327 roku. W czasie wojny osiemdziesiątletniej miasto zostało w 1581 roku zdobyte przez armię Hiszpańską, zwrócone powstałemu w wyniku wojny państwu Holenderskiemu w 1592 roku. Miasto w przeszłości obwarowane, dziś w centrum jedynie niewielkie pozostałości murów miejskich oraz wałów ziemnych.

</doc>
<doc id="1518877" url="https://pl.wikipedia.org/wiki?curid=1518877" title="Karl Friedrich Otto Westphal">
Karl Friedrich Otto Westphal



</doc>
<doc id="1518879" url="https://pl.wikipedia.org/wiki?curid=1518879" title="Takielunek topowy">
Takielunek topowy

Takielunek topowy - termin żeglarski oznaczający sposób olinowania masztu, gdzie najwyższy sztag zamocowany jest na topie masztu. 
Takielunek, gdzie sztag zamocowany jest poniżej topu masztu określa się mianem takielunek ułamkowy.

</doc>
<doc id="1518880" url="https://pl.wikipedia.org/wiki?curid=1518880" title="Leszek Śliwa">
Leszek Śliwa

Leszek Śliwa (ur. 20 września 1979) – polski lekkoatleta, który specjalizował się w pchnięciu kulą.
Kariera sportowa.
W 1998 uplasował się na dziesiątym miejscu podczas mistrzostw świata juniorów. Trzy lata później zdobył w Amsterdamie brązowy medal młodzieżowych mistrzostw Europy. Reprezentował Polskę na halowym czempionacie Starego Kontynentu w 2002 roku jednak nie awansował do finału. W 2003 zajął trzecią lokatę w światowych igrzyskach wojskowych. Uczestnik pucharu Europy oraz zimowego pucharu Europy w rzutach lekkoatletycznych. 
Medalista mistrzostw Polski seniorów ma w dorobku jeden złoty (Bydgoszcz 2001) oraz srebrne medale (Kraków 2000, Bydgoszcz 2004, Biała Podlaska 2005, Bydgoszcz 2006). Stawał na podium halowych mistrzostw kraju zdobywając jeden tytuł mistrzowski (Spała 2002). 
Rekordy życiowe: stadion – 19,90 (18 września 2004, Suwałki); hala – 20,02 (9 lutego 2002, Spała). Rezultat z 2002 roku (20,02) jest dziewiątym wynikiem w historii polskiej halowej lekkoatletyki.

</doc>
<doc id="1518881" url="https://pl.wikipedia.org/wiki?curid=1518881" title="Balad Ruz">
Balad Ruz

Balad Ruz (arab. "بلدروز"; także "Baladruz") – miasto w centralnym Iraku.

</doc>
<doc id="1518882" url="https://pl.wikipedia.org/wiki?curid=1518882" title="Bencz">
Bencz

Bencz – pierwotne dno strefy przybrzeżnej zbiornika wodnego. Zazwyczaj zbudowane jest z części trudno rozpuszczalnych, trwałych na erozję. Bencz często jest zakrywany w wyniku sedymentacji materiałów pochodzących z abrazji brzegów zbiornika wodnego.

</doc>
<doc id="1518884" url="https://pl.wikipedia.org/wiki?curid=1518884" title="Baladruz">
Baladruz



</doc>
<doc id="1518886" url="https://pl.wikipedia.org/wiki?curid=1518886" title="Puchar Pierwogo Kanału w piłce nożnej (piłka nożna)">
Puchar Pierwogo Kanału w piłce nożnej (piłka nożna)



</doc>
<doc id="1518894" url="https://pl.wikipedia.org/wiki?curid=1518894" title="Greatest Hits (album Survivor)">
Greatest Hits (album Survivor)

Greatest Hits – kompilacja hitów zespołu Survivor wydana w roku 1993.

</doc>
<doc id="1518895" url="https://pl.wikipedia.org/wiki?curid=1518895" title="Adrian Crișan">
Adrian Crișan

Adrian Crișan (ur. 7 maja 1980 w Bystrzycy) – rumuński tenisista stołowy. Członek kadry narodowej i olimpijskiej mężczyzn Rumunii. Jest sponsorowany przez japońską firmę tenisa stołowego Butterfly. Zawodnik niemieckiego klubu tenisa stołowego TTF Libherr Ochsenhausen (klub z bundesligi). Mieszka w Ochsenhausen. Obecnie najlepszy zawodnik w Rumunii i 10 w Europie.

</doc>
<doc id="1518896" url="https://pl.wikipedia.org/wiki?curid=1518896" title="Billy Sherwood">
Billy Sherwood

Billy Sherwood, właśc. William Wyman Sherwood (ur. 14 marca 1965 w Las Vegas) – amerykański muzyk, multiinstrumentalista, kompozytor, producent muzyczny oraz inżynier dźwięku. W latach 90 XX wieku występował w brytyjskiej grupie Yes jako gitarzysta, okazjonalnie grał na instrumentach klawiszowych. Początkowo miał być wokalistą, jednakże Jon Anderson powrócił do zespołu, przez co nie było to potrzebne. W późniejszym czasie współpracował z zespołem jako producent muzyczny, w 2015 podczas koncertów zastępował chorego basistę Chrisa Squire'a. Po jego śmierci powrócił do zespołu na stałe. Po śmierci Johna Wettona w 2017, jest również członkiem zespołu Asia.
Początki kariery.
Pochodził z rodziny o tradycjach muzycznych. Ojciec, Bobby Sherwood był liderem zespołu big-bandowego, matka Phyllis Sherwood wokalistką i perkusistką, zaś brat Michael Sherwood jest wokalistą i klawiszowcem. Jego ojcem chrzestnym był Milton Berle, amerykański aktor komediowy.
Pierwszym zespołem Billy’ego Sherwooda, do którego dołączył w roku 1981, mając 16 lat, był założony przez Michaela Sherwooda Lodgic. Billy grał tam na gitarze basowej i śpiewał, Michael grał na instrumentach klawiszowych i śpiewał. Ponadto członkami Lodgic byli Guy Allisson (klawisze), Jimmy Haun (gitara; później grał na płycie "Union" Yes) oraz Gary Starns (perkusja). Zespół wydał tylko jedną płytę "Nomadic Sands" (1985)
Po rozpadzie Lodgic Billy Sherwood oraz Guy Allison utworzyli nowy zespół, World Trade, którego skład uzupełnili Bruce Gowdy (gitara) i Mark T. WIlliams (perkusja). Zespół zadebiutował z płytą "World Trade" w 1989, a Sherwood pozostając wokalistą i basistą zajął się też produkcją oraz remiksami.
Współpraca z Yes.
W 1989 Sherwood i Gowdy zostali zaproszeni przez członków Yes (Chris Squire, Alan White i Tony Kaye), którzy pozostali po odejściu z zespołu Jona Andersona i Trevora Rabina. Po pewnym czasie Rabin powrócił i Yes dokonał sesji nagraniowej w składzie: Squire, White, Kaye, Rabin i Sherwood. Pod naciskami wytwórni płytowej Yes połączył się z Anderson Bruford Wakeman Howe, a Sherwood został relegowany do roli muzyka sesyjnego. Był współkompozytorem jednego utworu z płyty "Union" ("The More We Live – Let Go"). Współpraca Sherwooda z Yes trwała podczas trasy koncertowej promującej płytę "Talk" (1994), gdzie grał na koncertach jako drugi gitarzysta.
Przy okazji gry z Yes Sherwood podjął współpracę z Chrisem Squire i wspólnie zainicjowali zespół Chris Squire Experiment. Wspólnie komponowali piosenki, które ukazały się najpierw na płycie Yes "Open Your Eyes (album)" (1997), a potem na dwóch płytach sygnowanych jako Conspiracy.
W międzyczasie Sherwood współpracował jako producent z Motörhead, Dangerous Toys, and Paulem Rodgersem, gościł także na płycie zespołu Toto "Kingdom of Desire". W 1995 ukazał się drugi album World Trade zatytułowany "Euphoria", przy czym na perskusji grał Jay Schellen.
Sherwood czy to samodzielnie czy z grupą World Trade produkował i grał na wielu płytach „tribute”, z utworami innych artystów. Wśród tych płyt były "Tales from Yesterday" (piosenki Yes), "Supper’s Ready" (utwory Genesis, "The Moon Revisited" (nowe wersje utworów z "Dark Side of the Moon" Pink Floyd), "Jeffology" (hołd dla Jeffa Becka), "Crossfire" (Stevie Ray Vaughan), "Dragon Attack" (piosenki Queen) i inne.
W 1995 Yes reaktywował się w oryginalnym składzie z lat 70. – Jon Anderson, Chris Squire, Alan White, Steve Howe, Rick Wakeman). Sherwood był producentem nowych utworów studyjnych, które ukazały się na płytach "Keys to Ascension" i "Keys to Ascension 2"; ten drugi album został nagrany w studiu będącym własnością Sherwooda. W 1997 Rick Wakeman po raz kolejny opuścił Yes, dlatego Squire poprosił Sherwooda o dołączenie do Yes na stałe. Na płycie "Open Your Eyes (album)" z 1997 Sherwood grał na gitarze i klawiszach. Przy okazji trasy koncertowej "Open Your Eyes" do Yes dołączył także klawiszowiec Igor Khoroshev, dlatego Sherwood pozostał tylko gitarzystą.
Jako kompozytor utworów Yes Sherwood poszedł drogą Trevora Rabina, łącząc melodyjny rock środka (AOR) z elementami rocka progresywnego. W jednym z wywiadów określił komercyjną płytę Yes "Big Generator" z 1987 jednym z ulubionych albumów wszech czasów.
W tym czasie Sherwood rozpoczął prace nad trzecim albumem World Trade, ale zespół się rozpadł. Przygotowany materiał Sherwood wykorzystał na swoim pierwszym solowym albumie "The Big Peace" (1999). Również w 1999 ukazał się kolejny album Yes z udziałem Sherwooda, "The Ladder", a rok później wspólna płyta Squire’a i Sherwooda, "Conspiracy".
Na trasie koncertowej "The Ladder" Yes nagrał w Las Vegas (rodzinnym mieście Sherwooda) płytę koncertową i DVD "House of Yes". Po trasie zespół ogłosił, że Sherwood nie jest już członkiem Yes.
Po odejściu z Yes.
Po roku 2000 Sherwood pracował nad kolejnymi albumami "tribute", w szczególności skupiając się na twórczości Pink Floyd. Kolejno ukazały się: "Back Against The Wall" i "Return To The Dark Side Of The Moon".
W 2007 powstał kolejny zespół Sherwooda: , w którym grali członkowie Yes: Alan White, Tony Kaye, zaś skład uzupełniał Jimmy Haun. Grupa opublikowała płytę "CIRCA:" oraz DVD. W 2008 ukazała się trzecia płyta solowa Sherwooda, "At the Speed of Life".
Dyskografia.
Z grupą Lodgic:
Z grupą World Trade:
Płyty solowe:
Jako Conspiracy:
Z grupą CIRCA:

</doc>
<doc id="1518897" url="https://pl.wikipedia.org/wiki?curid=1518897" title="Gustav Aschaffenburg">
Gustav Aschaffenburg

Gustav Aschaffenburg (ur. 23 maja 1866 w Zweibrücken, zm. 2 września 1944 w Baltimore) – niemiecki lekarz psychiatra.
Życiorys.
Syn Louisa Aschaffenburga i Julie z domu Feibes. Jego ojciec był kupcem i nauczycielem Talmudu. Gustav Aschaffenburg w 1890 roku ukończył studia medyczne na Uniwersytecie w Strasburgu. Następnie był asystentem Emila Kraepelina w klinice psychiatrycznej w Heidelbergu. Potem praktykował w Halle i w Kolonii. Prześladowany z powodów antysemickich w latach 30., emigrował do Stanów Zjednoczonych i pracował w Catholic University of America w Waszyngtonie oraz na Uniwersytecie Johnsa Hopkinsa w Baltimore.
Aschaffenburg był pionierem na polu psychiatrii sądowej i kryminologii. Uważał, że czynniki dziedziczne mają mniejszy wpływ na ludzi niż otoczenie, i uznawał zachowania kryminalne za rodzaj społecznego nieprzystosowania, a nie patologii umysłowej. W 1908 opublikował pracę "Das Verbrechen und seine Bekämpfung", uznany podręcznik kryminologii. Opisał też tzw. objaw Aschaffenburga.
Jego uczniem był Kurt Schneider.
W 1901 roku ożenił się z Mają Nebel z Heidelbergu. Mieli jednego syna i trzy córki.

</doc>
<doc id="1518902" url="https://pl.wikipedia.org/wiki?curid=1518902" title="Justin Bruening">
Justin Bruening

Justin S. Bruening (ur. 24 września 1979 roku w Chadron, w stanie Nebraska) – amerykański aktor i model, najbardziej znany z roli Mike'a Traceura w serialu "Knight Rider" z 2008 roku. 
Dorastał w małym miasteczku Santa Helena, w stanie Nebraska, gdzie ukończył szkołę średnią z zaledwie dziewięcioma kolegami z klasy. Następnie przeniósł się do San Diego, w stanie Kalifornia. Tam został odkryty przez Sue Nessel, łowcę talentów dla Scott Copeland International, w McDonald's w Escondido, na północ od San Diego. Wkrótce potem, Copeland załatwił mu jego pierwszą pracę jako modela dla Abercrombie &amp; Fitch. Wystąpił w teledysku do przeboju Britney Spears "Boys" (2002). Potem pojawił się jako James Edward "Jamie" Martin w operze mydlanej ABC "Wszystkie moje dzieci" ("All My Children", 2003-2007).
5 czerwca 2005 roku poślubił aktorkę Alexę Havins.

</doc>
<doc id="1518910" url="https://pl.wikipedia.org/wiki?curid=1518910" title="Lukrecja gładka">
Lukrecja gładka

Lukrecja gładka ("Glycyrrhiza glabra") – bylina z rodziny bobowatych. Rodzimy obszar jej występowania to Libia, środkowa i zachodnia część Azji, Syberia, Mongolia, Kaukaz oraz wschodnia i południowa część Europy. Jest też uprawiana w wielu regionach świata. Znana od wieków roślina lecznicza.
Zastosowanie.
Roślina lecznicza.
Zastosowanie w medycynie.
W medycynie lukrecja jest składnikiem leków i kosmetyków, pełni w nich funkcje antyoksydacyjne, przeciwrakowe, przeciwwrzodowe, przeciwzapalne, przeciwwirusowe i bakteriobójcze oraz wpływa na prawidłowe funkcjonowanie gardła.
Uprawa.
Rozmnażanie z sadzonek korzeniowych o długości około 20 cm z kilkoma oczkami. Może być uprawiana przez wiele lat w tym samym miejscu. Stanowisko słoneczne. Zbiór jesienią lub wczesną wiosną. Wykopuje się korzenie roślin 3- lub 4-letnich.

</doc>
<doc id="1518911" url="https://pl.wikipedia.org/wiki?curid=1518911" title="Glycyrrhiza glabra">
Glycyrrhiza glabra



</doc>
<doc id="1518912" url="https://pl.wikipedia.org/wiki?curid=1518912" title="Nahr Dijala">
Nahr Dijala

Nahr Dijala, Dijala (, "Nahr Diyālà", , "Rudxāne-ye Sirvān") – rzeka w Iraku i Iranie. Jej długość wynosi 445 kilometrów, a powierzchnia dorzecza 32 600 km². Przez większość biegu przepływa prowincją Dijala, która od niej wzięła swą nazwę, przez tereny zamieszkane głównie przez Kurdów. W Iranie znajduje się przy niej elektrownia wodna, w Iraku postawiono na jej trasie zapory Darbandichan i Hamrin.
Źródło rzeki znajduje się w górach Zagros, w pobliżu miasta Sanandadż. Górny bieg, w granicach Iranu, nosi nazwę Rudchane-je Sirwan. Nie jest żeglowna, natomiast jej doliną przebiega szlak handlowy między Irakiem a Iranem. Uchodzi do Tygrysu na południe od Bagdadu. Jest wykorzystywana w celach irygacyjnych, a za czasów Sasanidów oraz wczesnomuzułmańskich jej dolny bieg był częścią kanału Nahr an-Nahrawan. 
Jak podają "Dzieje" Herodota, król Cyrus Wielki kazał wykopać rowy odwadniające rzekę (wkrótce jednak zasypane przez piaski pustyni) jako karę za to, że utonął w niej poświęcony koń. Nad brzegami rzeki doszło też wcześniej do bitwy pod Halule, zwanej też bitwą nad Dijalą.

</doc>
<doc id="1518915" url="https://pl.wikipedia.org/wiki?curid=1518915" title="Łukasz Michalski">
Łukasz Michalski

Łukasz Michalski (ur. 2 sierpnia 1988 w Bydgoszczy) – polski lekkoatleta, tyczkarz.
Skok o tyczce uprawia od 13 roku życia. Medalista uniwersjady i juniorskich mistrzostw Europy, uczestnik mistrzostw świata oraz finalista mistrzostw Europy. Absolwent Collegium Medicum Uniwersytetu Mikołaja Kopernika w Bydgoszczy.
Kariera.
Międzynarodową karierę rozpoczął w roku 2005 zajmując 4. miejsce w mistrzostwach świata juniorów młodszych w Marrakeszu. W 2006 zajął 8. miejsce w mistrzostwach świata juniorów. Podczas mistrzostw Europy juniorów w lekkoatletyce w Hengelo (2007) zdobył brązowy medal. W 2009 roku wziął udział w halowych mistrzostwach Europy w Turynie oraz reprezentował Polskę w superlidze drużynowego czempionatu Starego Kontynentu. Mimo prowadzenia na europejskich listach młodzieżowców zajął dopiero 5. miejsce podczas młodzieżowych mistrzostw Europy (Kowno 2009). Bez powodzenia startował w mistrzostwach świata w Berlinie (2009) gdzie odpadł w eliminacjach. W marcu 2010 zajął 9. miejsce w halowych mistrzostwach globu w Katarze. Na siódmym miejscu ukończył rywalizację w mistrzostwach Europy w Barcelonie w lipcu 2010. Między innymi dzięki zwycięstwu w mityngu Aviva London Grand Prix w Londynie zajął trzecie miejsce w klasyfikacji końcowej skoku o tyczce w ramach Diamentowej Ligi IAAF. W 2011 sięgnął po srebro igrzysk wojska, złoto uniwersjady oraz był 4. na mistrzostwach świata. Podczas igrzysk olimpijskich w Londynie zajął 11. miejsce.
Czterokrotny złoty medalista mistrzostw Polski seniorów (Bielsko-Biała 2010, Bydgoszcz 2011, Bielsko-Biała 2012 i Toruń 2013) ma w dorobku także dwa srebrne krążki krajowego czempionatu (Bydgoszcz 2006 i Szczecin 2008). Trzy razy w karierze wygrywał halowe mistrzostwa Polski seniorów (Spała 2009, Spała 2010 i Spała 2012). Ma na koncie medale mistrzostw Polski w kategorii młodzików, juniorów i młodzieżowców. Stawał na podium akademickich mistrzostw kraju.
Karierę sportową zakończył oficjalnie w 2015, pracuje jako lekarz.
Jego żoną jest lekkoatletka Anna Jagaciak-Michalska.

</doc>
<doc id="1518916" url="https://pl.wikipedia.org/wiki?curid=1518916" title="Rhenen">
Rhenen

Rhenen – miasto oraz gmina w Holandii w prowincji Utrecht, położone nad Renem. 
Gmina zajmuje powierzchnię 42,99 km², a jej teren zamieszkuje 18 742 osób. Do gminy poza miastem należą Achterberg, Remmerden, Elst oraz Laareind.
Historia.
Rhenen otrzymało prawa miejskie pomiędzy 1256 a 1258. W 1346 biskup Utrechtu sfinansował budowę murów miejskich wokół ówczesnego miasta, z których trzy bramy miejskie zostały rozebrane w 1840, a niewielki ich fragment przetrwał do dziś. Przez pewien okres miasto pobierało opłaty za korzystanie z drogi wodnej Renu, mimo iż samo nigdy nie miało własnego portu. 
W 1621 roku w mieście znajdował się pałac Fryderyka V. Został on rozebrany w 1812 roku.
Zabytki.
Według lokalnej legendy Cunera była dziewicą, która z Urszulą brytyjską (patronką zakonu Urszulanek) i 1100 innych dziewic udała się na pielgrzymkę do Rzymu. Pielgrzymka została napadnięta przez Hunów, i większość uczestniczek z ich ręki zginęła. Od śmierci z ręki Hunów piękną Cunerę uratował fryzyjski król Robbodus, który przyjął ją na swój dwór. Została zamordowana przez jego zazdrosną żonę, gdy król był na łowach. Pochowana na lokalnym wzgórzu, zwanym odtąd Cuneraheuvel.

</doc>
<doc id="1518917" url="https://pl.wikipedia.org/wiki?curid=1518917" title="Marie François Xavier Bichat">
Marie François Xavier Bichat

Marie François Xavier Bichat (ur. 14 listopada 1771 w Thoirette, zm. 22 lipca 1802) – francuski anatom i fizjolog.
Urodził się w 1771 roku jako syn lekarza. Studiował w Nantui i potem w Lyonie. Początkowo zajmował się matematyką i fizyką, potem pod wpływem M. A. Petita (1766-1811) zdecydował się na medycynę. W latach rewolucji francuskiej zmuszony był uciec z Lyonu i od 1793 roku przebywał w Paryżu. Tam uczył się u Pierre Josepha Desaulta, który traktował Bichata jak własnego syna. Przez dwa lata dwaj lekarze blisko współpracowali, jednak w 1795 roku Desault niespodziewanie zmarł. Bichat zmarł kilka lat później, w wieku zaledwie 30 lat, z powodu gruźlicy płuc.
Bichat pamiętany jest jako ojciec współczesnej patologii i histologii, mimo że pracował bez mikroskopu. Wprowadził do medycyny pojęcie tkanki, i wyznawał pogląd, że choroba atakuje raczej tkanki, niż narządy.
Jego nazwisko pojawiło się na liście 72 nazwisk na wieży Eiffla.

</doc>
<doc id="1518918" url="https://pl.wikipedia.org/wiki?curid=1518918" title="Katalog Głównych Galaktyk">
Katalog Głównych Galaktyk

Katalog Głównych Galaktyk (ang. "Principal Galaxies Catalogue", "The Catalogue of Principal Galaxies", PGC) – katalog astronomiczny najjaśniejszych galaktyk opublikowany w 1989 roku. Zestawili go astronomowie z francuskich obserwatoriów astronomicznych: G. Paturel, P. Fouque, L. Bottinelli i L. Gouguenheim. Pierwsze wydanie zawierało 73 197 obiektów. Obiekty katalogu są oznaczone jako "PGC + numer katalogowy".
Kolejne odkrywane galaktyki po roku 1989 otrzymywały swój numer PGC. Obecnie katalog ten zawiera już ponad milion galaktyk.

</doc>
<doc id="1518919" url="https://pl.wikipedia.org/wiki?curid=1518919" title="Principal Galaxies Catalogue">
Principal Galaxies Catalogue



</doc>
<doc id="1518933" url="https://pl.wikipedia.org/wiki?curid=1518933" title="Cleobury Mortimer">
Cleobury Mortimer

Cleobury Mortimer - miasto w Wielkiej Brytanii. w Anglii w hrabstwie Shropshire. Choć często uważane za wieś, jest większe od innego miasta w hrabstwie - Clun. Miasto zamieszkuje niecałe 2 500 mieszkańców. Prawa miejskie nadano miejscowości w roku 1253
Historia.
Nazwa miejscowości pochodzi od staroangielskiego słowa "clifu" oznaczającego strome zbocze i "bury" - fortyfikację. Dwór w Cleobury z początku należał do .żony Edwarda Wyznawcy Edith. Miejscowość jest wymieniona w Domesday Book jako miejsce co najmniej dwóch zamków.

</doc>
<doc id="1518935" url="https://pl.wikipedia.org/wiki?curid=1518935" title="U-84 (1941)">
U-84 (1941)

U-84 – niemiecki okręt podwodny typu "VII B" z okresu II wojny światowej. Okręt wszedł do służby w 1941.
Historia.
W czasie II wojny światowej odbył 8 patroli bojowych, spędzając na morzu 461 dni. Zatopił 6 statków o łącznej pojemności 29.905 BRT i uszkodził jeden (7.176 BRT). Zatopiony 7 sierpnia 1943 roku na północnym Atlantyku przez amerykański samolot B-24 Liberator na pozycji . Zginęła cała załoga 46 oficerów i marynarzy.
Przebieg służby.
Dowódcy:
29.04.1941 – 07.08.1943 – Kapitanleutnant (kapitan marynarki) Horst Uphoff

</doc>
<doc id="1518936" url="https://pl.wikipedia.org/wiki?curid=1518936" title="George Brown Goode">
George Brown Goode

George Brown Goode (ur. 13 lutego 1851, zm. 6 września 1896) – amerykański ichtiolog. 
Goode ukończył Wesleyan University i studiował na Harvard University. Od 1872 roku pracował razem ze Spencerem Bairdem, prowadząc badania finansowane przez US Fish Commission, nadzorując wystawy i zbiory i pracując jako sekretarz Smithsonian Institution. 
Na jego cześć nazwano gatunki:

</doc>
<doc id="1518937" url="https://pl.wikipedia.org/wiki?curid=1518937" title="Isabela (Galapagos)">
Isabela (Galapagos)

Isabela (Albemarle) – największa wyspa w archipelagu Galapagos, o powierzchni 4588 km², położona w odległości ok. 1000 km od wybrzeża kontynentalnego. Wyspa została nazwana na cześć królowej Hiszpanii, Izabeli Kastylijskiej. 
Największą miejscowością i portem morskim jest Puerto Villamil. W roku 2010 wyspa liczyła 2256 mieszkańców, co daje zaludnienie równe 2,03 osoby na km². Dla porównania, w 1960 wyspa liczyła około 300 mieszkańców. Mieszkańcy zajmują się uprawą ziemniaków, rybołówstwem, hodowlą bydła.
Geografia.
Jest to wyspa wulkaniczna o powierzchni 4588 km², stanowiącej 60% łącznej powierzchni archipelagu. Jest ona geologicznie młoda, czego przejawem jest trwająca aktywność wulkaniczna. Najwyższym szczytem wyspy, a także i całego archipelagu, jest wulkan Wolf o wysokości 1707 m n.p.m. Wraz z nim na wyspie znajduje się 6 wulkanów tarczowych; pozostałe to:
Fauna.
Duże rozmiary Isabeli sprawiają, że ochrona przyrody jest trudniejsza niż na mniejszych wyspach archipelagu. Występują tu licznie gatunki zawleczone przez ludzi, stanowiące zagrożenie dla lokalnego ekosystemu (szczególnie koty i szczury). Oprócz legwanów galapagoskich występuje tu inny, endemiczny gatunek legwana, "Conolophus marthae". Zimny prąd morski dopływający do zachodniej części wyspy sprawia, że wody wokół niej obfitują w organizmy żywe; naliczono 16 gatunków przypływających tam waleni. Do najbardziej zagrożonych i najrzadszych zwierząt Isabeli należy ptak występujący wyłącznie w lasach namorzynowych na północno-zachodnim wybrzeżu wyspy, kłowacz namorzynowy ("Camarhynchus heliobates").
Ostoja ptaków.
Wyżyny wyspy zostały wyszczególnione jako ostoje ptaków IBA przez BirdLife International w 2005 pod numerem EC104 jako "Tierras altas de Isabela". Na decyzję wpłynęła obecność jednego krytycznie zagrożonego gatunku, petrel galapagoski ("Pterodroma phaeopygia") oraz dwa narażone, myszołów galapagoski ("Buteo galapagoensis") i derkaczyk galapagoski ("Laterallus spilonota"). Pozostałe 10 gatunków ma status najmniejszej troski, są to m.in. muchołap wielkodzioby ("Myiarchus magnirostris"), kłowacz papugodzioby ("Camarhynchus psittacula") i wegetariańczyk ("Platyspiza crassirostris").

</doc>
<doc id="1518941" url="https://pl.wikipedia.org/wiki?curid=1518941" title="AFI 10 Top 10">
AFI 10 Top 10

AFI 10 Top 10 – lista ta jest uhonorowaniem klasycznych amerykańskich filmów, podzielonych według 10 gatunków filmowych. Została ogłoszona przez Amerykański Instytut Filmowy 17 czerwca 2008.
W czasie prezentacji listy udział w dyskusji zabrali m.in.: 
Clint Eastwood, James Woods, Quentin Tarantino, Lesley Ann Warren, Gabriel Byrne, Kirk Douglas, Isabella Rossellini, Sean Astin, Harrison Ford, Steven Spielberg, George Lucas, Elizabeth Perkins, Cuba Gooding Jr., James Earl Jones, Nathan Lane, Tim Allen, Sigourney Weaver, Michael J. Fox, Dennis Hopper, Gene Hackman, Amy Madigan, Dominic Monaghan, Rita Wilson, Andie MacDowell, Harold Ramis, Roman Polański, Robert Loggia, Talia Shire, Susan Sarandon, Daniel Stern, Norman Jewison, Sidney Lumet, Rob Reiner, Ray Liotta oraz Jane Fonda.
Filmy animowane.
Prezentowane przez Jennifer Love Hewitt.
Komedie romantyczne.
Prezentowane przez Jessicę Albę.
Westerny.
Prezentowane przez Clinta Eastwooda.
Filmy o sporcie.
Prezentowane przez Cubę Goodinga Jr.
Filmy kryminalne.
Prezentowane przez Gabriela Byrne’a.
Filmy fantasy.
Prezentowane przez Seana Astina.
Filmy Science fiction.
Prezentowane przez Sigourney Weaver.
Filmy gangsterskie.
Prezentowane przez Quentina Tarantino.
Dramaty sądowe.
Prezentowane przez Jamesa Woodsa.
Filmy epickie.
Prezentowane przez Kirka Douglasa.

</doc>
<doc id="1518942" url="https://pl.wikipedia.org/wiki?curid=1518942" title="Venray">
Venray

Venray – miasto oraz gmina na południu Holandii w prowincji Limburgia. Gmina zajmuje powierzchnię 146,03 km2, a jej teren zamieszkuje 39 152 osób. Region atrakcyjny turystycznie, w okolicy największe wzniesienia Holandii.
Miejscowości gminy.
Castenray, Heide, Leunen, Merselo, Oirlo, Oostrum, Smakt, Venray, Veulen, Vredepeel, Ysselsteyn.

</doc>
<doc id="1518945" url="https://pl.wikipedia.org/wiki?curid=1518945" title="Blundstone">
Blundstone

 
Blundstone Footwear – australijskie przedsiębiorstwo zajmujące się produkcją obuwia z siedzibą w Hobart, na Tasmanii, i istniejące od 1870 r. Blundstone produkuje głównie obuwie ochronne do profesjonalnego zastosowania, – przemysłu, rolnictwa, ale też do użytku codziennego, w tym dla dzieci ("Blunnies"). Wszystkie buty Blundstone mają dwuwarstwową, poliuretanową, wulkanizowaną, a nie klejoną podeszwę, dzięki czemu nie rozklejają się nawet po wielu latach. Buty Blundstone mają status symbolu, ikony w Australii i Stanach Zjednoczonych, ale cieszą się popularnością na całym świecie. Blundstone szczególnie upodobali sobie ludzie ze świata filmu, reżyserzy, operatorzy, scenografowie, ale także aktorzy.
Historia.
Firma Blundstone została założona przez angielskich wolnych osadników, którzy wyemigrowali do Australii. John i Eliza Blundstone przybyli do Hobart z Derbyshire w Anglii. W 14 października 1855 r. John Blundstone uruchomił wytwórnię bryczek i wozów, działającą do 1870 r. Wówczas zajął się importem z Anglii obuwia, a wkrótce po tym jego produkcją w Hobart, przy Liverpool Street. W 1892 najstarszy syn Blundstonów, Sylvanus, dołączył do przedsięwzięcia i wspólnie Johnem założyli firmę Blundstone &amp; Son. Produkowali buty przy ulicy Collins Street oraz w kolejnym nowym punkcie przy ulicy Campbell Street. Import był prowadzony przez drugiego syna Johna, Wiliama, pod szyldem W.H. Blundstone &amp; Co.
Przez pewien czas obie firmy dobrze funkcjonowały, ale pod koniec stulecia znalazły się w problemach finansowych, w efekcie czego w 1901 r. Blundstone &amp; Son zostało sprzedane rodzinie Cane. Druga firma Blundstone &amp; Co. ostatecznie zbankrutowała w 1909 r. Cane'owie prowadzili przedsiębiorstwo, aż do wielkiego kryzysu w Australii. Firma została sprzedana dwóm braciom – Jamesowi i Thomasowi Cuthbertson, osadnikom pochodzącym z Anglii, osiadłym w Hobart w 1853 r. Bracia Cuthbertson przywrócili firmie nazwę Blundstone i przenieśli siedzibę firmy do południowej części Hobart.

</doc>
<doc id="1518946" url="https://pl.wikipedia.org/wiki?curid=1518946" title="Benedict Stilling">
Benedict Stilling

Benedikt Stilling (ur. 11 lutego 1810 w Kirchhain, zm. 28 stycznia 1879 w Kassel) – niemiecki lekarz, anatom, neurolog i chirurg. 
Życiorys.
W 1832 roku ukończył studia medyczne na Uniwersytecie w Marburgu. Następnie prowadził prywatną praktykę w Kassel, podróżował też po Europie, w Paryżu pracował razem z Claude'em Bernardem, Jeanem-Martinem Charcotem i Jeanem Zulémą Amussatem.
Stilling pamiętany jest przede wszystkim za jego prace z dziedziny neurologii. Zajmował się budową móżdżku i mikroskopową organizacją mostu. W 1840 roku w pracy "Physiologisch-pathologische und medicinisch-praktische Untersuchungen über die Spinal-Irritation" opisał układ wazomotoryczny. Wprowadził do neuroanatomii technikę seryjnych przekrojów przez struktury anatomiczne.
Stilling jako chirurg przeprowadził pierwszą w Niemczech owariektomię, stosując minimalnie inwazyjną technikę. Procedurę tę opisał w pracy "Geschichte einer Exstirpation eines krankhaft vergrösserten Ovariums". Jego synem był okulista Jakob Stilling (1842–1915).

</doc>
<doc id="1518948" url="https://pl.wikipedia.org/wiki?curid=1518948" title="Coronella">
Coronella

Coronella – rodzaj niejadowitych węży z podrodziny Colubrinae w rodzinie połozowatych (Colubridae). 
Zasięg występowania.
Rodzaj obejmuje gatunki występujące w Europie, północnej Afryce i zachodniej Azji.
Morfologia i ekologia.
Są to węże niewielkie, rzadko przekraczające 60 cm długości. Głowa jest mało wyraźnie oddzielona od tułowia, a źrenice są okrągłe. Jego ciało jest pokryte gładkimi łuskami, jego przekrój jest niemal dokładnie kołowy. Rodzaj "Coronella" obejmuje gatunki węży lądowych, prowadzących skryty tryb życia. Żywią się niewielkimi kręgowcami, w tym także małymi wężami. Często są opisywane jako duszące swoje ofiary – brak jednak na to dowodów. Przypuszcza się, że zdobycz jest przytrzymywana w splotach ciała w celu jej unieruchomienia, a nie zabicia. Rodzaj "Coronella" jest znany już z plioceńskich osadów.
Systematyka.
Podział systematyczny.
Do rodzaju należą następujące gatunki: 

</doc>
<doc id="1518951" url="https://pl.wikipedia.org/wiki?curid=1518951" title="Charlotte Burton">
Charlotte Burton

Charlotte Burton (ur. 30 maja 1881 w San Francisco, zm. 28 marca 1942 w Los Angeles) – amerykańska aktorka kina niemego.

</doc>
<doc id="1518952" url="https://pl.wikipedia.org/wiki?curid=1518952" title="Hem (zespół muzyczny)">
Hem (zespół muzyczny)

Hem – amerykańska folkowa grupa muzyczna postrzegana na rynku jako podgatunku indie, wywodząca się z nowojorskiej dzielnicy Brooklyn.
Hem to zasadniczo akustyczny "ensemble" komponujący i nagrywający muzykę folkową i melodyjne kombinacje folku/popu alternatywnego. Grupa nagrywa oraz koncertuje bez oprogramowania elektronicznego czy syntezatora, kompozycyjnie łącząc tradycyjny idiom muzyki ludowej Stanów Zjednoczonych z muzyką nowoczesną.
Znaczenie nazwy.
Członkowie Hem (nazwa ta oznacza po angielsku rąbek oraz zastanawia lapidarnie bogatymi związkami frazeologicznymi dot. obszytych obrzeżeń spódnic, koszul, ciasnoty, itd.) uważają grupę za muzycznie "countrypolitańską" (gra słów w temacie kosmopolityzm/muzyka country).
Historia.
Rys historyczny.
W 1999, Dan Messé, autor piosenek i tekstów, oraz producent muzyczny Gary Maurer postanowili razem wydać płytę. Ich przyjaciel, Steve Curtis, dopełnił obsadę instrumentalną. Ponieważ nie znali żadnego wokalisty, umieścili ogłoszenie w manhattańskiej gazecie "The Village Voice". Zalani dziwacznymi próbkami nagrań, zrezygnowali z jego wznowienia czy szukania wokalisty tą drogą.
Jednak kilka miesięcy później, kobieta o imieniu i nazwisku Sally Ellyson zadzwoniła do Messé'a odpowiadając na przedawnione ogłoszenie, przy tym ostrzegając, że tak naprawdę to ona "śpiewaczką" nie jest. Aby się jej grzecznie pozbyć, niezainteresowany Messé poprosił Ellyson o taśmę demonstracyjną. Ku jego zdumieniu, nagranie, którego dane mu było wysłuchać stanowiło minimalistyczny zapis dźwiękowy "a capella" Ellyson urzekająco śpiewającej szereg tradycyjnych kołysanek, które to ona nagrała dawniej dla synka przyjaciółki. Messé niezwłocznie zatrudnił Ellyson jako wokalistkę, i w takim składzie muzycy zaczęli nagrywać w nowojorskim studio Stratosphere sound. Praca ta została uwieczniona albumem "Rabbit Songs".
Przez lata, szereg kołysanek w wykonaniu Ellyson ukazało się na dalszych nagraniach Hem. Album debiutancki rozpoczyna siȩ od nagrania z pamiętnej taśmy demonstracyjnej, "Lord, Blow the Moon Out, Please.".
Drugi album, z 2006, "Eveningland", zawiera "Now the Day is Over", oraz ukryty dodatkowy kawałek (pozycjonowany tuż po utworze "Carry Me Home"). 
Trzeci album, "No Word From Tom" zaczyna się kołysanką "All the Pretty Horses".
Rys krytyczny.
"Rabbit Songs" zdobył szerokie uznanie w prasie muzycznej USA. Szczególnie szeroki rozgłos miała recenzja-reportaż ("artykuł na medal", czyli "feature story") ogólnokrajowego radia publicznego USA, National Public Radio, zawarta w popołudniowej audycji informacyjno-publicystycznej pt. "All Things Considered". Album ten uzyskał entuzjastyczną recenzję czasopisma "Entertainment Weekly", jak i w szeregu innych. 
Wytwórnia płytowa grupy, Dreamworks Records, popadła jednak w tarapaty i nie była w stanie wydać drugiego nagrania grupy Hem. W końcu 2004, album "Eveningland" ukazał się nakładem innego wydawnictwa muzyki folkowej, Rounder Records. "Eveningland" skorzystał na renomie poprzedniego albumu, "Rabbit Songs", i podobnie uzyskał wysokie notowania wśród krytyków muzycznych w USA, np. czasopisma oraz serwisu muzycznego w internecie o tytule "Pitchfork Media" jak i muzycznej i kulturowej prasy zagranicznej, w tym samego BBC.
Na początku 2006, grupa Hem wydała trzeci album, pt. "No Word From Tom", nakładem wytwórni Nettwerk. Podobnie jak minialbum pt. "I'm Talking With My Mouth"), płyta "No Word From Tom" stanowi przekrój interpretacji znanych utworów innych muzyków oraz wykonań pieśni tradycyjnych, wykonań koncertowych, wreszcie szereg zupełnie nowych kompozycji i tekstów, krytycznie bardzo dobrze przyjȩtych.
Później, w 2006, Hem otrzymała komercyjne poparcie w postaci cytatu utworu "Half-Acre" z debiutanckiego albumu "Rabbit Songs", na nowo wykorzystanego w czȩsto powtarzanej reklamie telewizyjnej koncernu ubezpieczeniowego Liberty Mutual. Wiele osób usłyszało ich muzykę po raz pierwszy w tej postaci, po czym grupa zyskała nowych zwolenników.
W maju 2007 koncern Liberty Mutual ponownie wykorzystał nagranie Hem w podobny sposób, tym razem zupełnie nowy utwór "The Part Where You Let Go".
Czwarty album grupy, pt. "Funnel Cloud", został wydany 5 września 2006. "Funnel Cloud" nagrano z udziałem małej orkiestry filharmonicznej (obsada: 21 muzyków), oraz znanych muzyków folkowych orasz rockowych: gitarzysty grupy The Smashing Pumpkins, Jamesa Ihy oraz wokalistki grupy Ollabelle, Amy Helm (córka Levona Helma). Utwór z tego albumu, "Not California", zaprezentowano w programie radia publicznego NPR "All Songs Considered".
Hem zadedykowała album "Funnel Cloud" ku pamięci muzyka Dermot FitzGerald, który wsparł zespół finansowo podczas jego trudnych początków.
W 2007 Hem ponownie doświadczyła dużego wzrostu medialności oraz zainteresowania ich dorobkiem poza swoim typowym środowiskiem, w wyniku wykonania koncertu z renomowaną i czȩsto nagrywającą komercyjnie filharmonią Boston Pops w oprawie jej bostońskiej siedziby, Symphony Hall, podczas corocznego festiwalu urządzanego przez Boston Pops, znanego pod mianem Edgefestu.

</doc>
<doc id="1518954" url="https://pl.wikipedia.org/wiki?curid=1518954" title="Ścinka drzew">
Ścinka drzew



</doc>
<doc id="1518957" url="https://pl.wikipedia.org/wiki?curid=1518957" title="Daventry">
Daventry

Daventry (IPA /ˈdævəntri/ /ˈdeɪntɹɪ/) – miasto i civil parish w Wielkiej Brytanii, w Anglii w hrabstwie Northamptonshire, w dystrykcie ("unitary authority") West Northamptonshire. Miasto położone jest 124 km na północny zachód od Londynu, 22 km na zachód od Northampton oraz 16 km na południowy wschód od Rugby. W pobliżu znajduje się autostrada M1. W 2011 roku civil parish liczyła 25 026 mieszkańców.
Historia.
Na pobliskim "Borough Hill" znaleziono dowody kultury materialnej z epoki żelaza i jedno z największych grodzisk w Wielkiej Brytanii, pochodzące sprzed 5000 lat. Dowodem na osadnictwo rzymskie są pozostałości rzymskiej willi. Osadnictwo nabrało rozmachu dopiero w średniowieczu, w roku 1255 wybudowano tu opactwo. W tym samym czasie miasto uzyskało prawa do targu. Miasto jest wymienione w "Henryku VI" Williama Szekspira. Podczas angielskiej wojny domowej Karol I przebywał w Daventry w roku 1645 po szturmowaniu garnizonu sił parlamentu w Leicester. Daventry zostało wspomniane w Domesday Book (1086) jako "Daventrei".
Gospodarka.
W Daventry znajdują się fabryki obuwia i łożysk tocznych, a także (od 1968 roku) ogólnokrajowe centrum dystrybucyjne części zamiennych koncernu motoryzacyjnego Ford Motor Company (Ford of Britain).

</doc>
<doc id="1518958" url="https://pl.wikipedia.org/wiki?curid=1518958" title="Alexandre Guilmant">
Alexandre Guilmant

Félix-Alexandre Guilmant (ur. 12 marca 1837 w Boulogne-sur-Mer, zm. 29 marca 1911 w Meudon) – francuski organista i kompozytor tworzący w stylu neoromantycznym.
Alexandre Guilmant urodził się w Boulogne-sur-Mer. Był uczniem swojego ojca Jeana-Baptiste Guilmanta (1793–1890) organisty w Boulogne-sur-Mer, a później Jacques’a-Nicolasa Lemmensa. Został organistą i nauczycielem w miejscu swojego urodzenia. Ojciec kompozytora dożył sędziwego wieku 97 lat. W 1871 roku został mianowany organistą w kościele św. Trójcy w Paryżu. Pozycję tę piastował przez 25 lat, po czym rozpoczął karierę jako wirtuoz, koncertując w Europie i Stanach Zjednoczonych. Zmarł w Meudon w 1911 roku.
Twórczość.
Guilmant komponował utwory w szczególności na swój własny instrument, organy. Jego organowy repertuar obejmuje 18 zbiorów "Pièces dans différents styles" (utwory w różnych stylach), liturgiczne "Soixante interludes dans la tonalité grégorienne" (60 utworów opartych na chorale gregoriańskim) i 12 zeszytów "L’Organiste liturgique" („Organista liturgiczny”). Pisał także muzykę kameralną i wokalną.
Należy zwrócić uwagę, że sonaty organowe Guilmanta są w zasadzie symfoniami, biorąc pod uwagę ich budowę i formę. Jego właściwe organowe symfonie to: "Légende et Final symphonique" d-moll (legenda symfoniczna i finał, opus 71, napisane w 1888 roku) oraz "Morceau symphonique" a-moll (wyjątek symfoniczny opus 75, napisany w 1892 roku).

</doc>
<doc id="1518959" url="https://pl.wikipedia.org/wiki?curid=1518959" title="AA Caldense">
AA Caldense

Associação Atlética Caldense – brazylijski klub piłkarski z siedzibą w mieście Poços de Caldas leżącym w stanie Minas Gerais.
Historia.
"AA Caldense" założony został 7 września 1925 roku. Założycielami klubu byli: Fosco Pardini i João de Moura Gavião, który do niedawna był członkiem miejscowego klubu zwanego Foot-Ball Club Caldense.
W 1923 wybudowano pierwszy stadion klubu, zwany "Cristiano Osório", przejęty przez "AA Caldense" w 1925.
W 1928 doszło do fuzji między klubami "Associação Atlética Caldense" i "Gambrinus Futebol Clube".

</doc>
<doc id="1518963" url="https://pl.wikipedia.org/wiki?curid=1518963" title="Caldense Pocos de Caldas">
Caldense Pocos de Caldas



</doc>
<doc id="1518964" url="https://pl.wikipedia.org/wiki?curid=1518964" title="Brusznica">
Brusznica



</doc>
<doc id="1518965" url="https://pl.wikipedia.org/wiki?curid=1518965" title="Associação Atlética Caldense">
Associação Atlética Caldense



</doc>
<doc id="1518966" url="https://pl.wikipedia.org/wiki?curid=1518966" title="Płośniczanka">
Płośniczanka

Płośniczanka – struga, lewostronny dopływ Welu o długości 16,04 km i powierzchni zlewni 92,0 km². Obszar źródliskowy strugi położony jest w rejonie miejscowości Rutkowice. Płośniczanka wpada do Welu w rejonie miejscowości Koty. Dolina strugi jest obszarem stosunkowo płaskim o niewielkich deniwelacjach. W bezpośrednim sąsiedztwie strugi w terasie zalewowym występują gleby wytworzone z torfowisk.

</doc>
<doc id="1518968" url="https://pl.wikipedia.org/wiki?curid=1518968" title="U-86 (1941)">
U-86 (1941)

U-86 – niemiecki okręt podwodny typu "VII B" z okresu II wojny światowej. Okręt wszedł do służby w 1941.
Historia.
W czasie II wojny światowej odbył 7 patroli bojowych, spędzając na morzu 399 dni. Zatopił 3 statki o łącznej pojemności 9.614 BRT i uszkodził jeden (8.627 BRT). Zatopiony 29 listopada 1943 roku na północnym Atlantyku przez brytyjskie niszczyciele HMS "Tumult" i HMS "Rocket" na pozycji . Zginęła cała załoga 50 oficerów i marynarzy.
Przebieg służby.
Dowódcy:
29.04.1941 – 07.08.1943 – Kapitanleutnant (kapitan marynarki) Walter Schug

</doc>
<doc id="1518974" url="https://pl.wikipedia.org/wiki?curid=1518974" title="Dörverden">
Dörverden

Dörverden – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Verden.
Geografia.
Gmina Dörverden położona jest w widłach rzek Wezery i Aller.
Przez Dörverden przebiega droga krajowa B215.

</doc>
<doc id="1518975" url="https://pl.wikipedia.org/wiki?curid=1518975" title="Estádio Ronaldão">
Estádio Ronaldão



</doc>
<doc id="1518976" url="https://pl.wikipedia.org/wiki?curid=1518976" title="Johann Friedrich Meckel">
Johann Friedrich Meckel

Johann Friedrich Meckel młodszy (ur. 17 października 1781 w Halle, zm. 31 października 1833 tamże) – niemiecki anatom. 
Życiorys.
W 1802 roku ukończył studia medyczne na Uniwersytecie w Halle, od 1808 do śmierci w 1833 roku wykładał patologię, anatomię i chirurgię na tej uczelni.
Po zakończeniu studiów w Niemczech przez pewien czas przebywał w Paryżu, gdzie uczył się u Georges'a Cuviera. W 1810 roku zakończył tłumaczenie pięciotomowego dzieła Cuviera "Leçons d’anatomie Comparée" na niemiecki. Od 1826 do 1833 był redaktorem czasopisma "Archiv für Anatomie und Physiologie".
Jego pradziad również nazywał się Johann Friedrich Meckel; był profesorem anatomii.
Dorobek naukowy.
Meckel wyznawał poglądy Jeana-Baptisty Lamarcka na ewolucję. Meckel był pionierem na polu teratologii. Razem z francuskim embriologiem Étienne'em Serresem uhonorowany jest w nazwie prawa Meckla-Serresa.
Ponadto, dwie struktury anatomiczne noszą do dziś jego nazwisko:
Opisał też zespół wad wrodzonych, znany dziś jako zespół Meckla lub zespół Meckla-Grubera.

</doc>
<doc id="1518977" url="https://pl.wikipedia.org/wiki?curid=1518977" title="A’ST1">
A’ST1

A'ST1 (kor. 에이스타일; Asia Star Number 1) – boysband z Korei Południowej grający k-pop, zadebiutował w kwietniu 2008 roku w Korei Południowej. 17 kwietnia 2008 roku ukazał się pierwszy singel zespołu „1.2.3.4.BACK”. Wziął udział w nagraniu ścieżki dźwiękowej do "Kkotboda namja". W jego skład wchodziło czterech Koreańczyków, pół-Japończyk, pół-Koreańczyk i Chińczyk.

</doc>
<doc id="1518979" url="https://pl.wikipedia.org/wiki?curid=1518979" title="Ulica Mikołaja Kopernika w Częstochowie">
Ulica Mikołaja Kopernika w Częstochowie

Ulica Mikołaja Kopernika ("dawniej" Żelazna) – jedna z ważniejszych ulic w śródmieściu Częstochowy, rozciągająca się między al. Wolności a ul. gen. K. Pułaskiego.
Przy ulicy znajdują się m.in. Wyższa Szkoła Lingwistyczna, bank PKO, Dom Technika NOT, siedziba TNOiK, bloki mieszkalne i kilka kamienic z początków XX wieku. Przy skrzyżowaniu z ul. Śląską znajduje się modernistyczny gmach obecnej Poczty Polskiej (dawna częstochowska poczta główna, obecnie poczta nr 17), prawosławna cerkiew pw. Częstochowskiej Ikony Matki Bożej i luterański kościół imienia Wniebowstąpienia Pańskiego.

</doc>
<doc id="1518980" url="https://pl.wikipedia.org/wiki?curid=1518980" title="Thorn (Holandia)">
Thorn (Holandia)

Thorn – atrakcyjna turystycznie miejscowość w południowej Holandii, w prowincji Limburgia, w gminie Maasgouw.
Historia.
Thorn powstało jako opactwo założone przez biskupa Utrechtu około 975 roku. Następnie jako siedziba biskupa, okolice Thorn stały się samodzielnym księstwem wchodzącym w skład Świętego Cesarstwa Rzymskiego. Sytuacja taka utrzymała się aż do 1797 roku, kiedy to po zdobyciu miejscowości przez Francuzów, księstwo Thorn zostało zlikwidowane. Ponadto podczas najazdu zburzono wszystkie zabudowania klasztoru, a z księstwa pozostała jedynie niewielka miejscowość istniejąca do dziś.
W przeszłości, dowiedziawszy się o istnieniu polskiego miasta o podobnej nazwie - Torunia (niem. "Thorn"), władze Thorn zdecydowały o zaczerpnięciu motywów z jego herbu, przez co obecnie herby miasta Thorn i Torunia wykazują duże podobieństwo.
Turystyka.
Największą atrakcją miejscowości jest biały kolor wszystkich zabudowań; z tego względu Thorn nazywane jest "Białe miasteczko" (hol. "het witte stadje"). Tradycja malowania domów na biało, utrzymywana od wieków, znana jest w całej Holandii.

</doc>
<doc id="1518981" url="https://pl.wikipedia.org/wiki?curid=1518981" title="Łoboda ogrodowa">
Łoboda ogrodowa

Łoboda ogrodowa ("Atriplex hortensis") – gatunek w różnych systemach klasyfikacyjnych włączany do rodziny komosowatych lub szarłatowatych. Występuje w naturze w Azji i Europie Południowej. W Polsce częściowo uprawiana.
Zastosowanie.
Roślina używana czasami jako warzywo. Z młodych pędów oraz liści sporządza się zupy lub używa się w formie jako szpinak. Roślina lecznicza mająca właściwości regulujące trawienie.
Synonimy.
na podstawie The Plant List.

</doc>
<doc id="1518982" url="https://pl.wikipedia.org/wiki?curid=1518982" title="Atriplex hortensis">
Atriplex hortensis



</doc>
<doc id="1518984" url="https://pl.wikipedia.org/wiki?curid=1518984" title="Evesham">
Evesham

Evesham - miasto w Wielkiej Brytanii. w Anglii w hrabstwie Worcestershire pomiędzy Cheltenham, Worcester i Stratford-upon-Avon, początkowo powstało w wąwozie rzeki Avon. Otaczająca miasto dolina ma dogodne warunki do uprawy drzew owocowych i ogrodnictwa. W mieście mieszka ponad 22 tys. osób.
Historia.
W roku 1265 stoczono bitwę pod Evesham pomiędzy armią królewską dowodzoną przez księcia Edwarda, a wojskami zbuntowanych baronów dowodzonymi przez Szymona z Montfort.

</doc>
<doc id="1518986" url="https://pl.wikipedia.org/wiki?curid=1518986" title="Ruch ludności">
Ruch ludności



</doc>
<doc id="1518988" url="https://pl.wikipedia.org/wiki?curid=1518988" title="Guzowatość korzeni">
Guzowatość korzeni

Guzowatość korzeni – choroba roślin spowodowana przez bakterie z rodziny "Rhizobiaceae". Główną rolę przypisuje się bakterii "Agrobacterium tumefaciens". Ta proteobakteria jest bakterią Gram-ujemną. Powodowana przez nią choroba ma duże znaczenie gospodarcze dla ponad 150 gatunków roślin z rzędu dwuliściennych ("Dicotyledones"). Najczęściej porażane przez nią gatunki to winorośl ("Vitis"), jabłoń ("Malus"), grusza ("Pyrus"), śliwa, wiśnia, czereśnia ("Prunus"), oraz inne należące do rodziny różowatych ("Rosaceae"), bądź orzechowatych ("Juglandaceae"), takich jak orzesznik ("Carya") i orzech ("Juglans").
Charakterystyka choroby.
Do infekcji roślin dochodzi tylko poprzez uszkodzenia korzeni powstałe podczas sadzenia roślin czy prac uprawowych, bądź podczas wzrostu korzeni (uszkodzenia spowodowane przeciskaniem się korzeni pomiędzy składnikami gleby). Bakteria nie wnika do korzeni, lecz wbudowuje do komórek roślinnych fragment DNA znajdujący się w plazmidzie Ti (ang. Tumor inducing), który jest odpowiedzialny za produkcję hormonów wzrostowych – auksyn i cytokinin. Te generują niekontrolowany podział komórek i szybki wzrost guza. Szybkość wzrostu zrakowaciałej tkanki zależy od aktywności miazgi; największa jest najczęściej w okresie wiosennym. Narośla, rozwijając się na korzeniach i szyjce korzeniowej, hamują przewodzenie wody i składników pokarmowych, co ma wpływ na wzrost rośliny. Roślina z guzami na systemie korzeniowym traci energię na budowę guza, którego wielkość może w skrajnych przypadkach osiągać ciężar kilku kilogramów.
Guzy młode mają najczęściej kształt kulisty, są gładkie i miękkie, a zabarwienie ich jest jasnokremowe.
W miarę starzenia się, guzy drewnieją, zmienia się ich kształt, powierzchnia staje się chropowata i w wyniku zamierania zewnętrznych komórek przybiera barwę ciemnobrunatną lub czarną. Narośle na systemie korzeniowym nie są trwałe i zwykle po 2–3 latach rozpadają się, zakażając glebę.
Zwalczanie.
Dotychczasowe sposoby zwalczania bakterii zgodne z zaleceniami Unii Europejskiej przestano stosować ze względu na dużą szkodliwość dla środowiska. Polegały one na fumigacji gleby za pomocą bromku metylu i chloropikryny. Efekt uzależniony był od temperatury i wilgotności gleby i często jego skuteczność sięgała 70%.
Jedynym obecnie preparatem przeciwko guzowatości jest Polagrocyna PC. Substancją aktywną preparatu jest szczep bakterii "Agrobacterium radiobacter", gatunku antagonistycznego do "A. tumefaciens". Nie zwalcza ona wprawdzie choroby, ale w skuteczny sposób zapobiega jej rozwojowi. Stosowanie preparatu polega na moczeniu roślin przez okres co najmniej 5 minut w roztworze zawierającymi bakterie. Tak przygotowanych roślin nie wolno już przycinać, lecz należy je jak najszybciej wysadzić na miejsce stałe.

</doc>
<doc id="1518991" url="https://pl.wikipedia.org/wiki?curid=1518991" title="Chiara Mastroianni">
Chiara Mastroianni

Chiara-Charlotte Mastroianni (ur. 28 maja 1972 w Paryżu) – włosko-francuska aktorka.
Córka aktorów Catherine Deneuve i Marcello Mastroianniego.
Zasiadała w jury konkursu głównego na 51. MFF w Cannes (1998) oraz na 73. MFF w Wenecji (2016).
Ze związku z reżyserem Pierre Thorettonem ma syna Milo (ur. 31 grudnia 1996). 11 maja 2002 wyszła za mąż za kompozytora Benjamina Biolaya, z którym ma córkę Annę (ur. 22 kwietnia 2003). W 2005 rozwiedli się.

</doc>
<doc id="1518992" url="https://pl.wikipedia.org/wiki?curid=1518992" title="Katastrofa lotu Atlasjet 4203">
Katastrofa lotu Atlasjet 4203

Katastrofa lotu Atlasjet 4203 – katastrofa lotnicza samolotu linii Atlasjet, która miała miejsce 30 listopada 2007 roku w Turcji, pobliżu miasta Keçiborlu w prowincji Isparta o godzinie 1:36 czasu miejscowego (0:36 czasu polskiego). W jej wyniku zginęło 57 osób, w tym 7 członków załogi. 
Samolot.
Rozbity samolot to McDonnell Douglas MD-83 (nr rejestracyjny: TC-AKM, rok produkcji: 1994, napęd: dwa silniki Pratt &amp; Whitney JT8D-219), wypożyczony towarzystwu Atlasjet Airlines od linii World Focus Airlines. 
Okoliczności wypadku.
Samolot obsługujący rejs Atlasjet 4203 leciał z lotniska im. Kemala Atatürka w Stambule. Wystartował on pięćdziesiąt minut po północy czasu lokalnego - z dziewięćdziesięciominutowym opóźnieniem (z powodu fatalnych warunków atmosferycznych, opóźnił się powrót samolotu z poprzedniego rejsu). 
Odrzutowiec rozbił się podczas podchodzenia do lądowania około 1.36, 12 kilometrów od lotniska Sulejmana Demirela w Isparcie - na północ od wioski Cukuroren i na zachód od wsi Turbetepe. W czasie planowo trwającego godzinę lotu warunki pogodowe były dobre. Samolot roztrzaskał się on o szczyt łagodnie schodzącej w dolinę góry (na wysokości ok. 1670 m n.p.m.) i przełamał na dwie części – tył pozostał wyżej, a kadłub spadł 150 m w dół zbocza.
Ofiary.
Początkowo podawano, że zginęło 56 osób (śmierć wszystkich osób potwierdziła załoga śmigłowca ratowniczego, który dotarł nad miejsce kraksy o godzinie 7.00), ponieważ do zabitych nie wliczono sześciomiesięcznej córki jednej z pasażerek. Wśród zabitych znalazło się także sześciu fizyków, pracujących nad projektem CERN, którzy lecieli na konferencję do Isparty. 
Śledztwo.
Śledztwo wykazało, że przyczyną katastrofy była dezorientacja przestrzenna, która doprowadziła do kontrolowanego lotu ku ziemi. Śledczy dowiedzieli się również, że system GPWS, który ma ostrzegać załogę o bliskości ziemi uległ awarii, i nie ostrzegł pilotów lotu 4203. 

</doc>
<doc id="1518993" url="https://pl.wikipedia.org/wiki?curid=1518993" title="Ciemierzyca">
Ciemierzyca



</doc>
<doc id="1518994" url="https://pl.wikipedia.org/wiki?curid=1518994" title="Látrabjarg">
Látrabjarg

Látrabjarg – urwisko w Islandii, najdalej wysunięte na zachód miejsce na Islandii.
Jest to największe miejsce lęgowe ptactwa w Europie. W klifie o długości ok. 14 km i wysokości do 440 m mają swoje gniazda miliony ptaków. Urwisko ma szczególne znaczenie ze względu na występowanie znacznej części osobników niektórych gatunków w tym miejscu (przykładowo, szacuje się, że znajduje się tu 40% światowej populacji alki).

</doc>
<doc id="1518995" url="https://pl.wikipedia.org/wiki?curid=1518995" title="Latrabjarg">
Latrabjarg



</doc>
<doc id="1518996" url="https://pl.wikipedia.org/wiki?curid=1518996" title="Blunnies">
Blunnies



</doc>
<doc id="1518997" url="https://pl.wikipedia.org/wiki?curid=1518997" title="Cieśla próchnik">
Cieśla próchnik



</doc>
<doc id="1518998" url="https://pl.wikipedia.org/wiki?curid=1518998" title="Kirchlinteln">
Kirchlinteln

Kirchlinteln (dolnoniem. "Kerklinteln") - gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Verden.
Geografia.
Gmina Kirchlinteln położona jest 6 km na wschód od miasta Verden (Aller).

</doc>
<doc id="1518999" url="https://pl.wikipedia.org/wiki?curid=1518999" title="CK Zamek">
CK Zamek



</doc>
<doc id="1519000" url="https://pl.wikipedia.org/wiki?curid=1519000" title="Adrian Crisan">
Adrian Crisan



</doc>
<doc id="1519001" url="https://pl.wikipedia.org/wiki?curid=1519001" title="Ulica Karola Olszewskiego we Wrocławiu">
Ulica Karola Olszewskiego we Wrocławiu

Ulica Karola Olszewskiego – przedłużenie głównej osi komunikacyjnej Wielkiej Wyspy we Wrocławiu, ulicy Wróblewskiego, na wschód. Zaczyna się, po stronie zachodniej, przy skrzyżowaniu z ul. Chełmońskiego i Kazimierską, a kończy na wschodzie przy skrzyżowaniu z Bacciarellego; całkowita długość ulicy wynosi około 1,9 km.
Ulica Wróblewskiego wraz z Olszewskiego stanowiły we wczesnym okresie osadnictwa drogę z miasta do wsi Dąbie, Koczotów i Bartoszowice.
Na początku XX wieku droga ta powoli zaczęła uzyskiwać charakter miejskiej ulicy. Po wytyczeniu ul. Wróblewskiego na początku XX wieku, w 1910 wytyczono też początkowy odcinek Olszewskiego, do ul. Pastelowej, a rok później – do Bacciarellego, gdzie znajdował się Port Wilhelma ("Wilhelmshafen"); od niego ulica przyjęła swoją (niem. nazwę "Wilhelmshafener Straße".)
Środkowy odcinek ulicy, pomiędzy skrzyżowaniem ze Spółdzielczą a skrzyżowaniami z Norblina i Wojtkiewicza, ma postać dużego podłużnego placu złożonego z trzech równoległych jezdni; obie boczne jezdnie (północna i południowa) służą głównie do komunikacji pomiędzy sąsiadującymi przecznicami.
Na niemal całej długości ulicy, obok jej jezdni, prowadzi dwutorowa linia tramwajowa (pętla tramwajowa znajduje się przy skrzyżowaniu z ul. Norblina. Cała ulica obsadzona jest drzewami (gł. dębami).
Od roku 1945 patronem ulicy jest prof. Karol Olszewski, który wraz z drugim polskim naukowcem, fizykiem Zygmuntem Wróblewskim, patronem ulicy łączącej ul. Olszewskiego z miastem, w 1883 jako pierwsi w świecie skroplili tlen.

</doc>
<doc id="1519002" url="https://pl.wikipedia.org/wiki?curid=1519002" title="Jelena Bałtacza">
Jelena Bałtacza



</doc>
<doc id="1519004" url="https://pl.wikipedia.org/wiki?curid=1519004" title="Rozpora">
Rozpora



</doc>
<doc id="1519006" url="https://pl.wikipedia.org/wiki?curid=1519006" title="Langwedel (Dolna Saksonia)">
Langwedel (Dolna Saksonia)

Langwedel – miasto (niem. "Flecken") w Niemczech, w kraju związkowym Dolna Saksonia, w powiecie Verden.

</doc>
<doc id="1519008" url="https://pl.wikipedia.org/wiki?curid=1519008" title="Lidija Kawina">
Lidija Kawina

Lidjia Jewgienjewna Kawina (; ur. 8 września 1967 w Moskwie) – rosyjska artystka grająca na thereminie.
Wnuczka kuzyna rosyjskiego wynalazcy Lwa Termena, uczyła się gry na wynalezionym przez niego instrumencie już w wieku dziewięciu lat. Pięć lat później dała swój pierwszy koncert.
Kawina występowała solo w tak prestiżowych miejscach jak Sala Bolszoj Konserwatorium Moskiewskiego, Moskiewskim Międzynarodowym Centrum Sztuki z Narodową Orkiestrą Filharmoników Rosyjskich pod batutą Władimira Spiwakowa czy w pałacu Bellevue w Berlinie. Występowała na festiwalu Caramoor z Orchestra St. Luke's, na New York's Lincoln Center Festival, Holland Music Festival, Martinů Festival, Electronic Music Festival w Bourges i na moskiewskim festiwalu "Avantgarde".
Kawina gra klasyczny repertuar, m.in. dzieła Martinů, Schillingera czy "Spellbound" Rózsy, także utwory mniej znane, jak "Equatorial" Edgara Varèse’a albo "Testament" Nikołaja Obuchowa. Także komponuje i naucza gry na thereminie w Zachodniej Europie, Rosji i Stanach Zjednoczonych.
Razem z London Philharmonic Orchestra nagrała ścieżkę dźwiękową do filmów "Ed Wood", "eXistenZ" i "Mechanik". W 1994 roku wystąpiła także w filmie biograficznym o Lwie Termenie "Theremin: An Electronic Odyssey".

</doc>
<doc id="1519010" url="https://pl.wikipedia.org/wiki?curid=1519010" title="Uaxactun">
Uaxactun



</doc>
<doc id="1519012" url="https://pl.wikipedia.org/wiki?curid=1519012" title="Fordingbridge">
Fordingbridge

Fordingbridge – miasto w Wielkiej Brytanii, w Anglii w hrabstwie Hampshire. Położone jest nad rzeką Avon, przy drodze A 38 na wschodzie hrabstwa, przy granicy z hrabstwami Dorset i Wiltshire, w pobliżu parku narodowego New Forest. Miasto liczy 6 tys. mieszkańców. 
Historia.
Miasto pojawia się w Domesday Book z roku 1086 jako "Forde". "Bridge" pojawia się w nazwie dopiero po roku 1286, kiedy w mieście zbudowano most wsparty na siedmiu łukach.

</doc>
<doc id="1519014" url="https://pl.wikipedia.org/wiki?curid=1519014" title="Deinze">
Deinze

Deinze – miasto i gmina położona w belgijskim regionie Flandria, w prowincji Flandria Wschodnia, w dystrykcie Gandawa. Gmina na 1 stycznia 2006 liczyła sobie 28 320 mieszkańców, zajmuje 75,54 km². Daje to gęstość zaludnienia 375 os. na km²
Na terenie gminy leżą miejscowości: Astene, Bachte-Maria-Leerne, Gottem, Grammene, Meigem, Petegem-aan-de-Leie, Sint-Martens-Leerne, Vinkt, Wontergem i Zeveren.
Średni roczny dochód na mieszkańca wynosi 13 688 € (2003), stopa bezrobocia na początku 2006 wynosiła 5,45%.

</doc>
<doc id="1519015" url="https://pl.wikipedia.org/wiki?curid=1519015" title="Uaxactún">
Uaxactún

Uaxactún (czyt. Łahaktun) (Osiem Kamieni), znajdujące się na terenie dzisiejszej Gwatemali miasto Majów. Osiedle to zlokalizowane jest 12 mil na północ od Tikál. Odkrycie tego stanowiska zawdzięcza się archeologowi Sylvanus’owi Morley’owi. Miasto to zostało zbudowane przez Majów w okresie preklasycznym. Jednakże prawdziwego znaczenia dla kultury tego ludu zyskało w okresie klasycznym. Zostało opuszczone przez rdzenną ludność w X w. n.e. Do czasu przybycia na miejsce wcześniej wymienionego archeologa miasto zostało porośnięte dżunglą.
Historia powstania i rozwoju ośrodka.
Początki stanowiska Uaxactún sięgają okresu preklasycznego. Pierwsze ślady działalności człowieka są datowane na lata przed 500 r. p.n.e. Rozwój nastąpił w fazie Mamom (500r. p.n.e. – 350 r. p.n.e). Następny konstruktywny wzrost znaczenia tego stanowiska nastąpił w fazie Chicanel (350r. p.n.e. – 250 r. p.n.e.). Na południe od grupy „E” został wzniesiony pierwszy akropol Majów który składał się z triadowego zestawu struktur. Został on nazwany „Placem Zatopionym” ze względu na umiejscowienie go na niższym piętrze niż plac Grupy „E”. Nowy kompleks triadyjski został wzniesiony w obecnej grupie „H”. Około roku 250 n.e. kompleks ten został zasypany i porzucony. Po tym zabiegu grupa „E” odzyskiwała władzę polityczną w Uaxactún.
Kolejna faza (Tzakol 1) miała miejsce w latach 250 – 300 r. n.e. powstała nowa grupa triadyczna w miejscu już wcześniej wspomnianym tj. w Zatopionym Placu. Była to nowa siedziba polityczna.
Faza Tzakol 2 (300 – 378 r. n.e.) Na sztucznym płaskowyżu (Grupa A i B) dokonano kolejnego wzniesienia nowego Akropolu. W tej fazie odnotowuje się bardziej militarny charakter tego stanowiska. Świadczy o tym strategiczne umiejscowienie nowego akropolu w razie okupacji lub ataków ze strony nieprzyjaciela.
Faza Tzakol 3 (378 – 550 r. n.e.)
Faza Tepeu 1 (550 – 700 r. n.e.) W okresie tym miejscowa ludność skupiła się przede wszystkim na rozbudowie owego miasta.
Faza Tepeu 2 (700 – 850 r. n.e.) Nastąpił rozkwit w architekturze Majów. Ukształtowany został nowy charakter Głównego Placu.  Wraz z nim został zbudowany Zachodni Plac do którego dołączono groble na południe od niego.
W okresie preklasycznym w mieście Uaxactún dominował bardzo duży szacunek polityczny. Według niektórych badaczy owe miasto miało większe znaczenie polityczne niż Tikal.
Historia badań archeologicznych.
– 1916 – Sylvanus Morley – odkrycie stanowiska i inskrypcji najwcześniejszej udokumentowanej daty kalendarza Majów. On też nadał im nazwę, używając słów z języka Majów – "Waxac" i "Tun", oznaczających "Osiem Kamieni".
– 1924 – Frans Blom – szczegółowe badania struktur terenu oraz sporządzenie mapy
– 1924 – 1937 – Oliver Ricketson (The Carnegie Institution of Washington) , odsłonięcie w dobrym stanie zachowania świątyń, ze wcześniejszego okresu.
– 1983-1985 – dr. Juan Antonio Valdés z Tikal National Project
– 2009 – Słowacki Instytut Archeologii i Historii (SAHI)
Budowle.
Klasyfikacja budynków na terenie Uaxactún została przyjęta wg ściśle ustalonych norm. Każda grupa budynków została podzielona i nazwana pierwszymi literami alfabetu łacińskiego (od „A” do „H”) Wyjątkiem stanowią dwie pierwsze grupy „A” i „B” które są podzielone na kolejne podzespoły:
Grupa A.
Stanowiła centrum miasta w okresie klasycznym. Składa się z trzydziestu czterech kamiennych budynków podzielonych na trzy podgrupy.  W pobliżu centrum tej grupy znajduje się jaskinia el – Respiradero. Jaskinia ta do 150 r. p.n.e. służyła jako miejsce do składania pochówków. 
Grupa B.
Składa się z trzydziestu sześciu budynków. Grupa ta została podzielona na dwie podgrupy. Główny rdzeń (Rynek Główny)  i mniejszy kompleks budynków położonej na wschód od niego.
Grupa C.
W grupie tej są zachowane bardzo dobrze konstrukcje elitarne które nabrały charakteru w okresie późnym klasycznym.
Grupa D.
Znajduje się na zachód od grupy E, była bardzo mało brana pod uwagę przez Carbnegie Institution of Washington. Wykonano kilka odwiertów testowych w ramach Tikal National Project. Badania w grupie D miały charakter ratunkowy i odbył się w 1988 roku. Występujące tam budynki mieszkalne były udostępniane dla elit społecznych.
Grupa E.
Budynki znajdujące się w tej grupie miały znaczenie administracyjne i rytualne. Jednakże, istnieją teorie, iż wiedza Majów na temat astronomii zaczęła się właśnie tutaj. Po przeprowadzeniu dłuższych badań archeologicznych odkryto pierwsze budynki przypominające obserwatoria astronomiczne. Napotkać też można liczne pałace wielokrotnie rozbudowywane.
Grupa F.
Największą znajdującą się w tej grupie budowlą jest El – Tiburon (hiszp. Rekin) Nazwę swoją zawdzięcza dzięki odnalezionym wokół niej zębom rekina. Budowla jest T-kształtna i sięga 32m wysokości.
Grupa G.
Posiada jedynie pojedyncze mieszkania które były wykorzystywane u schyłku okresu klasycznego.
Grupa H.
Najstarsze centrum miasta. Na Placu Północnym został postawiony niesamowity kompleks. Odgrywał on ważną rolę polityczną. W centrum wzniesiony został budynek H-I który pełnił funkcję rezydencji króla. Na fasadach dostrzec można wizerunki bóstw majów. Wraz z nadejściem okresu klasycznego, miejsce to stało się tylko posiadłością do odbywania ceremonii i składania ofiar.
Największą zagadką pozostaje struktura budynku H-XVI. Według badań stwierdzono, iż budowa piramidy składała się z co najmniej trzech etapów. Ponadto, etapy te pochodzą z całkowicie różnych okresów.
Pierwsza faza budowy piramidy H-XVI jest datowana na środkowy/późny okres przedklasyczny (400r p.n.e. – 300r p.n.e.) Budowla z tego okresu została perfekcyjnie zachowana.
Druga faza miała miejsce około 150 r. p.n.e. Piramida została pokryta wtedy kopułą jako dodatkowa obudowa.
W 300 r. n.e. dokonano całkowitej renowacji całej struktury budowli. Po czym uznano, że budynek będzie stanowił od tego momentu jako świątynia służąca do czczenia przodków, a nie jako pomieszczenie mieszkalne.
Zabytki ruchome.
W jaskini el – Respiradero odnaleziono w 2010 roku pochówek ciałopalny, a wraz z nim towarzyszące zmarłemu rzeczy codziennego użytku (ceramika). Badania radiowęglowe wykazały, iż pochówek jest datowany na VII – VI w. p.n.e. W budynku H-XVI będącego częścią Pałacu Północnego, zostały odnalezione ogromne ilości ceramiki, pięćdziesiąt kamiennych tarcz.
Grupa A – „Stela 8” upamiętniająca najwcześniejszą zapisaną datę Majów
Grupa G – odkryto tam dwa pochówki z bogatym spisem pochodzącym z około 980 r.
Grupa H – 3 rzeźbione ołtarze, rzeźbione stele datowane na 100 r. p.n.e. zgodnie z zapisem kalendarza Majów.
Ceramiczny talerz z wizerunkiem tancerza, prawdopodobnie pełnił funkcję waluty, jako wymiana za towar w mieście Tikal.

</doc>
<doc id="1519018" url="https://pl.wikipedia.org/wiki?curid=1519018" title="Ottersberg">
Ottersberg

Ottersberg – miasto (niem. "Flecken") w Niemczech, w kraju związkowym Dolna Saksonia, w powiecie Verden.

</doc>
<doc id="1519023" url="https://pl.wikipedia.org/wiki?curid=1519023" title="Henryk Przeździecki (sportowiec)">
Henryk Przeździecki (sportowiec)

Henryk Przeździecki (ur. 20 lutego 1909 w Warszawie, zm. 1 listopada 1977 w Warszawie) – polski hokeista i piłkarz, olimpijczyk.
Wszechstronnie uzdolniony sportowo zawodnik. Największe sukcesy święcił w hokeju na lodzie oraz w piłce nożnej.
Na lodowisku występował na pozycji bramkarza. Reprezentował barwy warszawskich klubów: Legii w latach 1931-1936 i 1945-1952 oraz AZS Warszawa w latach 1937-1939. Wraz z zespołem Legii dwukrotnie sięgał po mistrzostwo Polski oraz jedno wicemistrzostwo kraju. Był dwukrotnym uczestnikiem igrzysk olimpijskich: w 1936 w Garmisch-Partenkirchen oraz w 1948 w St. Moritz. W 1937 był w polskiej kadrze w turnieju o mistrzostwo świata.
Wychowanek Orkanu Warszawa, w latach 1926-1938 występował w Legii. W 1935 z Łotwą zagrał jedyny mecz w piłkarskiej reprezentacji Polski.
W 1939 brał udział w kampanii wrześniowej, został wzięty do niewoli i resztę wojny spędził w stalagu II B Hammerstein i w Prenzlau.
Po wojnie kontynuował karierę zarówno hokejową (w Legii), jak i piłkarską (w Syrenie Warszawa). Po zakończeniu czynnego uprawiania sportu poświęcił się pracy trenera. W latach 1953-1957 prowadził hokeistów Legii, współpracował również z kadrą narodową.
Jest pochowany na Cmentarzu Komunalnym Północnym w Warszawie kwatera W-XII-2, rząd 8 grób 5.

</doc>
<doc id="1519024" url="https://pl.wikipedia.org/wiki?curid=1519024" title="Blöndulón">
Blöndulón

Blöndulón – jedno z największych jezior na Islandii, o maksymalnej głębokości 39 m. Stworzone w latach 1984–1991 jako zbiornik dla elektrowni w Blönduvirkjun. Znajduje się w pobliżu drogi górskiej F35 (Kjalvegur).

</doc>
<doc id="1519028" url="https://pl.wikipedia.org/wiki?curid=1519028" title="Camarhynchus heliobates">
Camarhynchus heliobates



</doc>
<doc id="1519029" url="https://pl.wikipedia.org/wiki?curid=1519029" title="Oyten">
Oyten

Oyten – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Verden.
Geografia.
Gmina Oyten położona jest 15 km na wschód od Bremy.

</doc>
<doc id="1519030" url="https://pl.wikipedia.org/wiki?curid=1519030" title="Kwalifikacyjne turnieje interkontynentalne w piłce siatkowej mężczyzn do Igrzysk Olimpijskich 2008">
Kwalifikacyjne turnieje interkontynentalne w piłce siatkowej mężczyzn do Igrzysk Olimpijskich 2008



</doc>
<doc id="1519031" url="https://pl.wikipedia.org/wiki?curid=1519031" title="Kvíslavatn">
Kvíslavatn

Kvíslavatn – jezioro o powierzchni 20 km² na Islandii, na południowy wschód od lodowca Hofsjökull.

</doc>
<doc id="1519036" url="https://pl.wikipedia.org/wiki?curid=1519036" title="Puchar Europy w Lekkoatletyce 1996">
Puchar Europy w Lekkoatletyce 1996

17 Puchar Europy w lekkoatletyce - ogólnoeuropejskie zawody lekkoatletyczne, które odbyły się w pierwszy weekend czerwca 1996 roku (1 i 2.06). Organizatorem imprezy było Europejskie Stowarzyszenie Lekkoatletyczne.
Superliga.
Zawody Superligi Pucharu Europy rozegrano na stadionie w stolicy Hiszpanii - Madrycie. Rywalizację wśród panów i pań wygrała reprezentacja lekkoatletyczna Niemiec. Był to ostatni przypadek w historii - do momentu zaprzestania organizowania zawodów Pucharu Europy w roku 2008 - kiedy rywalizację kobiet wygrała inna ekipa niż Rosjanki.

</doc>
<doc id="1519040" url="https://pl.wikipedia.org/wiki?curid=1519040" title="Sultartangalón">
Sultartangalón

Sultartangarlón – jezioro na Islandii, zbiornik retencyjny w środkowym biegu najdłużej islandzkiej rzeki Þjórsá, zajmuje powierzchnię 19 km².

</doc>
<doc id="1519041" url="https://pl.wikipedia.org/wiki?curid=1519041" title="Markus Chejfec">
Markus Chejfec

Markus Chejfec, Maks Chejfec (ur. 22 kwietnia 1903 w Warszawie, zm. 1941 w Ponarach) – polski protistolog, protofizjolog i pisarz.
Życiorys.
Urodził się w 1903 jako syn Moszka i Sury z domu Zaterman. Uczył się w gimnazjum filologicznym R. Kowalskiego, po wybuchu I wojny światowej w gimnazjum matematyczno-przyrodniczym Władysława Giżyckiego. Wstąpił na ochotnika do wojska i przeszedł cały szlak bojowy 1 Dyonu Syberyjskiej Brygady 1 P.A.P. Pod Nasielskiem został ranny w wyniku czego w znacznym stopniu utracił słuch, czas rekonwalescencji wykorzystał na uzupełnianie wiedzy. W 1922 zdał egzamin maturalny, a następnie studiował na Wydziale Filozoficznym Uniwersytetu Warszawskiego, studia ukończył w 1928. Równocześnie od 1923 pracował jako nauczyciel w prywatnej szkole żydowskiej. Ponadto od 1926 był asystentem w Zakładzie Biologii Ogólnej, a później w Zakładzie Morfologii Doświadczalnej w Instytucie Biologii Doświadczalnej im. Marcelego Nenckiego. Tytuł doktora otrzymał po przedstawieniu w 1932 na Uniwersytecie Warszawskim przygotowanej pod kierunkiem prof. Konstantego Janickiego dysertacji "Przebieg reorganizacji jądrowej u Paramecium caudatum". W 1933 zrezygnował z pracy w szkole, a rok później opuścił również etat w instytucie i wyjechał do Wilna, gdzie od 1935 pracował pod kierunkiem prof. Jana Dembowskiego jako starszy asystent w Zakładzie Biologii Uniwersytetu Stefana Batorego.
Publikował też jako pisarz pd pseudonimem Max Wit. Wydał dwie powieści: "Trzecie pokolenie" (Warszawa, 1933) i "Wzloty" (Warszawa, 1930) oraz książkę "Mistrzostwo Natury" (Warszawa, 1936).
Zginął zamordowany przez Niemców w Ponarach (według innych źródeł popełnił samobójstwo) w 1941.

</doc>
<doc id="1519042" url="https://pl.wikipedia.org/wiki?curid=1519042" title="Blender (gmina)">
Blender (gmina)

Blender – gmina w Niemczech, w kraju związkowym Dolna Saksonia, w powiecie Verden, wchodzi w skład gminy zbiorowej Thedinghausen.
Geografia.
Gmina Blender położona jest na zachód od miasta Verden (Aller).

</doc>
<doc id="1519043" url="https://pl.wikipedia.org/wiki?curid=1519043" title="Akademicki Klub Turystyczny we Lwowie">
Akademicki Klub Turystyczny we Lwowie

Akademicki Klub Turystyczny we Lwowie – polskie stowarzyszenie działające wśród młodzieży akademickiej i pracowników nauki powstałe na początku XX wieku we Lwowie. Inicjatorami powstania AKT byli: Bronisław Drecki, Adam Konopczyński, Wilhelm Landsberg, Mieczysław Orłowicz, Tadeusz Ostrowski, Władysław Smolka, Kazimierz Świtalski. 
Historia.
Zebranie organizacyjne AKT odbyło się 29 kwietnia 1906 roku na terenie Uniwersytetu Lwowskiego. Towarzystwo założyło 30 osób – w pierwszym roku liczba członków wzrosła do 55. Prezesem został Mieczysław Orłowicz. Zarząd tworzyli: Adam Konopczyński – wiceprezes, Wacław Kowalewski – wiceprezes, Wilhelm Landesberg – zastępca sekretarza, Bronisław Drecki – skarbnik, Władysław Smolka – zastępca skarbnika oraz Kazimierz Świtalski i Tadeusz Piotrowski – członkowie zarządu. Zadaniem Klubu było organizowanie wycieczek, i prowadzenie szkoleń na tematy związane z turystyką, poznaniem okolic – poczynając od prostych informacji o konieczności odpowiedniego ekwipunku, zasad wędrowania czy wyżywienia.
Wśród wykładowców na szkolenia np. dotyczących ubioru i wyposażenia, umiejętności posługiwania się mapami był Roman Kordys, odczyty krajoznawcze prowadził Zygmunt Klemensiewicz. W 1907 roku na wycieczkach pojawiły się panie, a tereny uprawiania turystyki objęły już właściwie cały obszar Karpat. W 1907 AKT liczył już 158 członków, a o różnorodności zainteresowań świadczy fakt, że 2 grudnia 1907 roku na pogrzeb Stanisława Wyspiańskiego do Krakowa udała się grupa 74 członków AKT.
Organizowane przez AKT wyjazdy miały charakter otwarty – brało w nich udział wiele osób, które nie były członkami stowarzyszenia. Na koniec 1908 roku AKT miał już 270 członków. Ciekawym zjawiskiem, związanym częściowo z akademickim charakterem członkostwa (a więc z opuszczaniem Lwowa po ukończeniu okresu nauki), była duża liczba rezygnujących z członkostwa i nowo przyjętych akademików. W roku 1908 wpisało się do AKT 143 osoby, wystąpiło 108.
16 lutego 1909 roku Namiestnictwo we Lwowie zatwierdziło nowy statut AKT. Wstąpiono natomiast zbiorowo do Polskiego Związku Sportowego we Lwowie. W tym też czasie Mieczysław Orłowicz i Władysław Grabowski pod szyldem AKT napisali „Przewodnik po Europie”, który do nabycia w księgarniach Galicji przyniósł sławę autorom i rozgłos AKT.
W okresie 29 maja do 2 czerwca 1909 roku 15 turystów pod wodzą Mieczysława Orłowicza zwiedziło odludne wówczas tereny Gorganów, nocując w lesie przy ognisku i zdobywając na koniec Wysoką (1808 m n.p.m.). Po walnym zebraniu 12 marca 1909 przewodniczącym był Mieczysław Orłowicz, zastępcą Władysław Grabowski, sekretarzem Kazimierz Kisielnicki, skarbnikiem Józef Szenk, zastępcą skarbnika Mieczysław Szydłowski, członkami wydziału (zarządu ): Antoni Jakubowski, Adam Konopczyński, Kazimierz Meijer, Tadeusz Ostrowski, Władysław Wojtowicz.
W roku 1909 klub liczył 294 członków. 9 maja 1910 roku, na walnym zgromadzeniu wybrano władze: przewodniczący – dr Mieczysław Orłowicz, zastępca Józef Szenk, sekretarz: Marian Horowitz, skarbnik Władysław Grabowski, zastępca sekretarza Wilhelm Landesberg, zastępca skarbnika Stefan Tittenbrun, członkowie: Wacław Günter, Adam Konopczyński, Wacław Kowalewski, Tadeusz Ostrowski, Michał Zdrójkowski. W grudniu 1910 roku utworzono Sekcję Narciarską (jej prezes, Józef Bizoń został drugim zastępcą przewodniczącego), nasilono aktywność górską w zakresie wycieczek o coraz większej skali trudności – w tym w Alpach. W trakcie roku nastąpiły dalsze zmiany w składzie zarządu. Weszli Artur Quirini (na miejsce zmarłego Mariana Horowitza), Antoni Jakubski – zdobywcy 13 marca 1910 Kilimandżaro – (w miejsce Adama Konopczyńskiego), Stanisław Świstalski (za Wacława Güntera), Daniel Połątkiewicz (za Michała Zdrójkowskiego).
W 1910 roku AKT zostało przyjęte jako organizacja do TT. W tym roku Klub poniósł dużą stratę, podobnie jak cała polska turystyka – na stokach Małego Jaworowego śmierć poniósł Stanisław Szulakiewicz – wieloletni członek AKT, zginął również idący mu z pomocą Klimek Bachleda. Staraniem klubu na Małym Jaworowym 17 sierpnia 1911 roku wmurowano pamiątkową tablicę. Obecnie płyta ta znajduje się na Symbolicznym Cmentarzu Ofiar Tatr pod Osterwą.
Na koniec tegoż roku klub liczył 374 członków. W 1911 roku 15 maja przewodniczącym został Józef Szenk, I zastępcą Antoni Jakubki, II Józef Bizoń, sekretarzem Artur Quirinii, skarbnikiem Stefan Tittenbrun, z-cą skarbnika Stanisław Szafnicki, z-cą sekretarza Leon Łatkiewicz, członkami zarządu: Mieczysław Orłowicz, Tadeusz Ostrowski, Michał Bajkowski, Wacław Kowalewski, Stanisław Świtalski. 14 listopada na nadzwyczajnym walnym zgromadzeniu funkcję I wiceprzewodniczącego objął Artur Quirinii. Zaszły też zmiany w składzie zarządu. Funkcję II zastępcy objął Stanisław Świtalski, sekretarza Leon Płatkiewicz, skarbnika Stanisław Szafnicki, z-cy sekretarza Roman Dakowski, z-cy skarbnika Wacław Skulski, członkowie zarządu: Stanisław Burchardt, Stefan Tittenbrun, Mieczysław Orłowicz. Zatrudniono Zygmunta Łubkowskiego na stanowisku bibliotekarza oraz Ludomiła Ratajskiego na stanowisku gospodarza lokalu klubu przy pl. Kapitulnym 2. Zakończenie w lipcu 1911 roku bojkotu szkolnego w Królestwie spowodowało powrót dużej liczby młodzieży do szkół – wśród opuszczających Lwów była duża liczba członków AKT. Spowodowało to zmniejszenie liczby członków i aktywności klubu. Część działaczy zasiliła „dorosłe” organizacje – Towarzystwo Tatrzańskie, Karpackie Towarzystwo Narciarzy, Polskie Towarzystwo Krajoznawcze. Mimo tego Klub liczył 390 członków. Ciekawa jest statystyka fluktuacji – 149 osób wpisało się, 135 wystąpiło. W 1912 roku przewodniczącym został Józef Szenk I zastępca Przewodniczącego – Stanisław Burchardt, II zastępca Stanisław Świtalski (Przewodniczący SN AKT), sekretarz – Stanisław Szafnicki, skarbnik – Kazimierz Saski, bibliotekarz – Henryk Ciupka, gospodarz lokalu we Lwowie – Stefan Spaczyński, zastępca sekretarza – Kazimierz Bunikiewicz, zastępca skarbnika – Wacław Skulski, członkowie zarządu: Roman Dakowski, Artur Quirinii, Wacław Świtalski. W skład zarządu wszedł również prezes honorowy Mieczysław Orłowicz W roku tym zorganizowaną wyprawę w Gorgany z udziałem 26 turystów, w tym 6 pań – wśród zdobytych szczytów była Sywula (1835 m n.p.m.) – najwyższy szczyt Gorganów. Dzięki staraniom nowego zarządu Sekcji Narciarskiej (od 24 października 1912 roku w skład zarządu wchodzili: Wodzisław Świtalski – przewodniczący, Mieczysław Orłowicz, Maria Sawczyńska, Adam Wisłocki, Kazimierz Tobiczyk i Stanisław Świtalski) Dyrekcja Kolei we Lwowie i Stanisławowie udzieliły członkom AZS zniżek na bilety kolejowe. W 1913 roku klub liczył 390 członków. Zarząd pracował w składzie: Mieczysław Orłowicz – honorowy prezes, Józef Szenk – przewodniczący, Stanisław Burchardt – I zastępca przewodniczącego, Wodzisław Świtalski – II zastępca przewodniczącego (prezes sekcji narciarskiej), Adolf Mroczkowskik – sekretarz, Kazimierz Saski – skarbnik, Czesław Pawłowski – bibliotekarz, Adam Wisłocki – gospodarz lokalu, Leon Kazubski – z-ca sekretarza, Eugeniusz Górnikiewicz – z-ca skarbnika, Kazimierz Bunikiewicz, Artur Quirini, Stanisław Świtalski – członkowie wydziału.
W roku 1913, 28 maja odbyło się kolejne walne zgromadzenie. Wybrano nowy zarząd w składzie: Józef Szenk – prezes, Włodzimierz Antoniewicz – wiceprezes, Leon Czerniaków, Maurycy Fridmann, Władysław Grabowski, Walery Nowicki, Mieczysław Orłowicz, Wodzisław Świtalski (prezes Sekcji Narciarskiej), Adam Wisłocki – członkowie. W późniejszym czasie do składu doszedł Władysław Szafer, któremu powierzono rolę sekretarza.
Wybuch wojny w 1914 roku przerwał działalność klubu aż do 1921 roku, kiedy to jego działalnością kierować zaczęli Mieczysław Orłowicz – prezes oraz Włodzimierz Uhrynowski – sekretarz. Po I wojnie światowej nastąpiło znaczne osłabienie działalności klubu. Główną przyczyną tego było: brak zainteresowania części grupy dotychczasowych głównych organizatorów dalszą działalnością, wyjazd innych do różnych regionów kraju, a także rozpoczęcie intensywnej działalności przez Towarzystwo Tatrzańskie, gdzie w 1921 roku powołano Koło Akademickie. Wiosną i latem 1922 roku AKT zorganizował kilka wycieczek – od czerwca tegoż roku rozpoczęto współpracę z lwowskim oddziałem Polskiego Towarzystwa Tatrzańskiego. W roku 1922 zakończyła się działalność AKT. Liczył on w tym czasie ok. 300 członków.
Czynnymi członkami AKT byli m.in.: Karol Bader, Stanisław Charzewski, Kazimierz Meÿer, Bolesław Popowicz, Stefan Rotarski, Kazimierz Rouppert, Tadeusz Schaetzel, Julian Stachiewicz, Kazimierz Ślączka, Kazimierz Świtalski (czynni), Jan Bigo, Bronisław Czuruk, Kazimierz Fabrycy (bierni i uczestnicy).

</doc>
<doc id="1519046" url="https://pl.wikipedia.org/wiki?curid=1519046" title="Hornstull">
Hornstull

Hornstull – podziemna stacja metra w Sztokholmie, w Innerstaden, w dzielnicy Södermalm, w części Södermalm, w Hornstull. Na czerwonej linii metra T13 i T14, między Liljeholmen a Zinkensdamm. Dziennie korzysta z niej około 16 200 osób.
Stacja znajduje się północ bezpośrednio pod Hornsbruksgatan od Varvsgatan do Långholmsgatan. Ma dwie hale biletowe, wschodnia znajduje się przy Hornsbruksgatan i wyjścia na rogu Hornsbruksgatan z Varvsgatan i przy Hornsgatan. Zachodnia hala znajduje się przy Långholmsgatan, wyjścia zlokalizowane są na rogu Borgargatan i Hornsbruksgatan, na rogu Hornsgatan i Långholmsgatan oraz Hornsbruksgatan.
Otworzono ją 5 kwietnia 1964 jako 50. stację w systemie wraz z odcinkiem T-Centralen-Örnsberg. Ma jeden peron. Stacja została zaprojektowana przez Olova Blomkvista.
Otoczenie.
W otoczeniu stacji znajdują się:

</doc>
<doc id="1519047" url="https://pl.wikipedia.org/wiki?curid=1519047" title="Posłowie na Sejm Republiki Litewskiej 1996–2000">
Posłowie na Sejm Republiki Litewskiej 1996–2000

Posłowie na Sejm Republiki Litewskiej 1996–2000 zostali wybrani w wyborach parlamentarnych, które odbyły się w dwóch turach: 20 października i 10 listopada 1996.
Sejm tej kadencji rozpoczął urzędowanie 25 listopada 1996. Stanowisko przewodniczącego parlamentu zajmował przez całą kadencję Vytautas Landsbergis.
Lista posłów według frakcji na koniec kadencji.
Umiarkowany Związek Konserwatywny.
Wybrani z ramienia TS:
Socjaldemokracja 2000.
Wybrani z ramienia LSDP:
Nowocześni Chrześcijańscy Demokraci.
Wybrani z ramienia LKDP:

</doc>
<doc id="1519048" url="https://pl.wikipedia.org/wiki?curid=1519048" title="Declaration">
Declaration

Declaration – album amerykańskiego zespołu Bleeding Through, wydany w 2008 roku. 
Lista utworów.
Bonus tracks

</doc>
<doc id="1519049" url="https://pl.wikipedia.org/wiki?curid=1519049" title="Skorradalsvatn">
Skorradalsvatn

Skorradalsvatn – jezioro na zachodzie Islandii w pobliżu fiordu Hvalfjörður, jego powierzchnia wynosi ok. 15 km².

</doc>
<doc id="1519050" url="https://pl.wikipedia.org/wiki?curid=1519050" title="Gainsborough (Lincolnshire)">
Gainsborough (Lincolnshire)

Gainsborough – miasto w Wielkiej Brytanii. w Anglii w hrabstwie Lincolnshire, w dystrykcie West Lindsey. Jest położone nad rzeką Trent przy drodze A631. Miasto liczy 17 500 mieszkańców. W mieście znajduje się huta żelaza "Marshall", obecnie nieczynna.
Historia.
Miasto znane było już we wczesnym średniowieczu. W 1013 roku Swen Widłobrody po koronacji wybrał Gainsborough jako swoją siedzibę - przyjął sobie za zadanie odwrócenie biegu rzeki. Miasto było jedną ze stolic Mercji. Miasto było wymienione w Domesday Book z roku 1086 i liczyło wtedy 80 osób.

</doc>
<doc id="1519052" url="https://pl.wikipedia.org/wiki?curid=1519052" title="Hasan al-Basri">
Hasan al-Basri

Hasan al-Basri, arab. الحسن البصري, (ur. 642/21 A.H. w Medynie, zm. 728/110 A.H. w Basrze) – wczesnomuzułmański mówca, teolog, asceta.
Był synem wyzwolonych perskich niewolników. Większość swojego życia spędził w Basrze, gdzie cieszył się ogromnym autorytetem ze względu na swoją pobożność i ascetyczny tryb życia oraz zdolności krasomówcze. Jako mówca był porównywany do Hadżdżadża ibn Jusufa. W swoim liście do kalifa Abd al-Malika bronił istnienia wolnej woli przeciwko zwolennikom predestynacji, argumentując m.in. że Bóg byłby niesprawiedliwy, gdyby żądał posłuszeństwa, a potem uniemożliwiał niektórym ludziom przestrzeganie jego nakazów. W związku z powyższym jest uważany za prekursora broniącego istnienia wolnej woli kadaryzmu, a także mutazylizmu. Pierwsi mutazylici, Wasil Ibn Ata i Amr Ibn Ubajd, byli jego uczniami. Ze względu na jego ascetyzm także późniejsi sufi widzieli w nim swojego poprzednika i często powoływali się na jego autorytet. Jezydzi uważają go za autora jednej z dwóch swoich świętych ksiąg, "Mashaf Resz" ("Czarne Pismo Święte"). Jako najczęściej cytowany przedstawiciel swojej generacji Hasan al-Basri jawi się jako najbardziej szanowany autorytet religijny okresu umajjadzkiego.

</doc>
<doc id="1519053" url="https://pl.wikipedia.org/wiki?curid=1519053" title="Gracilizuch">
Gracilizuch

Gracilizuch ("Gracilisuchus") – rodzaj niewielkiego archozaura z kladu Suchia. Żył w środkowym triasie na terenie dzisiejszej Ameryki Południowej. Jego szczątki odnaleziono w formacji Chañares w Argentynie. Był lekko zbudowany i poruszał się przeważnie na tylnych kończynach. Miał stosunkowo bardzo dużą głowę i prawdopodobnie mógł z dużą siłą zaciskać szczęki. Polował na jaszczurki i inne niewielkie kręgowce, a przed większymi drapieżcami chroniły go dwa rzędu kostnych płytek ciągnące się wzdłuż kręgosłupa aż do końca ogona. Czaszka gracilizucha mierzy około 8,5 cm, a przedkrzyżowa długość kręgosłupa wynosi około 28 cm.
"Gracilisuchus" został opisany w 1972 roku przez Alfreda Romera, który klasyfikował go w rodzinie Ornithosuchidae (uznawanej wówczas przez niektórych naukowców, choć nie Romera, za należącą do karnozaurów). Brinkman (1981) był pierwszym autorem, który zaproponował przynależność gracilizucha do krokodylej linii archozaurów, z czym przeważnie zgadzali się późniejsi autorzy. Według analizy Bentona z 2004 roku jest on taksonem siostrzanym dla fitozaurów, natomiast w badaniach wykonanych przez Stephena Brusattego i współpracowników "Gracilisuchus" to takson siostrzany dla kladu "Erpetosuchus" + Crocodylomorpha. W rewizji systematyki archozaurów przeprowadzonej przez Nesbitta, "Gracilisuchus" jest bazalnym przedstawicielem Suchia, znajdującym się w politomii z kladami "Revueltosaurus" + Aetosauria, "Ticinosuchus" + Paracrocodylomorpha i rodzajem "Turfanosuchus". Pozycja gracilizucha u podstawy drzewa filogenetycznego Suchia jest istotna dla ustalenia pokrewieństwa wewnątrz krokodylej linii archozaurów. W 2011 roku Lecuona i Desojo opisały osteologię okazu PVL 4597, obejmującego obręcz miedniczną i kości kończyn tylnych. Autorki zidentyfikowały dwie potencjalne synapomorfie gracilizucha i krokodylomorfów z grupy Sphenosuchia: budowa i kiepskie wykształcenie czwartego krętarza oraz słabe wykształcenie przedniej głowy kości udowej. Inne cechy, takie jak brak nieperforowanej panewki stawu biodrowego, przemawiają jednak za jego bardziej bazalną pozycją, choć i tak bliższą krokodylomorfom niż w analizie Nesbitta. Autorki stwierdzają jednak, że dokładne ustalenie pozycji filogenetycznej gracilizucha wymaga dalszych badań. Z analizy filogenetycznej przeprowadzonej przez Butlera i współpracowników (2014) wynika bliskie pokrewieństwo gracilizucha z turfanozuchem i rodzajem "Yonghesuchus"; autorzy zaliczyli te trzy rodzaje do rodziny Gracilisuchidae, która według ich analizy należała do Suchia i była taksonem siostrzanym do kladu obejmującego ticinozucha i grupę Paracrocodylomorpha (obejmującą rauizuchy i krokodylomorfy).

</doc>
<doc id="1519054" url="https://pl.wikipedia.org/wiki?curid=1519054" title="Sigöldulón">
Sigöldulón

Sigöldulón ("Krókslón") – zbiornik retencyjny na południu Islandii, o powierzchni około 14 km².

</doc>
<doc id="1519055" url="https://pl.wikipedia.org/wiki?curid=1519055" title="Węzeł mięśniowy kąta ust">
Węzeł mięśniowy kąta ust

Węzeł mięśniowy kąta ust – (ang. Modiolus) miejsce schodzenia się u człowieka włókien mięśniowych mięśni: okrężnego ust, policzkowego, dźwigacza kąta ust, obniżacza kąta ust, jarzmowego większego, śmiechowego.

</doc>
<doc id="1519056" url="https://pl.wikipedia.org/wiki?curid=1519056" title="Gracilisuchus">
Gracilisuchus



</doc>
<doc id="1519057" url="https://pl.wikipedia.org/wiki?curid=1519057" title="Bathymicrops regis">
Bathymicrops regis

Bathymicrops regis – gatunek ryby głębinowej z rodziny Ipnopidae.
Charakterystyka.
Ryby tego gatunku osiągają 11,7 cm standardowej długości. Odżywiają się małymi bentosowymi skorupiakami.
Występowanie.
Występuje w Oceanie Atlantyckim na głębokościach 4250–5700 m, od 36° N do 37° S i od 73° W do 22° E. Uważany jest za gatunek rzadki. Obserwowany był w naturze.

</doc>
<doc id="1519059" url="https://pl.wikipedia.org/wiki?curid=1519059" title="Puchar Europy w Lekkoatletyce 1995">
Puchar Europy w Lekkoatletyce 1995

16 Puchar Europy w lekkoatletyce - ogólnoeuropejska impreza lekkoatletyczna, która odbyła się w czerwcu 1995 na pięciu stadionach Europy. Organizacją Pucharu Europy zajmowało się Europejskie Stowarzyszenie Lekkoatletyczne.
Superliga.
Zawody Superligi Pucharu Europy rozegrano we francuskim mieście Villeneuve-d’Ascq tuż przy granicy z Belgią 24 i 25 czerwca. Rywalizację wśród panów wygrała reprezentacja Niemiec, a wśród pań najlepsze okazały się zawodniczki Rosji.
I liga.
Zawody I ligi odbyły się w dwóch grupach. Grupa A rywalizowała w Bazylei, w Szwajcarii, a w grupie B w fińskim Turku. Impreza odbyła się 10 i 11 czerwca.
II liga.
Zawody II ligi odbyły się w dwóch grupach. Grupa A spotkała się w Tallinnie, a grupa B w Velenju w Słowenii. Impreza odbyła się 10 i 11 czerwca.

</doc>
<doc id="1519061" url="https://pl.wikipedia.org/wiki?curid=1519061" title="Landeck-Zams">
Landeck-Zams

Landeck-Zams – stacja kolejowa w Landeck, w kraju związkowym Tyrol, w Austrii. Znajdują się tu 3 perony.

</doc>
<doc id="1519062" url="https://pl.wikipedia.org/wiki?curid=1519062" title="Apavatn">
Apavatn

Apavatn – jezioro na południowym zachodzie Islandii, o powierzchni około 13 km².

</doc>
<doc id="1519063" url="https://pl.wikipedia.org/wiki?curid=1519063" title="Landeck (stacja kolejowa)">
Landeck (stacja kolejowa)



</doc>
<doc id="1519064" url="https://pl.wikipedia.org/wiki?curid=1519064" title="S.P. (album)">
S.P. (album)

S.P. – album wydany w roku 1996 przez wytwórnię S.P. Records, jedno z pierwszych oficjalnie wydanych w Polsce wydawnictw z muzyką rap i hip-hop. Na kompilacji znalazły się pierwsze utwory wykonawców, którzy później nagrali pełne płyty i zdobyli popularność, takich jak Kaliber 44 i Wzgórze Ya-Pa 3. Utwór "Ogórek" grupy Funk Jello był parodią piosenki "Scyzoryk" Liroya.
Lista utworów.
Źródło.

</doc>
<doc id="1519065" url="https://pl.wikipedia.org/wiki?curid=1519065" title="Stanisław Ejzerman">
Stanisław Ejzerman

Stanisław Marian Ejzerman (ur. 14 sierpnia 1883 w Krakowie, zm. ?) – major kawalerii Wojska Polskiego.
Życiorys.
Urodził się 14 sierpnia 1883 w Krakowie, w rodzinie Stanisława i Heleny.
Kapral I plutonu 2. szwadronu ułanów II Brygady Legionów Polskich. Brał udział w szarży pod Rokitną, w bocznym patrolu.
Po odzyskaniu niepodległości służył w Wojsku Polskim. 3 maja 1922 zweryfikowany został w stopniu rotmistrza ze starszeństwem z dniem 1 czerwca 1919, w korpusie oficerów jazdy. Służył w 5 pułku ułanów Zasławskich w Ostrołęce. 18 lutego 1928 awansował do stopnia majora ze starszeństwem z dniem 1 stycznia 1928 i 20. lokatą w korpusie oficerów kawalerii. W kwietniu tego roku został przeniesiony do 8 pułku ułanów w Krakowie na stanowisko kwatermistrza. Z dniem 31 sierpnia 1929 został przeniesiony w stan spoczynku.
W 1934 roku pozostawał w ewidencji Powiatowej Komendy Uzupełnień Miechów. Posiadał przydział do Oficerskiej Kadry Okręgowej Nr V. Był wówczas „przewidziany do użycia w czasie wojny”.

</doc>
<doc id="1519066" url="https://pl.wikipedia.org/wiki?curid=1519066" title="Blondulon">
Blondulon



</doc>
<doc id="1519067" url="https://pl.wikipedia.org/wiki?curid=1519067" title="Megan Mullally">
Megan Mullally

Megan Mullally (ur. 12 listopada 1958 r. w Los Angeles w stanie Kalifornia, USA) – amerykańska aktorka i piosenkarka oraz prezenterka telewizyjna (prowadząca talk-show). Podwójna laureatka nagrody Emmy oraz poczwórna laureatka Nagrody Stowarzyszenia Aktorów Filmowych. Znana głównie z roli Karen Walker w serialu "Will &amp; Grace".
W 1999 roku na łamach magazynu "The Advocate" wyznała: "Uznaję się za osobę biseksualną i moja teoria jest taka, że każdy w istocie jest biseksualistą". Od 2003 roku jest żoną aktora Nicka Offermana.

</doc>
<doc id="1519070" url="https://pl.wikipedia.org/wiki?curid=1519070" title="7 Batalion Strzelców Karpackich">
7 Batalion Strzelców Karpackich

7 Batalion Strzelców Karpackich (7 bsk) – pododdział piechoty Polskich Sił Zbrojnych na Zachodzie.
Formowanie i działania batalionu.
7 batalion Strzelców Karpackich został sformowany po raz pierwszy wiosną 1942 roku, w Palestynie, w składzie 3 Brygady Strzelców Karpackich. Podstawą formowania był rozkaz Ldz. 2440/A/I/tjn./42 dowódcy Wojska Polskiego na Środkowym Wschodzie z 23 maja 1942 roku i rozkaz Ldz. 53/59/Og. Org./tjn./42 dowódcy Dywizji Strzelców Karpackich z 30 maja 1942 roku. W listopadzie 1942 roku batalion został rozformowany.
Po raz drugi 7 batalion Strzelców Karpackich został sformowany pod koniec 1944 roku we Włoszech również w składzie 3 Brygady Strzelców Karpackich. W kwietniu 1945 roku walczył w bitwie o Bolonię.
Po wojnie batalion, będąc w składzie wojsk okupacyjnych, pełnił między innymi służbę wartowniczą. W lutym 1946 ochraniał obiekty wojskowe w rejonie Jesi.
W 1946 roku został przetransportowany z Włoch do Wielkiej Brytanii i tam w 1947 roku rozformowany.
Odznaka batalionu.
Odznaka pamiątkowa: wykonana z oksydowanego białego metalu; Na gałązkę jodłową nałożona jest arabska cyfra 7 i litery SK. Cyfra pokryta granatową emalią, litery i obramowanie cyfry złocone. Gałązka jodłowa w kolorze starego srebra. Zatwierdzona w Dzienniku Rozkazów dowódcy 2 Korpusu nr 12 poz. 74 z 19 stycznia 1946 roku
Odznaka noszona na beretach w odległości 5 cm od orzełka po jego lewej stronie, umieszczona na podkładce sukiennej; dla każdej kompanii był ustalony inny kolor podkładki.
Odznaka noszona była również na lewej górnej kieszeni munduru.

</doc>
<doc id="1519074" url="https://pl.wikipedia.org/wiki?curid=1519074" title="Hip-Hopla">
Hip-Hopla

Hip-Hopla – druga po "S.P." płyta kompilacyjna z nagraniami polskich wykonawców rap i hip-hop, wydana 8 listopada 1997 przez wytwórnię S.P. Records. Na płycie pojawiło się kilku tych samych wykonawców co na poprzedniej, m.in. Funk Jello i Black Scratch, większość stanowili jednak nowi przedstawiciele tej muzyki oraz inne zespoły nagrywające dla SP Records.
Lista utworów.
Źródło.

</doc>
<doc id="1519075" url="https://pl.wikipedia.org/wiki?curid=1519075" title="Kawalerskie gospodarstwo">
Kawalerskie gospodarstwo

Kawalerskie gospodarstwo (oryg. fr. "La Rabouilleuse" lub "Un ménage de garçon") – powieść Honoriusza Balzaka, wchodząca w skład "Scen z życia prowincji" cyklu "Komedii ludzkiej". Została po raz pierwszy opublikowana w 1842.
Treść.
Agata Rouget, córka ubogiego lekarza z Issoudun, przy pomocy dalekiej krewnej, pani Descoings, wychowuje dwóch synów: Filipa i Józefa. Starszy, Filip, jest zapalczywym lekkoduchem i nieuczciwym egoistą, młodszy, skromny i szczerze oddany matce, pragnie realizować się jako malarz. Pani Rouget nie jest jednak w stanie docenić zalet Józefa i ślepo faworyzuje Filipa, zachwycona jego przerwaną karierą w armii napoleońskiej. Pomaga mu finansowo nawet wtedy, gdy marnuje on kolejne sumy pieniędzy na skazane na porażkę interesy, jak liberalna gazeta. Mija kilka lat, dopóki matka pojmuje prawdziwe uczucie młodszego syna.
Po poniesieniu kolejnych strat finansowych związanych z wydatkami Filipa Agata dowiaduje się od swojej matki chrzestnej, że jej brat, dziedzic większości rodzinnego majątku, ma zamiar wydziedziczyć siostrę i jej synów na rzecz kochanki, Flory Frazier, oraz miejscowego działacza politycznego Gileta, byłego żołnierza napoleońskiego. Agata i Józef udają się do Issoudun, jednak nie udaje im się niczego uzyskać. Z kolei Filip, zjawiwszy się w miasteczku, by wywalczyć tylko dla siebie schedę po wuju, zabija Gileta w pojedynku, a następnie uwodzi Florę i żeni się z nią, przejmując rodzinną fortunę. Odmawia matce i bratu jakiegokolwiek wsparcia, co doprowadza w końcu starą Agatę do utraty ostatnich złudzeń i śmierci. Florę zaś podstępnie truje. Nie jest jednak w stanie prowadzić życia rentiera: wyjeżdża do Algierii, gdzie ginie w bitwie. Majątek przejmuje Józef, w tym czasie już uznany malarz.
Cechy utworu.
"Kawalerskie gospodarstwo" to przede wszystkim powieść o energii jako motorze działania człowieka, sile motywującej go do podejmowania coraz to nowych, nawet łączących się z dużym ryzykiem działań. Filip Bridau, chociaż scharakteryzowany jako bohater zdecydowanie negatywny, jest równocześnie najbardziej wyrazistą postacią w powieści i zarazem przykładem balzakowskiej fascynacji życiową energią (podobnie jak Vautrin). Wątek energii łączy się w utworze z refleksją o naturze epoki, która nastąpiła po upadku Bonapartego: osoby, których naturalnym miejscem samorealizacji mogła niegdyś być armia, w czasach Restauracja Burbonów i monarchii lipcowej są zupełnie niepotrzebne i mają wszelkie predyspozycje, by zmarnować swój potencjał – nieprzypadkowo adwersarz Filipa, Maksencjusz Gilet, również jest byłym żołnierzem napoleońskim i awanturnikiem. Śmierć obydwu ma w utworze wymiar nie tylko realistyczny (przedstawiający los wielu prawdziwych byłych wojskowych), ale również symboliczny; uczciwy, realizujący w życiu tradycyjne wartości, bogacący się systematyczną pracą Józef ma większe szanse sukcesu niż jego impulsywny brat. Balzak nie krytykuje jednak postawy młodszego syna Agaty: wręcz przeciwnie, jego życiowy sukces (przywoływany też na kartach innych utworów cyklu) miał stanowić dowód na to, że realizacja życiowych celów jest możliwa także dla osób, które konsekwentnie będą trzymały się swojego systemu wartości i nie ulegną wpływom środowiska. Józef jest równocześnie kolejnym typem artysty w "Komedii ludzkiej", a opis jego pracy nad własnym talentem stanowi realistyczną analizę początków kariery malarskiej. Z kolei Flora stanowi typową postać sprytnej, chciwej kurtyzany uwodzącej starszego mężczyznę, typ bohaterki często powracający u Balzaka.

</doc>
<doc id="1519076" url="https://pl.wikipedia.org/wiki?curid=1519076" title="8 Batalion Strzelców Karpackich">
8 Batalion Strzelców Karpackich

8 Batalion Strzelców Karpackich (8 bsk) – pododdział piechoty Polskich Sił Zbrojnych na Zachodzie.
Formowanie i działania batalionu.
8 Batalion Strzelców Karpackich został sformowany po raz pierwszy wiosną 1942 roku, w Palestynie, w składzie 3 Brygady Strzelców Karpackich. Podstawą formowania był rozkaz Ldz. 2440/A/I/tjn./42 dowódcy Wojska Polskiego na Środkowym Wschodzie z 23 maja 1942 roku i rozkaz Ldz. 53/59/Og. Org./tjn./42 dowódcy Dywizji Strzelców Karpackich z 30 maja 1942 roku. W listopadzie 1942 roku batalion został rozformowany.
Po raz drugi 8 Batalion Strzelców Karpackich został sformowany pod koniec 1944 roku we Włoszech również w składzie 3 Brygady Strzelców Karpackich. W kwietniu 1945 roku walczył w bitwie o Bolonię.
Po wojnie batalion, będąc w składzie wojsk okupacyjnych, pełnił między innymi służbę wartowniczą. W lutym 1946 ochraniał obiekty wojskowe w rejonie Senigallia.
W 1946 roku został przetransportowany z Włoch do Wielkiej Brytanii i tam w 1947 roku rozformowany.
Symbole batalionu.
Sztandar&lt;br&gt;
Sztandar, ufundowany przez społeczeństwo włoskich miast Imola i Senigallia, wręczył batalionowi 11 sierpnia 1946 roku gen. Anders.
Na stronie głównej płata znajduje się wykonany z pąsowego jedwabiu motyw krzyża kawalerskiego z wizerunkiem Matki Boskiej Częstochowskiej. W czterech rogach wyhaftowano odznaki batalionu. Na ramionach krzyża umieszczono ponadto oznakę honorową 2 Korpusu), oznakę rozpoznawczą dowództwa 2 Korpusu i oddziałów pozadywizyjnych, oznakę rozpoznawczą 3 Dywizji Strzelców Karpackich, odznakę organizacji katolickiej opiekującej się żołnierzami oraz herb Bolonii na tle gałązek świerkowych.
Na stronie odwrotnej, w środku krzyża kawalerskiego, znajduje się napis: "Bóg, Honor i Ojczyzna", na ramionach zaś nazwy miast włoskich, w których wyzwalaniu uczestniczył 8 batalion: "Bologna", "Imola - 14 IV 1945", "Castel S. Pietro". W lewym górnym i dolnym rogu umieszczono herby miast fundatorów: Imoli i Senigalli.
Obecnie sztandar eksponowany jest w Instytucie Polskim i Muzeum im. gen. Sikorskiego w Londynie.
Odznaka pamiątkowa&lt;br&gt;
Zatwierdzona w dzienniku Rozkazów dowódcy 2 Korpusu nr 12, poz.74 z 29 stycznia 1946 roku. Odznaka wykonana została z oksydowanego białego metalu; Na gałązkę jodłową nałożona jest arabska cyfra 8 i litery SK. Cyfra pokryta granatową emalią, litery i obramowanie cyfry złocone. Gałązka jodłowa w kolorze starego srebra.
Noszona była na beretach w odległości 5 cm od orzełka po jego lewej stronie, umieszczona na podkładce sukiennej. Dla każdej kompanii był ustalony inny kolor podkładki: kompania dowodzenia – granatowy, kompania wsparcia – czarny, 1 kompania – żółty, 2 kompania – soczysta zieleń, 3 kompania – pąsowy, 4 kompania – karmazynowy. Odznaka noszona również bez podkładki na lewej górnej kieszeni munduru.

</doc>
<doc id="1519077" url="https://pl.wikipedia.org/wiki?curid=1519077" title="Femme Fatale">
Femme Fatale



</doc>
<doc id="1519078" url="https://pl.wikipedia.org/wiki?curid=1519078" title="Hucknall">
Hucknall

Hucknall – miasto w Wielkiej Brytanii, w Anglii w hrabstwie Nottinghamshire, w dystrykcie Ashfield, dawniej miasto górnicze. W mieście odbył się urządzony przez Rolls-Royce pierwszy pokaz samolotu startującego pionowo. Miasto liczy 29 100 mieszkańców.
Historia.
W średniowieczu miasto było ośrodkiem handlowym i w tej formie przetrwało aż do XIX wieku, kiedy w pobliżu odkryto złoża węgla kamiennego. Prestiż miasta podniosło wybudowanie w połowie wieku linii kolejowej. 
W okresie II wojny światowej w Hucknall znajdowała się 25 (Polska) Szkoła Pilotażu Początkowego (ang. "25 (Polish) Elementary Flying School"), szkoląca pilotów Polskich Sił Powietrznych w Wielkiej Brytanii. 
Przemysł.
Początkowo głównym przemysłem miasta było tkactwo. Hucknall było miastem górniczym w latach 1861–1986. W roku 1916 wybudowano lotnisko, które stało się bazą RAF. Podczas II wojny światowej lotnisko było miejscem startu pierwszego samolotu P-51 Mustang z silnikiem Rolls Royce'a.

</doc>
<doc id="1519079" url="https://pl.wikipedia.org/wiki?curid=1519079" title="Wörgl Hauptbahnhof">
Wörgl Hauptbahnhof

Wörgl Hauptbahnhof – główny dworzec kolejowy w Wörgl, położony na wschód od centrum miasta. Obsługuje około 30 tys. pasażerów dziennie.

</doc>
<doc id="1519080" url="https://pl.wikipedia.org/wiki?curid=1519080" title="Jurij Basałyk">
Jurij Basałyk

Jurij Basałyk (ukr. Юрій Басалик; ur. 12 maja 1942 we Lwowie, zm. 16 września 1982 tamże) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek DJuSSz-4 we Lwowie. Pierwszy trener — Stepan Nyrko. Ukończył Instytut Kultury Fizycznej we Lwowie.
Jako uczeń występował w rozgrywkach juniorskich. W latach 1960-1961 występował w SKA Lwów, następne 2 lata — w Dynamo Kijów. Z powodu kontuzji nogi Jurij Basałyk występował w najwyższej lidze radzieckiej tylko w 14 meczach. Po powołaniu do służby wojskowej w 1963 przeszedł do CSKA Moskwa. Właśnie w Moskwie rozkwitł jego talent piłkarski. Został podstawowym piłkarzem klubu, 2 razy zdobył brązowe medale Mistrzostw ZSRR (1964, 1965).
W 1966 powrócił do Lwowa. Najpierw rok występował SKA Lwów, a potem 3 lata w Karpatach Lwów, z którym zdobył Puchar ZSRR w 1969. Brał udział w największej wygranej "zielono-białych" w historii: 12 sierpnia 1968 we Lwowie ukraiński klub zwyciężył białoruski Nieman Grodno 8:0. Jurij Basałyk strzelił jedną bramkę. Kończył karierę piłkarską w klubach Czornomoreć Odessa oraz Torpedo Łuck.
Grał na pozycji lewego napastnika lub ofensywnego pomocnika. Potrafił szybko startować i mocno strzelać z lewej nogi. Kibice podziwiali jego technikę, wyszukane i efektowne ruchy.
16 września 1982 zmarł we Lwowie siedząc przy swoim biurku.

</doc>
<doc id="1519081" url="https://pl.wikipedia.org/wiki?curid=1519081" title="Ferdynand Küttner">
Ferdynand Küttner

Ferdynand Küttner – pułkownik cesarskiej i królewskiej Armii.
Życiorys.
Od 1881 służył w Galicyjskim Pułku Piechoty Nr 15 w Josephstadt, a później we Lwowie. W tym oddziale awansował na kolejne stopnie: kadeta (1 września 1881), podporucznika (1 listopada 1884), porucznika (1 stycznia 1889) i kapitana (1 listopada 1895). Na stopień majora został mianowany ze starszeństwem z 1 maja 1909 i przeniesiony do Galicyjskiego Pułku Piechoty Nr 80 we Lwowie. Na stopień podpułkownika został mianowany ze starszeństwem z 1 listopada 1912. W tym samym roku został przeniesiony do Galicyjskiego Pułku Piechoty Nr 57 na stanowisko komendanta 2. batalionu, który był detaszowany do Zenicy. W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach. Na stopień pułkownika został mianowany 1 listopada 1914.
Przez ponad rok, od 24 kwietnia 1914 roku do 14 lipca 1916 roku, był komendantem II Brygady Legionów Polskich. W 1918 był komendantem 49 Brygady Piechoty, pozostając oficerem nadetatowym IR. 57. Nie znał języka polskiego.
Ordery i odznaczenia.
W czasie służby w c. i k. Armii otrzymał:

</doc>
<doc id="1519083" url="https://pl.wikipedia.org/wiki?curid=1519083" title="Droga krajowa B94 (Austria)">
Droga krajowa B94 (Austria)

Droga krajowa B94 (Ossiacher Straße) – droga krajowa w południowej części Austrii. Trasa na całej swej - 52,5 kilometrowej - długości biegnie przez terytorium kraju związkowego Karyntia. Droga B94 bierze początek w miasteczku St. Veit an der Glan na skrzyżowaniu z Seeberg Straße oraz z drogą krajową B317. Wzdłuż rzeki Glan trasa biegnie na zachód do miasta Feldkirchen in Kärnten, gdzie spotyka się z Gurktal Straße oraz Turracher Straße. Dalej B94 prowadzi do miasta Villach, gdzie kończy bieg na skrzyżowaniu z drogą B83. Na całej długości równolegle do szosy prowadzi linia kolejowa.

</doc>
<doc id="1519086" url="https://pl.wikipedia.org/wiki?curid=1519086" title="Mohabbat">
Mohabbat

Mohabbat (tłum. "Miłość") to bollywoodzki dramat miłosny z 1997 roku z Madhuri Dixit, debiutującym Akshaye Khanna i Sanjay Kapoorem. Reżyserem scenarzysta i producentem filmu jest Reema Rakesh Nath, autor scenariuszy do "Hum Tumhare Hain Sanam" i "Aarzoo". Film opowiada o parze przyjaciół, którzy zarówno w miłości jak i w przyjaźni bardziej niż o swoje własne szczęście zabiegają o szczęście kochanej osoby.
Fabuła.
Gaurav Kapoor (Sanjay Kapoor), dobrze prosperujący właściciel firmy broniąc się przed kradzieżą wdaje się w bójkę. W ostatniej chwili ratuje go od śmierci przypadkowy przechodzień. Wdzięczny za ocalenie życia Gaurav zatrudnia bezrobotnego Rohita Malhotrę (Akshaye Khanna) i ratuje jego rodzinny dom przed wyprzedażą na aukcji. Obydwaj zaczynają ze sobą spędzać coraz więcej czasu. Łowią razem ryby, graja w ping-ponga, zwierzają się sobie. Łączy ich coraz głębsza przyjaźń. Pewnego dnia zakochują się w tej samej dziewczynie (Madhuri Dixit).
Muzyka i piosenki.
Autorami muzyki jest duet Nadeem-Shravan, twórcy muzyki do takich filmów jak "Deewana", "Raja Hindustani", "Zamaana Deewana", "Raja", "Dil Hai Ki Manta Nahin", "Pardes", "Aa Ab Laut Chalen", "Raaz", "Więzy miłości", "Wiem, czym jest miłość", "Hum Tumhare Hain Sanam", "Dil Hai Tumhaara", "Dil Ka Rishta", "Yeh Dil", "Andaaz", "Qayamat", "Hungama", "Tumsa Nahin Dekha", "Bewafaa", "Deszcz" czy "".

</doc>
<doc id="1519091" url="https://pl.wikipedia.org/wiki?curid=1519091" title="Aleksandra Dereń">
Aleksandra Dereń

Aleksandra Dereń, po mężu Jones (ur. 1 lutego 1978 w Gorzowie Wielkopolskim) – polska lekkoatletka, specjalizująca się w biegach średniodystansowych, mistrzyni i reprezentantka Polski, wicemistrzyni Europy juniorów (1997).
Kariera sportowa.
Była uczennicą II Liceum Ogólnokształcącego im. Marii Skłodowskiej-Curie w Gorzowie Wielkopolskim, w 1995 i 1996 wybierano ją najpopularniejszym sportowcem szkoły. Reprezentowała barwy WLKS Siedlce.
Jej największym sukcesem na arenie międzynarodowej był srebrny medal mistrzostw Europy juniorów w 1997 w biegu na 800 metrów, z czasem 2:03,70. Na tych samych zawodach zajęła także 5. miejsce w sztafecie 4 x 400 metrów, z czasem 3:40,63 (z Anetą Lemiesz, Justyną Karolkiewicz i Aleksandrą Pielużek). Reprezentowała również Polskę na mistrzostwach Europy seniorów w 1998 (odpadła w półfinale biegu na 800 metrów, z wynikiem 2:02,22, młodzieżowych mistrzostwach Europy w 1999 (w biegu na 800 metrów zajęła 6. miejsce, z czasem 2:05,55, w sztafecie 4 x 400 metrów – 4. miejsce, z czasem 3:33,28 (z Aleksandrą Pielużek, Anną Olichwierczuk i Grażyną Prokopek) halowych mistrzostwach Europy w 1998 (odpadła w eliminacjach biegu na 800 metrów, z wynikiem 2:07,37) i halowych mistrzostwach Europy w 2000 (odpadła w eliminacjach biegu na 800 metrów, z wynikiem 2:05,45) oraz dwukrotnie w zawodach Pucharu Europy – w I lidze w 1998 (3. miejsce w sztafecie 4 x 400 metrów) i Superlidze w 1999 (8. miejsce w biegu na 800 metrów, z czasem 2:07,34).
Na mistrzostwach Polski seniorek na otwartym stadionie zdobyła trzy medale w biegu na 800 metrów: złoty w 1998, srebrny w 1999 i brązowy w 1997. Na halowych mistrzostwach Polski seniorek wywalczyła dwa złote medale w biegu na 800 metrów – w 1998 i 2000 oraz srebrny medal w biegu na 1500 metrów w 2000.
Od 2000 mieszka w USA, w 2003 ukończyła studia na Uniwersytecie Południowej Kalifornii, następnie rozpoczęła pracę jako trener biegania. Mieszka w Apex w Karolinie Północnej. 
Rekordy życiowe:

</doc>
<doc id="1519093" url="https://pl.wikipedia.org/wiki?curid=1519093" title="Morecambe">
Morecambe

Morecambe – miasto w Wielkiej Brytanii. w Anglii w hrabstwie Lancashire, w dystrykcie Lancaster. Położone jest w obrębie miasta Lancaster nad zatoką Morecambe. Miasto liczy 45 000 mieszkańców. 
Historia.
Miasto powstało z połączenia w roku 1889 trzech wsi: Bare, Poulton-le-Sands i Torrisholme. W okresie przedwojennym, jak też powojennym, miasto było ośrodkiem wypoczynkowym. W latach 1956-1979 wybierano tu Miss Wielkiej Brytanii. W ostatnich latach miasto przeżywa regres.

</doc>
<doc id="1519094" url="https://pl.wikipedia.org/wiki?curid=1519094" title="Dom Płócienników we Wrocławiu">
Dom Płócienników we Wrocławiu

Dom Płócienników (niem. "Leinwandhaus") – jeden z trzech historycznych domów kupieckich w bloku śródrynkowym na wrocławskim Rynku, istniejący w latach 1521–1859. Obok pomieszczeń do handlu płótnem budynek mieścił małą wagę miejską, zaś wcześniej służył jako pijalnia i giełda.
Historia.
3 kwietnia 1521 roku rozpoczęto, poprzecznie do zachodniego wyjścia Sukiennic, budowę nowego domu dla małej wagi miejskiej. Na parterze po obu stronach izby z wagą i schodów na piętro znajdowały się przejścia bramne do Sukiennic, zaś na północ od przejść pomieszczenia dla urzędników. Na piętrze budynku miała się mieścić pijalnia piwa lub sala winiarni dla szlachty, kupców i mieszczan. W 1522 pomieszczenia przeznaczono na giełdę.
W 1540 powiększono istniejący budynek o dobudowę od strony południowej – 11 maja położono kamień węgielny, zaś 7 lipca rozpoczęto właściwe roboty budowlane. Początkowo zamierzano przenieść do nowej części budynku małą wagę miejską, ostatecznie zrezygnowano z tego pomysłu i umieszczono tam dalsze pomieszczenia giełdy oraz Urząd Wina i Urząd Rybny. W 1642 gildia kupiecka nabyła działkę przy placu Solnym, aby wznieść tam nowy gmach giełdy. 2 maja 1657 r. zdecydowano o przystosowaniu dawnej giełdy na halę do handlowania płótnem i woalem użytkowaną wspólnie przez miejscowych tkaczy i przez przyjeżdżających do Wrocławia obcych kupców, głównie z Polski. Ponadto umieszczono tam Urząd Płótna. W 1590 do celów handlowych przystosowano również poddasze, a dla jego doświetlenia wzniesiono trzy lukarny utrzymane w formach barokowych. Od XVIII wieku handlowano także w dwóch wyższych kondygnacjach więźby dachowej, łącznie zatem na pięciu poziomach.
Zniesienie na początku XIX w. przywilejów handlowych spowodowało stopniowy upadek Domu Płócienników. Budynek nie był należycie remontowany i jego stan techniczny pogorszył się na tyle, że musiano zrezygnować z planów przebudowy i przystosowania go na potrzeby magistratu. Jeszcze 24 czerwca 1859 roku odbył się w nim ostatni dzień targowy, a 26 listopada tegoż roku rozpoczęto rozbiórkę, którą ukończono w ciągu następnej zimy, gdyż zdecydowano o budowie w tym miejscu od podstaw Nowego Ratusza. Wcześniej fotograf C. G. Werner udokumentował wyburzany budynek, wykonując kilka fotografii. Z Domu Płócienników zachowano jedynie kilka kamiennych detali, wbudowanych później jako spolia w elewacje Nowego Ratusza.
Architektura.
Pierwotny dom małej wagi miał 10,50 m szerokości (w kierunku wschód-zachód) i 30,60 m długości (w kierunku północ-południe) i miał trzy kondygnacje. Główną kondygnację stanowiło pierwsze piętro z ośmioma prostokątnymi trójdzielnymi oknami. Południowe skrzydło dobudowane w 1540 r. miało 20,40 szerokości oraz 13,80 m długości (kierunki jak wyżej). Starsza część nakryta była dachem dwuspadowym, zaś nowsza, o podwójnej szerokości, dwoma dachami dwuspadowymi z koszem między nimi. Południową, czteroosiową elewację wieńczyły dwa szczyty osłaniające poddasze. Zachodnia elewacja była trójosiowa i ozdobiona na pierwszym piętrze pierwszej osi wczesnorenesansowym wykuszem, połączonym z obramieniem otworu drzwiowego parteru naśladującym w manierze gotyckiej pnie drzew. Inskrypcje na portalu głosiły: "LIBRAM INIVSTAM ABOMINATVR DOMINVS / AT PONDVS JVSTVM DELECTAM EVS", czyli "Fałszywy funt brzydzi Pana / a sprawiedliwa miara raduje go", oraz: "STATERAM NE TRANSILIAS", czyli "Nie mijaj wagi". Wykusz i portal zachowane są w dzisiejszym Nowym Ratuszu.
Ozdobne nadproże okna izby z wagą przedstawiało św. Jana Ewangelistę między dwoma smokami, zaś nad nimi dwóch karłów niosących literę "W" i czeskiego lwa oraz dwóch mieszczan z kuflami. Okna pierwszego piętra łączyły ogólny renesansowy kształt z gotyckim detalem (laskowanie, ornament liściowy). Dodane około 1550 parapety starszej części były zróżnicowane i zdobione ornamentem figuralnym lub rzeźbionymi frędzlami, zaś w nowszej części wykonano proste parapety.

</doc>
<doc id="1519096" url="https://pl.wikipedia.org/wiki?curid=1519096" title="Chorobrów (gmina)">
Chorobrów (gmina)

Chorobrów – dawna gmina wiejska istniejąca w latach 1934–1951 w woj. lwowskim/lubelskim. Siedzibą gminy był Chorobrów, a następnie Zabuże, położone na terenie gminy Krystynopol (obecnie są to wsie na Ukrainie; "Хоробрів"; "Забужжя").
Gmina zbiorowa Chorobrów została utworzona 1 sierpnia 1934 roku w powiecie sokalskim w woj. lwowskim z dotychczasowych jednostkowych gmin (wsi): Bojanice, Chorobrów, Hatowice, Konotopy, Mianowice, Moszków, Nuśmice, Opulsko, Sawczyn, Starogród, Szmitków, Tudorkowice, Uhrynów i Wojsławice.
Po wybuchu wojny gmina włączona przez władze hitlerowskie do powiatu hrubieszowskiego w dystrykcie lubelskim; w związku z poprowadzeniem granicy między Niemcami (GG) a ZSRR na Bugu, gminie Chorobrów przypadły 4 lewobrzeżne gromady z sąsiedniej gminy Skomorochy: Cieląż, Horodłowice, Pieczygóry i Ulwówek (po włączeniu Galicji do GG w 1941, była to granica między dystryktem lubelskim a dystryktem Galicja). Ponadto od gminy Chorobrów odłączono gromady Nuśmice i Uhrynów, włączając je do gminy Dołhobyczów w powiecie hrubieszowskim. W 1943 roku gmina składała się z 16 gromad: Bojanice, Chorobrów, Cieląż, Hatowice, Horodłowice, Konotopy, Mianowice, Moszków, Opulsko, Pieczygóry, Sawczyn, Starogród, Szmitków, Tudorkowice, Ulwówek i Wojsławice.
Po wyzwoleniu w 1944 roku administracja polska utrzymała przynależność gminy do powiatu hrubieszowskiego (woj. lubelskie), w granicach wojennych (czyli z gromadami Cieląż, Horodłowice, Pieczygóry i Ulwówek z przedwojennej gminy Skomorochy, lecz bez gromad Nuśmice i Uhrynów, które pozostały w gminie Dołhobyczów)
Gmina została zniesiona w dniu 28 maja 1951 roku w związku z odstąpieniem niemal całego jej obszaru Związkowi Radzieckiemu (bez niewielkiego skrawka między Honiatynem a Zaręką, który pozostał w Polsce i został włączony do gminy Dołhobyczów) w ramach umowy o zamianie granic z 1951 roku. Do ZSRR włączono także Nuśmice i Uhrynów, należące przed wojną do gminy Chorobrów a podczas wojny i po wojnie do gminy Dołhobyczów, oraz dwa niewielkie fragmenty przedwojennej gminy Dołhobyczów z Piasecznem i Pawłowicami.
Punkty ekstremalne.
Na terenie gminy Chorobrów znajdował się za II RP najdalej na "północ" wysunięty punkt wschodniej części woj. lwowskiego – wieś Szychtory. Natomiast w latach 1944–1951 znajdował się tu najdalej na "wschód" wysunięty punkt Polski, położony u kolana Bugu na północny wschód od Ulwówka (najdalej na wschód wysuniętej miejscowości Polski) – 50°33' N 24°19' E.

</doc>
<doc id="1519098" url="https://pl.wikipedia.org/wiki?curid=1519098" title="Smatruz we Wrocławiu">
Smatruz we Wrocławiu

Smatruz wrocławski (niem. "Schmetterhaus") – hala targowa, jeden z trzech domów kupieckich na wrocławskim Rynku, w którym handlowano pieczywem i obuwiem. Wybudowana po 1271, zburzona w 1824 roku.
Lokalizacja.
Smatruz znajdował się Obok Sukiennic i Domu Płócienników, w północnej części bloku śródrynkowego, między obecną ulicą Przejście Garncarskie a tylnymi ścianami płytszych wówczas i doświetlonych jedynie od północy kamienic Rynek-Ratusz 10 do 22.
Historia.
31 grudnia 1271 książę Henryk Prawy zezwolił radzie miejskiej na wzniesienie i wynajmowanie 16 ław chlebowych w Rynku. Wydany 28 września 1273 przywilej umożliwił budowę ław obuwniczych i skórzanych oraz zwiększał liczbę ław chlebowych do 32 lub 48. Budowa ław, a zatem straganów, oznaczała wzniesienie mieszczącej je hali. W odróżnieniu od Sukiennic była ona jednoprzestrzenna, bez wydzielonych i zamykanych komór, gdyż większa część towaru dostarczana i sprzedawana była codziennie i nie było potrzeby przechowywania go na miejscu.
Smatruz stanowił od początku własność gminy, co potwierdza dokument z 1536. Aż do początków XIX w. posiadanie ławy i wynajmowanie miejsca pod nią w Smatruzie stanowiło bezwzględny warunek przyjęcia do cechów piekarzy, szewców i garbarzy. W XVIII w. znajdowało się tam 78 ław sprzedawców chleba i bułek (tę maksymalną ilość zarządzono w 1711) oraz 86 ław obuwniczych i skórnych.
Od XIV wieku wschodnia, a zatem większa część budynku służyła handlarzom pieczywem, zaś zachodnia — obuwiem i wyrobami skórzanymi. Rudolf Stein wyraził przypuszczenie, że na piętrze tego budynku handlowano wełną, gdyż wzmianki o "domu wełniarzy" pojawiają się w początki XIV w. w kontekście czynszów ściąganych z ław chlebowych i obuwniczych. Jednocześnie jeszcze w 1. połowie XV w. jako smatruz określano jedynie górną kondygnację budynku, podczas gdy w końcu tego wieku nazwę przeniesiono na cały dom kupiecki.
W końcu XVIII w. w Smatruzie nie handlowano, stanowił on raczej magazyn towaru. Już w 1777 właściciele kamienic przybudowanych od północy do Smatruza wystosowali do miasta zapytanie o możliwość wyburzenia hali i budowy w jej miejscu oficyn. W 1798 rozważano jeszcze renowację i rozbudowę Smatruza, aby pomieścić w nim stragany, które zajmowały znaczną część powierzchni Rynku. Ostatecznie po zniesieniu ograniczeń wykonywania zawodów rzemieślniczych w Prusach Smatruz stracił rację bytu. W 1823 miasto wykupiło od rzemieślników prawo do wystawiania ław, a rok później sprzedano budynek właścicielom sąsiednich działek za sumę 21 tysięcy talarów. Smatruz niezwłocznie zburzono, zaś jego działkę zabudowano oficynami.
Architektura.
Prawdopodobnie budynek był od początku murowany, miał dwie kondygnacje i rozciągał się w kierunku wschód-zachód. Przedzielony był przejściem poprzecznym bloku śródrynkowego. Hala miała długość 101,5 m. Część wschodnia o długości 33 m i szerokości 11 m była oddzielona od części zachodniej (zapewne nieco nowszej) o długości 68,5 m i szerokości 12 m pełnym murem, w którym znajdowało się przejście. Drewniane stropy obu części hali na obu kondygnacjach opierały się na podciągach, zaś te podparte były jednym rzędem regularnie rozstawianych murowanych słupów. Dach był dwuspadowy, w części zachodniej nieco wyższy, jako że była ona szersza.
Do Smatruza prowadziły cztery wejścia: dwa na jego wschodnim i zachodnim zakończeniu, dwa dalsze na osi poprzecznego przejścia, prowadzącego przez Sukiennice, kramy i zachodnią część Smatruza. Piętro, a zatem właściwy smatruz, dostępne było przez cztery zewnętrzne klatki schodowe w narożach. Ze wszystkich stron Smatruz otoczony był wieńcem przybudówek, stanowiących dostępne z zewnątrz kramy. Z biegiem czasu nad kramami tymi zbudowano mieszkania, tak że powstały kamieniczki. Po stronie północnej zezwolono na całkowite zasłonięcie okien Smatruza przez wysokie budynki, jednak ich właściciele musieli aż do wyburzenia smatruza płacić za tę specyficzną służebność czynsz.

</doc>
<doc id="1519100" url="https://pl.wikipedia.org/wiki?curid=1519100" title="Osteolepis">
Osteolepis

Osteolepis – rodzaj niewielkiej ryby mięśniopłetwej z podgromady Tetrapodomorpha. Osiągała ona długość około 20 cm i była pokryta dużymi, kwadratowymi łuskami. Żyła w środkowym dewonie (eifel) na terenie dzisiejszej Europy – jej skamieniałości znane są ze znalezisk z terenu Szkocji. Właśnie ryby takie jak "Osteolepis" są uważane za przodków lądowych kręgowców.
Filogeneza.
Kladogram mięśniopłetwych z zaznaczeniem pozycji "Osteolepis"
 Sarcopterygii
 |--+--Onychodontiformes
 | `--Actinistia
 `--Rhipidistia
 |--Dipnomorpha
 `--+--Rhizodontiformes
 `--Osteolepiformes
 |--Osteolepididae
 | `--Osteolepis
 `--+--Megalichthyidae
 `--+--Canowindridae
 `--+--Tristichopteridae
 `--Elpistostegalia
 |--"Panderichthys"
 `--Tetrapoda

</doc>
<doc id="1519101" url="https://pl.wikipedia.org/wiki?curid=1519101" title="Fałszywa kochanka">
Fałszywa kochanka

Fałszywa kochanka (oryg. fr. "La Fausse Maîtresse") – powieść Honoriusza Balzaka wydana w 1842, jako część "Scen z życia prywatnego" cyklu "Komedia ludzka".
Czas powstania utworu.
"Fałszywa kochanka" wyszła po raz pierwszy w odcinkach w dzienniku "Le Siècle" pomiędzy 24 a 28 grudnia 1841 roku. W 1842 roku Balzac wydał ją u Furne’a w I tomie "Komedii ludzkiej" po "Zgodzie w małżeństwie", a przed zamykającymi tom "Studium kobiety" i "Albertem Savarus". W czerwcu 1844 roku utwór wyszedł u Dumonta wraz z "Pierwszymi krokami". Ostatecznie pisarz zmienił miejsce opowiadania w "Komedii ludzkiej" przenosząc je pomiędzy "Studium kobiety" a "Córkę Ewy".
Treść.
Polski arystokrata Adam Łagiński poślubia dziedziczkę równie znakomitej rodziny, Klementynę du Rouvre. Cały czas towarzyszy mu stary przyjaciel z wojska, Tadeusz, który, sam pozostając w cieniu, zajmuje się finansami rodziny, ratując ją praktycznie od ruiny (Łagiński jest hazardzistą, zaś Klementyna całkowicie nie zna się na kwestiach finansowych). Tadeusz zakochuje się w pani Łagińskiej, jednak widząc szczęście swojego przyjaciela z nią udaje przed kobietą, że nie tylko nic do niej nie czuje, ale że posiada również inną kochankę, artystkę cyrkową imieniem Malaga. Dla uczynienia tej historii bardziej prawdopodobną ubogi Tadeusz zaczyna zachowywać się tak, jak prawdziwi wielcy panowie uwiedzeni przez kurtyzany: obsypuje rzekomą metresę drogimi prezentami, opłaca jej stroje i mieszkanie. Wreszcie, nie mogąc wytrzymać tej sytuacji i wierząc, że Klementyna będzie w stanie sama prowadzić dom, Tadeusz znika z ich życia, pozorując wyjazd do wojska. W rzeczywistości jednak nadal mieszka w Paryżu, z ukrycia obserwując sytuację rodzinną Łagińskich.
Cechy utworu.
"Fałszywa kochanka" stanowi równoległą analizę postępowania jednostki szlachetnej (Tadeusz) i funkcjonowania wielkiego świata paryskiego (wielu bohaterów i bohaterek drugoplanowych pojawia się w innych utworach "Komedii ludzkiej"), które to płaszczyzny pozostają ze sobą w stałym kontraście. Konstrukcja postaci Tadeusza ma w zamierzeniach autora udowodnić, że nawet w zdegenerowanym wielkim świecie możliwe są jednostki zachowujące zasady moralne (które jednak nie są w stanie funkcjonować inaczej, jak poza głównym kręgiem salonów), czy wręcz całkowicie bezinteresowne i skłonne do samopoświęceń. Balzak łączy ten wątek z wątkiem autobiograficznym: sam niejednokrotnie udawał, pragnąc zdobyć wymarzoną pozycję towarzyską, że posiada kochankę, co było całkowitą fikcją. Równocześnie opis działań, jakie bohater całkowicie uczciwy (przedstawiany przez krytyków jako całkowita odwrotność "Kuzynki Bietki") musi podjąć dla zachowania swoich zasad, wpisuje się w ogólną krytykę przewrotności i amoralizmu wielkiego świata.
Utwór powstawał w pośpiechu. Krytycy proponują odczytywać go jako obronę Balzaka. Rok 1841 był czasem ukrytego kryzysu pomiędzy pisarzem i panią Hańską. Hańska zarzucała Balzakowi liczne i głośne związki z innymi kobietami. Sam temat towarzyszył jednak pisarzowi już od dłuższego czasu. W jego notatkach odnaleziono zapisek: "Mężczyzna mający zobowiązania względem innego, zakochany w żonie swego dobroczyńcy, mieszkający z nimi męczący się każdego dnia i usychający ze smutku". Temat ten pojawia się w ósmym opowiadaniu pierwszej dwunastki "Opowieści jurnych": "Le Frère d’armes" wydanym w 1832 roku i ponownie w 1835 roku w "Dziewczynie o złotych oczach", gdzie de Marsay wykłada swoją teorię „kobiety-zasłony”: "kochanka, którą trzymamy ostentacyjnie, by chronić honor tej którą kochamy". Wskazuje się również na fałszywą przygodę Fabrycego z komediantką Mariettą w "Pustelni parmeńskiej" oraz na afiliacje z "Powinowactwami z wyboru" Goethego.

</doc>
<doc id="1519102" url="https://pl.wikipedia.org/wiki?curid=1519102" title="Jacek Rozdrażewski">
Jacek Rozdrażewski

Jacek Mikołaj Hiacynt Rozdrażewski herbu Doliwa (zm. w sierpniu 1651) – podpułkownik wojsk wielkopolskich, potem pułkownik wojsk koronnych, w latach 1648-1651 uczestnik kampanii przeciw Kozakom.
Wywodził się z linii Rozdrażewskich z Nowego Miasta nad Wartą, był wnukiem Wojciecha ze Sławska i synem Wojciecha oraz Elżbiety z Pierzchlińskich. Jego siostrami były: Teofila, Agnieszka, Katarzyna i Marianna. Opiekowali się nim od 1624 do 1626 (po śmierci ojca) jego krewni ze strony ojca: kasztelan międzyrzecki Hieronim Rozdrażewski Jarosz i starosta odolanowski Jan Rozdrażewski oraz matki, Andrzej Pierzchliński. Studiował w Akademii Lubrańskiego w Poznaniu (1623-1628), a po roku 1633 wyjechał do Niemiec, gdzie zaciągnął się najprawdopodobniej do wojska i podczas wojny trzydziestoletniej walczył m.in. w Niderlandach. Po powrocie do kraju zwrócił na siebie uwagę króla Władysława IV Wazy, który zamierzał jego doświadczenie wojenne wykorzystać w planowanej wojnie przeciw Turcji. Rozdrażewski wystawił, zgodnie z dyspozycjami sejmiku średzkiego z 13 września 1646, półtorej setki pieszych i jeszcze dodatkowo pięćdziesięciu na własny koszt; zmiana planów królewskich w maju 1647 spowodowała jednak, że żołnierza powiatowego rozpuszczono.
W roku następnym, po wybuchu powstania Kozaków, Rozdrażewskiego zobowiązano do wystawienia z Wielkopolski pięciuset dragonów. Jego pułk liczył w rezultacie nawet nieco więcej, bo 550 konnych. Nie ma jednak pewności, czy wojska podpułkownika Jacka Rozdrażewskiego dotarły na pole bitwy pod Piławcami W roku 1649 jego 550-konny pułk wszedł w skład królewskiej dywizji Andrzeja Firleja. Przez lipiec i sierpień 1649 pułk dragonów Rozdrażewskiego wyróżnił się podczas obrony Zbaraża; stracił w tym czasie – z braku paszy – swoje konie, toteż na leża zimowe wojska Rozdrażewskiego, wraz z całą dywizją, udać się musiały pieszo.
W 1651 Jacek Rozdrażewski dowodził pułkiem 1200 żołnierzy piechoty, werbowanym m.in. w Wielkopolsce. Wziął udział w kampanii hetmana polnego Marcina Kalinowskiego, zwyciężając z nim pod Krasnem, walcząc pod Winnicą i w Kamieńcu Podolskiego, wreszcie przedzierając się do Sokala. Kampania ta kosztowała pułk Rozdrażewskiego blisko sześciuset żołnierzy: w Sokalu z 1200 pozostało tylko 619 zdolnych do walki.
W czerwcu, w pod Beresteczkiem pułkownik Rozdrażewski walczył wraz ze swoimi żołnierzami pod osobistym dowództwem króla Jana Kazimierza. Kilka dni później, 4 lipca w natarciu na kozackie tabory Rozdrażewski stracił w wyniku nieprzyjacielskiego ostrzału swego konia pod siodłem, bez szwanku jednak z tego "sam zdrów został za łaską Bożą".
Efektem ciężkiej kampanii wojennej na Ukrainie była choroba Rozdrażewskiego. Opuściwszy swój pułk w połowie lipca udał się do Lubartowa, gdzie na początku sierpnia zmarł "na powietrze z Kamieńca zarażony". Nie wiadomo nic o tym, czy był kiedykolwiek żonaty, a dzieci nie miał.

</doc>
<doc id="1519103" url="https://pl.wikipedia.org/wiki?curid=1519103" title="Jenbach (stacja kolejowa)">
Jenbach (stacja kolejowa)

Jenbach – stacja kolejowa w Jenbach, w kraju związkowym Tyrol, w Austrii. Znajduje się tu 6 peronów.

</doc>
<doc id="1519105" url="https://pl.wikipedia.org/wiki?curid=1519105" title="Krystynopol (gmina)">
Krystynopol (gmina)

Krystynopol – dawna gmina wiejska istniejąca w latach 1934–1951 w woj. lwowskim/lubelskim. Siedzibą gminy był Krystynopol (obecnie jest to miasto Ukrainie o nazwie "Czerwonogród"; "Червоноград").
Gmina zbiorowa Krystynopol została utworzona 1 sierpnia 1934 roku w powiecie sokalskim w woj. lwowskim z dotychczasowych jednostkowych gmin (wsi): Bendiuchy, Boratyn, Dobraczyn, Głuchów, Klusów, Krystynopol, Madziarki, Nowy Dwór, Ostrów, Poturzyca, Zawisznia i Żabcze Murowane.
Podczas wojny gmina została włączona przez władze hitlerowskie do powiatu hrubieszowskiego w dystrykcie lubelskim (GG). Wytyczona na Bugu i Sołokii granica między GG a ZSRR (a od 1941 między dystryktami lubelskim a Galicją) sprawiła, że miejscowości prawobrzeżne zostały odłączone od gminy:
Ponadto do gminy Krystynopol przyłączono lewobrzeżne części Sokala – Zabuże i Żwirkę.
Tak więc w 1943 roku gmina składała się z 11 gromad: Boratyn, Dobraczyn, Klusów, Krystynopol, Madziarki, Nowy Dwór, Ostrów, Zabuże, Zawisznia, Żabcze i Żwirka
W 1944 roku nieco mniejsza niż w 1939 roku gmina została utrzymana przez administrację polską w powiecie hrubieszowskim (woj. lubelskie). Gmina została zniesiona w dniu 28 maja 1951 roku w związku z odstąpieniem jej obszaru Związkowi Radzieckiemu w ramach umowy o zamianie granic z 1951 roku Była to jedyna z 7 wiejskich gmin dotkniętych korektą, która "w całości" została włączona do ZSRR.

</doc>
<doc id="1519111" url="https://pl.wikipedia.org/wiki?curid=1519111" title="Nikolaj Medvedev">
Nikolaj Medvedev

Nikolaj Medvedev (ur. 25 września 1933 w Kownie) – litewski polityk greckiego pochodzenia, inżynier i technik radiowy, deputowany do Rady Najwyższej ZSRR (1989–1991) oraz poseł na Sejm Republiki Litewskiej (1990–2004).
Życiorys.
W czasie II wojny światowej uczęszczał do szkoły podstawowej przy cerkwi prawosławnej w Kownie. Po ukończeniu szkoły średniej w rodzinnym mieście w 1952 podjął studia w kaliningradzkiej wyższej szkole marynarki wojennej, kształcił się w zakresie radiolokacji i radionawigacji. W latach 1956–1959 odbywał służbę w Armii Radzieckiej. W 1959 był dowódcą łodzi rakietowej jednak został zwolniony ze względu na „politycznie niesłuszne” (greckie) pochodzenie. Po 1959 pracował w instytucie techniki radiowej w Kownie.
Od 1962 do 1989 był członkiem KPZR. Pod koniec lat 80. zaangażował się w działalność polityczną. Był członkiem Sejmu Sąjūdisu oraz jego rady w Kownie. Redagował czasopismo „Kauno aidas”, będąc redaktorem jego rosyjskojęzycznej wersji.
W marcu 1989 wybrano go na deputowanego ludowego do Rady Najwyższej ZSRR z ramienia opozycji demokratycznej. Członkiem radzieckiego parlamentu pozostawał do jesieni 1991, współpracując tam z grupą parlamentarną Andrieja Sacharowa.
W lutym 1990 został wybrany do Rady Najwyższej Litewskiej SRR z poparciem Sąjūdisu w okręgu nr 122 Gudiena. Był przewodniczącym Komisji Mandatowej i Etyki oraz członkiem delegacji sejmowej prowadzącej negocjacje z władzami ZSRR. Po raz kolejny mandat uzyskał w 1992 z listy Litewskiej Partii Socjaldemokratycznej. Pracował wówczas w komisji bezpieczeństwa narodowego. W 1996 wybrano go do Sejmu z okręgu nr 46 Janiszki-Pokroje również z poparciem socjaldemokratów.
Po raz czwarty zdobył mandat poselski w 2000 z listy koalicji socjaldemokratycznej Algirdasa Brazauskasa. Był wówczas sekretarzem międzyparlamentarnego zgromadzenia prawosławnych chrześcijan oraz członkiem międzynarodowego zgromadzenia posłów pochodzenia greckiego.
W 2004 nie ubiegał się o reelekcję, cztery lata później bezskutecznie próbował powrócić do parlamentu w kolejnych wyborach.
Został członkiem rady litewskiej wspólnoty Greków. Działacz Litewskiej Partii Socjaldemokratycznej.

</doc>
<doc id="1519112" url="https://pl.wikipedia.org/wiki?curid=1519112" title="SK Łuck">
SK Łuck



</doc>
<doc id="1519115" url="https://pl.wikipedia.org/wiki?curid=1519115" title="Morskie ubranie ratunkowe">
Morskie ubranie ratunkowe

Morskie ubranie ratunkowe – rodzaj kombinezonu, mający za zadanie zwiększenie szans na przeżycie osoby znajdującej się w zimnej wodzie przez zapobieganie hipotermii i zapewnienie pływalności.
Budowa.
Obecnie spotyka się dwa rodzaje ubrań ratunkowych. Jedne są wykonane z porowatego neoprenu o zamkniętych porach, inne z kilku warstw materiałów o różnych właściwościach, zapewniających nieprzemakalność i izolację cieplną.
Kombinezony okrywają szczelnie całe ciało z wyjątkiem twarzy. Zamykane są na wodoszczelny zamek błyskawiczny. Przewidziane do zakładania na normalne ubranie, wyposażone są w duże buty, umożliwiające założenie ubrania na zwykłe buty oraz zestaw wewnętrznych i zewnętrznych taśm, umożliwiających dostosowanie wielkości kombinezonu.
Ponieważ zakłada się, że osoby ubrane w ubrania ratunkowe muszą mieć możliwość wykonywania czynności niezbędnych w ich sytuacji (obsługa łodzi ratunkowej, zejście po drabinie, wejście do tratwy ratunkowej itp.), dłonie nie mogą być okryte grubymi rękawicami. W niektórych modelach pozostawiono dłonie odkryte, zapewniając wodoszczelność przy pomocy obcisłych mankietów. Inne modele mają integralne rękawice z grubej gumy, umożliwiające chwyt i zapewniające pewną ochronę przed zimnem. Ubrania przeznaczone do użycia w najgorszych warunkach mają dłonie osłonięte cienkimi rękawicami, na które można naciągnąć dodatkowe rękawice, o dużej izolacyjności, przyczepione na stałe do nadgarstków.
Wyposażenie.
W zależności od tego, czy mają służyć jako samodzielny środek ratunkowy, czy też muszą być używane wraz z pasem ratunkowym oraz od wymagań towarzystwa klasyfikacyjnego, morskie ubrania ratunkowe wyposażone mogą być w gwizdek ratunkowy, światło wskazujące pozycję, dodatkową komorę pływalnościową, nadającą odpowiednie położenie w wodzie, linkę do połączenia z innymi rozbitkami lub z łodzią ratunkową, uprząż do podnoszenia rozbitka z wody.
Wymagania.
Morskie ubrania ratunkowe powinny zapewniać:

</doc>
<doc id="1519117" url="https://pl.wikipedia.org/wiki?curid=1519117" title="Sangeet">
Sangeet

Sangeet – dramat miłosny z 1992 roku z podwójną rolą Madhuri Dixit i Jackie Shroffem u jej boku. Reżyserem jest uznany twórca kina tollywoodzkiego z lat 60.-70. K. Vishwanath, autor "Sagara Sangamam". Tematem tego filmu jest miłość między ludźmi, jej brak, tęsknota za nią. Film pokazuje miłość rodzącą się między dziewczyną a mężczyzna, a także miłość matki do córki. Istotą każdej z tych miłości jest pragnienie poświęcenia się dla osoby kochanej. 
Fabuła.
Sethanam Sargawala (Jackie Shroff), pełen radości życia i serdeczności do ludzi śpiewak uliczny zjednuje swoim śpiewem sympatię Nirmali (Madhuri Dixit), smutnej, osamotnionej żony bogatego człowieka. Jednocześnie w jego życiu pojawia się druga kobieta. Roztacza on opiekę na niewidomą dziewczyną Sangeetą (Madhuru Dixit). Wyrywa ją z tancbudy oburzony pożądliwością mężczyzn pobudzonych jej tańcem. Sanjeeta znajduje oparcie nie tylko w zakochanym w niej Sathanamie, ale też w sprzyjającej ich miłości Nirmali. Wkrótce okazuje się, że smutek Nirmali ma źródło w tajemnicy i stracie z przeszłości. Sangeeta i Sathnam wypełniają pustkę w jej pozbawionym radości macierzyństwa życiu. Zakochani planują ślub, ale przedtem Sathanam pragnie pomóc Sangeecie odzyskać wzrok.
Muzyka i piosenki.
Muzykę do filmu skomponował braterski duet Anand-Milind, autorzy muzyki do takich filmów jak "Qayamat Se Qayamat Tak" (Nagroda Filmfare za Najlepszą Muzykę), "Dil", "Beta", "Hero No. 1", "Bestia", "Baaghi", "" i "Anjaam".

</doc>
<doc id="1519119" url="https://pl.wikipedia.org/wiki?curid=1519119" title="Magierka">
Magierka

Magierka (inne nazwy: "żarna", "batorówka", "madziarka", "czapka węgierska") – okrągła lub czworokątna czapka bez daszka, o główce płaskiej, okrągłej bądź kwadratowej wykonana z grubego sukna i obszyta tzw. „barankiem”. Magierkę robiono także na drutach z kremowej wełny. Magierki różniły się wyglądem oraz kolorem w zależności od regionu Polski. Zazwyczaj ozdabiano ją kitą, piórkiem, barwnymi sznurkami i pomponami. Magierki stały się składnikiem polskich strojów ludowych w różnych regionach Polski.
Historia.
Nazwa czapki – „magierka” pochodzi z Węgier od węgierskiego „Magyar” (węg. "Węgry") tzw. czapka węgierska. W XVI i XVII wieku upowszechniła się w Polsce za czasów panowania Stefana Batorego stając się tradycyjnym ogólnopolskim nakryciem głowy na zimę noszonym do stroju ludowego.

</doc>
<doc id="1519125" url="https://pl.wikipedia.org/wiki?curid=1519125" title="Maja e Jezercës">
Maja e Jezercës

Maja e Jezercës (serb.: "Језерски врх, Jezerski vrh") – najwyższy szczyt Gór Dynarskich. Leży w północnej Albanii, w okręgu Malësi e Madhe, blisko granicy z Czarnogórą. Należy do pasma Gór Północnoalbańskich. Jest piątym co do wysokości szczytem Albanii. Leży częściowo na terenie Parku Narodowego Thethit.
Pierwszego wejścia dokonali trzej brytyjscy wspinacze Sleeman, Elmalie i Ellwood 26 lipca 1929 r.

</doc>
<doc id="1519129" url="https://pl.wikipedia.org/wiki?curid=1519129" title="Babybox TP">
Babybox TP

Babybox TP – modem ADSL, oferowany w drodze dzierżawy klientom Neostrady TP przez Telekomunikację Polską. Modem został stworzony w kooperacji polskich informatyków z tajwańską firmą Zyxel. Babybox TP jest routerem ethernetowym, w przeciwieństwie do Liveboksa tp nie obsługuje on połączeń bezprzewodowych Wi-Fi. Urządzenie posiada wbudowaną bramkę VoIP, możliwość podpięcia linii telefonicznej POTS, dzięki czemu przy pomocy jednego urządzenia można prowadzić rozmowy zarówno przy użyciu telefonii stacjonarnej jak i internetowej. Urządzenie ma również wbudowaną sprzętową zaporę sieciową.
Charakterystyka techniczna.
Na podstawie tp.pl

</doc>
<doc id="1519130" url="https://pl.wikipedia.org/wiki?curid=1519130" title="BT">
BT



</doc>
<doc id="1519134" url="https://pl.wikipedia.org/wiki?curid=1519134" title="Virginijus Šmigelskas">
Virginijus Šmigelskas

Virginijus Šmigelskas (ur. 2 stycznia 1961 w Mejszagole) – litewski historyk i prawnik, samorządowiec, poseł na Sejm Republiki Litewskiej (2000).
Życiorys.
Urodził się w podwileńskiej Mejszagole, dzieciństwo i młodość spędził w Szyrwintach. W 1985 ukończył studia na wydziale historii Wileńskiego Uniwersytetu Państwowego, studiował również reżyserię. W latach 1994–1999 kształcił się zaocznie na wydziale prawa tego samego uniwersytetu. Odbywał staże naukowe w Niemczech i Wielkiej Brytanii.
Od 1985 zatrudniony jako redaktor w Wilnie. W latach 1987–1989 kierował rejonowym domem kultury w Szyrwintach, później był dyrektorem jednego z wydziałów litewskiego funduszu kultury (1989–1991), pracował również jako sekretarz w agencji informacyjnej resortu oświaty i kultury (1991–1993). Od 1993 do 1995 był prezesem jednej z fundacji.
Od 1999 do 2000 wykonywał zawód prawnika w spółce "Vilniaus šilumos tinklai". W 2000 został zatrudniony jako wykładowca nauk społecznych na Wileńskim Uniwersytecie Pedagogicznym. Przez krótki czas był również prezesem instytutu rozwoju regionalnego (2001–2002) oraz spółki "RSVP" (2002).
W połowie lat 90. zaangażował się w politykę, wstępując do Litewskiego Związku Centrum. W 1997 wybrano go w skład rady miejskiej Wilna. 15 maja 2000 objął na kilka miesięcy mandat posła na Sejm. Był wówczas członkiem komisji ds. obszarów wiejskich, należał również do delegacji do Unii Międzyparlamentarnej.
W 2004 przystąpił do Związku Partii Chłopskiej i Nowej Demokracji, w 2005 został działaczem Litewskiego Ludowego Związku Chłopskiego. Objął funkcję koordynatora tej partii w regionie wileńskim. Później związał się z Litewską Socjaldemokratyczną Partią Pracy.

</doc>
<doc id="1519140" url="https://pl.wikipedia.org/wiki?curid=1519140" title="Bożkowski Potok">
Bożkowski Potok

Bożkowski Potok – potok, lewoboczny dopływ Ścinawki o długości 6,1 km. Źródła potoku znajdują się na wysokości około 420 m n.p.m. na Wzgórzach Włodzickich, pomiędzy Rękawczynem a Koszynem. Niżej płynie przez cały Bożków, a następnie przez Święcko i Gorzuchów.

</doc>
<doc id="1519141" url="https://pl.wikipedia.org/wiki?curid=1519141" title="Bělá (kraj morawsko-śląski)">
Bělá (kraj morawsko-śląski)

Bělá (dawniej "Bílov"; niem. "Bielau") – wieś w północno-wschodniej części Czech w kraju morawsko-śląskim oraz byłym powiecie opawskim na Śląsku Opawskim o powierzchni 2,86 km2. Położona jest niedaleko granicy z Polską. Liczba ludności wynosi około 700 mieszkańców. Miasta znajdujące się w niedalekiej odległości to Hluczyn, Krawarze, Bogumin, Ostrawa, Orłowa, a po polskiej stronie również Kietrz, Krzanowice, Racibórz, Rydułtowy, Pszów, Radlin oraz Wodzisław Śląski.
Historia.
Pierwsza wzmianka pochodzi z 1349 roku jako "Belau" . Po I wojnie śląskiej w 1742 roku wieś przyłączono do Prus.
Po I wojnie światowej Bělá jako zamieszkała przez tzw. Morawców (którzy posługiwali się gwarami laskimi, w których nazwa wsi brzmiała "Biła" lub "Bieła") znalazła się wraz z resztą ziemi hulczyńskiej wbrew woli mieszkańców w Czechosłowacji. W latach 1938–1945 wieś była przyłączona do III Rzeszy. Po II wojnie światowej nadal pozostała w Czechosłowacji. Po rozpadzie Czechosłowacji w 1993 roku znalazła się w Czechach.

</doc>
<doc id="1519143" url="https://pl.wikipedia.org/wiki?curid=1519143" title="Biskupi inflanccy">
Biskupi inflanccy



</doc>
<doc id="1519144" url="https://pl.wikipedia.org/wiki?curid=1519144" title="Virginijus Smigelskas">
Virginijus Smigelskas



</doc>
<doc id="1519146" url="https://pl.wikipedia.org/wiki?curid=1519146" title="Lista szkół w Gnieźnie">
Lista szkół w Gnieźnie

Lista szkół w Gnieźnie - przedstawia wykaz ośrodków edukacji na wszystkich szczeblach, działających w Gnieźnie. 

</doc>
<doc id="1519147" url="https://pl.wikipedia.org/wiki?curid=1519147" title="The Mission (album Captain Jack)">
The Mission (album Captain Jack)

The Mission – debiutancki album studyjny niemieckiego zespołu Captain Jack, wydany 26 lutego 1996 roku nakładem Cologne Dance Label.
Album w Polsce osiągnął status platynowej płyty.

</doc>
<doc id="1519148" url="https://pl.wikipedia.org/wiki?curid=1519148" title="Bělá">
Bělá



</doc>
<doc id="1519150" url="https://pl.wikipedia.org/wiki?curid=1519150" title="Rupert Vance Hartke">
Rupert Vance Hartke

Rupert Vance Hartke (ur. 31 maja 1919 w Stendal w Indianie, zm. 27 lipca 2003 w Falls Church w Wirginii) – amerykański polityk związany z Partią Demokratyczną.
W latach 1959–1977 był przedstawicielem stanu Indiana w Senacie Stanów Zjednoczonych.
Pochowany jest na Narodowym Cmentarzu w Arlington.

</doc>
<doc id="1519152" url="https://pl.wikipedia.org/wiki?curid=1519152" title="Struga Lubicka">
Struga Lubicka

Struga Lubicka (zwana także Wilcza Struga) – ostatni prawoboczny dopływ Drwęcy. 
Charakterystyka.
Struga bierze początek koło cegielni w Grębocinie, oddzielając się od Strugi Toruńskiej, a uchodzi do Drwęcy w Lubiczu. Długość cieku wynosi 5,0 km, przy dużym spadku wynoszącym 6,9%.

</doc>
<doc id="1519156" url="https://pl.wikipedia.org/wiki?curid=1519156" title="Jordan (dopływ Drwęcy)">
Jordan (dopływ Drwęcy)

Jordan – struga, lewoboczny dopływ Drwęcy o długości 18,72 km i powierzchni zlewni 51,55 km². Wypływa z terenów podmokłych w okolicy wsi Zębówiec, odwadnia tereny rozległych mokradeł w okolicy wsi Obory, Kopanino i Smolniki i uchodzi do Drwęcy w Złotorii.

</doc>
<doc id="1519158" url="https://pl.wikipedia.org/wiki?curid=1519158" title="Nina Stiller">
Nina Stiller

Nina Zofia Stiller, z domu Gajewska (ur. 2 czerwca 1964 w Świdrze) – polska pieśniarka, aktorka i tancerka pochodzenia żydowskiego, na scenie od 1988.
Życiorys.
Absolwentka Studium Pantomimy przy Teatrze Żydowskim w Warszawie pod kierownictwem Jerzego Winnickiego oraz Wydziału Piosenki Aktorskiej w Szkole Muzycznej im. Fryderyka Chopina przy ul. Bednarskiej w Warszawie, ukończonej uzyskaniem tytułu muzyk-wokalista w zakresie piosenkarstwa. Studiowała wokalną improwizację w prywatnej szkole jazzu w Krakowie w klasie Marka Bałaty. Laureatka konkursów i zdobywczyni pierwszych nagród m.in. Grand Prix IX Przeglądu Piosenki Aktorskiej we Wrocławiu, 1988, gdzie wykonała piosenkę Zygmunta Koniecznego i Agnieszki Osieckiej „Grajmy Panu”, zaśpiewaną następnie podczas XXV Krajowego Festiwalu Piosenki Polskiej Opole '88; I Nagroda na II Przeglądzie Piosenki Francuskiej, 1992; I Nagroda na II Ogólnopolskim Przeglądzie Piosenki Żydowskiej, 1999; Nagroda Specjalna na VI Festiwalu Muzyki Folkowej Polskiego Radia „Nowa Tradycja 2003”.
Koncertuje w Polsce i za granicą z własnymi recitalami, współpracując z czołowymi muzykami sceny polskiej i międzynarodowej. Współpracowała m.in. z kompozytorami takimi jak: Zygmunt Konieczny, Jerzy Satanowski, Janusz Tylman, Marek Sart, Julian Kaszycki; z muzykami: Robertem Majewskim, Andrzejem Jagodzińskim, Zbigniewem Wegehauptem, Henrykiem Miśkiewiczem, Czarkiem Konradem, Adamem Pulaczem, Czesławem Bartkowskim, Arturem Dutkiewiczem, Andrzejem Waśniewskim, Jirim Tibitanzem, Jerzym Kwintą, Sebastianem Szczepanowskim, Grzegorzem Grocholskim, Joachimem Menclem, Tomaszem Kupcem, Arkiem Skolikiem, Maciejem Sikałą, Cezarym Paciorkiem, Paulem Zinem, Markiem Wrońskim, Wojciechem Kaletą, Markiem Walawenderem, Robertem Kuśmierskim, Adamem Mazurkiem, Krzysztofem Cyranem, Damianem Orłowskim, Agimem Dzeljilji, Tomaszem Janiszewskim-Magierą, Tomaszem Zientkiem, Tomaszem Dogielem, Zmazikiem i Marcinem Pióreckim.
Samodzielnie układa choreografie występów, pisze scenariusze i reżyseruje. Jest autorką 7 dużych recitali i spektakli muzycznych. W 2006 nagrała płytę "Nina Stiller" wydawnictwa EMI Music Poland, nominowaną do nagrody Fryderyki 2006 w kategorii „Płyta roku etno/folk”, wyróżniona również 12 miejscem na międzynarodowej liście World Music Charts Europe. 
Obsadzana w rolach aktorskich i tanecznych w teatrze i filmie. Przy realizacjach teatralnych i filmowych współpracowała z takimi twórcami jak m.in. Andrzej Wajda, Leszek Wosiewicz, Adam Hanuszkiewicz, Andrzej Rozhin, Jan Szurmiej, Roman Polański, Jerzy Kawalerowicz, Wiesław Komasa, Paweł Passini czy Zdzisław Hejduk.
Członek SAWP (Stowarzyszenia Artystów Wykonawców Utworów Muzycznych i Słowno–Muzycznych) oraz Akademii Fonograficznej Związku Producentów Audio Video ZPAV. Jest członkiem zarządu Beit Polska.
Oprócz uprawiania zawodu prowadziła kursy pantomimy dla dorosłych i dzieci. Obecnie przygotowuje adeptów do szkół artystycznych i dyplomów w zakresie interpretacji piosenki, prowadzi „Warsztaty scenicznej interpretacji słowa w tekstach poetyckich, literackich, piosenkach i pieśniach” z plastyką ruchu i etiudami ruchowo-aktorskimi. Wraz ze Stowarzyszeniem Artystów Euforis prowadzonym przez śpiewaczkę operową Elizę Szulińską udziela konsultacji w zakresie fizjologii głosu oraz emisji głosu dostosowanej do każdego indywidualnie. Aktualnie pracuje nad kolejnym albumem solowym, koncertuje oraz jako pedagog i muzyk współpracuje z muzyczną Szkołą Gospel oraz JCC - Centrum Społeczności Żydowskiej w Warszawie.
Życie prywatne.
W 1993 wyszła za mąż za Roberta Stillera, tłumacza i pisarza.

</doc>
<doc id="1519161" url="https://pl.wikipedia.org/wiki?curid=1519161" title="Twardzielce">
Twardzielce



</doc>
<doc id="1519162" url="https://pl.wikipedia.org/wiki?curid=1519162" title="Parafia św. Barbary w Żabikowie">
Parafia św. Barbary w Żabikowie

Parafia św. Barbary w Żabikowie – rzymskokatolicka parafia, położona w północno-zachodniej części Lubonia – Żabikowie. Wydzielona została z XIII-wiecznej parafii Św. Floriana w Wirach w 1928 roku. Początkowo jako kościół parafialny służyła jej kaplica Sióstr Służebniczek Maryi, wybudowana w latach 1921–1926. Od 1945 roku rolę tę pełni dawny zbór ewangelicko-unijny.
Kościół parafialny.
Powstały w latach 1908–1912 przy ówczesnym placu Wolności budynek, wzniesiony został przez społeczność wyznania ewangelicko-augsburskiego. Po II wojnie światowej, kiedy kościół trafił w ręce parafii św. Barbary, został odbudowany i przystosowany do celów kultu katolickiego dzięki staraniom parafian i ówczesnego proboszcza, ks. Mariana Tomaszewskiego. W latach 1947–1951, w trakcie przeprowadzania gruntownego remontu, w głównym ołtarzu świątyni umieszczono obraz przedstawiający św. Barbarę, a sklepienie pokryto malowidłami. Również chór został przebudowany i pomniejszony.

</doc>
<doc id="1519164" url="https://pl.wikipedia.org/wiki?curid=1519164" title="Saulius Stoma">
Saulius Stoma

Saulius Stoma (ur. 29 lipca 1954 w Kownie) – litewski pisarz, dziennikarz i publicysta, od 2008 do 2012 poseł na Sejm Republiki Litewskiej.
Życiorys.
Po ukończeniu szkoły średniej im. Jurgisa Dobkevičiusa w Kownie podjął naukę na wydziale architektury instytutu budownictwa inżynieryjnego w Wilnie. Podczas studiów zaczął pisać nowele, które po raz pierwszy wydano w tygodniku "Literatūra ir menas".
W latach 1977–1978 pracował jako architekt w Wilnie, w międzyczasie publikował w piśmie "Nemunas". W 1979 przeprowadził się do Kowna, gdzie pracował jako historyk architektury w instytucie badawczym zajmującym się budownictwam i architekturą. Podjął studia aspiranckie, pisząc pracę o architekturze dworskiej na Litwie. W 1981 powrócił do Wilna i rozpoczął współpracę z redakcją encyklopedii Litewskiej SRR jako redaktor naukowy. W ciągu sześciu lat opracował oficjalną listę zabytków kultury na Litwie.
Pod koniec lat 80. został redaktorem działu architektura i sztuka w piśmie "Literatūra ir menas". W tym samym okresie zaangażował się w działalność po stronie Sąjūdisu, organizował jego komórkę w redakcji czasopisma. Pod koniec 1989 wziął udział w zjeździe założycielskim Litewskiej Partii Chrześcijańsko-Demokratycznej, został wybrany w skład jej rady i zarządu.
W 1990 założył wraz z Arvydasem Juozaitisem i Sauliusem Šaltenisem pismo "Šiaurės Atėnai", zostając jego współredaktorem. Stanął na czele redakcji pisma "Lietuvos aidas" – funkcję tę sprawował do 1994. Później pracował jako sprawozdawca dziennika "Lietuvos rytas", a od 1996 do 1997 był redaktorem naczelnym gazety "Lietuvos žinios". W 2003 został członkiem Litewskiego Związku Pisarzy.
W 2008 wstąpił do Partii Wskrzeszenia Narodowego, z ramienia której w tym samym roku został wybrany do Sejmu. W 2009 przeszedł do frakcji Związku Ojczyzny, którą opuścił w 2012. W tym samym roku bez powodzenia ubiegał się o reelekcję z ramienia Drogi Odwagi.
Saulius Stoma jest autorem powieści kryminalnych: "Nuostabi negyvėlė" (1996) i "Bestseleris" (1998).

</doc>
<doc id="1519165" url="https://pl.wikipedia.org/wiki?curid=1519165" title="Frydrychowscy herbu Kornicz">
Frydrychowscy herbu Kornicz

Frydrychowscy – polska rodzina szlachecka herbu Kornicz.
Wywodziła się z Korniczów rodu rycerskiego pochodzenia ruskiego, którego przedstawiciele przed 1364 r. osiedlili się w księstwie oświęcimskim. Nazwisko Frydrychowscy przyjęła jedna z odnóg rodu od nazwy miejscowej Frydrychowice w XV w. (Inni Kornicze w ziemi oświęcimskiej i zatorskiej to m.in. rodziny Inwałdzkich, Laskowskich, Porębskich). Protoplastą Frydrychowskich był Niczko Rusin z Frydrychowic ("Rutheno de Fridrichow"), wzmiankowany w dokumencie z 1364 r. Nie jest zatem prawdą - jak utrzymywały wcześniejsze opracowania - że przybyli na pogranicze małopolsko-śląskie dopiero za czasów Zygmunta Korybutowicza, tj. w czasie wojen husyckich.
Byli właścicielami m.in. Frydrychowic (jako swego gniazda rodowego), Przybradza, Tomic oraz Radoczy. W swych majątkach prowadzili m.in. gospodarkę stawową. Frydrychowscy odznaczyli się również jako oddani żołnierze, uczestnicząc w 1531 r. w kampanii obertyńskiej. Oprócz księstw oświęcimskiego i zatorskiego występowali także na Śląsku, w ziemi cieszyńskiej i pszczyńskiej. W 1410 Janusz z Frydrychowic w nagrodę zasług otrzymał od Jagiełły 60 grzywien na wsi Miłasze w powiecie bieckim.
Najsłynniejszymi postaciami z rodu byli Jan Frydrychowski, kanonik krakowski, Mikołaj Frydrychowski, wojski oświęcimski, Jan Frydrychowski, podstarości zatorski, a także Tobiasz Aleksy Frydrychowski, komornik księstw oświęcimskiego i zatorskiego, wykształcony w Akademii Krakowskiej, o którym Kasper Niesiecki pisał, że był to "„człowiek w prawie koronnem umiejętności wielkiej”." W XVIII w. rodzina utraciła wcześniejsze znaczenie.

</doc>
<doc id="1519166" url="https://pl.wikipedia.org/wiki?curid=1519166" title="Biskupi kujawsko-kaliscy">
Biskupi kujawsko-kaliscy



</doc>
<doc id="1519168" url="https://pl.wikipedia.org/wiki?curid=1519168" title="Obóz Żabikowski 1943-1945">
Obóz Żabikowski 1943-1945



</doc>
<doc id="1519169" url="https://pl.wikipedia.org/wiki?curid=1519169" title="Waldemar Przytuła">
Waldemar Przytuła

Waldemar Przytuła (ur. 28 sierpnia 1964 w Jeleniej Górze, zm. 27 maja 2019) – polski piłkarz grający na pozycji obrońcy. Znany głównie z występów w GKS Jastrzębie i Odrze Wodzisław Śląski.

</doc>
<doc id="1519170" url="https://pl.wikipedia.org/wiki?curid=1519170" title="Mirosław Karpiuk">
Mirosław Karpiuk

Mirosław Karpiuk (ur. 12 stycznia 1958 w Międzyrzecu Podlaskim) – polski piłkarz grający na pozycji bramkarza. Znany głównie z występów w Szombierkach Bytom i Odrze Wodzisław Śląski.

</doc>
<doc id="1519171" url="https://pl.wikipedia.org/wiki?curid=1519171" title="Physics Today">
Physics Today

Physics Today – czasopismo popularnonaukowe, wydawane przez American Institute of Physics.
Przez ostatnie 60 lat do czasopisma pisali m.in. tacy sławni fizycy jak Albert Einstein, Niels Bohr i Richard Feynman.
Niektóre artykuły są dostępne bezpłatnie na stronie sieciowej czasopisma.

</doc>
<doc id="1519177" url="https://pl.wikipedia.org/wiki?curid=1519177" title="Stanisław Wańkowicz">
Stanisław Wańkowicz

Stanisław Wańkowicz (ur. 4 listopada 1885, zm. 24 czerwca 1943 w Zbydniowie) – ziemianin, działacz społeczny, senator II i III kadencji w II RP w latach 1928–1935, korporant Arkonii.
Młodość.
Stanisław Wańkowicz urodził się 4 listopada 1885 w guberni smoleńskiej w rodzinie ziemiańskiej herbu Lis. Był synem Stanisława seniora (oficera marynarki rosyjskiej, posła do Dumy Państwowej) i Heleny z Oskierków Wańkowiczowej. Stryj Melchiora Wańkowicza.
Ukończył Szkołę Realną w Smoleńsku. Studiował na Wydziale Chemicznym (1903–1905) i Wydziale Mechanicznym (1905–1906) Politechniki Ryskiej. W trakcie studiów został przyjęty do korporacji akademickiej Arkonia. Naukę kontynuował (1906–1912) i zakończył uzyskaniem dyplomu Wydziału Mechanicznego Hochschule Karlsruhe – Technik und Wirtschaft w Karlsruhe. 
Po studiach gospodarował w rodzinnym Rudakowie – wianie matki Heleny z Oskierków Wańkowiczowej. Był to niezwykle duży (około 12 000 dziesięcin, tj. 17 480 ha). W 1916 w Narowli poślubił Aleksandrę Horwatt, z którą miał trójkę dzieci: Karola, Andrzeja i córkę Teresę. 
Rewolucja październikowa w Rosji dla wielu rodzin ziemiańskich była końcem pewnej cywilizacji. Losu tego doświadczyła również rodzina Wańkowiczów. Stanisław Rostworowski, znajomy rodziny i późniejszy generał w liście z 22 marca 1920 napisał "„…Dziś wieczorem spotkałem się z p. Wańkowiczem, który miał rok temu, czy dwa lata temu 30 tys. dziesięcin, kilka samochodów, statek na Prypeci dla wycieczek i polowań, 100 koni cugowych w stajni, a dziś jest nędzarzem i żyje z łaski znajomych, bo wojna mu zabrała i ziemie i samochody i konie…”".
Po utracie majątku Stanisław Wańkowicz przeniósł się wraz z rodziną do majątku żony do Gorzyczek (województwo wielkopolskie). Początkowe trudności, nie załamują Wańkowicza, który z determinacją angażuje się w działalność w majątku oraz pracę publiczną.
Działalność publiczna.
W latach 1918–1919 był członkiem poselstwa polskiego przy rządzie ukraińskim. Później wiceprezesem Towarzystwa Rolniczego i prezesem Związku Ziemian w Lidzie. Przyczynił się do powstania „Słowa” wileńskiego, w którym publikował artykuły gospodarcze i polemizował z założeniami reformy rolnej. Społecznie działał w ramach Rady Naczelnej Organizacji Ziemiańskich. W 1925 był członkiem władz Rady Opiekuńczej Kresów. W 1926 został Prezesem Wileńskiego Towarzystwa Wioślarskiego. W tym samym roku wstąpił w Wilnie do Organizacji Zachowawczej Pracy Państwowej i z nią w 1933 przystąpił do Zjednoczenia Zachowawczych Organizacji Politycznych, w których był wiceprezesem. W 1936 Stanisław Wańkowicz był wiceprezesem Rady Naczelnej Organizacji Ziemiańskich W latach 1928–1935 przez dwie kadencje był senatorem z ramienia BBWR. W 1928 roku wybrany w województwie wileńskim. Z zachowanych dokumentów wynika, że Stanisław Wańkowicz jako senator czynnie uczestniczył w pracach Senatu. Od 1937 wchodził w skład władz Stronnictwa Zachowawczego.
Śmierć.
Zginął wraz z 19 osobami, członkami rodziny podczas ślubu córki Teresy z Iwo Mierzejewskim w wyniku ataku oddziału SS dowodzonego przez Ewalda Ehlersa w nocy z 24 na 25 czerwca 1943. Wraz z żoną Aleksandrą Horwatt pochowany został w Zbydniowie w zbiorowej mogile.

</doc>
<doc id="1519186" url="https://pl.wikipedia.org/wiki?curid=1519186" title="Stanisław Turczynowicz">
Stanisław Turczynowicz

Stanisław Turczynowicz (ur. 21 kwietnia 1875 w Lublinie, zm. 2 kwietnia 1957 w Warszawie) – polski hydrotechnik, profesor melioracji, dziekan Wydziału Rolniczego i Wydziału Melioracji Wodnych SGGW, encyklopedysta.
Młodość.
Syn Piotra. Uczęszczał do miejscowego Męskiego Gimnazjum do 1892 r., po czym przeniósł się do Dorpatu, gdzie uzyskał maturę. W latach 1895–1804 studiował z przerwami na Politechnice Ryskiej. W 1899 r. został przyjęty do korporacji akademickiej Arkonia. Studia chemiczne i inżynierskie uzupełniał następnie na Wydziale Melioracyjnym w Wyższej Szkole Technicznej w Monachium.
Działalność zawodowa w II RP.
Po odbyciu praktyki melioracyjnej w Galicji został w 1905 r. asystentem w Katedrze Inżynierii Rolnej Uniwersytetu Jagiellońskiego w Krakowie. Prowadził wykłady z zakresu geodezji i melioracji rolnych. Był również współzałożycielem firmy prowadzącej roboty melioracyjne, głównie w Królestwie Polskim. W latach 1911–1914, jako inżynier hydrotechnik, pracował w rosyjskim Zarządzie Dóbr Państwowych w Guberniach – łomżyńskiej i suwalskiej. Zmobilizowany w 1914 r. zajmował się zaopatrywaniem wojsk rosyjskich w wodę. Był też naczelnikiem robót hydrotechnicznych przy budowie fortyfikacji. Po rewolucji 1917 r. został wiceprezesem Związku Wojskowych Polaków okręgu odeskiego i prezesem Polskiego Komitetu Wykonawczego w Odessie, oraz redaktorem polskiego tygodnika „Wyzwolenie”. W 1918 r. powrócił do kraju i do 1930 r. pracował w Ministerstwie Rolnictwa. Jednocześnie prowadził w SGGW w Warszawie wykłady z melioracji rolnych i budownictwa wiejskiego. Od 1920 r. kierował Zakładem Budownictwa Wiejskiego i Melioracji. Wykładał też torfoznawstwo, meliorację lasów, budownictwo stawowe i regulację potoków górskich. W latach 1926–1935 był redaktorem pisma „Inżynieria Rolna”. W okresie międzywojennym działał w Stowarzyszeniu Techników w Warszawie, pełniąc m.in. funkcję prezesa Rady Naukowo-Technicznej. W 1931 r. został profesorem nadzwyczajnym. W latach 1929–1939 był też wykładowcą na Wydziale Inżynierii Wodnej i Geodezji Politechniki Warszawskiej. W 1939 r. został dziekanem Wydziału Rolniczego SGGW. W okresie okupacji brał udział w tajnym nauczaniu studentów SGGW. Zajmował się również opieka nad nieletnimi.
Działalność zawodowa po 1945 roku.
Po wojnie został profesorem zwyczajnym i do 1949 r. był nadal dziekanem Wydziału Rolniczego SGGW. W latach następnych był dziekanem nowo utworzonego Wydziału Melioracji Wodnych oraz Kierował Katedrą Budownictwa i Melioracji Wodnych.
W roku 1947 Stanisław Turczynowicz był głównym inicjatorem powołania Polskiego Towarzystwa Geofizycznego.
Zmarł 2 kwietnia 1957 r. w Warszawie. Pochowany na cmentarzu Powązkowskim w Warszawie (kwatera 40-1-4/5).
Publikacje.
Był również encyklopedystą, edytorem Praktycznej encyklopedii gospodarstwa wiejskiego. Napisał w ramach tego cyklu encyklopedycznego tom nr 33-34, "Torf: (eksploatacja i zastosowanie w rolnictwie i przemyśle)".
Stanisław Turczynowicz opublikował 10 podręczników, głównie z zakresu torfoznawstwa i melioracji oraz około 200 artykułów w czasopismach technicznych.
Poniżej lista wybranych publikacji:

</doc>
<doc id="1519188" url="https://pl.wikipedia.org/wiki?curid=1519188" title="Punktor">
Punktor

Punktor, znak wypunktowania – w typografii to symbol lub glif stosowany do wyróżnienia elementów w spisie zredagowanym w formie nienumerowanej listy. Treści poprzedzone punktorem nazywa się „punktami” i zwykle nie są one opatrzone interpunkcją końcową (przecinkiem, średnikiem, kropką), o ile nie są pełnymi zdaniami.
Przykłady.
Gdy elementy wypunktowania są krótkie i mają charakter nominalny (wyrazy lub wyrażenia), powinniśmy je zapisywać od małej litery i możemy na ich końcach nie stawiać żadnego znaku interpunkcyjnego. Środkiem typograficznym – mocniejszym od przecinka czy średnika – jest tu światło pustego wiersza.
Gdy punkty są zdaniami, powinno się je otwierać wielką literą i zamykać kropką.
Nagłówek listy powinien się kończyć dwukropkiem. Na tym samym poziomie hierarchii wyliczenia (wypunktowania) nie należy mieszać punktów stanowiących zdania i niebędących zdaniami.
Zastosowanie.
Punktor jako znak w XX i XXI wieku zazwyczaj był i nadal jest używany w tekstach technicznych, encyklopediach i innych pracach streszczających, gdzie istnieje potrzeba zwięzłego wyszczególnienia w postaci krótkich, osobno wyrażonych, aczkolwiek powiązanych treści (bez numerowania ich), na przykład w prezentacjach wyświetlanych na ekranie przed widownią czy w instrukcjach obsługi.
Są to zazwyczaj kilkuwyrazowe ujęcia, opisy lub krótkie akapity. Przewodnią tezą zastosowania takiej formy wyszczególnienia (zamiast tabeli lub zwykłego tekstu z interpunkcją) jest potrzeba powiązania kilku rzeczy pod jednym ogólnym nagłówkiem lub w jednej nazwanej kategorii.
Znak punktora.
W kaligrafii czy piśmie odręcznym punktory można wyrazić w dowolny sposób. Przed rozpowszechnieniem oprogramowania komputerowego punktory często zaznaczano asteryskiem. Z tego powodu niektóre programy (np. kod Wikipedii) automatycznie zamieniają odpowiednio zlokalizowane asteryski na rzeczywiste punktory (np. te wstawione na początku wiersza).
Szereg znaków (symboli) jest konwencjonalnie uznawanych jako punktory w prostych dokumentach tekstowych, np. - (dywiz), * (asterysk), · (kropka środkowa), a nawet o (mała litera O). W unikodzie punktor ma oznaczenie U+2022. W kodzie HTML jest on zdefiniowany za pomocą odwołania znakowego codice_1 lub codice_2, które wyświetla: •. Jednak semantyka HTML-a wymaga, aby punkty zostały wyrażone odpowiednim znacznikiem codice_3 ("list item", element listy), jeżeli stosowane są w ramach nienumerowanej listy codice_4 ("unordered list", lista nieuporządkowana), na przykład:
&lt;ul&gt;
 &lt;li&gt;pierwszy punkt&lt;/li&gt;
 &lt;li&gt;drugi punkt&lt;/li&gt;
&lt;/ul&gt;
daje w rezultacie listę:
Wygląd punktora nie ogranicza się kształtem tylko do czarnej kropki; w unikodzie występuje także punktor trójkątny: (U+2023), co przedstawia poniższa tabela:
Użycie w programach komputerowych.
Typowe oprogramowanie do redagowania tekstu (ang. "word processor"), np. Microsoft Word, oferuje wachlarz punktorów o rozmaitych sylwetkach, w tym karo, ptaszek (ang. "check", "check mark") czy różnego rodzaju strzałki, a nawet sylwetki stylizowanych dłoni z wyciągniętym palcem wskazujących, wiele z nich udostępnionych w rozmaitych barwach. To samo tyczy się odwołań znakowych w kodzie HTML wyrażonych numerycznie.
Przeglądarka internetowa Firefox, podczas powielania metodą kopiuj-wklej punktora wyrażonego kodem HTML, automatycznie zapisuje ten kod w formie asterysku (*), małej litery (o), znaku dodawania (+) czy znaku numerowania (#) w zależności od stopnia zagnieżdżenia punktów i ich punktora.
Wikipedia stosuje asterysk (*) jako punktor w (wstawianiu tagów redakcyjnych, sterujących układem tekstu i szatą graficzną artykułu). Wiele innych systemów Wiki opartych na podobnym czy tym samym oprogramowaniu (MediaWiki) działa identycznie.
W wielu interfejsach graficznych (GUI) punktor uzyskuje się kombinacją klawiszy jednocześnie naciśniętych na klawiaturze. Np. w rozmaitych systemach Microsoft Windows przytrzymany lewy klawisz , przy wpisywaniu sekwencji kodowej cyfr , wyświetli punktor •. Alternatywnie przyciśnięcie , przy jednoczesnym naciśnięciu na klawiaturze numerycznej (ang. "keypad"), powoduje w efekcie wyświetlenie kropki środkowej, która jest też stosowana jako zamiennik punktora.
Za to w GUI systemu Mac OS X jednoczesne naciśnięcie klawisza i cyfry wyświetli punktor, natomiast to samo w przypadku klawiszy ++ wyświetli kropkę środkową.
Natomiast w GUI opartym na biblioteczce GTK+ (np. w oprogramowaniu często używanym w systemach typu Linux) możliwe jest użycie Unikodu wprost metodą "ISO 14755-conformant hex unicode input system". Polega ona na naciśnięciu i przytrzymaniu klawiszy +, jednocześnie wpisując sekwencję znaków , a następnie ich zwolnieniu. Alternatywnie w Linuksie/GTK+, naciskając jednocześnie klawisze ++, zwalniając je, następnie wpisując ciąg i zatwierdzając go klawiszem , wstawi się kropkę środkową.
W systemie składu tekstu LaTeX istnieje środowisko do wypunktowywania: "itemize". Środowisko to można zagnieżdżać w sobie. Wtedy zmienia się znak punktora (kropka środkowa, asterysk itd), np.:
 \item pierwszy punkt
 \item drugi punkt
 \item pierwszy podpunkt punktu drugiego
 \item drugi podpunkt punktu drugiego
 \item punkt trzeci
LaTeX dysponuje także analogicznym środowiskiem "enumerate", w którym kolejne punkty są numerowane, i środowiskiem "description", które umożliwia rozpoczynanie kolejnych punktów dowolnym tekstem.

</doc>
<doc id="1519189" url="https://pl.wikipedia.org/wiki?curid=1519189" title="Receptor H2">
Receptor H2



</doc>
<doc id="1519191" url="https://pl.wikipedia.org/wiki?curid=1519191" title="Korespondencja z ojcem">
Korespondencja z ojcem

Korespondencja z ojcem (czasopismo) – kwartalnik literacki, obejmujący zakresem publikacji tematykę literatury, filozofii i antropologii sztuki.
Początkowo dostępny i kolportowany jedynie na terenie sopockiej kawiarni literackiej "Józef K.", od 2007 roku dostępny w całym kraju w sieci salonów EMPiK, w wybranych księgarniach oraz w prenumeracie. 
"Korespondencja z ojcem" podejmuje tematykę z dziedziny filozofii, literatury, jak również komentuje oraz przedstawia idee prezentowane w historii myśli. Dodatkową cechą pisma jest brak reklam.

</doc>
<doc id="1519192" url="https://pl.wikipedia.org/wiki?curid=1519192" title="Plymouth (oprogramowanie)">
Plymouth (oprogramowanie)

Plymouth - oprogramowanie stworzone dla systemu Linux, wyświetlające graficzną animację podczas jego rozruchu (bootowania), w miejsce standardowych komunikatów tekstowych.
Projekt Plymouth został stworzony przez firmę Red Hat. Po raz pierwszy wykorzystano go w dystrybucji Fedora 10 (Cambridge). 
Oprogramowanie Plymouth pozwala na używanie motywów graficznych, dzięki którym możliwe jest dopasowanie wyglądu ekranu startowego według własnych preferencji. Podczas ładowania się systemu zamiast tekstowych informacji o jego starcie może być wyświetlany pasek postępu lub inna wybrana przez użytkownika animacja.

</doc>
<doc id="1519193" url="https://pl.wikipedia.org/wiki?curid=1519193" title="Warwick Avenue (singel)">
Warwick Avenue (singel)

Warwick Avenue to trzeci singel z debiutanckiej płyty Duffy Rockferry. Wydany został w maju 2008, lecz dostępny był już w wersji do ściągnięcia w marcu i kwietniu tego roku. Piosenka dotyczy stacji metra Warwick Avenue.
Teledysk.
Klip do tej piosenki miał swoją premierę 23 kwietnia 2008 na kanale czwartym. Teledysk był nominowany do MTV VMA 2008 w kategorii najlepszy brytyjski klip.
Lista utworów.
Wielka Brytania CD single
Wielka Brytania 7" vinyl single
Australia Digital Download single
Certyfikaty i sprzedaż.
Łącznie sprzedaż singla wyniosła około 1,171,000 milionów.

</doc>
<doc id="1519197" url="https://pl.wikipedia.org/wiki?curid=1519197" title="Włodzimierz Sołowjow">
Włodzimierz Sołowjow



</doc>
<doc id="1519199" url="https://pl.wikipedia.org/wiki?curid=1519199" title="Władimir Sołowjow (filozof)">
Władimir Sołowjow (filozof)

Władimir Siergiejewicz Sołowjow (, ur. w Moskwie, zm. tamże) – rosyjski prawosławny myśliciel i poeta, przedstawiciel i słowianofilski mesjanista, nazywany „filozofem wiecznej kobiecości”.
Życiorys.
Syn historyka i profesora Uniwersytetu Moskiewskiego Siergieja Sołowjowa. Brat poetki (pseud. Allegro). Po matce, Poliksenie, rosyjski filozof był spokrewniony z myślicielem XVIII wieku Grzegorzem Skoworodą.
Poglądy.
Głównym dziełem życia Sołowjowa było stworzenie chrześcijańskiej filozofii prawosławnej, która na nowo ujawniałaby życiową siłę podstawowych dogmatów chrześcijaństwa, przez wiele wieków istnienia Kościoła sprowadzonych do martwej litery.
Tym samym Sołowjow zaakceptował słowianofilską ideę tzw. całościowego poznania i stwarzał swoją gnozeologię w duchu tradycji schellingiańsko-słowianofilskiej. Jego myśl podzielić można zatem na trzy kategorie, ściśle odpowiadające również chronologii powstawania poszczególnych dzieł: pierwszą była teozofia, drugą – teokracja, trzecią zaś teurgia.
Wykładowca filozofii w Moskwie i Petersburgu. Inspirowany myślą Spinozy i Hegla, poszukiwał czynnika mogącego wyrazić „absolutną jedność i totalność” w chaotycznym świecie zjawisk i rzeczy. Odnalazł go w człowieku pośredniczącym między Bogiem i światem (przede wszystkim odnosiło się to do osoby Chrystusa).
Zapoczątkował nurt metafizyki , który określił kierunek filozofowania następnego pokolenia myślicieli religijnych. Podejmował zagadnienia sofiologiczne, bogoczłowieczeństwa, teokratyzmu i ekumenizmu. W styczniu 1878 roku w miasteczku Solanoj pod Petersburgiem rozpoczął cykl publicznych prelekcji z filozofii religii, nazwanych "Wykładami o Bogoczłowieczeństwie", w których przedstawił historię ludzkości jako proces samorealizacji Boga.
W pierwszym okresie swojej twórczości Sołowjow miał nadzieję, że zrealizowanie Sofii, mądrości Boga w świecie, może być osiągnięte za pośrednictwem chrześcijańskiej teozofii, czyli poprzez poznanie Boga w jego zamyśle wobec świata. W drugim okresie (po 1882) Sołowjow pokładał nadzieję w przemienieniu ludzkości dzięki teokracji, to znaczy poprzez stworzenie idealnego państwa i sprawiedliwego porządku społecznego, który zrealizuje w praktyce model "civitas Dei" św. Augustyna. Na koniec, w trzecim okresie, rozpoczętym w przybliżeniu w 1890, Sołowjow był całkowicie pochłonięty teurgią, tj. sztuką mistyczną, tworzącą życie zgodne z Bożą prawdą.
W swojej ostatniej pracy „Trzy rozmowy” („Tri razgowora”) Sołowjow odrzuca utopijne nadzieje na osiągnięcie ideałów dobra w życiu ziemskim.
Cechami charakterystycznymi systemu filozoficznego Sołowjowa są: dążenie do poznania rzeczywistości jako harmonii oraz konkretność idei filozoficznych.
Sołowjow w swych pracach broni praw rozumu i głosi konieczność powiązania go z wiarą. Powiada on, że jeśli na Zachodzie myśl filozoficzna nie odnosi się już do wiary chrześcijańskiej, to na Wschodzie wiara deprecjonuje rozum, wykluczając go z teologii. Rozdzielenie wiary i rozumu stanowi główną przyczynę schizmy między Kościołem a światem. Więź pomiędzy wiarą i rozumem jest logiczną konsekwencją innej, szerszej więzi między tym, co naturalne a tym, co nadprzyrodzone, między naturą a łaską. "Ponieważ łaska implikuje naturę i ją doskonali" – pisze w "Wierze i rozumie" – "także wiara implikuje i doskonali rozum".
Oryginalność filozofii Sołowjowa polega na tym, że dzięki syntezie rozumu i wiary, zbliża się on do tajemniczej granicy oddzielającej porządek naturalny od nadprzyrodzonego. Wierzymy, że w Bogu- Człowieku natura boska łączy się nie tylko z naturą ludzką, ale także z całym stworzeniem. W Bogu-Człowieku, porządek naturalny i nadprzyrodzony jednoczą się bez rozdzielenia i bez zmieszania. Rozum oświecony przez wiarę jest zdolny odróżnić naturalne od nadprzyrodzonego, trudno mu jednak pojąć tajemnicę jedności tych dwóch porządków, tajemnicę przebóstwienia natury ludzkiej oraz samej materii. Skoro za materią ukrywa się to, co Boskie, ona sama jest godna miłości. "Prawdziwy materializm" – pisze Sołowjow – "akceptuje ideę materii Bożej".
Według niego, królestwo Boże, to zadanie dla ludzi, a nie pasywny stan duszy. Nie jest ono zadaniem indywidualnym, ale powszechnym, stojącym przed całą ludzkością. Apel filozofa o realizację ideałów chrześcijańskich w życiu społecznym, wyprzedza o kilka lat ogłoszenie encykliki "Rerum novarum", która walnie przyczyni się do rozwoju nauki społecznej Kościoła katolickiego.
Tematy jego wypowiedzi – krytyka indywidualistycznego liberalizmu i socjalizmu marksistowskiego, protest przeciwko nacjonalizmowi i antysemityzmowi, karze śmierci i wyzyskowi robotników, obrona wolności religijnej, godności człowieka i prawa narodów, koncepcja sprawiedliwości jako celu porządku społecznego, są kwestiami roztrząsanymi przez świat chrześcijański XX wieku.
Jednym z ważnych wątków filozofii Sołowjowa była . Swoje filozoficzne rozważania na ten temat Sołowjow zaprezentował w pracy "Dramat życiowy Platona" (1898) oraz w pięciu artykułach, wydanych pod wspólnym tytułem "Sens miłości" (1892-1894). U podstaw Sołowjowowskiej koncepcji miłości leży platońska nauka o Erosie.
Prace.
Prace filozoficzne Sołowjowa: "Krizis zapadnoj fiłosofii: protiw pozitiwistow" (1874), "Istorija i buduszcznost’ tieokratii" (1887), "Kratkaja powiest’ ob Antichristie" ("Krótka opowieść o Antychryście", 1899, wspominana w książce Benedykta XVI "Jezus z Nazaretu") zawierają wizję kresu historii i powtórnego nadejścia Mesjasza, głoszą też wiarę w piękno, które zbawi świat.
Ponadto filozoficzno-refleksyjne wiersze z tomu "Stichotworienija" (1891), poemat "Tri swidanija" (1898), liryka polityczna, np. "Ex oriente lux" (1890), sztuki teatralne, m.in. "Biełaja lilija" (1893), eseje o wybitnych twórcach, także o A. Mickiewiczu. Wywarł znaczny wpływ na twórczość symbolistów rosyjskich.
Dziedzictwo.
Jan Paweł II wymienia Sołowjowa jako przykład „owocnej relacji między filozofią a słowem Bożym” w 74 punkcie encykliki "Fides et ratio".
Kontynuatorami doktryny W. Sołowjowa byli i Jewgienij Trubieccy, Nikołaj Łosski, a także Nikołaj Bierdiajew, Siergiej Bułgakow, Siemion Frank i inni ideologowie „wiechowstwa”. Do stworzonej przez Sołowjowa teorii Sofii jako Mądrości Bożej oraz tzw. „wiecznej kobiecości” nawiązywał zarówno Siergiej Bułgakow, jak i Fiodor Dostojewski, w którego twórczości znalazła swój literacki wyraz nauka Sołowjowa o Duszy Świata-Sofii: w powieściach Dostojewskiego symbolem Duszy Świata są kobiety, niekiedy noszące imię Sofia, które oczekują zbawiciela-oblubieńca. Gieorgij Florowski z kolei widział w nauce Sołowjowa przykłady całkowitej niezgodności z nauczaniem Kościoła, wpływy gnostycyzmu oraz odrzucanych przez wszystkie wspólnoty chrześcijańskie mistyków jak Emanuel Swedenborg. i Andrzej Towiański.

</doc>
<doc id="1519201" url="https://pl.wikipedia.org/wiki?curid=1519201" title="Władimir Sołowjow (ujednoznacznienie)">
Władimir Sołowjow (ujednoznacznienie)



</doc>
<doc id="1519202" url="https://pl.wikipedia.org/wiki?curid=1519202" title="Przysłop Górny">
Przysłop Górny

Przysłop Górny – polana w Paśmie Gorca w Gorcach. Znajduje się po zachodniej stronie wierzchołka Przysłopu. Ma powierzchnię 25,8 ha i zajmuje grzbiet i podgrzbietowe, południowe zbocza. Znajduje się na obszarze Gorczańskiego Parku Narodowego w obwodzie ochronnym Jaworzyna i Kiczora. Położona jest na wysokości 1090–1170 m n.p.m., jej zbocza opadają do doliny potoku Jaszcze Górne, administracyjnie należy do miejscowości Ochotnica Górna w województwie małopolskim, w powiecie nowotarskim, w gminie Ochotnica Dolna.
Jeszcze długo po II wojnie światowej tętniła życiem pasterskim, stał na niej szałas. Po włączeniu tego obszaru do parku narodowego przestała być wypasana. Od tego czasu polana zaczyna stopniowo zarastać borówczyskami i pojedynczymi świerkami. Pomiędzy borówczyskami jeszcze występują nieduże fragmenty łąki mieczykowo-mietlicowej. Nieduży fragment polany zajmuje łąka ostrożeniowa z czerwono kwitnącym ostrożniem łąkowym. W północno-zachodniej podmokłej części polany występuje bogata w gatunki młaka kozłkowo-turzycowa z kozłkiem całolistnym i turzycą szerokolistną. Z chronionych gatunków roślin rosnących na polanie warto wymienić dziewięćsiła bezłodygowego, gółkę długoostrogową, kruszczyka błotnego, podkolana białego i storczycę kulistą.
Kompleks kilku blisko siebie położonych polan (Bieniowe, Średniak, Przysłop Dolny i Górny) otoczonych dużymi lasami powoduje, że przychodzą tutaj czasami szukać pożywienia takie duże ssaki, jak sarny, jelenia i niedźwiedź brunatny.
Polana ma duże walory widokowe. Roztaczają się z niej rozległe widoki na dolinę Ochotnicy i pobliskie Pasmo Lubania, a także na Beskid Sądecki, Pieniny, Magurę Spiską i zamykający horyzont łańcuch Tatr. Na opracowanej przez park tablicy informacyjnej znajduje się panorama widokowa z opisem szczytów.

</doc>
<doc id="1519212" url="https://pl.wikipedia.org/wiki?curid=1519212" title="Władimir Sołowiow">
Władimir Sołowiow



</doc>
<doc id="1519214" url="https://pl.wikipedia.org/wiki?curid=1519214" title="Anatol Sołowjow">
Anatol Sołowjow



</doc>
<doc id="1519215" url="https://pl.wikipedia.org/wiki?curid=1519215" title="Anatolij Sołowiow">
Anatolij Sołowiow



</doc>
<doc id="1519216" url="https://pl.wikipedia.org/wiki?curid=1519216" title="Zdzisław Śliwiński">
Zdzisław Śliwiński

Zdzisław Śliwiński (ur. 1901, zm. 26 czerwca 1997 w Warszawie) – działacz kulturalny i ekonomista, wieloletni dyrektor Filharmonii Poznańskiej i Narodowej oraz Teatru Wielkiego w Warszawie.
Życiorys.
Urodzony we Lwowie. Absolwent Szkoły Głównej Handlowej w Warszawie. W trakcie studiów został przyjęty do korporacji akademickiej Arkonia. Szkołę Podchorążych Rezerwy Kawalerii ukończył w Centrum Wyszkolenia Kawalerii w Grudziądzu. W czasie II wojny światowej przebywał w niemieckim oflagu Woldenburg. 
W latach 1945−1946 był dyrektorem Departamentu Muzyki w Ministerstwie Kultury i Sztuki.
Z zainteresowań i pasji był melomanem, przez całe swoje zawodowe życie organizował działalność polskich instytucji muzycznych. Pełnił obowiązki dyrektora: 

</doc>
<doc id="1519217" url="https://pl.wikipedia.org/wiki?curid=1519217" title="Lentillac-Lauzès">
Lentillac-Lauzès



</doc>
<doc id="1519220" url="https://pl.wikipedia.org/wiki?curid=1519220" title="EUROSHORTS">
EUROSHORTS

EUROSHORTS to organizowany od 1992 roku w Warszawie przez Fundację Młodego Kina europejski festiwal filmów krótkometrażowych. Jako jedyny łączy produkcje niekomercyjne oraz twórczą reklamę. Corocznie wyświetlanych jest ponad 60 filmów z kilkunastu krajów świata. Walczą one o nagrodę w kategoriach: dokument, fabuła, animacja, film eksperymentalny. Prócz pokazu filmów konkursowych odbywa się także projekcja godzinnej taśmy "Amerykański Film Reklamowy", tj. najbardziej twórczych amerykańskich reklam włączonych do zbiorów Muzeum Sztuki Nowoczesnej w Nowym Jorku. Do festiwalowych aktywności należą także warsztaty operatorskie i montażowe.
Warszawska edycja EUROSHORTS rozpoczyna roczny cykl festiwalowy w kilkunastu miastach w Polsce, który kończy się w czerwcu każdego roku. 
W okresie 20 lat swego istnienia festiwal Euroshorts dotarł z krótkimi filmami
do ponad 50 polskich miast, zgromadził w salach kinowych prawie pół miliona widzów. Na festiwalu prezentowane były filmy młodych filmowców z niemal wszystkich krajów świata, a także retrospekcje
mistrzów, między innymi Petera Greenawaya, Romana Polańskiego czy Andrzeja Kondratiuka.
Laureatami nagród Euroshorts byli: Magdalena Piekorz, Doug Conant, Michał Marczak, Lucina Gil, Olivier Klein, Filip Marczewski, Mike Vass, Marcos Buccini i inni twórcy. Wielu z nich wspomina
Euroshorts jako ważny etap w swojej karierze.

</doc>
<doc id="1519224" url="https://pl.wikipedia.org/wiki?curid=1519224" title="Abra (łódź)">
Abra (łódź)

Abra – drewniana łódź pasażerska o pojemności około dwudziestu osób używana przez przewoźników na Kanale Dubajskim. W tej chwili w Dubaju pozostało ich około 150. Abry zaczęły być wykorzystywane w okolicach roku 1860. Przed budową mostów i tunelu, czyli przed rokiem 1960 był to jedyny sposób przedostania się pomiędzy prawobrzeżną i lewobrzeżną częścią miasta.

</doc>
<doc id="1519225" url="https://pl.wikipedia.org/wiki?curid=1519225" title="Nashville (film)">
Nashville (film)

Nashville − amerykański dramat filmowy z 1975 roku.
Fabuła.
Nashville, amerykańska stolica muzyki country. Z okazji 200-lecia Stanów Zjednoczonych odbędzie się wielki koncert. Zagrają zarówno bezrobotna śpiewaczka Barbara Jean, starzejący się gwiazdor muzyki country Heaven Hamilton. Pojawia się też kandydat na prezydenta John Triplette. Podczas uroczystości ktoś próbuje zabić piosenkarza. Zanim tłum wpadnie w panikę, artysta intonuje pieśń i wszystko wraca do normy, zgodnie z maksymą - show musi trwać... W tym filmie Altman demaskuje amerykańskie społeczeństwo, w którym musi być zachowana gra pozorów.
Obsada.
i inni
Nagrody i nominacje (wybrane).
Oscary za rok 1975
Złote Globy 1975
Nagrody BAFTA 1975
Cezary 1976

</doc>
<doc id="1519230" url="https://pl.wikipedia.org/wiki?curid=1519230" title="Vygaudas Ušackas">
Vygaudas Ušackas

Vygaudas Ušackas (ur. 16 grudnia 1964 w Szkudach) – litewski dyplomata, ambasador Litwy oraz Unii Europejskiej, w latach 2008–2010 minister spraw zagranicznych w rządzie Andriusa Kubiliusa.
Życiorys.
W 1982 ukończył szkołę średnią nr 2 w rodzinnych Szkudach. Nie dostawszy się na studia prawnicze, pracował jako malarz. W latach 1983–1985 odbył obowiązkową służbę wojskową w Armii Radzieckiej. Stacjonował w Karagandzie w Kazachstanie. W latach 1985–1990 studiował na Wydziale Prawa Uniwersytetu Wileńskiego. Był jednym z inicjatorów odrodzenia samorządu studenckiego na uczelni i jego pierwszym przewodniczącym. Naukę kontynuował w ramach stypendiów zagranicznych na uniwersytetach w Oslo w 1990 (w zakresie handlu zagranicznego i nauk politycznych) oraz w Aarhus w 1991 (w zakresie politologii).
Od 1991 zatrudniony w Ministerstwie Spraw Zagranicznych Litwy. W latach 1991–1992 był II sekretarzem w wydziale Europy Zachodniej. W latach 1992–1996 pracował jako radca w stałym przedstawicielstwie Litwy przy NATO i Wspólnotach Europejskich. Po powrocie do kraju kierował departamentem politycznym MSZ (1996–1999), a w latach 1999–2000 pełnił funkcję wiceministra spraw zagranicznych. Następnie w randze ambasadora był głównym negocjatorem ds. akcesji Litwy do Unii Europejskiej. W latach 2001–2006 zajmował stanowisko ambasadora Litwy w Stanach Zjednoczonych z akredytacją również na Meksyk. W latach 2006–2008 pełnił funkcję ambasadora w Wielkiej Brytanii.
4 grudnia 2008 w rządzie Andriusa Kubiliusa objął urząd ministra spraw zagranicznych z rekomendacji Związku Ojczyzny. 21 stycznia 2010 zrezygnował ze stanowiska w odpowiedzi na żądanie dymisji, z którym dzień wcześniej wystąpiła prezydent Dalia Grybauskaitė. Dymisja została przyjęta 26 stycznia.
W lutym 2010 został desygnowany przez Catherine Ashton na specjalnego wysłannika Unii Europejskiej w Afganistanie; pełnił tę funkcję do 2012. W 2013 otrzymał nominację na ambasadora UE w Rosji, zakończył urzędowanie w 2017. Później został dyrektorem Instytutu Europejskiego Uniwersytetu Technicznego w Kownie.
W listopadzie 2018 ubiegał się o nominację Związku Ojczyzny na kandydata tej partii w wyborach prezydenckich, ostatecznie w wewnątrzpartyjnych prawyborach przegrał z Ingridą Šimonytė. W 2019 został członkiem rady dyrektorów Avia Solutions Group.

</doc>
<doc id="1519231" url="https://pl.wikipedia.org/wiki?curid=1519231" title="Give ’em Hell, Harry!">
Give ’em Hell, Harry!

Give'em Hell, Harry! – amerykański film biograficzny z 1975 roku. Jest to zapis przedstawienia jednego aktora, który przedstawia życie prezydenta Stanów Zjednoczonych, Harry'ego Trumana.
Nagrody i nominacje (wybrane).
Oscary za rok 1975
Złote Globy 1975

</doc>
<doc id="1519233" url="https://pl.wikipedia.org/wiki?curid=1519233" title="Walentina Gunina">
Walentina Gunina

Walentina Gunina, ros. Валентина Гунина (ur. 4 lutego 1989 w Murmańsku) – rosyjska szachistka, arcymistrzyni od 2010, posiadaczka męskiego tytułu arcymistrza od 2013 roku.
Kariera szachowa.
W latach 1999–2009 corocznie reprezentowała Rosję na mistrzostwach Europy i świata juniorów w różnych kategoriach wiekowych, zdobywając sześć medali (w tym cztery złote):
Była również wielokrotną medalistką mistrzostw Rosji juniorek, m.in. w latach 1999 (do 10 lat, I m.), 2000 (do 14 lat, dz. I-II m. wspólnie z Mariją Kursową), 2004 (do 20 lat, III m. za Jekateriną Korbut i Natalią Pogoniną), 2005 (do 16 lat, I m.), 2006 (do 20 lat, dz. I-III m. wspólnie z m.in. Jeleną Tairową), 2007 (do 20 lat, dz. I-III m. wspólnie z m.in. Wierą Niebolsiną), 2008 (do 20 lat, II m. za Anastazją Bodnaruk) oraz 2009 (do 20 lat).
W 2006 r. zajęła II m. (za Nikołajem Konowałowem) w memoriale Tigrana Petrosiana w Moskwie, zwyciężyła również w półfinale indywidualnych mistrzostw Rosji (w rozegranym w tym samym roku finale podzieliła XI-XII m.). W 2007 r. ponownie wystąpiła w finale mistrzostw kraju, zajmując XII miejsce. W 2008 r. po raz drugi w karierze samodzielnie zwyciężyła w półfinale mistrzostw Rosji, zajęła również II m. w turnieju o Puchar Rosji (w finale przegrywając ze Swietłaną Matwiejewą). Znaczące sukcesy odniosła w 2009 r.: w Moskwie zdobyła brązowy medal indywidualnych mistrzostw Rosji, podzieliła II m. (za Natalią Pogoniną, wspólnie ze Swietłaną Matwiejewą i Tatjaną Mołczanową) w otwartym turnieju w Moskwie, zdobyła również tytuły drużynowej wicemistrzyni świata (w Ningbo) oraz drużynowej mistrzyni Europy (w Nowym Sadzie). W 2010 r. zdobyła w Moskwie brązowy medal mistrzostw świata w szachach błyskawicznych. W 2011 r. zdobyła w Moskwie tytuł mistrzyni Rosji. W 2012 r. odniosła największy sukces w karierze, zdobywając w Gaziantepie tytuł indywidualnej mistrzyni Europy. Również w 2012 r. zdobyła w Batumi tytuł mistrzyni świata w szachach błyskawicznych, natomiast w Moskwie – srebrny medal w finale indywidualnych mistrzostw Rosji. W 2013 r. po raz drugi w karierze zdobyła złoty medal indywidualnych mistrzostw Rosji, natomiast w 2014 r. zdobyła tytuł mistrzyni kraju w szachach szybkich. W 2014 r. zdobyła również drugi w karierze złoty medal indywidualnych mistrzostw Europy kobiet oraz trzeci w karierze tytuł indywidualnej mistrzyni Rosji.
Wielokrotnie reprezentowała Rosję w rozgrywkach drużynowych, m.in.:
Najwyższy ranking w dotychczasowej karierze osiągnęła 1 września 2014 r., z wynikiem 2540 punktów zajmowała wówczas 8. miejsce na światowej liście FIDE, jednocześnie zajmując 2. miejsce (za Aleksandrą Kosteniuk) wśród rosyjskich szachistek.

</doc>
<doc id="1519235" url="https://pl.wikipedia.org/wiki?curid=1519235" title="The Man in the Glass Booth">
The Man in the Glass Booth

The Man in the Glass Booth (tłum. Człowiek w szklanej kabinie) – amerykański dramat sądowy z 1975 roku, na podstawie sztuki Roberta Shawa.
Opis fabuły.
Arthur Goldman jest szanowanym przedsiębiorcą pochodzenia żydowskiego, mieszka w Nowym Jorku, przeżył obóz koncentracyjny. Niebawem w jego domu pojawiają się tajni agenci - twierdzą, że Goldman jest komendantem obozu koncentracyjnego, pułkownikiem Dorfem. Mężczyzna zostaje osądzony w Izraelu, a finału procesu nikt nie jest w stanie przewidzieć...
Obsada.
i inni
Nagrody i nominacje (wybrane).
Oscary za rok 1975
Złote Globy 1975

</doc>
<doc id="1519236" url="https://pl.wikipedia.org/wiki?curid=1519236" title="Roger Graf">
Roger Graf

Roger Graf (ur. 27 listopada 1958 w Zurychu) – szwajcarski pisarz, tworzący powieści kryminalne, opowiadania i słuchowiska.
Życiorys.
Urodził się i wychował w Zurychu. Ukończył szkołę zawodową, lecz pracy w zawodzie nie podjął. W wieku 24 lat napisał pierwsze słuchowisko dla stacji radiowej DRS 3. Przez pewien czas pracował jako krytyk filmowy, publikując swe teksty w różnych czasopismach, by następnie w 1986 znaleźć pracę w rozgłośni radiowej. Dla DRS 1 oraz DRS 3 pisał scenariusze słuchowisk, skecze radiowe i teksty satyryczne. Popularność przyniosła mu seria słuchowisk kryminalnych, zatytułowanych "Die haarsträubenden Fälle des Philip Maloney", inspirowanych klasycznymi motywami powieści kryminalnej. Główny bohater słuchowisk, Philip Maloney, stanowi swoistą parodię Philipa Marlowe'a, głównej postaci książek Raymonda Chandlera. Odcinki tego słuchowiska od 1989 były emitowane przez szwajcarską stację radiową DRS 3.

</doc>
<doc id="1519239" url="https://pl.wikipedia.org/wiki?curid=1519239" title="Stołeczny Oddział Kontrwywiadu Wojskowego">
Stołeczny Oddział Kontrwywiadu Wojskowego

Stołeczny Oddział Kontrwywiadu Wojskowego – komórka organizacyjna Zarządu II Sztabu Generalnego Wojska Polskiego, a od 1991 Wojskowych Służb Informacyjnych (JW 1079).
Jednostka Wojskowa sformowana została w 1990 r. Zorganizowana była w trzy wydziały: I- KW, II- KW i III- SOP oraz Pion Ochrony Informacji Niejawnych z kancelarią tajną, której ostatnim kierownikiem był chor. sztab. Krzysztof Purcelewski.
JW 1079 została przeformowana w 2004r. Zarządzeniem Ministra ON nr 21/MON z 30.07.2004r. w Stołeczne Szefostwo Wojskowych Służb Informacyjnych.
Głównymi zadaniami tej JW była ochrona kontrwywiadowcza jednostek podległych, wydawanie poświadczeń bezpieczeństwa dla żołnierzy i pracowników Ministerstwa Obrony Narodowej oraz podległych komórek organizacyjnych.
Żołnierze SOKW wchodzili w skład polskich kontyngentów wojskowych w Haiti, na Bałkanach, w rejonie Zatoki Perskiej, w Afganistanie oraz w Iraku.

</doc>
<doc id="1519240" url="https://pl.wikipedia.org/wiki?curid=1519240" title="Stefan Lupu">
Stefan Lupu

Stefan Lupu (rum. "Ştefăniţă Lupu"; ur. 1641, zm. 1661) – hospodar Mołdawii w latach 1659–1661.
Biografia.
Był synem hospodara Bazylego Lupu. W 1659 zdołał zyskać z nadania Imperium osmańskiego tron mołdawski, z którego kilka lat wcześniej został siłą usunięty jego ojciec. Zawdzięczał to staraniom ojca, znajdującego się na wygnaniu w Konstantynopolu. W okresie swoich rządów musiał zmagać się z atakami Konstantyna Şerbana, byłego hospodara wołoskiego, który pragnął zdobyć tron mołdawski – dwukrotnie atakował on Mołdawię w okresie rządów Stefana, w 1661 początkowo nawet zajął Jassy, Stefan jednak ostatecznie z pomocą tatarską zdołał odeprzeć jego atak.
W okresie panowania Stefana Mołdawia przeżywała okres wyjątkowego upadku – niszczona wojnami i chorobami. Z tym zresztą związane jest popularne określenie Stefana: "Papură-Vodă", czyli "Wojewoda Sitowie" – rządy Stefana kojarzyły się ludności Mołdawii z tak skrajnym głodem, że musiano wówczas wytwarzać namiastkę chleba z pałki wodnej.
Stefan Lupu zmarł w 1661 w Tighinie, podczas wspomagania Tatarów w umacnianiu Budziaku przeciwko najazdom kozackim.

</doc>
<doc id="1519242" url="https://pl.wikipedia.org/wiki?curid=1519242" title="Chłopska Armia Fergany">
Chłopska Armia Fergany

Chłopska Armia Fergany (ros. Крестьянская армия Ферганы), zwana też Armią Monstrowa – chłopska formacja zbrojna w Azji Środkowej w czasie wojny domowej w Rosji.
Armia powstała wiosną 1919 r. Liczyła ok. 20 tys. ludzi. Centrum formowania znajdowało się w Dżalalabadzie. Składała się z rosyjskich chłopów zamieszkujących Kotlinę Fergańską, którzy postanowili bronić się przed atakami ze strony muzułmańskich oddziałów basmaczy. Chłopi ci byli też wrodzy wobec bolszewików, których słabość sił spowodowała faktyczne wycofanie się z tych obszarów. Na czele sztabu armii stanął płk Konstantin I. Monstrow, właściciel ziemski i były oficer carski. Formacja dzieliła się na dziesięć pułków, w tym pierwsze cztery były przeznaczone do głównych działań wojennych, kolejne cztery do ochrony wsi, zaś ostatnie dwa stanowiły rezerwę (nienadający się do służby wojskowej i starsze osoby). Armia miała status bezpartyjnej i samodzielnej. Początkowo zawarto umowę o współdziałaniu z bolszewikami przeciw basmaczom, ale już pod koniec sierpnia 1919 r. dogadano się z miejscowym przywódcą basmaczy Madamin-Bekiem. Było to związane z rosnącą siłą bolszewików, zagrażających obu dotąd wrogim stronom. Madamin-Bek zobowiązał się ukrócić ataki swoich oddziałów na fergańskie wsie. W odpowiedzi bolszewickie dowództwo wydało rozkaz swoim wojskom rozbroić Chłopską Armię Fergany. W rejon Dżalalabadu zostało wysłanych kilka oddziałów, aby jednym koncentrycznym uderzeniem rozbić główne siły chłopskie. Poniosły one jednak porażkę. Tak samo zakończył się drugi atak bolszewików. W tej sytuacji zostali oni zmuszeni przejść do obrony. Do działań ofensywnych przeszły oddziały Chłopskiej Armii Fergany i basmaczy. Ich pierwszym sukcesem było zajęcie miasta Osz, a następnie odparcie kontrnatarcia bolszewickiego. We wrześniu 1919 r. główne siły zostały skierowane pod Andiżan. Walki o miasto trwały jednak dłużej, niż przypuszczano. W tym czasie bolszewicy ściągnęli posiłki w postaci pułku kazańskiego, który przybył 22 września. Wojska powstańców chłopskich pod Andiżanem zostały rozbite, zaś ocaleli chłopi uciekli do rodzinnych wsi. Oddziały bolszewickie przeszły do kontrofensywy. Bez walki odzyskały Osz, skąd chłopski garnizon zwyczajnie zbiegł. W celu ratowania sytuacji płk K. I. Monstrow początkowo próbował uzyskać pomoc ze strony jakiegoś państwa europejskiego. Po niepowodzeniu udało mu się doprowadzić 22 października 1919 r. do powstania Tymczasowego Przedstawicielstwa Fergańskiego, którym kierowali – oprócz niego – Madamin-Bek jako przedstawiciel basmaczy i gen. Muchanow jako przedstawiciel białych. Zamierzali oni zjednoczyć wszystkie miejscowe siły antybolszewickie. Główną rolę przejął Madamin-Bek, który postanowił zakończyć sojusz z Chłopską Armią Fergany. W jednej z wsi jego oddziały schwytały płk. K. I. Monstrowa, ale udało mu się zbiec. 17 stycznia 1920 r. przybył on do Dżalalabadu, gdzie oddał się w ręce bolszewików. W ślad za nim bolszewikom poddały się ostatnie istniejące oddziały Chłopskiej Armii Fergany. Pułkownik K. I. Monstrow wraz z innymi dowódcami został jednak bez sądu wkrótce rozstrzelany.
Linki zewnętrzne.
Historia Chłopskiej Armii Fergany 

</doc>
<doc id="1519244" url="https://pl.wikipedia.org/wiki?curid=1519244" title="Protezy overdenture">
Protezy overdenture

Protezy overdenture to ruchome uzupełnienia protetyczne, które wykorzystują odpowiednio przygotowane zęby własne pacjenta lub implanty.
Ovedenture można podzielić ze względu na rodzaj zastosowanych w nich elementów retencyjnych. Wśród nich wyróżnia się:
Zalety protez overdenture:

</doc>
<doc id="1519245" url="https://pl.wikipedia.org/wiki?curid=1519245" title="Dzień szarańczy">
Dzień szarańczy

Dzień szarańczy – amerykański thriller z 1975 roku na podstawie powieści Nathanaela Westa.
Fabuła.
Hollywood, lata 30. Aktoreczka Faye Greener po śmierci ojca przenosi się do domu Homera Simpsona, który ją kocha bezgranicznie. Ona jest w stanie zrobić wiele dla kariery i przenosi się do niego tylko z powodów finansowych. Kiedy Homer to sobie uświadamia, dochodzi do tragedii.
Obsada.
i inni
Nagrody i nominacje (wybrane).
Oscary za rok 1975
Złote Globy 1975
Nagrody BAFTA 1975

</doc>
<doc id="1519247" url="https://pl.wikipedia.org/wiki?curid=1519247" title="Franciszek Jundziłł (1825–1865)">
Franciszek Jundziłł (1825–1865)

Franciszek Jundziłł herbu Łabędź (ur. 1825 w Johalinie, zm. w lutym 1865 w Paryżu) – podpułkownik Wojska Polskiego. 
Był synem Władysława i Bogumiły z Suchodolskich herbu Janina W 1858 wystąpił z Armii Imperium Rosyjskiego, w stopniu rotmistrza. Brał udział w manifestacjach w Grodnie. Był członkiem Koła Oficerów Polskich w Petersburgu. W maju 1863 został powołany na naczelnika wojennego powiatu słonimskiego i dowódcę oddziału. W lipcu przeszedł na Polesie. Został oskarżony za unikanie walki i przez sąd uniewinniony, jednak dowództwo przejął po nim Jan Kołłupajło. Po upadku powstania na Białorusi, przeszedł do Królestwa i do Krakowa, gdzie został od grudnia pełnił funkcję komendantem placu, a od stycznia 1864 był organizatorem wojskowym okręgu krakowskiego. Wówczas został awansowany został na podpułkownika. W marcu 1864 wyjechał do Francji. Zmarł w lutym w 1865 w Paryżu.

</doc>
<doc id="1519256" url="https://pl.wikipedia.org/wiki?curid=1519256" title="Hedda (film)">
Hedda (film)

Hedda – brytyjski dramat filmowy z 1975 roku na podstawie sztuki Henrika Ibsena "Hedda Gabler".
Nagrody i nominacje.
Oscary za rok 1975
Złote Globy 1975

</doc>
<doc id="1519257" url="https://pl.wikipedia.org/wiki?curid=1519257" title="XXVI koncert fortepianowy (KV 537)">
XXVI koncert fortepianowy (KV 537)

XXVI Koncert fortepianowy D-dur (KV 537) skomponowany przez W.A. Mozarta - ukończony 24 lutego 1788 w Wiedniu. Prapremiera odbyła się 14 kwietnia 1789.
Struktura.
Koncert ma klasyczną budowę trzyczęściową:
Przydomek.
Koncert ten powszechnie nazywany jest "koronacyjnym". Tytuł ów wywodzi się stąd, iż wykonywany był podczas uroczystości koronacyjnych cesarza Leopolda II w październiku 1790 we Frankfurcie nad Menem. Podczas tych uroczystości wykonywany był również XIX koncert fortepianowy (KV 459).

</doc>
<doc id="1519259" url="https://pl.wikipedia.org/wiki?curid=1519259" title="K. 537">
K. 537



</doc>
<doc id="1519266" url="https://pl.wikipedia.org/wiki?curid=1519266" title="Ulica Hester">
Ulica Hester

Ulica Hester – amerykański film obyczajowy z 1975 roku na podstawie powieści Abrahama Cahana.
Opis fabuły.
Rok 1896. Gitl jest Żydówką, która przybywa na wyspę Elis ze wschodniej Europy, by połączyć się z mężem Jakiem. Na miejscu okazuje się, że mąż porzucił kulturę żydowską i zakorzenił się z nowym otoczeniem. Jeszcze większe zdziwienie wywołuje fakt, że Jake znalazł sobie nową dziewczynę...
Obsada.
i inni
Nagrody i nominacje (wybrane).
Oscary za rok 1975

</doc>
<doc id="1519268" url="https://pl.wikipedia.org/wiki?curid=1519268" title="Natalja Pogonina">
Natalja Pogonina

Natalja Pogonina, ros. Наталья Андреевна Погонина (ur. 9 marca 1985 we Władywostoku) – rosyjska szachistka, arcymistrzyni od 2004 roku.
Kariera szachowa.
W szachy gra od piątego roku życia. Pierwszy znaczący sukces odniosła w 1998, zdobywając tytuł mistrzyni Rosji juniorek do 14 lat. Wielokrotnie reprezentowała swój kraj na mistrzostwach Europy i świata w różnych kategoriach wiekowych. W rozgrywkach tych zdobyła trzy medale: dwa złote (2000, Kalitea, ME do 16 lat i 2003, Budva, ME do 18 lat) oraz brązowy (2003, Kalitea, MŚ do 18 lat). W 2004 uczestniczyła w pucharowym turnieju o mistrzostwo świata, rozegranym w Eliście. W I rundzie przegrała z Marie Sebag i odpadła z dalszej rywalizacji, natomiast w 2009 zdobyła w Petersburgu brązowy medal indywidualnych mistrzostw Europy. W 2015 zdobyła w Soczi tytuł wicemistrzyni świata, przegrywając w finale turnieju rozegranego systemem pucharowym z Mariją Muzyczuk.
Jest dwukrotną medalistką indywidualnych mistrzostw Rosji: złotą (2012) oraz srebrną (2010).
Wielokrotnie reprezentowała Rosję w rozgrywkach drużynowych, między innymi:
Normy na tytuł arcymistrzyni zdobyła w latach 2002 (w Eliście, finał indywidualnych mistrzostw Rosji, dz. V-IX m.), 2003 (w Sierpuchowie) oraz 2004 (w Moskwie, turniej "Aerofłot Open"-B).
Do innych jej indywidualnych sukcesów należą:
Najwyższy wynik rankingowy w dotychczasowej karierze osiągnęła 1 lipca 2014; mając 2508 punktów, zajmowała wówczas 15. miejsce na światowej liście FIDE, jednocześnie zajmując 3. miejsce (za Aleksandrą Kostieniuk i Nadieżdą Kosincewą) wśród rosyjskich szachistek.

</doc>
<doc id="1519269" url="https://pl.wikipedia.org/wiki?curid=1519269" title="Martha and the Muffins">
Martha and the Muffins

Martha and the Muffins (M+M) – kanadyjska grupa muzyczna, pierwotnie nowej fali o charakterze synth popowym, z lat 70. XX wieku, następnie eksperymentalna, także w ambient i trance, jeszcze później w dance, w tym w aktywnym działaniu przeciwko zaznaczaniu różnic pomiędzy „muzyką białych radiostacji” a „rozgłośni dla muzyki czarnych”, i w końcu pop-rockowa w latach 90. i wskrzeszona jako indie obecnie. Grupa nadal działa jako duet dwóch pierwotnych członków, Martha Johnson i Mark Gane. Spodziewany jest nowy album w listopadzie 2008.
Pomimo zaistnienia w świadomości rynku masowego zaledwie jednym wielkim międzynarodowym singlem-przebojem, „Echo Beach”, jako Martha and the Muffins, przeobrażony zespół składający się z duetu pierwotnych członków, wspomaganych sesyjnie, uzyskał szereg dalszych przebojów jako M + M, w tym antyrasistowski dance hit, „White Stations/Black Stations”.
Grupa dorobkiem muzycznym wskroś gatunków także reprezentuje początki minimalistycznych produkcji w wykonaniu franko-kanadyjskiego muzyka/producenta Daniel Lanois, słynnego z późniejszych produkcji albumów U2 czy Petera Gabriela. Brała w niej udział także jako członkini siostra producenta, późniejsza muzyk grupy Crash Vegas, gitarzystka Jocelyn Lanois.
Początki grupy i jej lata wczesne (1977/78).
Muzycy pierwszego wcielenia grupy spotkali się w Toronto w 1977, kiedy to David Millar poprosił kolegę na studiach w Ontario College of Art, Marka Gane o pomoc w skleceniu zespołu rockowego. Millar zwerbował Marthę Johnson jako klawiszowca; Johnson z kolei nakłoniła przyjaciela z liceum, Carla Finkle, do roli gitarzysty basowego, a brat Marka Gane'a, Tim, obsadził stanowisko perkusisty.
Z Millarem i Markiem Gane w roli gitarzystów, a Johnson także jako wokalistką, zespół zadebiutował w tym składzie na koncercie z okazji Halloween w Ontario College of Art ostatniego dnia w październiku 1977.
A wybrali nazwę „Martha and the Muffins” aby zdystansować się kulturowo od agresywnych nazw typowo przyjmowanych przez punkowe zespoły owego czasu. Mark Gane wspominał to zdarzenie następująco:
Jednak pod tą nazwą grupa przetrwała następnych siedem lat.
Wczesnym 1978 saksofonista Andy Haas dołączył do koncertowania, (początkowo jako muzyk występujący gościnnie). Niedługo potem Millar odszedł ze składu muzycznego, preferując rolę techniczną, jako zespołowy inżynier akustyczny podczas koncertu. Został zastąpiony przez Marthę Ladly, którą to obaj bracia Gane znali jeszcze z liceum. Ladly stała się drugim klawiszowcem/wokalistką grupy o imieniu Martha, chociaż Martha Johnson pozostała tą pełniącą zazwyczaj rolę wokalistki głównej.
W 1978 grupa wydała pierwszego singla, „Insect Love”, jeszcze przed podjęciem się nagrywania albumu. Singiel ten i taśma demonstracyjna nagrana w czerwcu 1978 szybko zdobyła zespołowi podpisany kontrakt z wytwórnią DinDisc, wyrostem Virgin Records i podporządkowaną jej.
Sukces na arenie międzynarodowej (1979/82).
W 1979 Martha and the Muffins wyjechali do Anglii aby nagrać tamże album debiutancki pod okiem zarządu brytyjskiego Virgin, "Metro Music" (1980).
Album z miejsca zaskutkował wielkim międzynarodowym przebojem, singlem „Echo Beach”. Wprawdzie album nie zaowocował żadnym innym przebojowym singlem, utwór „Paint by Number Heart” bywał często grywany na kanadyjskim radiu.
Jeszcze w 1980, grupa wydała swój drugi album, "Trance and Dance", który w ogóle nie wygenerował żadnego przeboju. Także w 1980, Martha Ladly odeszła aby skoncentrować się na studiach sztuki wizualnej i jako plastyczka na stypendium uniwersyteckim. Jean Wilson czasowo ją zastąpiła na trasie koncertowej w 1981, jednak nigdy nie nagrała z zespołem, więc należy traktować jej epizod tylko jako występy gościnne.
W 1981 gitarzysta basowy Finkle został kolejnym muzykiem, który odszedł od zespołu. Jego zastępczynią stała się gitarzystka i gitarzystka basowa Jocelyn Lanois, siostra wtedy jeszcze nieznanego producenta muzycznego z Toronto, dziś rozsławionego produkcjami m.in. U2, Petera Gabriela czy Boba Dylana czy Neville Brothers – Daniel Lanois. Gdy Jocelyn Lanois przedstawiła swój nowy zespół bratu, jej nowi koledzy uznali Daniela Lanois za idealnego kandydata na producenta ich zamierzonej następnej płyty.
Jednak aby użyć go kontraktowo jako współproducenta, Martha and the Muffins musieli się zgodzić na warunek postawiony im w zamian przez Virgin Records: jeżeli pozwolą sobie zaryzykować sukces komercyjny angażując nieznanego producenta, to muszą się zgodzić na okrojony budżet nagraniowy.
Album "This is the Ice Age", pierwsza produkcja w ogóle Daniela Lanois razem z zespołem, był owocem pracy studyjnej przeprowadzonej w Toronto i innym mieście Ontario, Hamilton. Znacznie bardziej eksperymentalny i ambient od poprzednich płyt zespołu, otrzymał on duże naświetlenie w radiu kanadyjskim, szczególnie jego dwa single „Women Around the World at Work” (nr 24 na kanadyjskiej liście przebojów) i „Swimming”. Ale krytyczne uznanie w Kanadzie i poza jej granicami nie przełożyło się na przebojowe single poza Kanadą tym razem też, i Virgin Records sumarycznie wypowiedziała grupie kontrakt jako projektowi poronionemu komercyjnie.
Lata jako M+M (1983/86).
Po artystycznym sukcesie/komercyjnym niewypale albumu "This Is the Ice Age", Haas i Tim Gane odeszli. W odnowionej, mniej licznej formie kwartetu (Martha Johnson, Mark Gane, Jocelyn Lanois, z nowym perkusistą Nickem Kentem), grupa dostała się pod egidę tym razem wytwórni o profilu indie, Current Records, jednak której to płyty rozprowadzał w handlu detalicznym wielki koncern RCA.
W 1983 wydali w ten sposób album "Danseparc", ponownie produkcji Daniel Lanois, Mark Gane, i Martha Johnson. Mark Gane, zmobilizowany do pozbycia się nazwy „Martha and the Muffins”, zaproponował aby się przemianowali na „M + M”. Kompromisowo, obie nazwy użyto przez pewien czas, i "Danseparc" na swej okładce zawiera oba ciągi: „M + M” i „Martha and the Muffins”, zestawione razem, przedzielone punktorem.
Utwór „Danceparc” z tego albumu stał się następnym „Top 40” singlem w Kanadzie. Na trasie koncertowej z tego roku grupa została uzupełniona gościnnie kilkoma instrumentalistami, w tym gitarzystą Michaelem Brookiem. Po zakończeniu trasy, Mark Gane i Martha Johnson (od pewnego czasu para także w życiu osobistym) ogłosili, że pragną tworzyć muzykę w innym kierunku muzycznym, i to z nowymi współpracownikami. Zasadniczo, Gane i Johnson zadecydowali o tym, że „M + M” od zaraz oznacza duet Martha + Mark, z udziałem zaproszonych muzyków studyjnych i czasowo zatrudnianych instrumentalistów.
Album pary z 1984 pt. "Mystery Walk" ponownie został wyprodukowany przez Daniel Lanois, Mark Gane i Martha Johnson, a jego okładka zawiera kolosalną vlepkę opiewającą jego autorstwo jako: Muzycy-goście to m.in. perkusista Yogi Horton, gitarzysta basowy Tinker Barfield, i murzyńskie ensemble orkiestry dętej, Brecker Brothers.
Tak czy inaczej, bez względu na zastosowaną nazwę, album "Mystery Walk" dostarczył M + M/Martha and the Muffins ich największy przebój od czasu „Echo Beach”: „Black Stations/White Stations”.
Utwór ten jest antyrasistowskim protest songiem tanecznym, którego pierwsze słowa frontalnie skrytykowały wszystkie muzyczne rozgłośnie radiowe za pomijanie ze swoich miksów piosenki-tabu, traktującej romans międzyrasowy. Podobno historyjkę tę Martha Johnson wysłuchała właśnie z relacji radiowej, prowadząc samochód w Toronto.
Singel „Black Stations/White Stations” przebił się na szczyt list tanecznych w Kanadzie i w USA: osiągnął nr 2 w obu krajach na listach dance, jednak ironicznie został po cichu zignorowany/zanotowany przez wiele rozgłośni radiowych w Ameryce ...jako tabu.
"Cooling the Medium”, drugi singiel, także osiągnął wysokie notowania w Kanadzie.
W 1985 Johnson i Gane rozpoczęli prace przygotowawcze w Montrealu nad kolejnym albumem, przenosząc się w trakcie jego realizacji do miasta Bath w Anglii, aby pracować z bliska z miejscowym producentem Davidem Lordem.
Rezultatem tych przedsięwzięć stała się płyta "The World is a Ball" (1986). Jednak pierwszy singiel z niej, „Song in My Head”, poza pozyskaniem pewnej popularności w Wielkiej Brytanii i stania się następnym przebojem „Top 40” w Kanadzie, nie nakręcił sprzedaży; w sumie album sprzedawał się anemicznie. W międzyczasie para czasowo zamieszkała w Anglii.
Martha and the Muffins wskrzeszone (1987/obecnie).
Martha Johnson i Mark Gane nie działali jako Martha and the Muffins czy M+M przez szereg lat od nagrania "The World is a Ball". Następne sesje nagrywania miały miejsce w Bath, gdzie uprzednio przenieśli się w 1987. Wznowili je już w Toronto w 1989, kiedy powrócili do swego miasta rodzinnego.
W 1992 wykonali interpretację piosenki swojej krajanki Joni Mitchell „Shades of Scarlett Conquering” jako ich wkład w album upamiętniający twórczość tej emblematycznej artystki folk/popu, płycie pt. "Back to the Garden".
Tego samego roku wydali album "Modern Lullaby". Tu wznowili nazwę „Martha and the Muffins”, pomimo tego, że jedynym pierwotnym Muffinem biorącym udział oprócz nich był brat Marka, Tim Gane (podobno na „perkusji dodatkowej”). Singel „Rainbow Sign” dotarł na 4. miejsce na liście RPM CanCon To Watch, jednak nie przebił się do „Top 100”. Podobnie było z samym albumem: bez wyniku na listach. Johnson i Gane w obliczu niepowodzenia raczej zaprzestali działać jako grupa i zajęli się innymi projektami muzycznymi/kompozycji filmowej, przez następny szereg lat. Także, w 1992 urodziła im się córka, Eve.
W 1998 Johnson i Gane nagrali nowy utwór „Resurrection” w celu dołączenia go jako premii do wznowienia kompilacji z 1998, albumu "".
W 1999 nagrali następny utwór przypisany autorstwu Martha and the Muffins, „Do You Ever Wonder?”. Ukazał się on na rozmaitych kompilacjach np. "The World According to Popguru".
W maju 1999 Martha and the Muffins zagrali koncertowo „Echo Beach” w ramach programu "Open Mike with Mike Bullard". Uzupełniając Marka Gane i Marthę Johnson, udział wzięła dawniejsza basistka/gitarzystka grupy, Jocelyn Lanois i trzeci z braci Gane, Nick.
W 2003 duet Johnson/Gane (wspomagany przez muzyków studyjnych) zagrał z okazji komemoracji stacji radiowej CFNY-FM, jako Martha and the Muffins.
14 maja 2005 zagrali w podobnych okolicznościach ponownie w Toronto, w tym na scenie z wskrzeszoną grupą muzyczną Parachute Club.
Rok później koncertowali ponownie z Jocelyn Lanois na gitarze.
Jednak żadni dawniejsi członkowie Martha and the Muffins nie wzięli udziału w tych „wskrzeszeniach” z 2005, które jednak stanowiły pierwsze pełnometrażowe koncerty grupy od 1987. Mniej więcej tego samego czasu jeden z ich późniejszych utworów, „Paradise”, została spopularyzowany za pośrednictwem serialu telewizyjnego w Kanadzie pt."Paradise Falls", jako podkład muzyczny końcowej listy płac.
4 sierpnia 2008 wydawnictwo Cherry Red z Wielkiej Brytanii wydało „”, czyli cyfrowo remasterowane nagranie "Dancepark", w producenckim wykonaniu Petera J. Moore’a (odpowiedzialnego za takie produkcje jak klasyczna płyta innego kanadyjskiego zespołu Cowboy Junkies, nagrana w audio verite w toronckiej katedrze, "Trinity Sessions", z pamiętną spowolnioną, delikatną interpretacją „Sweet Jane” Lou Reeda w wykonaniu wokalistki zespołu, Margo Timmins).
Remasterowany album zawiera 3 dodatki: tytułowy singel „Danseparc” w wersji „12-inch dance mix”, stronę odwrotną (tzw. „b-side”) „These Dangerous Machines”, i koncertowe wykonanie innego utworu z pierwotnego "Danceparc", „Sins of Children."
Ich długo oczekiwany nowy album "Delicate" zostanie zmiksowany i wyprodukowany przez znanego producenta muzycznego Davida Bottrilla i jest oczekiwany jeszcze przed sezonem świątecznym 2008, do wydania ich własnym sumptem (tzn. Jako album wydawnictwa Muffin Music).
Warto dodać, że 16-letnia nowa australijska piosenkarka, Gabriella Cilmi zaśpiewała stosunkowo wiernie (w tempie i gitarowej instrumentacji) nieśmiertelny 30-letni przebój Muffinów, „Echo Beach”, i wydała go jako ukryty „bonus track” swojego debiutanckiego albumu z 2008, "Lessons to Be Learned".

</doc>
<doc id="1519273" url="https://pl.wikipedia.org/wiki?curid=1519273" title="War Heroes">
War Heroes

War Heroes jest trzecim, wydanym pośmiertnie studyjnym albumem Jimiego Hendrixa. Został wyprodukowany i zmiksowany przez Eddiego Kramera i Johna Jansena. W 1997 roku ukazał się album "First Rays of the New Rising Sun" zawierający kompozycje „Izabella”, „Beginnings”", "„Stepping Stone”. Z kolei „Bleeding Heart”, „Tax Free” i „Midnight” znalazły się, na wydanym również w 1997 roku albumie "South Saturn Delta".
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1519274" url="https://pl.wikipedia.org/wiki?curid=1519274" title="Miłość Adeli H.">
Miłość Adeli H.

Miłość Adeli H. - francuski film biograficzny z 1975 roku na podstawie pamiętników Adèle Hugo.
Fabuła.
Halifax, rok 1863. Adele - najmłodsza córka Victora Hugo - pragnie odzyskać miłość porucznika Alberta Pinsona. Przyjeżdża za nim do Nowej Szkocji, gdzie został przeniesiony jego pułk. Pod przybranym nazwiskiem (panna Lewry) zatrzymuje się w pensjonacie. Pinson jednak nie jest nią zainteresowany. Mimo tego Adele nie poddaje się i próbuje walczyć o jego względy. Stan psychiczny kobiety na skutek stałego napięcia nerwowego, ulega gwałtownemu pogorszeniu i prowadzi ją do obłędu. Jest zdesperowana. Nie chcąc, aby porucznik opuścił ją, stosuje poniżenia, niebezpieczeństwa, szantaże, intrygi, prośby, groźby i kłamstwa. Jednak gdy tylko Pinson dowiaduje się o szaleńczej miłości panny Lewry, unika ją niczym ognia.
Obsada.
i inni
Nagrody i nominacje (wybrane).
Oscary za rok 1975
Cezary 1976

</doc>
<doc id="1519276" url="https://pl.wikipedia.org/wiki?curid=1519276" title="Kreolina">
Kreolina

Kreolina (łac. "Creolinum"), saprol – emulsja krezoli ze smoły pogazowej z mydłami żywicznymi. Ciemnobrunatna, gęsta ciecz o nieprzyjemnej, intensywnej i przenikliwej woni. Preparat opracowany przez Williama Pearsona w XIX wieku.
Znalazł zastosowanie głównie w weterynarii jako silny środek odkażający. Także do dezynfekcji pomieszczeń, podłóg, dołów kloacznych. Bywał stosowany jako środek dezynfekcyjny w szpitalach. Stężenia pozaustrojowe 2-10% (emulsje). Ponadto może być stosowany w lecznictwie u ludzi – jako składowa recepturowych maści przeciwświerzbowych (5-10%).

</doc>
<doc id="1519277" url="https://pl.wikipedia.org/wiki?curid=1519277" title="Andrzej Kempiński">
Andrzej Kempiński

Andrzej Maria Kempiński (ur. 1946 w Poznaniu) – filolog polski i historyk starożytności. 
Życiorys.
Uczestnik wydarzeń w 1968 w Poznaniu (represjonowany), w 1973 uzyskał tytuł magistra filologii polskiej, w 1992 doktora nauk humanistycznych w zakresie historii na podstawie rozprawy "Pochodzenie Frygów i zagadnienie ich obecności w południowej części Półwyspu Bałkańskiego" (promotor prof. Włodzimierz Pająkowski), w 2005 habilitował się z nauk humanistycznych w zakresie historii starożytnej na Uniwersytecie im. Adama Mickiewicza w Poznaniu. W latach 1973–1992 był nauczycielem języka polskiego w Szkole Podstawowej nr 18 w Poznaniu (jego uczniami byli m.in. Dariusz Matelski i Mariusz Sabiniewicz), od 1992 jest wykładowcą Akademii Muzycznej w Poznaniu (od 2005 profesor uczelni, prorektor).
Publikacje.
Autor ponad stu prac naukowych, w tym encyklopedycznych publikacji książkowych:

</doc>
<doc id="1519281" url="https://pl.wikipedia.org/wiki?curid=1519281" title="Dojrzałość konsumpcyjna">
Dojrzałość konsumpcyjna

Dojrzałość konsumpcyjna owoców – stan fizjologicznego rozwoju owoców, w którym są one najsmaczniejsze, przyjmują najbardziej atrakcyjny wygląd i zapach. Ta ostatnia cecha jest związana z ponownym wzrostem i osiągnięciem maksimum oddychania, czy też maksimum klimakterycznego. Pozostałe cechy związane są na ogół z zanikiem zielonego barwnika chlorofilu oraz wytworzeniem się lub uwidocznieniem innych barwników, jak karoteny, ksantofile, antocyjany. U większości owoców w okresie dojrzałości konsumpcyjnej zawartość cukrów prostych osiąga maksimum, zawartość kwasów zaczyna spadać, a miąższ uległ rozluźnieniu na skutek częściowego rozkładu blaszki środkowej spajającej komórki (np. u jabłek).
Dojrzałość konsumpcyjna może pokrywać się w czasie z dojrzałością zbiorczą, lecz na ogół ma ona miejsce kilka dni a czasem nawet kilka miesięcy później.

</doc>
<doc id="1519282" url="https://pl.wikipedia.org/wiki?curid=1519282" title="Olli-Pekka Karjalainen">
Olli-Pekka Karjalainen

Olli-Pekka Karjalainen (ur. 7 marca 1980 w Töysä) – fiński lekkoatleta, młociarz.
Regularnie zdobywa złote medale podczas Mistrzostw Finlandii w Lekkoatletyce (15 razy z rzędu, 1998 – 2012). Duże sukcesy odnosi również na arenach międzynarodowych:

</doc>
<doc id="1519283" url="https://pl.wikipedia.org/wiki?curid=1519283" title="Zagłada Żydów. Studia i Materiały">
Zagłada Żydów. Studia i Materiały

Zagłada Żydów. Studia i Materiały – czasopismo naukowe wydawane przez Centrum Badań nad Zagładą Żydów poświęcone tematyce związanej z Zagładą Żydów. 
Opis.
Jest jedynym czasopismem naukowym w Polsce poświęconym Zagładzie Żydów. Każdy z numerów rocznika stanowi całość monograficzną. Autorzy publikacji reprezentują różne generacje i podejścia badawcze. Wspólnym mianownikiem łączącym ich teksty jest waga, jaką poświęcają sprawie traktowania i krytyki źródeł historycznych. Ważną częścią pisma jest rozbudowany dział omówień i recenzji. Od 2020 roku numery bieżące, jak i pełne archiwum obok wersji drukowanej, dostępne są w formule Otwartego Dostępu (Open Access). 
Od roku 2008 pismo posiada edycję anglojęzyczną zatytułowaną "Holocaust Studies and Materials" publikowaną co trzy lata z wyborem najciekawszych artykułów z wydania polskiego.
Redakcja.
dr hab. Dariusz Libionka prof. IFiS PAN (redaktor naczelny)
prof. dr hab. Barbara Engelking
prof. dr hab. Jacek Leociak
Alina Skibińska
dr Agnieszka Haska
Marta Janczewska 
Jakub Petelewicz (sekretarz redakcji). 
Współpraca redakcyjna: Karolina Panz, Dagmara Swałtek-Niewińska/ 
Sekretariatem redakcji zawiaduje Justyna Majewska. 
W roku 2020 gościnnie do redakcji dołączyli dr Ewa Wiatr i dr Adam Sitarek reprezentujący Centrum Badań Żydowskich Uniwersytetu Łódzkiego
Rada Naukowa.
prof. dr hab. Michał Głowiński
Jan Jagielski
prof. Samuel Kassow
dr hab. Andrea Löw
prof. dr hab. Szymon Rudnicki
prof. dr hab. Dariusz Stola
prof. Jean Charles Szurek
Nechama Tec
prof. dr hab. Anna Wolf-Powęska
Romuald Jakub Weksler-Waszkinel

</doc>
<doc id="1519285" url="https://pl.wikipedia.org/wiki?curid=1519285" title="Tommy (film)">
Tommy (film)

Tommy – brytyjski musical z 1975 roku na podstawie albumu "Tommy" zespołu The Who.
Fabuła.
6-letni Tommy jest świadkiem zabójstwa swego ojca. Wskutek tego chłopiec traci wzrok, słuch i mowę. Mijają lata, ale stan Tommy’ego się nie zmienia. Bezbronny Tommy jest łatwym obiektem drwin i agresji. Kuzyn Kevin znęca się nad nim, a wuj Ernie wykorzystuje go seksualnie. Pojawia się nadzieja: lekarz twierdzi, że przyczyną są stany psychiczne. Za jego namową, Nora podejmuje kolejną próbę dotarcia do syna i zbudzenia go z wieloletniego snu. Efekt jest zaskakujący.
Obsada.
i inni
Nagrody i nominacje (wybrane).
Oscary za rok 1975
Złote Globy 1975

</doc>
<doc id="1519292" url="https://pl.wikipedia.org/wiki?curid=1519292" title="Żegnaj, laleczko (film 1975)">
Żegnaj, laleczko (film 1975)

Żegnaj, laleczko – amerykański film kryminalny z 1975 roku, na podstawie powieści Raymonda Chandlera.
Fabuła.
Los Angeles, rok 1941. Prywatny detektyw Philip Marlowe otrzymuje zlecenie od gangstera Malloya. Ma znaleźć jego dziewczynę Velmę. Trop prowadzi do nocnego klubu. Kiedy Malloy zabija właściciela, ukrywa się. Marlowe podejmuje się ochrony Lindsaya, który chce odkupić naszyjnik od złodziei. Podczas wymiany Marlowe zostaje ogłuszony, a Lindsay zamordowany...
Obsada.
i inni
Nagrody i nominacje (wybrane).
Oscary za rok 1975

</doc>
<doc id="1519294" url="https://pl.wikipedia.org/wiki?curid=1519294" title="Nina Gajewska">
Nina Gajewska



</doc>
<doc id="1519295" url="https://pl.wikipedia.org/wiki?curid=1519295" title="Krzeczyn (województwo dolnośląskie)">
Krzeczyn (województwo dolnośląskie)

Krzeczyn – wieś w Polsce, położona w województwie dolnośląskim, w powiecie oleśnickim, w gminie Oleśnica.
Podział administracyjny.
W latach 1975–1998 miejscowość administracyjnie należała do województwa wrocławskiego.
Zabytki.
Do wojewódzkiego rejestru zabytków wpisany jest:
inne obiekty:

</doc>
<doc id="1519296" url="https://pl.wikipedia.org/wiki?curid=1519296" title="Jukon (terytorium Kanady)">
Jukon (terytorium Kanady)



</doc>
<doc id="1519297" url="https://pl.wikipedia.org/wiki?curid=1519297" title="Jan Rudowski (pułkownik)">
Jan Rudowski (pułkownik)

Jan Rudowski herbu Prus II (ur. 18 lutego 1840 w Rumoce, zm. 6 maja 1905 w Ostrowie) – pułkownik powstania styczniowego, właściciel ziemski.
Życiorys.
Był synem Ignacego Rudowskiego i Julianny z Rościszewskich. Uczęszczał do szkoły w Mławie. Służył jako junkier, podchorąży w wojsku carskim w batalionie strzelców celnych Połockiego pułku piechoty w Piotrkowie Trybunalskim.
Po wybuchu powstania styczniowego w 1863 zbiegł z garnizonu piotrowskiego do obozu powstańczego Ignacego Zawadzkiego, następnie Dionizego Czachowskiego. Walczył w radomskim, gdzie powierzono mu dowództwo kompanii strzeleckiej w randze kapitana. W uznaniu za waleczność, został w sierpniu 1863 mianowany majorem i naczelnikiem wojennym powiatu opoczyńskiego i radomskiego.
Jesienią tegoż roku został mianowany przez gen. Bosaka podpułkownikiem, a w końcu roku - dowódcą pułku Opoczyńskiego. 8 listopada 1863 oddział ppłk. Jana Rudowskiego rozbroił rosyjską załogę Szydłowca. Wiosną 1864 kadrę organizacyjną pułku Jan Rudowski uzupełnił masowymi ochotnikami. Pułk Opoczyński tropiony przez Rosjan starł się z nimi pod Suchedniowem, Opocznem (10 marca 1864), Wąchockiem, Odrowążem i Radkowicami. 50 kawalerzystów stanowiło osobistą eskortę J. Rudowskiego
W jednej z potyczek, z dragonami dostał się ranny do niewoli i jako ex-oficer rosyjski miał być rozstrzelany. Jednak pozostała część oddziału powstańczego, uderzywszy na powracających dragonów, odbiła swego dowódcę. Dopiero w maju 1864 ppłk. Jan Rudowski jako jeden z ostatnich i podwładny gen. Haukego Bosaka rozwiązał swój oddział.
Nie mogąc wrócić do Rumoki, przebywał na emigracji we Francji, potem osiadł na Pomorzu, gdzie administrował majątkiem. Wypadek na polowaniu, na którym postrzelił śmiertelnie gajowego Niemca, zmusił go do opuszczenia Pomorza. Wyjechał wtedy do Lwowa, obejmując tam administrację dóbr książąt Sapiehów.
We Lwowie poślubił Stanisławę Narzymską, z którą miał troje dzieci: Wandę (zamężna z Zygmuntem Choromańskim, zamieszkała w ciechanowskim), Michała (ożeniony z Kanigowską, zmarłą przy porodzie, a następnie z Marią Kosińską z Drogiszki koło Mławy, córką Zofii z Rudowskich Bronisławowej Kosińskiej z Głuszka), Kazimierę (w 1891 poślubiła Jana Deskura).
Jan Rudowski zmarł 6 maja 1905 w Ostrowie pod Ropczycami, a trzy dni później został pochowany na Cmentarzu Łyczakowskim we Lwowie.

</doc>
<doc id="1519299" url="https://pl.wikipedia.org/wiki?curid=1519299" title="TRIZ">
TRIZ

TRIZ, ("Teoria Reszenija Izobretatielskich Zadacz") – jedno z popularniejszych narzędzi prakseologii, a dokładniej działu nazwanego inwentyką. Jest to jednocześnie dzieło życia rosyjskiego uczonego Henryka Saulowicza Altszullera, powstałe w roku 1946 i rozwijane do dziś. Twórca metody oparł ją na założeniu, że ewolucja systemów i rozwiązań technicznych kieruje się obiektywnymi prawami, i zaproponował wykorzystanie tych praw do ścisłego poprowadzenia procesu rozwojowego obranego systemu.
Dziś TRIZ to metoda, zestaw narzędzi, baza wiedzy i podstawowy model technologiczny do tworzenia nowych innowacyjnych pomysłów i rozwiązywania problemów. TRIZ dostarcza narzędzi i metod do prawidłowego formułowania problemów, analizy systemowej, analizy błędów oraz możliwych kierunków ewolucji systemu (podejście „jest” i „może być”). TRIZ, w przeciwieństwie do technik takich jak „burza mózgów” (które są oparte na losowym generowaniu pomysłu), podchodzi algorytmicznie do rozwiązywania problemów technicznych; metodą kolejnych przybliżeń dąży do stworzenia optymalnego rozwiązania problemu poprzez udoskonalanie istniejących rozwiązań.
Wśród firm stosujących TRIZ wymieniane są Samsung, który nawiązał bliskie relacje z Rosyjską Akademią Nauk, Boeing, Hewlett-Packard, IBM, Motorola, Raytheon, Xerox.
Prezentacja metody TRIZ.
W metodzie TRIZ zakłada się, że problemy napotykane w trakcie zawiązywania koncepcji nowego projektu stanowią analogie do innych problemów, stąd powinny mieć zastosowanie analogiczne rozwiązania. Jest to wniosek z analizy wielkiej liczby rozwiązań patentowych, przeprowadzonej przez autora metody TRIZ i jego zespół.
Celem metody TRIZ jest udostępnienie pola do działania kreatywności lub stymulowanie badań innowacyjnych koncepcji, proponując zarówno inżynierom, jak i wynalazcom narzędzia do odblokowywania, zazwyczaj występujących w takich wypadkach, mentalnych ograniczeń w procesie wynalazczym.
Z punktu widzenia kreatywności właściwej każdej osobie, metoda TRIZ orientuje osobę zawiązującą koncepcję rozwiązania, jak i prowadzi ją na każdym etapie rozwiązywania problemu, proponując ustawicznie rozwiązania zasadnicze dla rozważanego problemu, jak i sprawdzone narzędzia, co pozwala skorzystać z doświadczenia nabytego już w przeróżnych dziedzinach aktywności, jak i z fundamentalnych reguł, które wcześniej zostały już określone na podstawie analogicznego procesu wynalazczego.
Metoda TRIZ prowadzi jej użytkownika do pewnego rozwiązania generalnego, jednocześnie dokonując abstrakcji rozważanego problemu, a następnie do podzbioru reguł rozwiązania tego określonego problemu poddanego już abstrakcji, skłaniając tym samym użytkownika metody TRIZ do sięgnięcia po rozwiązania wynalazcze w przestrzeni rozwiązań rzeczywistych. Z punktu widzenia „czerwonych szeregów” przemyśleń zadanych w metodzie TRIZ, osoba zawiązująca koncepcję ma do dyspozycji środki, by zareagować i zaadaptować wskazówki zadane w konkretnych rozwiązań w reakcji na własne przemyślenia.
Metoda TRIZ opiera się na analizie rozwiązań patentowych wybranych spośród patentów międzynarodowych. Mają one określoną zdolność do przedstawiania reguł ogólnych, wspólnych dla wynalazczości i to dotyczących bardzo zróżnicowanych dziedzin. Konkretnie metoda TRIZ pozwala na rozwiązywanie sprzeczności pojawiających się podczas zawiązywania nowej koncepcji, jak na przykład w dziedzinie napędów, sprzeczność waga/masa, lub w informatyce, sprzeczność prędkość/trwałość pamięci. Narzędzia metody TRIZ są w szczególności wykorzystywane we Francji w przemyśle samochodowym i w areonautyce, lecz nierzadkie są odwołania do innych sektorów przemysłu.
Narzędzia metody TRIZ pozwalają jednocześnie na rozwiązywanie problemów wynalazczości, na przygotowywanie złożenie wniosku patentowego, lecz również na przygotowywanie strategii oddziałów R&amp;D.
Metoda TRIZ określa zróżnicowane stopnie wynalazczości w funkcji zasobów w kategoriach wiedzy nabytej w jej zastosowaniu.
ARIZ, algorytm metody TRIZ.
Algorytm ARIZ (występujący w kilku odmianach) jest pewnym głównym krokiem metody TRIZ i wykorzystuje całość narzędzi metody TRIZ.
Wychodząc od udostępnionej macierzy sprzeczności, z pewną kategoryzacją reguł wynalazczych, jak i z listą zjawisk fizycznych, interaktywne wynikowe zastosowania są równoważne zastosowaniu algorytmu ARIZ. Jego zastosowanie jest następstwem pierwotnego sformułowania problemu w postaci sprzeczności technicznej, z celem przejścia od określonego problemu zgeneralizowanego do innych wyobrażalnych rozwiązań. Algorytm ARIZ składa się z 9 etapów:
Idealne rozwiązanie końcowe.
Pojęciem centralnym w metodzie TRIZ jest "Idealne Rozwiązanie Końcowe", zwane też Idealnym Wynikiem Końcowym lub Rezultatem Idealnym
Pod pojęciem idealnego rozwiązania końcowego rozumie się taki opis obiektu idealnego, który maksymalizowałby spełnianie funkcji pożytecznej przy jednoczesnym minimalizowaniu kosztów i skutków występowania czynności szkodliwych. Ten ideał jest założeniem utopijnym, wziętym niemniej pod uwagę w celu przełamania ograniczeń natury psychologicznej w kreatywności.
Według Altszulera, jego cele są następujące:
Pojęcie idealnego rozwiązania końcowego może być wyrażone w formie frazy typu:
Element ------, bez komplikowania systemu ani powodowania wystąpienia czynności niepożądanej, rozwiązuje ------, podczas czasu eksploatacji ------, jak i w strefie użytkowania ------ zachowując możliwość nadzoru czynności użytecznej ------.
Odstępstwo od rozwiązania idealnego zasadniczo jest reprezentowane przez:
gdzie:
Chwyty wynalazcze (reguły wynalazczości).
Na podstawie zgłoszeń rozwiązań patentowych zarejestrowanych w byłym Związku Radzieckim, Genrich Altszuller zidentyfikował 40 chwytów wynalazczych, będących u podstaw wszystkich zabiegów wynalazczych. Te 40 chwytów wynalazczych służy do rozwiązywania sprzeczności technicznych, albo też do rozwiązywania problemu, wynikłego wówczas, gdy ktoś usiłuje poprawić wartość jednego z parametrów systemu przy jednoczesnym pogorszeniu wartości drugiego parametru.
Parametry techniczne.
Pewnych 39 parametrów pozwala doprecyzować definicję systemu technicznego. Z pomocą macierzy TRIZ, dąży się do poprawy jednego z parametru, starając się zachować wartości pozostałych.
Lista tych 39 parametrów jest następująca:
Macierz sprzeczności technicznych.
Kilka kolejnych wariantów macierzy sprzeczności technicznych zostało opracowanych. Po dokonaniu nowych kompilacji baz danych rozwiązań patentowych, ostatnie wersje macierzy sprzeczności są zdolne do dostarczenia wyników bardzo satysfakcjonujących.
W komórkach każdego przecięcia wybranego wiersza i kolumny w macierzy sprzeczności są zgromadzone numery chwytów wynalazczych, które odpowiadają możliwemu dojściu do rozwiązania zadanej sprzeczności technicznej.
Stąd, jeśli jest zadany problem do rozwiązania, dla którego:
Z=35) Zasada zmiany Wartości parametru
L=21) Zasada podwyższonej prędkości
S=28) Zasada wprowadzenia niemechanicznego oddziaływania
A=10) Zasada wstępnego zadziałania
Reguły rozwiązywania sprzeczności fizycznych.
Reguły rozwiązywania sprzeczności fizycznych pozwalają na rozdzielenie sprzecznych parametrów pozostających do siebie w opozycji, 11 reguł zostało w sumie zaproponowanych przez Genricha Altszullera:
Trafna i kluczowa identyfikacja sprzeczności fizycznej niejednokrotnie jest trudna w realizacji, lecz powinna ona dotyczyć parametru, co do którego zachodziłoby życzenie, by mógł on jednocześnie przyjmować wartości skrajnie przeciwstawne (duże, wielkie i małe, wysokie i niskie, dotyczące gorąca i zimna, chłodu jednocześnie, stanu naprężenia i rozluźnienia...).
Prawo ewolucji.
Nadal wychodząc od zbioru dokumentów odnoszących się do własności intelektualnej, Altszuller doszedł do wniosku, że systemy techniczne podążają w swojej ewolucji zgodnie za obiektywnymi prawami ewolucji. Stąd, zidentyfikował on szereg modeli podstawowych, które pozwalają uczestniczyć w ewolucji produktu. Osiem praw ewolucji zostało przedstawione w następujący sposób:
Pozostałe narzędzia metody TRIZ.
Metoda TRIZ wyznacza ramy teoretyczne, w obrębie których funkcjonują narzędzia ułatwiające wybór swoistego podejścia do rozważanego problemu.
9 ekranów.
9 ekranów, nazywane też 9 okien, to narzędzie metody TRIZ, pozwalające na analizę ewolucji obiektu technicznego wzdłuż dwóch osi:
Grupa zajmująca się kreatywnością zostaje poprowadzona, wychodząc od obecnego zadanego obiektu technicznego, w celu określenia charakterystyki nadystemu w którym zadany obiekt funkcjonuje, będąc osadzonym, jak i podsystemu, który on włącza do siebie, w połączeniu obecnego stanu z jego stanem przeszłym, a następnie grupa ta usiłuje ekstrapolować ścieżkę ewolucji przyszłej zarówno nadsystemu, jak i podsystemu obiektu, aby wywnioskować ostatecznie ideę przewodnią wyznaczającą sposób ewolucji zadanego obiektu.
Metoda (hipotetycznych) krasnoludków.
Już wykorzystywana w praktyce przez innych autorów metod wynalazczości, ta metoda jest stworzona w celu znoszenia pewnej inercji psychologicznej poprzez wyobrażenia hipotetycznych krasnoludków, żyjących wewnątrz systemu i próbujących rozwiązać zadaną sprzeczność techniczną. Te krasnoludki zostają zagęszczone w ich występowaniu w strefach występowania konfliktu systemu i mogą być określone (co do kolorów, płci itd...) według odmiennych sposobów ich działania w całym systemie, podyktowanych tylko wyobraźnią wynalazców.
Operatory WCK (DTC).
Metoda operatorów WCK (z franc. DTC) (dla wymiaru, czasu, kosztu) jest metodą mającą na celu zwalczanie inercji psychologicznej poprzez zmianę, modyfikację punktu patrzenia. Chodzi o zadanie sobie sześciu pytań:
Chodzi tutaj o pozwolenie grupie wynalazczej na sformułowanie tych pytań.
Rozwiązania standardowe.
Inna metoda rozwinięta przez Altszullera wprowadza analizę substancji i pól. Przeróżne oddziaływania są modelowane z użyciem tzw. „wepoli” (SU-Field w j. angielskim). Jest to neologizm ukuty w j. rosyjskim od słów „Vecziestwo” i „Pole” oznaczających odpowiednio:
substancje i pole.
Analiza pola substancji opiera się na przedstawienie systemu lub pod-systemu z użyciem powiązań za pomocą strzałek substancji z polami (w kierunku narastającym, jeśli chodzi o obiekty). Na użytek metody analiz pola substancjalnego, samo pojęcie pola jako takie, zostało poszerzone, odtąd obejmując swoim znaczeniem nie tylko przypadek klasyczny – pól oddziaływań sił (tak, jak to ma zastosowanie w fizyce), lecz oznacza ono 6 podkategorii pól substancjalnych, mianowicie: M – pole mechaniczne, A – pole akustyczne, T – pole termiczne, C- pole chemicznych czynników, E – pole elektryczne, M – pole magnetyczne.
Pewien wepol nazywany jest kompletnym, gdy składa się na niego:
W praktyce, kilka działań jest do przeprowadzenia w celu skompletowania wepola:
W zależności od sytuacji, zastosowuje się pięć reguł:
Stąd metoda TRIZ definiuje aż 76 standardowych zabiegów, w tym:
Doboru dokonuje się określając klasę problemu.
Powyższy schemat blokowy steruje wyborem pośród klas i podklas rozwiązań standardowych. Klasy te są wyszczególnione w podklasach rozwiązań w celu otrzymania całkowitej liczby równej 76.
Metoda „złotej rybki”.
Metoda „złotej rybki” polega na analizie obiektu i jego funkcji, przypisując mu pewne cechy «fantastyczne», nieoczekiwane lub nielogiczne. Nazwa metody wzięła się z historii-zdania, w zabiegu mentalnym metody, a recytowanego według formułki, zaczynającej od „człowiek poszedł w morze, by przywołać złotą rybkę. A ta usłyszawszy go, przypłynęła do niego, przemówiwszy ludzkim głosem...”, w której to przystępność systemu jest przywoływana do użytku z użyciem „ludzkiego głosu”.
Inercja psychologiczna.
Wynalazca często pada ofiarą zahamowań psychologicznych spowodowanych zasadniczo słownictwem zastosowanym w dziedzinie technicznej, ścisłością i hermetycznością słownictwa, terminologii w dziedzinie wiedzy ścisłej i usystematyzowanej, które to zahamowania trudno odsunąć na bok z powodu dysonansu poznawczego. W poszukiwaniu rozwiązania, wiedza wypływająca z metody TRIZ pozwala zrozumieć zjawisko bariery natury psychologicznej problemu, jak i pozwala w optymalnym stosowaniu określeń teoretycznych napotykanych blokad natury psychologicznej w odróżnianiu i autentycznym ustanawianiu istoty mechanizmu stojącego za analizowaną czynnością użyteczną obiektu, czy systemu w kontekście zintensyfikowanych poszukiwań wynalazczych.
Metoda TRIZ wstępnie identyfikuje kilka zachowań pozwalających zwalczać negatywne skutki wspomnianej inercji:
Metoda TRIZ jest niemniej propozycją pewnej metody kontrolowanej kreatywności, która to pozwala ogarnąć i zaprowadzić ład w przypadkowym procesie wynalazczym metody Burzy Mózgów.
Baza danych zjawisk i praw fizycznych.
Podczas postępowania wynalazczego w kreatywności, czy to podczas zastosowywania metody pola substancjalnego, czy to podczas podejścia do sformułowań sprzeczności technicznej, grupa wynalazcza może zasięgnąć wiedzy z bazy praw fizycznych, jak i listy zjawisk fizycznych metody TRIZ, możliwych do zastosowania w kontekście realizacji poszukiwanego rozwiązania problemu technicznego.
Taka baza danych wiedzy i2Kn, została stworzona przez stowarzyszenie MeetSYS i jest to powtórka, streszczenie listy znanych zjawisk fizycznych pod kątem ich użyteczności w wynalazczości. Struktura danych w tej bazie wiedzy została zainspirowana bezpośrednio filozofią i podejściem metody TRIZ do zagadnienia wynalazczości.
Krytyka metody TRIZ.
Jakkolwiek z dobrymi rezultatami zastosowań, zwłaszcza w przemyśle, sama metoda TRIZ jest również przedmiotem krytyki, niemniej nie mając w dzisiejszej epoce nadal żadnych konkurencyjnych środków działania:
Zasadniczo, jakość naukowo merytoryczna danej grupy kreatywności wynalazczej opierającej swoje działanie o wytyczne metody TRIZ, w kontekście zarówno reprezentowanego przez nią poziomu naukowego, jak i interdyscyplinarności, stanowi czynnik decydujący, jeśli chodzi o wynik satysfakcjonujący końcowy zastosowania metody TRIZ.

</doc>
<doc id="1519301" url="https://pl.wikipedia.org/wiki?curid=1519301" title="Paul Burgess (sportowiec)">
Paul Burgess (sportowiec)

Paul Burgess (ur. 14 sierpnia 1979 w Perth) – australijski lekkoatleta, tyczkarz.
Mimo niewątpliwego talentu i bardzo dobrych wyników osiąganych na mityngach nie ma w swoim dorobku zbyt wielu międzynarodowych sukcesów. Zdobył złoty medal podczas Mistrzostw Świata Juniorów w Lekkoatletyce (Sydney 1996), brąz na tej samej imprezie w 1998 w Annecy oraz srebro na Igrzyskach Wspólnoty Narodów (Manchester 2002). W 2006 wygrał Światowy Finał IAAF rozegrany w Stuttgarcie. Trzykrotnie brał udział w igrzyskach olimpijskich (2000, 2004, 2008), jednak bez sukcesów – w najbardziej udanym starcie był 11. (Ateny 2004).
25 lutego 2005 w rodzinnymi mieście Burgessa – Perth pokonał poprzeczkę zawieszoną na wysokości 6 metrów, stając się 11. lekkoatletą w historii, który pokonał tę magiczną granicę.
Wielokrotny mistrz i rekordzista kraju.
W 2010 ogłosił zakończenie kariery.
Rekordy życiowe.
Stadion
Hala

</doc>
<doc id="1519306" url="https://pl.wikipedia.org/wiki?curid=1519306" title="Kim Ung-yong">
Kim Ung-yong

Kim Ung-yong (ur. 7 marca 1963 w Hongje-dong w Seulu) – południowokoreański fizyk. Znalazł się w Księdze rekordów Guinnessa na liście najinteligentniejszych ludzi świata – będąc dzieckiem, posiadał IQ równe 210.
W wieku 4 lat posługiwał się czterema językami: koreańskim, japońskim, angielskim i niemieckim. Studiował fizykę w wieku 3–6 lat. Mając 7 lat, został zaproszony do USA przez NASA. Stopień naukowy doktora uzyskał jeszcze przed ukończeniem 16. roku życia.

</doc>
<doc id="1519307" url="https://pl.wikipedia.org/wiki?curid=1519307" title="Ołeksandr Szumśkyj">
Ołeksandr Szumśkyj



</doc>
<doc id="1519310" url="https://pl.wikipedia.org/wiki?curid=1519310" title="Leszek Dyja">
Leszek Dyja

Leszek Dyja-Paruzel (ur. 30 czerwca 1978) – polski lekkoatleta, sprinter.
Dwukrotny Mistrz Polski Seniorów w sztafecie 4 × 100 metrów w barwach AZS-AWF Kraków (2004 i 2006). Wielokrotny medalista halowych mistrzostw Polski. Uczestnik Młodzieżowych Mistrzostw Europy, gdzie odpadł w półfinale biegu na 100 metrów (Göteborg 1999). W 2005 został międzynarodowym mistrzem Izraela w biegu na 100 metrów.
W 2007 zakończył czynną karierę sportową, pracował jako trener przygotowania fizycznego Piasta Gliwice w rundzie jesiennej sezonu 2008/2009, pomagał w przygotowaniu fizycznym trenerowi Ruchu Chorzów Bogusławowi Pietrzakowi w sezonie 2008/2009. Pracuje w Ruchu Chorzów jako trener przygotowania fizycznego. Od sierpnia 2012 w takim samym charakterze pracował z reprezentacją Polski w sztabie szkoleniowym Waldemara Fornalika. Następnie pracował w Wiśle Płock. W lipcu 2018 roku ponownie znalazł się w sztabie kadry Jerzego Brzęczka po objęciu przez niego funkcji selekcjonera reprezentacji Polski.
Społecznie udziela się jako trener lekkoatletyczny, prowadząc grupę zawodników zrzeszonych w różnych klubach lekkoatletycznych Śląska. Wraz z trenerem Lechem Salamonowiczem prowadził przygotowania Kadry Narodowej Juniorów w sprincie lekkoatletycznym do Mistrzostw Świata Juniorów w sezonie 2010.

</doc>
<doc id="1519319" url="https://pl.wikipedia.org/wiki?curid=1519319" title="Breiðárlón">
Breiðárlón

Breiðárlón – jezioro polodowcowe w południowej części lodowca Vatnajökull w Islandii.
Jezioro znajduje się niedaleko Parku Narodowego Skaftafell i lodowca Jökulsárlón.

</doc>
<doc id="1519321" url="https://pl.wikipedia.org/wiki?curid=1519321" title="Drag king">
Drag king

Drag king – kobieta, która strojem i wyglądem upodabnia się do mężczyzny, najczęściej podczas występów na estradach klubowych, przy czym nie ma tu znaczenia orientacja seksualna artystki. Według nieco innej definicji lansowanej przez Del LaGrace Volcano (znany drag king ze Stanów Zjednoczonych) drag king to „każda osoba wszystko jedno jakiej płci biologicznej, która w świadomy sposób robi przedstawienie z męskości”.
Etymologia określenia wywodzi się z języka angielskiego, w którym "in drag" znaczy „w przebraniu osoby innej płci”, zaś słowo "king" (król) zaczerpnięto przez analogię do terminu drag queen oznaczającego mężczyznę występującego w przebraniu kobiety. W Stanach Zjednoczonych i Europie Zachodniej drag kings i drag queens często występują w klubach gejowskich i lesbijskich i mają swoje serwisy internetowe. Organizowane są też specjalne festiwale i warsztaty.
Do drag kings należą osoby homo-, bi-, hetero- i transseksualne. Wybierają dla siebie różne typy męskości i różne style: od agresywnego macho po typ chłopięcy, często prowokacyjnie lub karykaturalnie przerysowane.
Postacie kobiece odgrywane przez mężczyzn, przeciwieństwo drag king, to drag queen.

</doc>
<doc id="1519323" url="https://pl.wikipedia.org/wiki?curid=1519323" title="Parafia Matki Bożej Ostrobramskiej">
Parafia Matki Bożej Ostrobramskiej

Parafie pod wezwaniem MB Ostrobramskiej (MB ⇒ Matki Boskiej lub Matki Bożej):

</doc>
<doc id="1519324" url="https://pl.wikipedia.org/wiki?curid=1519324" title="Elliðavatn">
Elliðavatn

Elliðavatn – jezioro w Islandii, znajdujące się na obszarze terytorialnym Reykjavíku.

</doc>
<doc id="1519327" url="https://pl.wikipedia.org/wiki?curid=1519327" title="Zbrodnia w Hucie Pieniackiej">
Zbrodnia w Hucie Pieniackiej

Zbrodnia w Hucie Pieniackiej – dokonana 28 lutego 1944 akcja pacyfikacyjna polskiej ludności cywilnej w Hucie Pieniackiej, w wyniku której śmierć poniosło około 850 osób. Pacyfikacji dokonali, według śledztwa IPN, ukraińscy policjanci jednego z batalionów 4 Pułku Policji SS (niem. "Galizisches SS Freiwilligen Regiment 4") pod niemieckim dowództwem, wraz z okolicznym oddziałem Ukraińskiej Powstańczej Armii (najprawdopodobniej sotnia Dmytra Karpenki, ps. „Jastrub” z kurenia „Siromanci”, podległego III Okręgowi Wojskowemu Łysonia) i oddziałem paramilitarnym składającym się z nacjonalistów ukraińskich, pod dowództwem Włodzimierza Czerniawskiego.
Huta Pieniacka liczyła wówczas 172 gospodarstwa i około 1000 mieszkańców, we wsi znajdowało się również spora liczba uciekinierów (m.in. z Wołynia), którzy opuszczali miejsca zamieszkania obawiając się fali morderstw dokonywanych przez nacjonalistów ukraińskich i wspomagających ich miejscowych ukraińskich chłopów. Ocalało około 160 osób.
Tło wydarzeń.
We wsi działał liczący około czterdziestu osób oddział samoobrony dowodzony przez przybyłego ze Lwowa Kazimierza Wojciechowskiego, ps. „Satyr”. Na początku 1944 roku przebywała w Hucie grupa dywersyjna NKWD „Zwycięzcy” Dmitrija Miedwiediewa. Wiadomość o tym fakcie dotarła do niemieckich władz okupacyjnych. Po opuszczeniu wioski przez Sowietów 23 lutego we wsi pojawił się patrol policyjny złożony z Ukraińców. Doszło do potyczki z oddziałem samoobrony wspartym przez 2 pluton AK z Huty Wierchobuskiej. Polacy sądzili, że mają do czynienia z przebranymi upowcami. Przed całkowitym rozbiciem uchroniła oddział SS sotnia UPA „Siromanci”, która zaatakowała Polaków z boku. Podczas walki zginęło dwóch napastników (Oleksy Bobaka i Roman Andrijczuk). Na podstawie ich dokumentów udało się ustalić, że byli oni żołnierzami stacjonującej w Brodach SS Freiwilligen Division „Galizien”. Ta wersja wydarzeń nie zakłada, że ówcześnie ta jednostka ukraińska była szkolona na terenie Generalnego Gubernatorstwa (Heidelager/Dębica) oraz Niemiec (Niederschlesien, Neuhammer/Świętoszów). Zabitym Niemcy urządzili w Brodach manifestacyjny pogrzeb, a do Huty Pieniackiej wysłali jeden z batalionów 4. galicyjskiego pułku policji SS (około 500–600 osób), dowodzony przez niemieckiego kapitana. W skład utworzonego w maju 1943 pułku wchodzili ukraińscy ochotnicy, którzy nie zostali zaakceptowani przez niemieckie komisje lekarskie do SS Freiwilligen Division „Galizien”.
W nocy z 27 na 28 lutego do wsi przybył łącznik AK i przekazał zalecenia Inspektoratu Armii, by oddział samoobrony postarał się uniknąć walki, najlepiej przez ewakuację i stworzenie wrażenia, że wieś jest bezbronna, a wśród mieszkańców są tylko kobiety, dzieci i staruszkowie. Istniała wówczas nadzieja, że oddanie wsi bez walki jest jej jedyną szansą na ocalenie i uniknięcie pacyfikacji.
Masakra.
28 lutego 1944 roku kompanie jednego z batalionu 4. galicyjskiego pułku ochotniczego SS wspomagani przez chłopów z okolicznych wsi, i według niektórych źródeł przez sotnię UPA „Siromanci” oraz policjantów z Podhorzec, otoczył wieś ze wszystkich stron. Po wystrzeleniu rakietnicy, wieś została ostrzelana; mieszkańcy zaczęli uciekać i chować się w piwnicach lub wcześniej przygotowanych schronach.
Po ostrzale do wsi wkroczyli ukraińscy policjanci SS i cywile Ukraińcy. Uciekających mieszkańców rozstrzeliwali. Pozostałych wyprowadzali z domów i grupami prowadzili do kościoła. Zachowywali się przy tym bestialsko, np.: siedemdziesięcioletnią Rozalię Sołtys ugodzili bagnetem, rozpruwając jej brzuch, innej kobiecie zabili noworodka, rzucając nim o mur, zastrzelili rodzącą kobietę. Około dwudziestu osób, spośród doprowadzonych, ukryło się w piwnicy lub na wieży kościelnej, dzięki czemu udało im się przeżyć. Kiedy rozeszła się wiadomość, że kościół jest zaminowany i zostanie wysadzony w powietrze, wybuchła panika, a zamknięte drzwi nie pozwalały wydostać się na zewnątrz. W stodole rodziny Relichów zaryglowano ok. 40 osób, budynek odrutowano i oblano benzyną. Zamkniętych spalono żywcem. Ze stodoły wydostało się 8–10 dziewczyn, ostrzeliwanych w ucieczce przez żołnierzy. Ze stodoły ocalała m.in. Wanda Gośniowska, której córka, Małgorzata Gośniowska-Kola, obecnie prowadzi Stowarzyszenie Huta Pieniacka.
Każdy dom i zabudowanie było grabione przez przybyłych z wojskiem cywilnych Ukraińców, którzy zrabowany dobytek ładowali na wozy i wywozili. Pod kościołem zginął dowódca samoobrony Kazimierz Wojciechowski. Jak twierdzą świadkowie, oblano go łatwopalną cieczą i podpalono. Wcześniej, jeszcze w domu, zamordowano jego żonę, córkę i ukrywających się tam Żydów. Po południu rozpoczęto wyprowadzać z kościoła kilkudziesięcioosobowe grupy, które doprowadzano do stodół i drewnianych zabudowań gospodarczych. Następnie obiekty te ostrzeliwano z broni maszynowej i podpalano.
Około godziny 17. sprawcy krwawej pacyfikacji opuścili wieś. Ocalały cztery zabudowania położone na uboczu, kościół i szkoła. Nieliczni mieszkańcy, którym udało się przeżyć, znaleźli schronienie w Hucie Wierchobuskiej, Złoczowie i innych okolicznych miejscowościach. Pomordowanych pochowano w dwóch zbiorowych mogiłach koło kościoła i szkoły.
O pacyfikacji wsi w dniu 28 lutego 1944 informowała wydawana we Lwowie ukraińska gazeta "Lwiwśki wisti", podano również, że śmierć poniosło 868 osób w Hucie Pieniackiej.
Śledztwo w sprawie zbrodni.
W sprawie zbrodni w Hucie Pieniackiej śledztwo zostało wszczęte w 1994 r., obecnie prowadzi je Oddziałowa Komisja Ścigania Zbrodni przeciwko Narodowi Polskiemu w Krakowie (akta „S 50/03/Zn w sprawie zabójstwa mieszkańców Huty Pieniackiej dokonanego przez członków 14 Dywizji SS Galizien”). Przedmiotowe zdarzenia zakwalifikowano jako zbrodnię wojenną oraz zbrodnie przeciwko ludzkości. Przesłuchano 144 świadków, podjęto kwerendy w polskich i niemieckich archiwach. Analiza uzyskanych dowodów wskazuje, że sprawcami zbrodni byli żołnierze 4. galicyjskiego pułku ochotniczego SS z ówczesnej SS Freiwilligen Division „Galizien” – błędnie określanej jako 14 Dywizja SS „Galizien”, gdyż nazwę 14. Waffen-Grenadier-Division der SS (Galizische Nr. 1) otrzymała dopiero w sierpniu 1944 roku. Jeden lub dwa bataliony zostały skierowane przeciwko Hucie Pieniackiej, przy czym zapewne był to ten oddział, który stacjonował w tamtym czasie w Złoczowie. Ekspedycją dowodził niemiecki oficer w stopniu kapitana. Jako że niemieckie dywizje grenadierów składały się z trzech pułków, to czwarty pułk, jak jego numer porządkowy sugeruje, nie mógł wchodzić w skład ówczesnej SS Freiwilligen Division „Galizien” – choć ostatecznie policjanci 4. galicyjskiego pułku ochotniczego SS wzmocnili dywizję ukraińską, zdziesiątkowaną pod Brodami. W masakrze uczestniczyły oddziały UPA/UNS (prawdopodobnie sotnia dowodzona przez Dmytra Karpenkę, ps. „Jastrub” lub kureń UNS „Siromanci”), oddział nacjonalistów ukraińskich pod dowództwem Włodzimierza Czerniawskiego (został po wojnie skazany za tę zbrodnię na śmierć), oraz oddział rekrutujący się z mieszkańców pobliskiej wioski Żarków, oraz okoliczni mieszkańcy narodowości ukraińskiej. Udzielali oni pomocy żołnierzom pacyfikującym wieś i dokonali rabunku mienia.
W Wielkiej Brytanii ukazał się reportaż J. Hendy’ego "SS w Wielkiej Brytanii", który opowiada m.in. o mordzie w Hucie Pieniackiej.
Upamiętnienie ofiar zbrodni.
Wcześniejsze pomniki.
W czasach ZSRS powstały dwa pomniki upamiętniające zbrodnię. Drugi z nich powstał w 1989 r. w 45. rocznicę wydarzeń; na głazie umieszczona była czerwona gwiazda i płyta z napisem, że winni zbrodni byli okupanci i bandy OUN. Pominięto informacje o narodowości zabitych, płyta i gwiazda zniknęły z głazu w latach 90., po uzyskaniu niepodległości przez Ukrainę.
Obecny pomnik.
W 1989 r. osoby, które przeżyły zbrodnię i ich rodziny za zebrane pieniądze ufundowały drewniany krzyż.
Obecnie istniejący pomnik wzniesiono w 2005 r. dzięki staraniom Rady Ochrony Pamięci Walk i Męczeństwa. Strona ukraińska przez dwa lata blokowała umieszczenie daty zbrodni na monumencie.
W nocy z 8/9 stycznia 2017 pomnik został zniszczony. Krzyż rozbito, jedną ze stel z nazwiskami ofiar pomalowano w barwy Ukrainy, drugą – w barwy UPA, namalowano na niej też runiczne litery „SS”. Policja ukraińska ustaliła, że do zniszczenia pomnika użyto ładunku wybuchowego. Przed obchodami rocznicy zbrodni (26 lutego 2017) pomnik został odbudowany przez Ukraińców za pieniądze mieszkańców okolicznych miejscowości, nowy krzyż został wykonany z granitu.
W marcu 2017 roku na odnowionym krzyżu namalowano swastykę i tryzub, a na tablicach antypolskie napisy. Szkody zostały usunięte przez miejscowe władze.
Uroczystości rocznicowe w 2009 r..
Przed rozpoczęciem obchodów ukraińscy deputowani lwowskiej rady obwodowej z Bloku Julii Tymoszenko zaapelowali do prezydenta Ukrainy Wiktora Juszczenki, aby nie brał udziału w obchodach, natomiast nacjonalistyczna partia „Swoboda” zapowiedziała, że w dniu uroczystości w bliskim sąsiedztwie odsłoni własny pomnik z napisem dla upamiętnienia rzekomych ofiar „polskich szowinistów z Huty Pieniackiej”, z kolei lwowski radny Rostysław Nowożenec zażądał demontażu pomnika wystawionego w 2005 roku.
Obchody 65. rocznicy wydarzeń odbyły się 28 lutego 2009 z udziałem kilkudziesięcioosobowej reprezentacji rodzin ocalałych z masakry zrzeszonych w Stowarzyszeniu „Huta Pieniacka”, którym Urząd ds. Kombatantów i Osób Represjonowanych odmówił dofinansowania wyjazdu. Wśród uczestników były 4 osoby urodzone w Hucie Pieniackiej, którym udało się uratować z zagłady. Patronat nad obchodami przyjęli i osobisty udział w uroczystości wzięli Prezydent Lech Kaczyński oraz Prezydent Ukrainy Wiktor Juszczenko. Mszę celebrował arcybiskup lwowski obrządku łacińskiego Mieczysław Mokrzycki.
Uroczystości próbowała zakłócić grupa ponad stu ukraińskich demonstrantów, którzy mieli ze sobą czerwono-czarną flagę, symbol OUN, oraz flagi współczesnej nacjonalistycznej ukraińskiej partii Ogólnoukraińskie Zjednoczenie Swoboda.
Zaprzeczanie zbrodni.
Taras Hunczak, Andrij Bolanowśkyj i Roman Kolisnyk, autorzy ukraińscy, zaprzeczają udziałowi Ukraińców w masakrze w Hucie Pieniackiej opierając się na raporcie Mychajły Chronowjata, członka Zarządu Wojskowego SS-Galizien, który pisał, że 4 pułk policyjny jedynie zdobył wieś, po czym przekazał ją w ręce nieokreślonego oddziału niemieckiej policji, który dokonał zbrodni. Autorzy ci ignorują fakt, że Chronowjat nie był neutralnym świadkiem wydarzeń oraz nie biorą pod uwagę źródeł polskich, żydowskich, sowieckich i ukraińskich, które potwierdzają udział Ukraińców w masakrze.
Jewhen Pobihuszczy, dowódca 1 batalionu 29 pułku grenadierów 14 Dywizji Grenadierów SS w swoich wspomnieniach zaprzeczał jakimkolwiek zbrodniom na terenie Huty Pieniackiej. Według jego opisu wieś spłonęła w wyniku walki Grupy Beyersdorfa (a nie pododdziału 4 pułku policyjnego SS) z polską samoobroną, wieś była bazą partyzantki sowieckiej płk Miedwiediewa, a ofiary cywilne były przypadkowe.
W odpowiedzi na wzniesienie pomnika w Hucie Pieniackiej w 2005 roku, aktywiści partii Swoboda postawili w jego pobliżu tablicę w językach ukraińskim i angielskim zaprzeczającą ustalonemu przebiegowi wydarzeń. Napis na tablicy głosi, że członkowie AK oraz sowieckiej partyzantki z Huty Pieniackiej „terroryzowali okoliczne wsie” i za to okupacyjne władze niemieckie zniszczyły wieś. Autorzy tablicy twierdzą, że odpowiedzialność SS-Galizien, OUN oraz UPA za tę zbrodnię to wymysł „sowiecko-polskiej propagandy” z lat 80. Według nich pomnik na miejscu zbrodni jest nielegalny.
Stowarzyszenie Huta Pieniacka.
28 kwietnia 2008 roku zostało oficjalnie zarejestrowane Stowarzyszenie Huta Pieniacka, zrzeszające ocalonych z zagłady Huty Pieniackiej, członków ich rodzin oraz sympatyków. Stowarzyszenie zostało zawiązane „w celu upamiętnienia zbrodni ludobójstwa dokonanej przez ukraińskich nacjonalistów 28 lutego 1944 roku na mieszkańcach polskiej wsi Huta Pieniacka (powiat Brody; woj. Tarnopolskie – II RP)”.
Stowarzyszenie organizuje konferencje naukowe, spotkania z ocalonymi mieszkańcami, pielgrzymki do Huty Pieniackiej. Od 2009 roku współpracuje ze Stowarzyszeniem „Międzynarodowy Motocyklowy Rajd Katyński”. Motocykliści z rajdu dwukrotnie odwiedzili Hutę Pieniacką, gdzie zostali przyjęci przez członków Stowarzyszenia. Z inicjatywy organizacji i ze wsparciem Rady Ochrony Pamięci Walk i Męczeństwa uporządkowany został teren cmentarza wiejskiego w Hucie Pieniackiej, zaś kilkanaście ocalałych nagrobków poddanych renowacji i konserwacji. Stowarzyszenie wydało również książkę pt. "Za to, że byli Polakami" opisującą historię Huty Pieniackiej.
Monstrancja z Huty Pieniackiej.
25 sierpnia 2013, administrator greckokatolickiej parafii pod wezwaniem Narodzenia NMP w położonej opodal Huty Pieniackiej Hołubicy, ks. Jarosław Bordiuch, jako gest pojednania polsko-ukraińskiego przekazał pochodzącą ze zgliszcz Huty Pieniackiej monstrancję członkom polskiego stowarzyszenia „Huta Pieniacka”. W uroczystości wzięło udział ponad stu mieszkańców pobliskich wsi i około kilkudziesięciu Polaków z Polski i ze Lwowa.

</doc>
<doc id="1519328" url="https://pl.wikipedia.org/wiki?curid=1519328" title="Damir Polančec">
Damir Polančec

Damir Polančec (ur. 25 czerwca 1967 w Đelekovcu) – chorwacki polityk i menedżer, wicepremier w latach 2005–2009, minister gospodarki, pracy i przedsiębiorczości w latach 2008–2009.
Życiorys.
W 1992 ukończył agronomię na Uniwersytecie w Zagrzebiu. Został też absolwentem szkoły organizacji i zarządzania na tej uczelni, a także uzyskał również dyplom z zarządzania w handlu detalicznym na Leeds Metropolitan University.
W 1992 rozpoczął pracę w przedsiębiorstwie Podravka. Przez pierwsze lata pracował w dziale zajmującym się importem owoców i warzyw. W kwietniu 1997 wszedł w skład zespołu restrukturyzującego ds. zakupów, logistyki i produkcji. We wrześniu tego samego roku został mianowany dyrektorem ds. zakupów, zajmował to stanowisko przez trzy lata. Od marca 2000 był członkiem zarządu Podravki, odpowiedzialnym za rozwój rynków w Chorwacji i Europie Południowo-Wschodniej oraz za gospodarkę materiałową. W sierpniu 2003 powołany na członka zarządu odpowiedzialnego za rozwój rynków m.in. w Europie Środkowej i Wschodniej.
Działacz Chorwackiej Wspólnoty Demokratycznej. Od lutego 2005 do października 2009 zajmował stanowisko wicepremiera w dwóch rządach Iva Sanadera i w rządzie Jadranki Kosor. Od stycznia 2008 w dwóch ostatnich gabinetach pełnił jednocześnie funkcję ministra gospodarki, pracy i przedsiębiorczości.
Z rządu odszedł w związku z pojawiającymi się wobec niego zarzutami o działanie na szkodę Podravki z okresu zarządzania tym przedsiębiorstwem. W 2010 został skazany na karę 1 roku i 3 miesięcy pozbawienia wolności za defraudację środków publicznych na fikcyjną ekspertyzę prawną. Postępowanie karne w sprawie Podravki toczyło się przez kolejne lata, proces zakończył się wobec niego w 2021 wyrokiem uniewinniającym.
Damir Polančec po rezygnacji z działalności politycznej zajął się pracą w sektorze prywatnym.

</doc>
<doc id="1519329" url="https://pl.wikipedia.org/wiki?curid=1519329" title="Fjallsárlón">
Fjallsárlón

Apavatn – jezioro polodowcowe w południowej części lodowca Vatnajökull w Islandii.

</doc>
<doc id="1519331" url="https://pl.wikipedia.org/wiki?curid=1519331" title="8 cm FK M.5">
8 cm FK M.5

8 cm armata polowa wzór 1905 (niem. "8 cm Feldkanone M.5") – austriacka armata polowa kalibru 76,5 mm z okresu I wojny światowej, skonstruowana w zakładach Škoda.
Armata znajdowała się na uzbrojeniu artylerii sił zbrojnych Monarchii Austro-Węgierskiej. Była wykorzystywana w czasie I wojny światowej.
Na początku 1915 r. znalazła się na uzbrojeniu 1 Pułk Artylerii Legionów. W latach dwudziestych XX wieku armaty posiadał III dywizjon 22 Pułku Artylerii Polowej. 
7 listopada 1918 r. bateria por. Stanisława Królikiewicza uzbrojona w trzy 8 cm armaty polowe wzór 1905, jako pierwszy zorganizowany pododdział artylerii, wsparła ogniem obrońców Lwowa.

</doc>
<doc id="1519334" url="https://pl.wikipedia.org/wiki?curid=1519334" title="Fulacht fiadh">
Fulacht fiadh

Fulachta fiadh (wym. "fulacht fija", irl. "fulacht fiadh" lub "fulacht fian", l.mn. "fulachtaí fia", w starszych tekstach także "fulachta fiadh"). W Anglii, Walii, Szkocji i na Wyspie Man zwane "burn mounds". W Szwecji znane pod nazwą "Skaervstenshoagar". Rodzaj stanowiska archeologicznego w Irlandii. 
W Irlandii zarejestrowano ponad 4500 przykładów "fulachta fiadh" i są jednymi z najczęściej spotykanych rodzajów stanowisk archeologicznych na wyspie. W samym Hrabstwie Cork zarejestrowano ich ponad 2000.
Konstrukcja.
"Fulacht fiadh" przybierają bardzo rozmaite formy hałdy przepalonych kamieni wymieszanych z węglem drzewnym i popiołem od okrągłych w planie, przez owalne, "gruszkowate", "podkowiaste" po nieregularne formy. Czasem w pobliżu "fulachtaí fia" rejestrowane są inne pozostałości osadnictwa.
Typowy "fulacht fiadh" składa się z trzech części: 
"Fulachtaí fia" położone są z reguły w pobliżu naturalnych zbiorników wodnych (strumieni, rzek) i na terenach podmokłych. Stwierdzono, że wiele z "fulachtaí fia" było użytkowane wtórnie.
Etymologia.
Irlandzkie "fulacht" oznacza jamę przeznaczoną do gotowania, natomiast "fiadh" jest przymiotnikiem od słowa “jeleń” lub “dzicz”.
Datowanie.
Badania, przeprowadzone metodą datowania radiowęglowego 14C, wykazały, iż większość z nich pochodzi z okresu ok. 1500-500 BC, lecz znane są przykłady datowane na neolit .
Przeznaczenie.
Istnieje kilka teorii dotyczących funkcji "fulachtaí fia". Jedna z nich mówi o miejscu przeznaczonym do gotowania, gdzie wodę doprowadzano wysokich temperatur. Wspomina się też, iż nagrzana woda mogła służyć do kąpieli, prania ubrań lub podczas procesów farbowania tkanin i wyprawiania skór. Nakrycie konstrukcji prowizorycznym dachem, mogło również służyć jako rodzaj sauny. Niewykluczone, że "fulachtaí fia" mogły spełniać wszystkie ww funkcje, wymagające gorącej wody. 
W roku 2007 wysunięto nową teorię, sugerującą jakoby "fulachtaí fia" służyły do produkcji piwa. Do podgrzanej wody (do temp. ok. 65°C) wrzucano jęczmień i po ok. 45 minutach przelewano roztwór do oddzielnych naczyń, dodając drożdże oraz zioła i pozostawiając płyn do fermentacji. 

</doc>
<doc id="1519338" url="https://pl.wikipedia.org/wiki?curid=1519338" title="Frostastaðavatn">
Frostastaðavatn

Frostastaðavatn – jezioro w Islandii, położone na Wyżynie Islandzkiej w pobliżu gór Landmannalaugar i wulkanu Hekla.

</doc>
<doc id="1519340" url="https://pl.wikipedia.org/wiki?curid=1519340" title="Tomasz Rudnik">
Tomasz Rudnik

Tomasz Rudnik (ur. 6 marca 1979) – polski lekkoatleta, płotkarz, mistrz i reprezentant Polski.
Osiągnięcia.
Był wychowankiem ULKS Zielony Dąb Żarów, w latach 1999-2003 reprezentował barwy AZS Wrocław, w 2003 startował także w barwach Kent University (gdzie studiował w latach 2002-2004). Od 2004 ponownie reprezentował klub z Żarowa.
Największe sukcesy odnosił w biegu na 400 metrów przez płotki. Na mistrzostwach świata juniorów w 1998 zajął 4. miejsce w tej konkurencji, z wynikiem 50,98, na Młodzieżowych Mistrzostwach Europy w 1999 był piąty, z wynikiem 50,63. Startował także na Młodzieżowych Mistrzostwach Europy w 2001, odpadając w eliminacjach biegu na 400 m ppł, z wynikiem 51,43 i w eliminacjach sztafety 4 x 400 m, z wynikiem 3:10,77.
Na mistrzostwach Polski seniorów na otwartym stadionie wywalczył dziesięć medali, w tym jeden złoty - w sztafecie 4 x 400 metrów (2003), sześć srebrnych (trzy w biegu na 400 m ppł: 2004, 2005, 2007 i trzy w sztafecie 4 x 400 m: 2000, 2001, 2002) i trzy brązowe (dwa w biegu na 400 m ppł: 1999 i 2002, jeden w sztafecie 4 x 400 m w 1999)
W 2002 został międzynarodowym mistrzem Izraela w biegu na 400 m ppł.
Rekordy życiowe.
Jego rekord życiowy na dystansie 400 m przez płotki wynosi 50,28 s. (5 sierpnia 2000, Kraków), co jest obecnie 18. wynikiem w historii polskiej lekkoatletyki

</doc>
<doc id="1519343" url="https://pl.wikipedia.org/wiki?curid=1519343" title="Loose Ends">
Loose Ends

Loose Ends jest czwartym wydanym pośmiertnie studyjnym albumem Jimiego Hendrixa. Został wyprodukowany i zmiksowany przez Johna Jansena występującego pod pseudonimem, jako „Alex Trevor”.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1519344" url="https://pl.wikipedia.org/wiki?curid=1519344" title="Parafia Świętej Faustyny w Mogilnie">
Parafia Świętej Faustyny w Mogilnie

Parafia Świętej Faustyny w Mogilnie jest jedną z 12 parafii leżącej w granicach dekanatu mogileńskiego. Parafia została erygowana 25 marca 2003 roku przez arcybiskupa Henryka Muszyńskiego i mieści się w zachodniej części Mogilna.

</doc>
<doc id="1519346" url="https://pl.wikipedia.org/wiki?curid=1519346" title="Parafia Miłosierdzia Bożego">
Parafia Miłosierdzia Bożego

Parafie pod wezwaniem Miłosierdzia Bożego

</doc>
<doc id="1519349" url="https://pl.wikipedia.org/wiki?curid=1519349" title="10 Pułk Piechoty Cesarstwa Austriackiego">
10 Pułk Piechoty Cesarstwa Austriackiego

10 Pułk Piechoty Cesarstwa Austriackiego – jeden z austriackich pułków piechoty okresu Cesarstwa Austriackiego.
Okręg poboru: Czechy, od 1813 Morawy.
Garnizony.
Od 1869 patrz 10 Pułk Piechoty Austro-Węgier. 

</doc>
<doc id="1519351" url="https://pl.wikipedia.org/wiki?curid=1519351" title="Kościół Miłosierdzia Bożego">
Kościół Miłosierdzia Bożego

Świątynie pod wezwaniem Miłosierdzia Bożego:

</doc>
<doc id="1519352" url="https://pl.wikipedia.org/wiki?curid=1519352" title="15 Pułk Piechoty Cesarstwa Austriackiego">
15 Pułk Piechoty Cesarstwa Austriackiego

15 Pułk Piechoty Cesarstwa Austriackiego – jeden z austriackich pułków piechoty okresu Cesarstwa Austriackiego.
Okręg poboru: Czechy, od 1813 Morawy.

</doc>
<doc id="1519357" url="https://pl.wikipedia.org/wiki?curid=1519357" title="GAWK">
GAWK



</doc>
<doc id="1519358" url="https://pl.wikipedia.org/wiki?curid=1519358" title="20 Pułk Piechoty Cesarstwa Austriackiego">
20 Pułk Piechoty Cesarstwa Austriackiego

20 Pułk Piechoty Cesarstwa Austriackiego – jeden z austriackich pułków piechoty okresu Cesarstwa Austriackiego.
Okręg poboru: Śląsk, potem Galicja.

</doc>
<doc id="1519369" url="https://pl.wikipedia.org/wiki?curid=1519369" title="Mikołaj Biernacki">
Mikołaj Biernacki

Mikołaj Biernacki pseud. "Rodoć" (ur. 6 czerwca 1836 w Cyganówce Zielenieckiej na Podolu, zm. 31 sierpnia 1901 we Lwowie) – polski poeta, satyryk, redaktor, współwłaściciel księgarni, wydawca, związany ze środowiskiem galicyjskich demokratów. 
Życie poety.
Urodzony 6 czerwca 1836 r. w Cyganówce Zielenieckiej pod Kamieńcem Podolskim w rodzinie ziemiańskiej. Ukończył Instytut Szlachecki i Kursy Prawne w Warszawie. Od 1856 do 1863 był urzędnikiem Komisji Spraw Wewnętrznych Królestwa Polskiego, następnie gospodarował w swoim majątku w siedleckiem. W 1874 przeniósł się do Galicji. Debiutował w 1876 tłumaczeniem piosenek Pierre-Jean de Bérangera (1780–1857). Współpracował z pismami humorystycznymi – krakowskim "Diabłem" i lwowskim "Szczutkiem". W 1877 roku wytoczono mu proces o "sianie nienawiści wśród klas społecznych narodu".
Od 1878 r. mieszkał we Lwowie. W latach 1878-1881 redagował "Tydzień Literacki, Artystyczny, Naukowy i Społeczny". Był członkiem Koła Literacko-Artystycznego we Lwowie. Z miłości do książek sprzedał swój majątek Boczów, by być współwłaścicielem Księgarni Polskiej (1878-1881) wraz z A.D. Bartoszewiczem. Redagował też "Tydzień Polski" w l. 1879-1881. Straciwszy majątek, pracował jako urzędnik. 
Dwukrotnie żonaty. Pierwszą żoną była Natalia Szulc Holnicka, a po jej śmierci Helena Jordanówna - siostra Henryka Jordana. Miał z nią 4 dzieci: syna Edwarda i 3 córki. 
Zmarł śmiercią samobójczą 31 sierpnia 1901 r. we Lwowie i został pochowany na Cmentarzu Łyczakowskim.
Twórczość.
Od 1876 publikował w zeszytach utwory satyryczne o ogromnej różnorodności form poetyckich (wybór "" 1879), napotykając na trudności ze strony cenzury austriackiej. Jego satyry miały charakter polityczno-społeczny. Atakował ugodowość stańczyków i konserwatyzm szlachty, ośmieszał jej obyczajowość.
Opublikował m.in.: "Piosnki i gawędy" (1876), "Satyry obyczajowe I" (1880), "Satyry III" (1890), "Satyry i fraszki XII" (1894), "Satyry i fraszki" w wyborach (1897, 1950), "Pogadanki lwowskie".

</doc>
<doc id="1519370" url="https://pl.wikipedia.org/wiki?curid=1519370" title="29 Pułk Piechoty Cesarstwa Austriackiego">
29 Pułk Piechoty Cesarstwa Austriackiego

29 Pułk Piechoty Cesarstwa Austriackiego – jeden z austriackich pułków piechoty okresu Cesarstwa Austriackiego.
Okręg poboru: Morawy.

</doc>
<doc id="1519371" url="https://pl.wikipedia.org/wiki?curid=1519371" title="Czarny Staw Kieżmarski">
Czarny Staw Kieżmarski

Czarny Staw Kieżmarski, w części literatury tatrzańskiej Czarny Staw Kiezmarski (słow. "Čierne pleso Kežmarské", "Čierne pleso", niem. "Kesmarker Schwarzer See", "Mauksch-See", węg. "Késmárki-Fekete-tó", "Mauksch-tó") – staw położony na wysokości 1580 m n.p.m., w Dolinie Zielonej Kieżmarskiej (górna część Doliny Kieżmarskiej), w słowackich Tatrach Wysokich. Pomiary pracowników TANAP-u wykazują, że ma on powierzchnię 0,280 ha, długość 98 m, szerokość 38 m i głębokość 3,6 m. Jest to jezioro śródmorenowe o eliptycznym kształcie. Leży u podnóża potężnej (wysokość 900 m), północnej ściany Małego Kieżmarskiego Szczytu. W sąsiedztwie stawu znajdują się Zielony Staw Kieżmarski i Mały Staw Kieżmarski.
Niemiecka i węgierska nazwa stawu upamiętniają Thomasa Maukscha, spiskoniemieckiego przyrodnika.
Szlaki turystyczne.
Czasy przejścia podane na podstawie mapy.

</doc>
<doc id="1519377" url="https://pl.wikipedia.org/wiki?curid=1519377" title="31 Pułk Piechoty Cesarstwa Austriackiego">
31 Pułk Piechoty Cesarstwa Austriackiego

31 Pułk Piechoty Cesarstwa Austriackiego – jeden z austriackich pułków piechoty okresu Cesarstwa Austriackiego.
Okręg poboru: Siedmiogród.

</doc>
<doc id="1519384" url="https://pl.wikipedia.org/wiki?curid=1519384" title="Boletus edulis">
Boletus edulis



</doc>
<doc id="1519386" url="https://pl.wikipedia.org/wiki?curid=1519386" title="38 Pułk Piechoty Cesarstwa Austriackiego">
38 Pułk Piechoty Cesarstwa Austriackiego

38 Pułk Piechoty Cesarstwa Austriackiego – jeden z austriackich pułków piechoty okresu Cesarstwa Austriackiego.
Okręg poboru: Walonia, Galicja, od 1814 Włochy.

</doc>
<doc id="1519391" url="https://pl.wikipedia.org/wiki?curid=1519391" title="39 Pułk Piechoty Cesarstwa Austriackiego">
39 Pułk Piechoty Cesarstwa Austriackiego

39 Pułk Piechoty Cesarstwa Austriackiego – jeden z austriackich pułków piechoty okresu Cesarstwa Austriackiego.
Okręg poboru: Węgry.

</doc>
<doc id="1519394" url="https://pl.wikipedia.org/wiki?curid=1519394" title="40 Pułk Piechoty Cesarstwa Austriackiego">
40 Pułk Piechoty Cesarstwa Austriackiego

40 Pułk Piechoty Cesarstwa Austriackiego – jeden z austriackich pułków piechoty okresu Cesarstwa Austriackiego.
Okręg poboru: Morawy.

</doc>
<doc id="1519399" url="https://pl.wikipedia.org/wiki?curid=1519399" title="44 Pułk Piechoty Cesarstwa Austriackiego">
44 Pułk Piechoty Cesarstwa Austriackiego

44 Pułk Piechoty Cesarstwa Austriackiego – jeden z austriackich pułków piechoty okresu Cesarstwa Austriackiego. 
Okręg poboru: Niemcy, od 1813 Galicja.

</doc>
<doc id="1519401" url="https://pl.wikipedia.org/wiki?curid=1519401" title="Gienrich Altszuller">
Gienrich Altszuller

Gienrich Saułowicz Altszuller (ur. 15 października 1926 w Taszkencie, zm. 24 września 1998 w Pietrozawodsku) – rosyjski wynalazca, teoretyk wynalazczości i pisarz oraz krytyk fantastyki.
Urodzony w Uzbekistanie w rodzinie rosyjskich Żydów. Od 1931, wraz z rodzicami mieszkał w Baku (Azerbejdżan), gdzie uczęszczał do szkoły podstawowej oraz średniej, którą ukończył z wyróżnieniem. Po maturze wstąpił na Azerbejdżański Instytut Przemysłowy (odpowiednik politechniki), na wydział technologii i mechanizacji przemysłu naftowego. 
Będąc na pierwszym roku studiów, w 1944 zgłosił się na ochotnika do wojska, gdzie w 21. Wojskowej Szkole Lotniczej przeszedł początkowe przeszkolenie pilotów. Po wojnie pracował w sekcji wynalazczości Kaspijskiej Floty Wojennej w Baku. W 1946 rozpoczął pracę nad teorią rozwiązywania zagadnień wynalazczych (lub według innego tłumaczenia – teorią rozwiązywania innowacyjnych zagadnień) – znanej pod rosyjskim akronimem TRIZ. 
W 1948 wystosował do Stalina list z ostrą krytyką stanu wynalazców i wynalazczości w ZSRR. 28 czerwca 1950 Altszuller został aresztowany i skazany na 25 lat łagru. Zrehabilitowano go 22 października 1954. Powrócił do Baku, gdzie został do 1990.
Jako byłemu więźniowi obozu ciężko było mu znaleźć zatrudnienie etatowe. W tej sytuacji postawił przed sobą do rozwiązania zadanie wynalazcze "Trzeba pracować i nie wolno pracować", które rozwikłał stwierdzeniem "Trzeba pisać utwory naukowofantastyczne". Spod jego pióra pod pseudonimem Gienrich Altow wyszły, między innymi, "Legendy o gwiezdnych kapitanach" i "Dedal i Ikar". Stworzył także pierwszy "Rejestr idei i sytuacji naukowo-fantastycznych". 
Już w 1958 Altszuller przeprowadził pierwszy wykład na temat metodyki TRIZ, na którym wprowadził termin IWK, czyli idealny wynik końcowy. W 1985 stworzył zasady teorii rozwoju osobowości twórczej – TROT. 
W latach 1989–1998 pełnił funkcję prezesa stowarzyszenia TRIZ.

</doc>
<doc id="1519402" url="https://pl.wikipedia.org/wiki?curid=1519402" title="Gerard John Schaefer">
Gerard John Schaefer

Gerard John Schaefer (ur. 25 marca 1946 r., zm. 3 grudnia 1995 r.) – amerykański seryjny morderca. Skazany na dożywotnie pozbawienie wolności za morderstwa popełnione w latach 1969-1973 roku na Florydzie, gdy pracował jako policjant.
21 lipca 1972 roku, Schaefer porwał dwie młode autostopowiczki. Wywiózł je swoim radiowozem do lasu i obie przywiązał do jednego z drzew. Schaefer groził dziewczynom, że je zabije lub sprzeda do domu publicznego. W pewnym momencie, został wezwany przez radio na interwencję i odjechał pozostawiając związane autostopowiczki, przysięgając wcześniej, że po nie wróci. Dziewczynom udało się rozwiązać i zgłosiły się na najbliższy posterunek policji. Obie rozpoznały później Schaefera, któremu postawiono zarzuty bezprawnego pozbawienia wolności i napaść.
Po wpłaceniu kaucji został zwolniony z aresztu. Dwa miesiące później zamordował dwie nastolatki. Obie były przed śmiercią bestialsko torturowane. Schaefer zakopał ich ciała na Hutchinson Island. Szczątki nastolatek znaleziono w kwietniu 1973 roku. Śledczym udało się ustalić, że przed śmiercią obie zostały przywiązane do drzewa. Szybko powiązano tę zbrodnię z porwaniem przez Schaefera autostopowiczek, niespełna rok wcześniej. Wydano nakaz przeszukania jego domu, wtedy znaleziono wiele przedmiotów osobistych należących łącznie do dziewięciu zamordowanych lub zaginionych przed laty kobiet. Znaleziono również biżuterię należącą do zamordowanych nastolatek.
Gerarda Johna Schaefera oskarżono tylko o dwa morderstwa, za które został skazany na dożywotnie pozbawienie wolności. 
W grudniu 1995 roku Schaefer został zadźgany przez współwięźnia, Vincenta Rivierę, w swojej celi. Riviera za tę zbrodnie został skazany na dodatkowe 20 lat pozbawienia wolności.

</doc>
<doc id="1519403" url="https://pl.wikipedia.org/wiki?curid=1519403" title="55 Pułk Piechoty Cesarstwa Austriackiego">
55 Pułk Piechoty Cesarstwa Austriackiego

55 Pułk Piechoty Cesarstwa Austriackiego – jeden z austriackich pułków piechoty okresu Cesarstwa Austriackiego. W 1809 pułk został zlikwidowany.
Okręg poboru: Walonia, potem Galicja.

</doc>
<doc id="1519408" url="https://pl.wikipedia.org/wiki?curid=1519408" title="56 Pułk Piechoty Cesarstwa Austriackiego">
56 Pułk Piechoty Cesarstwa Austriackiego

56 Pułk Piechoty Cesarstwa Austriackiego – jeden z austriackich pułków piechoty okresu Cesarstwa Austriackiego.
Okręg poboru: Morawy.

</doc>
<doc id="1519409" url="https://pl.wikipedia.org/wiki?curid=1519409" title="Marija Muzyczuk">
Marija Muzyczuk

Marija Ołehiwna Muzyczuk (, ur. 21 września 1992 w Stryju) – ukraińska szachista, arcymistrzyni od 2007, posiadaczka męskiego tytułu mistrza międzynarodowego od 2008 roku i arcymistrza od 2015 roku. Mistrzyni świata w szachach od kwietnia 2015 do marca 2016.
Kariera szachowa.
Począwszy od 2001 r. była coroczną reprezentantką Ukrainy na mistrzostwach świata i Europy juniorów (w różnych kategoriach wiekowych), na których zdobyła 9 medali:
Normy na tytuł arcymistrzyni wypełniła w latach 2006 (podczas rozgrywanych w Kuşadası indywidualnych mistrzostw Europy) oraz 2007 (na drużynowych mistrzostwach Serbii). Do innych jej indywidualnych sukcesów należą m.in. II m. we Lwowie (2006, mistrzostwa Ukrainy do 20 lat, za Dianą Arutiunową), II m. we Wrocławiu (2007, za Jackiem Tomczakiem) oraz I m. w Odessie (2008, mistrzostwa Ukrainy do 20 lat). W 2013 r. zdobyła w Kijowie tytuł indywidualnej mistrzyni Ukrainy.
W 2015 r. odniosła największy sukces w karierze, zdobywając w Soczi tytuł mistrzyni świata (w finale pokonując Natalię Pogoninę). Za wygranie mistrzostw świata została uhonorowana przez Międzynarodową Federację Szachową tytułem męskiego arcymistrza. W marcu 2016 przegrała mecz o mistrzostwo świata kobiet z Hou Yifan w stosunku 3:6.
Wielokrotnie reprezentowała Ukrainę w rozgrywkach drużynowych, m.in.:
Najwyższy ranking w dotychczasowej karierze osiągnęła 1 sierpnia 2014 r., z wynikiem 2530 punktów zajmowała wówczas 9. miejsce na światowej liście FIDE, jednocześnie zajmując 2. miejsce (za Anną Muzyczuk) wśród ukraińskich szachistek.
W 2015 r. odznaczona została Orderem Za Zasługi.
Życie prywatne.
Starsza siostra Mariji Muzyczuk, Anna, również jest szachistką i posiada tytuł męskiego arcymistrza.

</doc>
<doc id="1519410" url="https://pl.wikipedia.org/wiki?curid=1519410" title="Maria Muzyczuk">
Maria Muzyczuk



</doc>
<doc id="1519411" url="https://pl.wikipedia.org/wiki?curid=1519411" title="Biała Woda Kieżmarska">
Biała Woda Kieżmarska

Biała Woda Kieżmarska lub po prostu Biała Woda ((, , ) – potok płynący Doliną Kieżmarską w słowackich Tatrach. Jest głównym ciekiem wodnym tej doliny. Tworzy się na wysokości ok. 1320 m n.p.m. z połączenia dwóch potoków: Zielonego Potoku Kieżmarskiego (płynącego z Zielonego Stawu Kieżmarskiego) i Potoku spod Kopy (płynącego z Doliny Przednich Koperszadów). W obrębie Tatr największym zasilającym go ciekiem jest lewobrzeżna Pokrzywiana Woda spływająca z okolic Przełęczy nad Czerwoną Glinka. Po opuszczeniu Tatr Biała Woda Kieżmarska wypływa na Kotlinę Podtatrzańską i wpada do Popradu tuż poniżej Kieżmarku.
Potok płynie korytem wypełnionym wielkimi i obrobionymi przez wodę okrąglakami granitowymi. Jego średni spadek wynosi 105 m/km. W odległości ok. 20 min od Białej Wody potok przepiłował do gołej skały wysokie oberwisko morenowe zwane Białym Brzegiem.
Wzdłuż potoku i jego dwóch górnych odnóg biegną dwa szlaki turystyczne prowadzące z okolic Kieżmarskich Żłobów i Matlar do górnych pięter doliny: Doliny Zielonej Kieżmarskiej i Doliny Białych Stawów.
Szlaki turystyczne.
Czasy przejścia podane na podstawie mapy

</doc>
<doc id="1519426" url="https://pl.wikipedia.org/wiki?curid=1519426" title="OKl2">
OKl2

OKl2 – parowóz-tendrzak konstrukcji niemieckiej wykorzystujący parę przegrzaną, używany również przez PKP. W Niemczech parowozy te oznaczano jako seria "64".
Opis.
OKl2 zaprojektowany został do prowadzenia pociągów osobowych i lekkich towarowych, przede wszystkich na liniach nizinnych. Pomimo niezbyt dużej średnicy kół napędowych (1500 mm) parowóz osiągał prędkość konstrukcyjną 90 km/h. Niezbyt duża masa parowozu oraz średnica kół napędowych powodowały bezpoślizgowe ruszanie z miejsca, co ułatwiało wykorzystywanie lokomotywy w osobowym ruchu podmiejskim z dużą liczbą przystanków.
Parowozy serii 64 wyprodukowano w 15 różnych fabrykach taboru w Niemczech, m.in. w Królewcu w liczbie 520 egzemplarzy. Wykorzystywano je w ruchu planowym, głównie lokalnym kolei niemieckich. Poczynając od 1930 roku kilka egzemplarzy trafiło do parowozowni w Nysie. W następnych latach zazwyczaj stacjonowało tam 5 – 7 parowozów tej serii. Przez wiele lat prowadziły tam ruch planowy. Przetrwały wojnę i w 1945 roku przeszły pod zarząd PKP. Po II wojnie światowej na terenie Polski pozostało 37 maszyn tej serii. Weszły one na inwentarz PKP i były wykorzystywane w ruchu planowym, początkowo w centralnej części kraju, a później także na Śląsku, Mazurach i Pomorzu. Ostatni parowóz z tej serii OKl2–20 z MD Malbork skreślono z inwentarza 20.11.1973.
Zachowane egzemplarze.
Obecnie jedyny w Polsce egzemplarz parowozu tej serii, nr OKl2-6 jest nieczynny i stanowi eksponat Muzeum Techniki i Kolejnictwa na Śląsku, znajdującego się w Jaworzynie Śląskiej. Parowóz wyprodukowany został w 1928 roku w zakładach w Królewcu i posiadał numer fabryczny 2820. Na kolejach niemieckich (DRB) oznaczony był jako 64.061. Do Polski trafił w 1945 roku. Stacjonował w rozmaitych parowozowniach, m.in. Jarocin, Sochaczew, Nasielsk, Sierpc, najdłużej (od 1951 roku) w Nysie, gdzie 3 listopada 1972 roku został skreślony z inwentarza PKP. Kilkanaście egzemplarzy parowozów serii 64 zachowało się jeszcze na terenie Niemiec. Niektóre z nich są jeszcze okresowo czynne.

</doc>
<doc id="1519429" url="https://pl.wikipedia.org/wiki?curid=1519429" title="Jednorożec Kleo">
Jednorożec Kleo

Jednorożec Kleo (, 1997–2000) – kanadyjski serial animowany dawniej emitowany w Polsce na kanale Junior TV. Lektorem był Radosław Popłonikowski.

</doc>
<doc id="1519434" url="https://pl.wikipedia.org/wiki?curid=1519434" title="Istrate Dabija">
Istrate Dabija

Istrate Dabija, także Eustratie, Eustatie (zm. 1665) – hospodar Mołdawii w latach 1661–1665.
Biografia.
Pochodził z lokalnej rodziny mołdawskiej. Pełniwszy już wcześniej pewne funkcje państwowe, został hospodarem z nominacji Wysokiej Porty w 1661. W celu uzdrowienia sytuacji gospodarczej kraju wznowił bicie lokalnej monety, o bardzo małej jednak wartości. Brał udział w kampaniach Imperium Osmańskiego przeciwko Austrii w Siedmiogrodzie podczas wojny w latach 1663–1664.
Istrate Dabija pojawia się w poemacie rumuńskiego poety, Mihai Eminescu "Umbra lui Istrate Dabija - Voievod" (tzn. "Cień hospodara Istrate Dabiji").

</doc>
<doc id="1519438" url="https://pl.wikipedia.org/wiki?curid=1519438" title="Ivana Brkljačić">
Ivana Brkljačić

Ivana Brkljačić (ur. 25 stycznia 1983 w Villingen-Schwenningen) – chorwacka lekkoatletka, młociarka.
Największe międzynarodowe sukcesy odniosła jako nastolatka : brąz podczas Mistrzostw świata juniorów młodszych w lekkoatletyce (Bydgoszcz 1999), 11. miejsce na Igrzyskach Olimpijskich (Sydney 2000), złoto podczas Mistrzostw Świata Juniorów w Lekkoatletyce (Santiago 2000) - tytuł ten obroniła dwa lata później w Kingston, złoty medal mistrzostw Europy juniorów (Grosseto 2001) oraz 8. miejsce na Mistrzostwa Świata w Lekkoatletyce (Edmonton 2001). Tak wspaniele zaczęta kariera nie rozwija się chyba jednak na miarę możliwości, choć Brkljačić wywalczyła jeszcze 1. miejsce na Zimowym Pucharze Europy w Rzutach (Mersin 2005) oraz 2. podczas Światowego Finału IAAF (Stuttgart 2007). Trzykrotna olimpijka. Wielokrotna mistrzyni i rekordzistka kraju.
Jej rekord życiowy wynosi 75,08 m a został ustanowiony w 2007 w Warszawie. Wynik ten jest aktualnym rekordem Chorwacji.

</doc>
<doc id="1519439" url="https://pl.wikipedia.org/wiki?curid=1519439" title="Billy (rasa psa)">
Billy (rasa psa)

Billy – rasa psa, należąca do grupy psów gończych i posokowców, podlegająca pod sekcję psów gończych. Podlega próbom pracy.
Rys historyczny.
Rasa powstała w XIX wieku w wyniku krzyżowania przez Gastona Hublota de Rivaulta gończych céris, wymarłych montemboeufów, foxhoundów i larye. Jej nazwa pochodzi od miejsca zamieszkania jej twórcy – Château de Billy. Wojnę przeżyły jedynie dwa psy, w oparciu o które syn Gastona Hublota odtworzył rasę.
Wygląd.
Głowa kształtna średniej wielkości z lekko wysklepioną czaszką, kwadratowym pyskiem i żuchwą przykrytą górną wargą. Nogi mocne, podobnie jak stopy. Ogon długi i silny. 
Szata krótka, szorstka. Pies zawsze krótkowłosy. 
Umaszczenie jasne – białe, białe z jasnobrązowym, pomarańczowym lub cytrynowym.
Zachowanie i charakter.
Pies inteligentny i aktywny. Potrzebuje dużo ruchu i zabawy. 
Użytkowość.
Rasa wykorzystywana do polowań na grubego zwierza, zwłaszcza dzika i jelenia.

</doc>
<doc id="1519442" url="https://pl.wikipedia.org/wiki?curid=1519442" title="Serie widmowe">
Serie widmowe



</doc>
<doc id="1519447" url="https://pl.wikipedia.org/wiki?curid=1519447" title="Motukitiu">
Motukitiu

Motukitiu – jedna z 22 wysp atolu Aitutaki na Wyspach Cooka.
Jest to maleńka wysepka w południowo-wschodniej części laguny Aitutaki, około 1 km na południe od większej wyspy Tekopua.

</doc>
<doc id="1519448" url="https://pl.wikipedia.org/wiki?curid=1519448" title="+ + +">
+ + +

+ + + – album polskiego zespołu Falarek Band, wydany w 1996. To pierwsze wydawnictwo zespołu stanowiące inne miksy kilku utworów zawartych na płycie "Falarek".
Skład.
Gościnnie:

</doc>
<doc id="1519452" url="https://pl.wikipedia.org/wiki?curid=1519452" title="Arundel (ujednoznacznienie)">
Arundel (ujednoznacznienie)

Arundel – miasto w Anglii w hrabstwie West Sussex
Miejscowości:
Inne znaczenia:

</doc>
<doc id="1519453" url="https://pl.wikipedia.org/wiki?curid=1519453" title="Weinhübel">
Weinhübel

Weinhübel – od 1949 część Görlitz (do 1936 "Posottendorf-Leschwitz").
Weinhübel jest po raz pierwszy wzmiankowany w najstarszej księdze miejskiej Görlitz w 1305 i widnieje tam jako Leshewicz.
Pierwszy człon nazwy, Posotten - Posottendorf, ma swoje słowiańskie korzenie (zob. Bożęta). Drugi człon nazwy, Leschwitz, pochodził od szlachty "von Les". 
Historia osady datowana jest obecnie na młodszą epokę kamienia łupanego. Fundacja z 1930 r. utrzymywała przekonanie o istnieniu osady w epoce brązu i na początku epoki żelaza. 
W 1933 krótko istniał tutaj obóz koncentracyjny KZ Leschwitz, przez który przewinęło się ok. 1 300 więźniów. 
W 1936 w czasach III Rzeszy nazwa została zniemczona i zmieniona przez nacjonalistów niemieckich na "Weinhübel".
Część miejscowości leżącą po wschodniej stronie Nysy Łużyckiej przyłączono do Polski w 1945, do wsi Koźlice (Köslitz) pod spolszczoną nazwą Lasowice ("Leschwitz").
W 1949 r. część miejscowości leżącą po zachodniej stronie Nysy Łużyckiej przyłączono do Görlitz. Pierwotna nazwa już nie wróciła.

</doc>
<doc id="1519454" url="https://pl.wikipedia.org/wiki?curid=1519454" title="Far">
Far



</doc>
<doc id="1519456" url="https://pl.wikipedia.org/wiki?curid=1519456" title="Basset bretoński">
Basset bretoński

Basset bretoński – jedna z ras psów, należąca do grupy psów gończych i posokowców, zaklasyfikowana do sekcji psów gończych. Podlega próbom pracy.
Krótki rys historyczny.
Rasa powstała w XIX wieku w wyniku krzyżowania Gryfona fauve de bretagne z innymi bassetami. Wykorzystywana była do polowań na drobną zwierzynę w grupie składającej się z czterech osobników.
Charakter i temperament.
Żywy i przyjazny.
Wygląd.
Umaszczenie jest jednolite, złote, czasem z białą plamką na piersi czy szyi. Sierść krótka, twarda i szorstka. Sylwetka jak u innych bassetów z długim tułowiem i stosunkowo krótkimi nogami. Głowa wydłużona z ciemnym nosem i owalnymi uszami, które są pofałdowane u nasady i osadzone na linii oczu. Szyja krótka i umięśniona. Nogi najczęściej lekko zakrzywione. Ogon gruby i zwężający się ku dołowi.

</doc>
<doc id="1519466" url="https://pl.wikipedia.org/wiki?curid=1519466" title="Miecz Kosmy i Damiana">
Miecz Kosmy i Damiana



</doc>
<doc id="1519467" url="https://pl.wikipedia.org/wiki?curid=1519467" title="Sven Jonas Stille">
Sven Jonas Stille

Sven Jonas Stille (ur. 12 lipca 1805 Harlösa, Skania, Szwecja, zm. 12 kwietnia 1839, Lund, Szwecja) – szwedzki lekarz, ochotnik w powstaniu listopadowym.
Życiorys.
Sven Jonas, syn urzędnika podatkowego Claesa Stille i Jeanne Elisy Koldeweijh, pierwsze nauki pobierał w pobliskim miasteczku Eslöv i studiował potem w liceum w Malmö, gdzie zdał maturę w roku 1823. W tym samym roku rozpoczął studia medycyny na uniwersytecie w Lund. W roku 1826 obronił pracę "De Vaticinis Messianis illorumque fusta aestimatione", a po siedmiu latach od rozpoczęcia studiów zdał egzamin lekarski, otrzymując tytuł kandydata medycyny. Rozpocząwszy w 1831 pracę jako lekarz w Szpitalu Okręgowym w Lund, przeczytał artykuł w göteborgskiej gazecie "Götheborgs Dagblad" o potrzebie pomocy lekarskiej w Polsce powstania listopadowego i postanowił wraz z dwoma kolegami ze studiów, jak on świeżo upieczonymi lekarzami, przedrzeć się do Polski, by pomagać powstańcom. Młodzi Szwedzi dotarli do Królestwa Polskiego przez Królewiec i Pojezierze Chełmińsko-Dobrzyńskie (koło Golubia przepłynęli w nocy graniczną Drwęcę, holując swe plecaki i odzież na kłodzie drewna) i służyli jako chirurdzy wojskowi w szpitalach na Woli, w Zamku Ujazdowskim i Koszarach Mirowskich w Warszawie pod kierownictwem doktora Ludwika Stakebranda.
Po upadku powstania Stille powrócił do Szwecji i pracował kolejno w Ystad, Landskrona, Göteborgu i Sztokholmie. Po uzyskaniu tytułu doktora medycyny i magistra chirurgii w roku 1835 osiadł w Lund, gdzie otworzył prywatną praktykę w domu przy ulicy Kungsgatan 4. Słynął z tego, że ubogich i potrzebujących leczył za darmo. Zmarł w młodym wieku, rodziny nie założył.
W roku 1834 Stille opublikował swe wspomnienia z czasów Powstania listopadowego, „"Anteckningar under en resa till och ifrån Warschau vid slutet af Polska Frihets-Kriget 1831 utgifna af S.J. Stille"” (Lund 1834), które wydano w Warszawie w 1985 pod tytułem „"Podróż do Polski"”. Przekład wykonała Janina Hera, która także opatrzyła książkę przypisami.

</doc>
<doc id="1519470" url="https://pl.wikipedia.org/wiki?curid=1519470" title="Crash Landing">
Crash Landing

Crash Landing – piąty wydany pośmiertnie studyjny album Jimiego Hendrixa, a zarazem pierwszy wyprodukowany przez producenta Alana Douglasa. Wokół płyty narosło wiele kontrowersji, ponieważ Douglas, mając niedokończone i uszkodzone nagrania Hendrixa, postanowił wyciąć fragmenty złej jakości, zastępując je zupełnie nowymi partiami, nagranymi przez anonimowych muzyków sesyjnych. Wielu fanów i krytyków muzycznych odczuwa niechęć do tej pozycji. Douglas uważał siebie za współtwórcę pięciu z ośmiu utworów. "Crash Landing" mimo kontrowersji okazała się wielkim sukcesem, zajęła 5. miejsce w USA i 35. w Wielkiej Brytanii co było najlepszym wynikiem od ukazania się albumu "The Cry of Love".
Lista utworów.
Autorem wszystkich utworów jest Jimi Hendrix oprócz „"Somewhere Over The Rainbow"”, będącej instrumentalnymi wariacjami wokół słynnej piosenki Over the Rainbow z 1939 roku. (Alan Douglas uważał się za współtwórcę 5 utworów.)

</doc>
<doc id="1519471" url="https://pl.wikipedia.org/wiki?curid=1519471" title="Leonas Ašmantas">
Leonas Ašmantas

Leonas Vaidotas Ašmantas (ur. 1 stycznia 1939 w Kownie) – litewski inżynier, polityk i działacz społeczny, w latach 1990–1993 minister energetyki.
Życiorys.
W 1956 rozpoczął studia w Kowieńskim Instytucie Politechnicznym, jednak przeniósł się na studia w moskiewskim instytucie energetyki, które ukończył w 1962 ze specjalnością inżyniera energii atomowej. W 1976 uzyskał stopień kandydata, a w 1987 doktora habilitowanego nauk technicznych.
W latach 1962–1990 pracował w instytucie energetyki w Kownie, gdzie był m.in. kierownikiem laboratorium. Był wykładowcą w Kowieńskim Instytucie Politechnicznym (1979–1985), Kowieńskim Uniwersytecie Technologicznym (1990–1992) i Uniwersytecie Technicznym im. Giedymina w Wilnie (1996–1998). W 1984 został docentem, a w 1991 otrzymał profesurę.
W latach 1990–1993 sprawował urząd ministra energetyki w pięciu kolejnych rządach. W latach 2000–2003 zasiadał w radzie rejonie birsztańskim z ramienia Litewskiego Związku Liberałów. W 2003 był doradcą społecznym prezydenta Rolandasa Paksasa.
Od 1976 do 1990 pełnił funkcję sekretarza naukowego komisji energii atomowej przy Litewskiej Akademii Nauk. Od 1999 do 2001 przewodniczył stowarzyszeniu energii jądrowej, a od 2001 do 2009 litewskiemu związkowi energetyków. Pracował również w sektorze prywatnym. W latach 1993–2000 był zatrudniony w spółce Pemco, a od 1997 pełnił funkcję prezesa zarządu spółki Elgama-Elektronika. W latach 2009–2017 był prezesem Stowarzyszenia Niezależnych Dostawców Energii Elektrycznej.

</doc>
<doc id="1519472" url="https://pl.wikipedia.org/wiki?curid=1519472" title="Kirkham">
Kirkham

Miejscowości w Anglii
Inne znaczenia słowa

</doc>
<doc id="1519475" url="https://pl.wikipedia.org/wiki?curid=1519475" title="Mezangium">
Mezangium

Mezangium (gr. "mesos" – między; "angeion" – naczynie) – element budowy ciałka nerkowego, będący rodzajem tkanki łącznej zlokalizowanej pomiędzy naczyniami. W skład mezangium wchodzą komórki mezangialne (mezangiocyty, komórki krezki naczyniowej) oraz istota podstawowa (matriks mezangialny, substancja międzykomórkowa).
Ze względu na lokalizację wyróżniamy dwa rodzaje mezangium:
Na obszarze centralnym naczyń włosowatych kłębuszka komórki mezangium kontaktują się bezpośrednio z osoczem (około ¼ obwodu), natomiast na pozostałym obszarze (zawierającym błonę podstawną) kontakt zachodzi przez komórki śródbłonka.
Na powierzchni komórek mezangium znajdują się liczne receptory. Substancje oddziałując przez te receptory powodują skurcz lub rozkurcz komórek mezangium (dzięki dużej zawartości miofibryli), a przez to wpływają na powierzchnię filtracji kłębuszkowej i jej przepuszczalność. Do substancji kurczących należy m.in.: angiotensyna II, endotelina, nukleotydy adeninowe, adenozyna wazopresyny. Natomiast głównymi substancjami rozkurczającymi są: ANP oraz NO.
Obecne są również receptory wielu innych substancji, takich jak: IL-2, PDGF, TGF-β, białek układu dopełniacza, immunoglobulin. Obecność tych receptorów wskazuje na rolę mezangium w procesie zapalnym.
Mezangiocyty syntezują substancję mezangialną, w której skład wchodzi m.in.: kolagen (typ IV i V), fibronektyna, lamininy, proteoglikany.. Mają również zdolność do syntezy cytokin: IL-1, PDGF, czy nabłonkowego czynnika wzrostu (EGF). 
Komórki mezangialne charakteryzują się zdolnością egzo- i fagocytozy związków wielkocząsteczkowych (w tym kompleksów immunologicznych)..
Liczba komórek mezangium, które zachowują zdolność do proliferacji, z wiekiem zwiększa się o około 30-40%(nawet 50%).

</doc>
<doc id="1519476" url="https://pl.wikipedia.org/wiki?curid=1519476" title="Chevrolet Astra">
Chevrolet Astra



</doc>
<doc id="1519477" url="https://pl.wikipedia.org/wiki?curid=1519477" title="Chevrolet Corsa">
Chevrolet Corsa

Chevrolet Corsa – samochód osobowy klasy miejskiej produkowany pod amerykańską marką Chevrolet w latach 1994–2017.
Pierwsza generacja.
Chevrolet Corsa I został zaprezentowany po raz pierwszy w 1994 roku.
Rok po premierze drugiej generacji europejskiego Opla Corsa, General Motors zdecydowało się wykorzystać tę konstrukcję do uzupełnienia oferty Chevroleta na rynkach Ameryki Południowej. Jako Chevrolet Corsa, samochód trafił do sprzedaży i produkcji m.in. w Brazylii, Argentynie, Chile, Peru, Urugwaju, Ekwadorze czy Kolumbii.
Chevrolet Corsa pierwszej generacji z początkowych lat produkcji odróżniał się od europejskiego pierwowzoru jedynie innymi logotypami. Większą różnicą była gama nadwoziowa, która poza 3 i 5-drzwiowym hatchbackiem i 5-drzwiowym kombi została poszerzona także o opracowanego specjalnie z myślą o tym regionie, nieznanego w Europie 4-drzwiowego sedana oraz 2-drzwiowego pickupa.
Restylizacje.
Po tym, jak w 2002 roku na rynkach latynoamerykańskich zadebiutowała druga generacja Chevroleta Corsy, General Motors zdecydowało się kontynuować lokalną produkcję oraz sprzedaż pierwszej generacji pod nazwą Chevrolet Corsa Classic. Przy okazji zmiany nazwy, samochód przeszedł drobną modernizację – zmienił się wygląd przedniego zderzaka, a także pojawił się większy przedni wlot powietrza i zmodyfikowane, wypukły wkłady tylnych lamp.
Drugą modernizację Chevrolet Corsa Classic przeszedł w lipcu 2008 roku, zyskując zmodyfikowany wygląd zderzaków. Ponadto, ponownie zmienił się wygląd atrapy chłodnicy, która stała się większa i zyskała nowe, zunifikowane logo Chevroleta w miejsce dotychczasowego logotypu nawiązującego umieszczeniem w kole do Opla.
Chevrolet Classic.
W 2010 roku zakończyła się produkcja wersji hatchback, kontynuując ją jednak w przypadku odmiany sedan i kombi. Zdecydowano się dokonać ponownej zmiany w nazwie, usuwając z niej człon „Corsa” i czyniąc go niezależną już linią Chevrolet Classic. Ponadto, samochód przeszedł największą od premiery w 1994 roku restylizację – zmienił się całkowicie wygląd zarówno przedniej, jak i tylnej części nadwozia, adaptując go w całości od chińskiego Chevroleta Saila z lat 2005–2010.
W 2012 roku zakończono produkcję Classica w wersji kombi, przez co gama Classica została okrojona jedynie do wariantu sedan. Pod tą postacią samochód produkowano i oferowano w Brazylii i Argentynie do sierpnia 2016 roku, po czym Chevrolet Classic zniknął rynku po 22 latach.
Corsa Pickup.
Chevrolet Corsa Pickup został zaprezentowany po raz pierwszy w 1995 roku.
Specjalnie z myślą o rynku Ameryki Południowej, General Motors opracowało na bazie Corsy Kombi dostawczo-osobowego, 2-drzwiowego pickupa. Wyróżniał się on 2-drzwiową i dwumiejscowoą kabiną, a także wąskimi lampami tylnymi umieszczonymi na krawędziach błotników.
Chevrolet Corsa Pickup zastąpił w dotychczasowej ofercie przestarzały model Chevy 500, pełniąc funkcję odpowiedzi na takie lokalnie oferowane modele, jak Fiat Strada, Ford Courier czy Volkswagen Saveiro.
Produkcja Corsy Pickup trwała do 2003 roku, po czym zastąpił ją zupełnie nowy model o nazwie Montana oparty na bazie drugiej generacji Corsy.
Chevrolet Chevy.
Chevrolet Chevy został zaprezentowany po raz pierwszy w 1995 roku.
Rok po premierze Chevroleta Corsy na rynkach Ameryki Południowej, General Motors zdecydowało się wprowadzić europejskiego Opla Corsę pod marką Chevroleta także w Meksyku. Na potrzeby tego rynku producent zdecydował się zastosować jednak inną nazwę – Chevy. Pod kątem wizualnym samochód wyglądał identycznie w stosunku do Chevroleta Corsy.
Analogicznie do modelu w Ameryce Południowej, gama nadwoziowa została utworzona przez 3 i 5-drzwiowego hatchbacka, a także 4-drzwiowego sedana, 5-drzwiowe kombi oraz 2-drzwiowego pickupa.
Restylizacje.
Pierwsza restylizacja meksykańskiego Chevroleta Chevy z 2002 roku była w swoim zakresie identyczna względem południowoamerykańskiego Chevroleta Corsy. Samochód zyskał zmodernizowany, bardziej obły zderzak, a także większą atrapę chłodnicy i zmodyfikowane, bardziej wypukłe lampy tylne.
W 2004 roku meksykański oddział Chevroleta zdecydował się całkowicie uniezależnić od rynku Ameryki Południowej w kwestii polityki wobec modelu Chevy. Samochód zyskał dedykowaną restylizację, w ramach której samochód otrzymał nowy wygląd karoserii, a także gruntownie odświeżony wygląd kokpitu z nowym kołem kierownicy i przestylizowaną konsolą centralną. Z przodu pojawiły się zaokrąglone reflektory, za to tylna część nadwozia otrzymała nowe wkłady bardziej ściętych lamp oraz tablicę rejestracyjną umieszczoną na zderzaku.
W 2009 roku meksykański Chevrolet Chevy przeszedł drugą, lokalną restylizację opracowaną z myślą o lokalnym rynku. Samochód zyskał nowy wygląd pasa przedniego, z dużymi, bardziej kanciastymi reflektorami, a także obszerną atrapą chłodnicy przedzieloną kolorową poprzeczką z nowym logo Chevroleta znanym z większych modeli. Odświeżono też wkłady lamp tylnych. Pod tą postacią samochód wytwarzano lokalnie aż do 2012 roku, po czym historia tej wariacji Opla Corsy doczekała się zakończenia produkcji.
Chile.
Wobec meksykańskiego Chevroleta Chevy po drugiej restylizacji, chilijski oddział General Motors zdecydowało się na nietypowy krok – niezależnie od rynku Brazylii i Argentyny rozpoczęto import Chevy jako zmodernizowaną Corsę Classic, oferując ją tutaj równolegle z nowszym modelem drugiej generacji.
Druga generacja.
Chevrolet Corsa II został zaprezentowany po raz pierwszy w 2002 roku.
Dwa lata po debiucie trzeciej generacji Opla Corsy w Europie, jego latynoamerykańska trafiła do sprzedaży jako druga generacja Chevroleta Corsy. Samochód otrzymał inny wygląd pasa przedniego w stosunku do europejskiej wersji, zyskując inny kształt reflektorów, a także wyżej umieszczony wlot powietrza i zmodyfikowany zderzak.
Specjalnie dla rynku Ameryki Południowej, General Motors opracowało wersję sedan, która wyróżniała się m.in. dużymi, trójkątnymi lampami tylnymi.
Druga generacja Chevroleta Corsy produkowana była w bliżej niezmienionej formie wizualnej do 2012 roku, po czym zniknęła ona z rynku i nie doczekała się kontynuacji. Jej miejsce przejął nowy, regionalnie skosntruowany model Agile.

</doc>
<doc id="1519478" url="https://pl.wikipedia.org/wiki?curid=1519478" title="Patrick Chila">
Patrick Chila

Patrick Chila (ur. 27 listopada 1969 w Ris-Orangis) - francuski tenisista stołowy. Członek kadry narodowej i olimpijskiej Francji w tenisie stołowym. Zawodnik francuskiego klubu tenisa stołowego Levallois SCTT. Ma 180cm wzrostu i waży 78 kg. Naukę tenisa stołowego rozpoczął w wieku 9 lat. Jest czterokrotnym mistrzem Francji w latach 1998, 2003, 2007 i 2008. Najwyżej w światowym rankingu uplasował się na miejscu 15.

</doc>
<doc id="1519480" url="https://pl.wikipedia.org/wiki?curid=1519480" title="Chevrolet Zafira">
Chevrolet Zafira



</doc>
<doc id="1519482" url="https://pl.wikipedia.org/wiki?curid=1519482" title="Chevrolet Vectra GT">
Chevrolet Vectra GT



</doc>
<doc id="1519483" url="https://pl.wikipedia.org/wiki?curid=1519483" title="Chevrolet Vectra">
Chevrolet Vectra

Chevrolet Vectra – samochód osobowy klasy średniej, a następnie klasy kompaktowej produkowany pod amerykańską marką Chevrolet w latach 1993–2011.
Pierwsza generacja.
Chevrolet Vectra I został zaprezentowany po raz pierwszy w 1993 roku.
Po modernizacji europejskiego Opla Vectry na początku lat 90. XX wieku, General Motors podjęło decyzję o uruchomieniu produkcji tego modelu także w Brazylii w zakładach Chevroleta, stanowiąc uzupełnienie lokalnej oferty i nowocześniejszą alternatywę dla modelu Monza.
Przy minimalnych różnicach wizualnych ograniczających się do innego oznaczenia producenta, Chevrolet Vectra pierwszej generacji produkowany był jako sedan przez kolejne 3 lata z przeznaczeniem na rynek lokalny oraz argentyński.
Druga generacja.
Chevrolet Vectra II został zaprezentowany po raz pierwszy w 1996 roku.
Rok po debiucie drugiej generacji Opla Vectry w Europie, brazylijski oddział Chevroleta przedstawił lokalną odmianę nowego wcielenia Vectry. Samochód, ponownie jak poprzednio, nie różnił się wizualnie niczym od europejskiego odpowiednika poza innymi oznaczeniami producenta.
Druga generacja Chevroleta Vectry oferowana była nie tylko jako 4-drzwiowy sedan, ale także jako 5-drzwiowe kombi. W dotychczasowej ofercie producenta samochód zastąpił nie tylko poprzednią Vectrę, ale i przestarzały model Monza.
W porównaniu do modeli Opla, Chevrolet Vectra drugiej generacji był wytwarzany 3 lata dłużej, do 2005 roku i nie doczekała się bezpośredniej kontynuacji w postaci modelu klasy średniej w Brazylii i Argentynie.
Trzecia generacja.
Wersja chilijska.
Chevrolet Vectra III został zaprezentowany po raz pierwszy w 2007 roku.
W przeciwieństwie do rynku Brazylii, jak i Argentyny, chilijski oddział Chevroleta ponownie przyjął autonomiczną politykę modelową i zdecydował się pozostać w klasie średniej.
W ten sposób, tutejsza trzecia generacja Vectry była zupełnie inna od tej wytwarzanej w Brazylii i przyjęła postać importowanego z Niemiec trzeciej generacji europejskiego Opltra Vectry trzeciej generacji po restylizacji z 2005 roku. Samochód wizualnie odróżniał się jedynie innymi logotypami.
Wersja brazylijska.
Chevrolet Vectra III został zaprezentowany po raz pierwszy w 2007 roku.
Trzecia generacja Chevroleta Vectry na rynek brazylijski i argentyński przyjęła zupełnie inną postać niż poprzednicy. Samochód nie był już modelem klasy średniej, lecz mniejszej klasy kompaktowej, tym samym przyjmując postać już nie lokalnej odmiany europejskiego Opla Vectry, lecz Opla Astry, ponownie trafiając do lokalnej produkcji.
Początkowo samochód trafił na rynek wyłącznie jako 4-drzwiowy sedan, do którego dołączył 5-drzwiowy hatchback o nazwie Vectra GT. Samochód zyskał obszerne różnice wizualne względem modelu Opla.
Brazylijska Vectra zyskała inny, wyżej umieszczony przedni wlot powietrza, ścięte i mniejsze reflektory, a także inaczej ukształtowany zderzak przedni. Odrębne wzornictwo zyskała też konstola centralna, z dwuczęściowymi nawiewami i innymi panelami radia oraz klimatyzacji.
Lifting.
W 2009 roku Chevrolet Vectra III przeszedł obszerną restylizację nadwozia, w ramach której upodobnił się w znaczącym stopniu do europejskiego Opla Astry, zyskując nowy wygląd pasa przedniego i inne, ciemniejsze wkłady lamp tylnych. Nowością było nowe, pozbawione okręgu logo, a także duża poprzeczka w kolorze nadwozia na atrapie chłodnicy.
Pod tą postacią Vectra dostępna była na rynku jeszcze przez 2 lata, po czym razem ze starszym, równolegle oferowanym Chevroletem Astra zastąpił ją zupełnie nowy, globalny model Cruze.
Czwarta generacja.
Chevrolet Vectra IV został zaprezentowany po raz pierwszy w 2008 roku.
Niezależnie od sąsiednich rynków latynoamerykańskich, w Chile lokalny oddział Chevroleta chciał zachować kontynuację linii modelowej Vectra jako dużego, średniej wielkości modelu na bazie analogicznej wielkości modelu w gamie Opla w Europie. Choć tamtejszy odpowiednik w 2008 roku został zastąpiony nowym modelem o nazwie Insignia, chilijski wariant zachował nazwę Chevrolet Vectra.
Zmiana nazwy.
Pomimo premiery przed publicznością na Salonie Samochodowym w Santiago w listopadzie 2008 roku, samochód nie trafił ostatecznie do sprzedaży pod marką Chevroleta. Po 3-letnim wakacie, w związku z debiutem Opla na chilijskim rynku w 2012 roku, model ostatecznie wprowadzono tam do oferty pod taką samą nazwą, jak w Europie – jako Opel Insignia.

</doc>
<doc id="1519484" url="https://pl.wikipedia.org/wiki?curid=1519484" title="Chien d’Artois">
Chien d’Artois

Chien d’Artois – rasa psa, należąca do grupy psów gończych. Podlega próbom pracy.
Rys historyczny.
Rasa powstała w XVI wieku. Jest jedną z rdzennych ras francuskich psów myśliwskich. Wywodzi się od niej wiele ras psów gończych. Jest wynikiem krzyżówek psów gończych z wyżłami.
Wygląd.
Sylwetka nieduża, muskularna, z długą, mocną szyją i długim ogonem w kształcie sierpa. Głowa z kwadratowym pyskiem, szeroką czaszką, czarnym nosem i długimi płaskimi uszami, osadzonymi na linii oczu.
Sierść krótka i przylegająca.
Umaszczenie jest trójkolorowe, z wyraźnym czaprakiem.
Zachowanie i charakter.
Żywy i przyjazny.
Użytkowość.
Pies wykorzystywany do polowań na drobną zwierzynę, głównie zające.

</doc>
<doc id="1519485" url="https://pl.wikipedia.org/wiki?curid=1519485" title="Chevrolet Tracker (1999)">
Chevrolet Tracker (1999)



</doc>
<doc id="1519487" url="https://pl.wikipedia.org/wiki?curid=1519487" title="Chevrolet Omega">
Chevrolet Omega

Chevrolet Omega – samochód osobowy klasy wyższej produkowany pod amerykańską marką Chevrolet w latach 1992–2012.
Pierwsza generacja.
Chevrolet Omega I został zaprezentowany po raz pierwszy w 1992 roku.
Po 23 latach rynkowej obeności modelu Opala, którego wywodząca się z lat 60. XX wieku była już wyraźnie przestarzała, brazylijski oddział Chevroleta zdecydował się zastąpić ją zupełnie nowym modelem zapożyczonym z europejskiej oferty bratniego Opla.
Brazylijski Chevrolet Omega odróżniał się od europejskiego odpowiednika jedynie oznaczeniami producenta, powstając lokalnie w zakładach General Motors do Brasil zarówno jako 4-drzwiowy sedan, jak i 5-drzwiowe kombi noszące przydomek "Omega Suprema".
Druga generacja.
Chevrolet Omega II został zaprezentowany po raz pierwszy w 1998 roku.
W przeciwieństwie do poprzednika, wprowadając na rynek drugą generację Omegi brazylijski oddział Chevroleta zdecydował się nawiązać współpracę w ramach General Motors nie z europejskim Oplem, lecz z australijskim Holdenem. W efekcie tym razem pojazd przyjął postać eksportowej odmiany tamtejszego modelu Holden Commodore, odróżniając się od niego m.in. inną atrapą chłodnicy oraz oznaczeniami producenta i modelu.
Restylizacje.
Analogicznie do australijskiego odpowiednika, Chevrolet Omega drugiej generacji przechodził systematyczne restylizacje obejmujące zarówno wygląd zewnętrzny, jak i wyposażenie oraz wystrój kokpitu. Największa modernizacje przypadły na 2001 oraz 2003 rok, przynosząc najpierw inny wygląd zderzaków i atrapy chłodnicy, a później zupełnie inny kształt reflektorów oraz lamp tylnych.
Trzecia generacja.
Chevrolet Omega III został zaprezentowany po raz pierwszy w 2007 roku.
Podobnie jak poprzednik, brazylijska Omega trzeciej i zarazem ostatniej generacji była eksportową odmianą australijskiego Holdena Commodore nowej generacji.
Samochód odróżniał się od niego kierownicą po lewej stronie, innymi oznaczeniami producenta oraz charakterystyczną, chromowaną poprzeczką na atrapie chłodnicy. W porównaniu do drugiej generacji, topowy model w brazylijskiej ofercie Chevroleta stał się wyraźnie przestronniejszy dzięki większemu rozstawowi osi.
Koniec produkcji.
Po 5 latach eksportu z australijskich zakładów Holdena pod Adelaide, brazylijski oddział Chevroleta zdecydował się zakończyć współpracę. Chevrolet Omega zniknął z lokalnego portoflio z powodu spadającego popytu i nie otrzymał następcy.

</doc>
<doc id="1519490" url="https://pl.wikipedia.org/wiki?curid=1519490" title="Chevrolet Meriva">
Chevrolet Meriva



</doc>
<doc id="1519493" url="https://pl.wikipedia.org/wiki?curid=1519493" title="Kaká (ur. 1981)">
Kaká (ur. 1981)

Kaká, właśc. Claudiano Bezerra da Silva (ur. 16 maja 1981 w São José do Belmonte) – brazylijski piłkarz, od 2018 roku zawodnik klubu Anadia FC.

</doc>
<doc id="1519494" url="https://pl.wikipedia.org/wiki?curid=1519494" title="Chevrolet Classic">
Chevrolet Classic



</doc>
<doc id="1519495" url="https://pl.wikipedia.org/wiki?curid=1519495" title="Saturn Astra">
Saturn Astra



</doc>
<doc id="1519497" url="https://pl.wikipedia.org/wiki?curid=1519497" title="Basset gaskoński">
Basset gaskoński

Basset gaskoński – jedna z ras psów, należąca do grupy psów gończych i posokowców, zaklasyfikowana do sekcji psów gończych. Podlega próbom pracy.
Krótki rys historyczny.
Rasa powstała w XVII wieku. Wymarła w 1911 roku. Dzięki M. Alainowi Bourbounowi obecne bassety gryfońskie zostały odtworzone na jej podobieństwo.
Użytkowość.
Pies ten jest zarówno psem myśliwskim, jak i dobrym towarzyszem człowieka.
Charakter i temperament.
Przyjazny, aktywny i pełen temperamentu.
Wygląd.
Umaszczenie jest trójkolorowe, z przewagą bieli, czarnym nakrapianiem na tułowiu i głowie oraz rudym podpalaniem na głowie. Sierść krótka. Stosunkowo długi, wąski ogon. Mocne, owalne stopy.

</doc>
<doc id="1519501" url="https://pl.wikipedia.org/wiki?curid=1519501" title="Hreðavatn">
Hreðavatn

Hreðavatn – jezioro na zachodzie Islandii.
Leży ok. 25 km na północ od Borgarnes w pobliżu Hringvegur - drogi nr 1, koło szkoły wyższej Bifröst. Kratery Grábróku w paśmie górskim Ljósufjöll wznoszą się w niewielkiej odległości, a jego lawa rozciąga się wzdłuż wschodniego brzegu jeziora.
Długość jeziora wynosi ok. 5 km, powierzchnia 1,3 km², a głębokość ok. 20 m.
W jeziorze tym można łowić pstrągi.
Bezpośrednie otoczenie odznacza się dużymi połaciami lawy, łagodnym krajobrazem wrzosowisk i małymi roślinami leśnymi (zalesianie).
Przed 6,5 do 7 milionami lat musiały być te tereny zalesione. Odkryto to złoża węgla drzewnego, którego skład wskazuje na rośliny, które dzisiaj spotykamy w środkowej Europie, co oznaczałoby, że wtedy temperatury były dużo wyższe niż obecnie.
W niezbyt dużej odległości wznosi się stożek wulkanu Baula.

</doc>
<doc id="1519512" url="https://pl.wikipedia.org/wiki?curid=1519512" title="Marijonas Misiukonis">
Marijonas Misiukonis

Marijonas Misiukonis (ur. 1 lutego 1939 w Wiciunach w rejonie oniksztyńskim) – litewski funkcjonariusz KGB, minister spraw wewnętrznych w latach 1989–1991.
Życiorys.
W 1962 ukończył studia na Wydziale Prawa Uniwersytetu Wileńskiego. Odbył również kursy doszkalające dla funkcjonariuszy KGB w Kijowie i Mińsku oraz studia w wyższej szkole partyjnej.
Przez wiele lat pracował jako funkcjonariusz KGB, był oficerem operacyjnym w rejonie oniksztyńskim. W 1965 brał udział w obławie na Antanasa Kraujelisa („Siaubūnasa”), jednego ostatnich partyzantów litewskiego podziemia niepodległościowego. Od 1966 pracował w zarządzie II KGB Litewskiej SRR, m.in. na stanowiskach zastępcy naczelnika wydziału IV (1973–1975), zastępcy naczelnika wydziału II (1975–1979) oraz naczelnika wydziału III (1979–1982). Przed odejściem ze służby w 1984 pełnił funkcję naczelnika wydziału VI KGB Litewskiej SRR w stopniu pułkownika.
Od 1963 do 1989 był członkiem Komunistycznej Partii Litwy. W latach 1984–1989 zajmował stanowisko zastępcy ministra. Od 1989 był ministrem spraw wewnętrznych Litewskiej SRR. W 1989 awansowany do stopnia generała. Zachował stanowisko ministra spraw wewnętrznych w rządzie Kazimiry Prunskienė utworzonym po ogłoszeniu niepodległości przez Litwę w marcu 1990. Kierując resortem spraw wewnętrznych, przeprowadził reformę struktur bezpieczeństwa. 31 lipca 1991 złożył dymisję, a w listopadzie został zastąpiony przez Petrasa Valiukasa.
W późniejszych latach pracował w firmach prywatnych. Był m.in. szefem wydziału ochrony w jednym z banków. Od 2007 wszedł w skład rady społecznej przy komendancie głównym policji.
Postępowanie karne.
W listopadzie 2009 prokurator prokuratury okręgowej w Poniewieżu skierował akt oskarżenia przeciwko funkcjonariuszom sowieckich organów bezpieczeństwa, którzy w 1965 brali udział w obławie na Antanasa Kraujelisa (zakończonej jego śmiercią). Marijonasowi Misiukonisowi postawiony został zarzut udziału w ludobójstwie. Wyrokiem sądu okręgowego w Poniewieżu z 26 listopada 2014 został uniewinniony w I instancji, 7 lipca 2015 wyrok ten został utrzymany w mocy przez sąd apelacyjny w Wilnie. 25 lutego 2016, po rozpatrzeniu kasacji, Sąd Najwyższy ostatecznie uniewinnił go od zarzutu udziału w ludobójstwie.

</doc>
<doc id="1519513" url="https://pl.wikipedia.org/wiki?curid=1519513" title="Józef Adrian Massalski">
Józef Adrian Massalski

Józef Adrian Massalski herbu własnego (ur. ok. 1726, zm. 6 czerwca 1765 w Warszawie) – podskarbi nadworny litewski od 1754 roku, wójt grodzieński do 1765 roku, starosta grodzieński w latach 1750-1765, marszałek sejmu w 1752 roku, marszałek Trybunału Głównego Wielkiego Księstwa Litewskiego w 1748 roku, generał lejtnant wojsk litewskich, podpułkownik petyhorski, od 1745, berżnicki, łozdziejski, propojski i wiślicki.
Był synem Michała Józefa i Franciszki z Ogińskich.
Poseł grodzieński na sejm 1744 roku. Deputat grodzieński na Trybunał Główny Wielkiego Księstwa Litewskiego w 1748 roku. Poseł grodzieński na sejm 1750 roku. W 1752 roku uczęszczał do Collegium Nobilium jezuitów w Wilnie. Poseł na sejm 1752 roku z powiatu grodzieńskiego. Poseł na sejm 1754 roku z powiatu grodzieńskiego.Wybrany posłem na sejm 1756 roku z powiatu słonimskiego. Poseł na sejm 1758 roku z powiatu grodzieńskiego. Poseł na sejm 1760 roku z Księstwa Żmudzkiego. W 1752 roku wybrany marszałkiem sejmowym sejmu 1752 jako kandydat Familii. W 1754 roku przewodził obradom sejmu 1754 jako marszałek starej laski. Był członkiem konfederacji generalnej Wielkiego Księstwa Litewskiego w 1764 roku.
Odznaczenia.
W 1761 roku otrzymał dzięki protekcji hetmana wielkiego litewskiego Michała Kazimierza Radziwiłła Rybeńki Order Orła Białego. 

</doc>
<doc id="1519516" url="https://pl.wikipedia.org/wiki?curid=1519516" title="Prosto z piekła">
Prosto z piekła

Prosto z piekła (ang. "From Hell") – angielska powieść graficzna, stworzona przez Alana Moore'a (scenariusz) i Eddiego Campbella (rysunki), rozwijająca jedną z teorii na temat tożsamości Kubę Rozpruwacza i motywów dokonanych przez niego zabójstw w Londynie w 1888. 
Publikacja.
Pierwotnie "Prosto z piekła" ukazało się w 10 tomach w latach 1991–1996, które zebrano w jedno, blisko 600-stronicowe wydanie opublikowane w 1999 nakładem Top Shelf Productions. W tej formie ukazał się w 2008 polski przekład nakładem wydawnictwa Timof i cisi wspólnicy.
Znaczenie tytułu.
Tytuł nawiązuje do pierwszych słów z listu, który uważany jest przez niektórych za autentyczną wiadomość wysłaną policji przez zabójcę. "Prosto z piekła" jest wielowątkową próbą rekonstrukcji zdarzeń z tamtego okresu. 
Nagrody.
"Prosto z piekła" otrzymało wiele nagród, m.in. nagrodę krytyków na Międzynarodowym Festiwalu Komiksu w Angoulême w 2001. 
Adaptacja filmowa.
Powstała adaptacja filmowa pt. "Z piekła rodem".

</doc>
<doc id="1519536" url="https://pl.wikipedia.org/wiki?curid=1519536" title="Grand Gascon Saintongeois">
Grand Gascon Saintongeois

Grand Gascon Saintongeois – rasa psa, należąca do grupy psów gończych i posokowców, zaklasyfikowana do sekcji psów gończych. Podlega próbom pracy.
Rys historyczny.
Rasę utworzył w XIX wieku baron de Virelade w wyniku skrzyżowania gascon bleu i ariégeois.
Wygląd.
Wokół głowy i na szyi luźne fałdy skóry. Na głowie bardzo wyraźny guz potyliczny. Uszy bardzo długie, obwisłe o kształcie stożka. Grzbiet długi i mocny. Nogi długie i proste.
Sierść jest cienka i krótka. 
Umaszczenie jest dwukolorowe, biało-czarne lub biało-złote, przy zdecydowanej przewadze bieli. Kolor czarny występuje na głowie i sięga do łopatek. Są też czarne drobne znaczenia na reszcie sierści.
Użytkowość.
Pies wykorzystywany do polowań na sarny. Poluje w sforze. 
Popularność.
Grand Gascon Saintongeois jest poza swoim krajem ojczystym nieznana.

</doc>
<doc id="1519538" url="https://pl.wikipedia.org/wiki?curid=1519538" title="Kanał Taunton - Bridgwater">
Kanał Taunton - Bridgwater



</doc>
<doc id="1519541" url="https://pl.wikipedia.org/wiki?curid=1519541" title="Glory Alozie">
Glory Alozie

Glory Alozie (ur. 30 grudnia 1977) – reprezentująca Hiszpanię lekkoatletka, wielokrotna medalistka Mistrzostw Świata i igrzysk olimpijskich.
Urodziła się w Nigerii i to ten kraj reprezentowała do roku 2000. 6 lipca 2001 roku została obywatelką Hiszpanii i od tego momentu występuje w barwach tego państwa.
Największe sukcesy odnosi w biegu na 100 metrów przez płotki:
Dużo dobrych rezultatów przynoszą jej starty w hali – w biegu na 60 metrów przez płotki:
W biegu na 100 metrów nie odnosi tak spektakularnych sukcesów, jednak kilka wyników zasługuje na uwagę:
W sztafecie 4 × 100 metrów zdobyła medale:

</doc>
<doc id="1519551" url="https://pl.wikipedia.org/wiki?curid=1519551" title="Siergiej Fokin">
Siergiej Fokin

Siergiej Aleksandrowicz Fokin, (ur. 26 czerwca 1961 roku w Uljanowsku) – radziecki piłkarz, który grał na pozycji obrońcy.
Kariera klubowa.
Urodził się w Ulianowsku, ale po roku wraz z rodzicami wyjechał do Kirgiskiej SRR. Karierę piłkarską rozpoczął w klubie Ałga Frunze. W 1984 został piłkarzem CSKA Moskwa, w którym dosłużył się do czynu majora. W 1992 wyjechał do Niemiec, gdzie bronił barw klubu Eintracht Brunszwik. Po zakończeniu kariery pozostał w Niemczech na stałe.

</doc>
<doc id="1519556" url="https://pl.wikipedia.org/wiki?curid=1519556" title="De Tomaso Longchamp">
De Tomaso Longchamp

De Tomaso Longchamp – dwudrzwiowe coupé w układzie siedzeń 2+2 produkowane przez włoską firmę motoryzacyjną De Tomaso. Longchamp bazował na modelu Deauville, oparty był na jego skróconej płycie podłogowej; oba te modele to jedyne samochody De Tomaso z silnikiem zamontowanym z przodu nadwozia. Po raz pierwszy samochód został pokazany publicznie na Turin Motor Show w roku 1972. Dostępna była również wersja Longchamp GTS zaprezentowana w 1980 na Turin Motor Show; wyposażona była w szersze opony oraz poszerzone nadkola. Również w tym samym roku zaprezentowano wersję kabriolet. Kabriolety wytwarzane był przez Carrozerria Pavesi of Milan; powstało bardzo mało GTS bez dachu.
Nadwozie zostało zaprojektowane przez Toma Tjaarda z Ghia, stylistyka była podobna do poprzedniego prototypu autora, Lancii Marica. Z przodu Longchamp ma długą maskę aby zmieścić pod nią pochodzący od Forda silnik V8 "Cleveland" o pojemności 5766 cm³. Silnik ten był popularny w muscle cars Forda z końca lat 60., produkował on 330 hp (246 kW) co pozwalało samochodowi na osiągnięcie prędkości maksymalnej wynoszącej 240 km/h (149 mph). Motor ten napędzał też inny model De Tomaso, Pantera. Standardowo montowano 3-biegową, automatyczną skrzynię biegów Ford C-6 "Cruise-o-Matic". 17 samochodów zostało wyposażonych w 5-biegową manualną skrzynię ZF. W późniejszym okresie produkcji moc silnika zredukowano do 270 hp.
Samochód wyposażony był w niezależne zawieszenie przednie. Wnętrze pojazdu było dość luksusowo wyposażone, prawie całość pokryta była skórą.
Wersja GTS miała nieco inne zawieszenie, w celu lepszego pomieszczenie szerszych kół Campagnolo na które zakładano opony Pirelli P7, nieznacznie inne było także nadwozie.
Do roku 1989 powstało 409 egzemplarzy (395 coupe i 14 kabrioletów).

</doc>
<doc id="1519558" url="https://pl.wikipedia.org/wiki?curid=1519558" title="Max Wit">
Max Wit



</doc>
<doc id="1519559" url="https://pl.wikipedia.org/wiki?curid=1519559" title="Midnight Lightning">
Midnight Lightning

Midnight Lightning jest szóstym wydanym pośmiertnie studyjnym albumem Jimiego Hendrixa i drugim wyprodukowanym przez producenta Alana Douglasa. Jest efektem kontynuowania kontrowersyjnej polityki wydawniczej producenta. Douglas, tak jak przy pracy nad albumem Crash Landing, skorzystał z muzyków sesyjnych do dogrania części utworów. Jedyną oryginalną ścieżką (nie licząc tych nagranych przez Hendrixa) jest nagranie Mitcha Mitchella na perkusji w utworze "„Hear My Train A Comin'”". W odpowiedzi na falę krytyki, jaka spadła na niego (po deklaracji, że jest współtwórcą Crash Landing), Alan Douglas nie rościł już sobie żadnych praw, co do bycia współtwórcą jakiegokolwiek utworu na płycie "Midnight Lightning". Album nie został tak dobrze odebrany jak jego poprzednik, zajął #43 miejsce w USA i #46 w Wielkiej Brytanii.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1519560" url="https://pl.wikipedia.org/wiki?curid=1519560" title="Czterowymiarowość">
Czterowymiarowość

Czterowymiarowość () – pogląd, że przeszłość, teraźniejszość i przyszłość są jednakowo realne.
Oznacza to, że na przykład dinozaury, czy cywilizacja na Marsie istnieją, choć nie w chwili obecnej, ale jednak istnieją (w przeszłości, teraźniejszości bądź przyszłości). Sytuację tę można zobrazować w sposób trójwymiarowy – to, że stoję w Warszawie, nie oznacza wcale, że Tokio czy Rzym nie istnieją. Miasta te są tak samo realne jak to, w którym się obecnie znajduje, podobnie jak to samo miejsce na Ziemi w przeszłości bądź w przyszłości.
Przykładem obecności czterowymiarowości w literaturze jest książka Kurta Vonneguta "Rzeźnia numer pięć".

</doc>
<doc id="1519566" url="https://pl.wikipedia.org/wiki?curid=1519566" title="Grand Griffon Vendéen">
Grand Griffon Vendéen

Grand Griffon Vendéen - jedna z ras psów, należąca do grupy psów gończych i posokowców, zaklasyfikowana do sekcji psów gończych. Podlega próbom pracy.
Krótki rys historyczny.
Rasa powstała w XV wieku w regionie Vendée we Francji jako krzyżówka psa św. Huberta, bracco italiano i griffona nivernais.
Użytkowość.
Pies nadaje się do polowań z początkującymi myśliwymi, gdyż potrafi się tak podekscytować na początku polowania, że nie jest w stanie dotrwać potem do końca. Może polować na lądzie i w wodzie.
Charakter i temperament.
Żywy i przyjazny.
Wygląd.
Umaszczenie jest białe lub pszeniczne z różnymi znaczeniami. Sierść szorstka i twarda, z długimi włosami na stopach. Głowa lekko wydłużona z dużym czarnym nosem i wąsami, ciemnymi oczami i owalnymi uszami. Grzbiet prosty i dobrze umięśniony, mocna klatka piersiowa i nogi. Ogon ma kształt pałasza.

</doc>
<doc id="1519569" url="https://pl.wikipedia.org/wiki?curid=1519569" title="Ego (album Varius Manx)">
Ego (album Varius Manx)

Ego – piąty album grupy Varius Manx i jednocześnie pierwszy z nową wokalistką Kasią Stankiewicz. Płyta wydana w 1996 przez Zic Zac uzyskała certyfikat podwójnie platynowej.

</doc>
<doc id="1519573" url="https://pl.wikipedia.org/wiki?curid=1519573" title="Hamdi Salihi">
Hamdi Salihi

Hamdi Salihi (ur. 19 stycznia 1984 w Szkodrze) – piłkarz albański występujący na pozycji napastnika w klubie Skënderbeu Korcza. Od 2006 reprezentant Albanii.
Kariera klubowa.
Początki kariery i pobyt w Grecji.
Hamdi Salihi rozpoczynał swoją karierę w KS Vllaznia Shkodër i od razu w pierwszym sezonie od pojawienia się na albańskich boiskach stał się kluczowym graczem swojej drużyny.
Po zaledwie dwóch sezonach w Albanii zmienił klub na grecki Panionios GSS. Jego pobyt w Grecji nie był jednak udany, gdyż wystąpił w zaledwie 6 spotkaniach głównie jako rezerwowy.
Powrót do Albanii.
Po zakończeniu sezonu 2004/05 wrócił do Albanii, a konkretnie do KF Tirana. Jego pobyt w Tiranie nie trwał jednak długo, z racji wyśmienitych występów (47 goli w 49 występach), w tym aż 29 w lidze i zdobycia krajowego pucharu. W tymże sezonie Salihi został uznany przez IFFHS najlepszym strzelcem w Europie.
SV Ried.
Wspaniałe występy zaowocowały transferem do SV Ried w zimowym okienku transferowym. Przez pierwsze pół roku Hamdi zdobył w austriackiej Bundeslidze 6 goli i pomógł swemu klubowi w zobyciu wicemistrzostwa Austrii. Natomiast w sezonie 2007/08 po zdobyciu 12 bramek wraz z Carstenem Janckerem został uhonorowany koroną króla strzelców.
Rapid Wiedeń.
W ostatnim dniu letniego okienka transferowego przed sezonem 2009/10 podpisał kontrakt z cieszącym się w Austrii ogromną popularnością Rapidem Wiedeń. Zadebiutował w Rapidzie przeciwko Red Bull Salzburg, wchodząc z ławki i zdobywając wyrównującego gola w 84 min. meczu.
Kariera reprezentacyjna.
Salihi swojego pierwszego gola w reprezentacji zdobył 23 sierpnia 2007 roku w meczu przeciwko Malcie. Jak dotąd wystąpił w 47 meczach, zdobywając w nich 11 goli.

</doc>
<doc id="1519574" url="https://pl.wikipedia.org/wiki?curid=1519574" title="Donator zwłok">
Donator zwłok

Donator (od. łac. "donatio" - darowizna), darczyńca.
W świecie medycznym donatorem (darczyńcą) zaczęto określać osoby, które jeszcze za życia złożyły deklarację o oddaniu swojego całego ciała na potrzeby nauki. 
Śląski Uniwersytet Medyczny w Katowicach w dniu 12 marca 2008 r. jako pierwszy w Polsce uruchomił "Program Świadomej Donacji Zwłok", w którym definiuje się osobę donatora jako dawcę całego ciała. 
Również niemiecki Instytut Plastynacji w Heidelbergu, kierowany przez Gunthera von Hagensa oferuje w Polsce program dla donatorów, rozumianych jako dawców swoich ciał na potrzeby plastynacji.
Określenie donatora nie powinno się odnosić do osób będących dawcami narządów i dawcami krwi. 

</doc>
<doc id="1519583" url="https://pl.wikipedia.org/wiki?curid=1519583" title="Smród życia">
Smród życia

Smród życia (ang. Life stinks) – film amerykańskiego reżysera Mela Brooksa z 1991 roku.
Fabuła.
Miliarder Goddard Bolt jest biznesmenem bez skrupułów. Dla jego projektów budowlanych jak porty jachtowe i centra handlowe, wygania on z miejsc docelowych pierwotnych mieszkańców, chorych i emerytów. Gdy nabywa on dla swojego nowego projektu działki ze slumsów, uprzedza go jego konkurent Vance Crasswell, który kupuje drugą część tych terenów. Ponieważ żaden z nich nie chce sprzedać swojej połowy, Vance proponuje zakład: Goddard Bolt musi przeżyć w slumsach 30 dni, nie mogąc przy tym sięgać po żadne środki finansowe i ujawniać się nikomu jako miliarder. Aby go kontrolować, zostaje mu na nogę założona obroża z nadajnikiem, która alarmuje obie strony w wypadku opuszczenia terenu slumsów przez Bolta. Jeśli alarm jest aktywny dłużej niż 30 sekund, Goddard Bolt przegrywa zakład. Wystawiony na życie w slumsach, miliarder poznaje na własnej skórze różnice między bogactwem a biedą.
Poznaje tam byłą tancerkę, która zrezygnowała dla męża ze swojej kariery i po rozpadzie małżeństwa wylądowała na ulicy. W owej kobiecie, zwanej królową blaszanych puszek, zakochuje się protagonista. Udaje mu się wygrać zakład, jednak w międzyczasie zostaje on uznany przez swoich prawników, razem z jego konkurentem za niepoczytalnego. Po kilku przejściach udaje mu się jednak zmusić swojego konkurenta do przyznania się przed kamerą, że to właśnie on wygrał zakład.
Przemieniony Bolt nakazuje budowę na swoim terenie dużego parku, darmowych mieszkań dla mieszkańców slumsów, jak i szpitala, a następnie poślubia byłą tancerkę.
Recenzje.
W czasopiśmie Cinema określono film jako komedię społeczną z tęgą farsą, z romantycznymi kiczowatymi elementami. Obraz dobrodusznych bezdomnych jest rażąco sentymentalny, a klimat dawnych filmów Brooksa traci trochę na rzecz wkomponowanego humoru, jednakże sytuacji komicznych jest w tym filmie mnóstwo.
Leksykon filmowy określił film jako powierzchowną komedię pełną promieniującego społecznego romantyzmu. Film pokazuje w banalny, ale także bolesny sposób, mieszczański świat biednych. Reżyser postawił raczej na zamieszanie i sentymentalny patos, zamiast na zuchwałość i ironię.
Tło.
Film został nakręcony w Los Angeles w "Culver Studios" w Culver City. Zarobił w amerykańskich kinach 4,1 miliona dolarów.

</doc>
<doc id="1519584" url="https://pl.wikipedia.org/wiki?curid=1519584" title="End (album)">
End (album)

End – szósty album zespołu Varius Manx. Płyta wydana w 1997 przez BMG Poland, uzyskała certyfikat platynowej.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1519585" url="https://pl.wikipedia.org/wiki?curid=1519585" title="Port Dickson">
Port Dickson

Port Dickson – miasto w Malezji, w stanie Negeri Sembilan. Według danych szacunkowych na rok 2008 liczy 97 094 mieszkańców. Ośrodek przemysłowy.

</doc>
<doc id="1519586" url="https://pl.wikipedia.org/wiki?curid=1519586" title="Czarne Wrota">
Czarne Wrota



</doc>
<doc id="1519588" url="https://pl.wikipedia.org/wiki?curid=1519588" title="Ramipryl">
Ramipryl

Ramipryl – organiczny związek chemiczny, lek z grupy inhibitorów konwertazy angiotensyny (ACE) stosowany głównie w terapii nadciśnienia tętniczego.
Mechanizm działania.
Jest prolekiem, w organizmie hydrolizuje z wytworzeniem ramiprylatu, który ma długi czas eliminacji, co pozwala na przyjmowanie ramprilu raz na dobę.
Ramipryl powoduje zahamowanie działania konwertazy angiotensyny i w efekcie zmniejszenie stężenia angiotensyny II oraz aldosteronu, kompensacyjnie zwiększa się stężenie angiotensyny I oraz reniny. Zostaje zahamowane wydzielanie aldosteronu, co powoduje zwiększenie stężenia jonów potasowych w osoczu. Końcowym efektem jest spadek ciśnienia tętniczego zarówno skurczowego, jak i rozkurczowego. Pojemność minutowa i częstość rytmu nie ulegają zmianie. 
Ramipryl charakteryzuje się stosunkowo dużym powinowactwem do tkankowego układu renina-angiotensyna-aldosteron.
Farmakokinetyka.
Po podaniu doustnym osiąga maksymalne stężenie w osoczu po 1 h. W 50-60% wchłania się z przewodu pokarmowego. Pokarm zwalnia tempo wchłaniania, ale nie powoduje zmniejszenia ilości wchłoniętego leku. W wątrobie jest metabolizowany do ramiprylatu, który jest 6-krotnie silniejszym inhibitorem ACE niż ramipryl. 
Maksymalne stężenie ramiprylatu w surowicy jest osiągane po ok. 2-3 h po doustnym podaniu leku. Z białkami osocza ramipryl wiąże się mniej więcej w 75%, ramiprylat w 56%. Dostępność biologiczna ramiprylu po podaniu doustnym wynosi 28%, zaś po dożylnym 100%. Stężenie w osoczu wzrasta wraz ze zwiększaniem dawki, ale nie wprost proporcjonalnie. Farmakokinetyka jest złożona i zmienia się w sposób trójfazowy. Faza pierwsza związana jest z obwodową dystrybucją leku, jego wiązaniem z białkami osocza i w tkankach, okres półtrwania tej fazy to 2-4 h. Po tym następuje dwufazowa eliminacja. Czas pierwszej fazy eliminacji wynosi 9-18 h. Druga faza jest wydłużona i trwa powyżej 50 h. Związane jest to prawdopodobnie z kinetyką kompleksu ramipryl-ACE. Około 60% leku wydalane jest w postaci metabolitów z moczem, około 40% z kałem. 
Ramipryl nie kumuluje się w organizmie. Nagłe odstawienie nie powoduje gwałtownego wzrostu ciśnienia. Wydalanie leku jest opóźnione u pacjentów z niewydolnością nerek. Metabolizm jest wydłużony u pacjentów z upośledzoną czynnością wątroby. 
Wskazania.
W Polsce lek jest zarejestrowany w terapii nadciśnienia tętniczego (w monoterapii lub w połączeniu z innymi lekami), niewydolności serca, ostrej fazy zawału mięśnia serca współistniejącej z niewydolnością serca, objawowej niecukrzycowej nefropatii.
Dodatkowym wskazaniem jest prewencja zgonu, zawału serca i udaru mózgu, konieczności rewaskularyzacji u osób po 55. roku życia ze współistniejącymi powikłaniami w postaci choroby niedokrwiennej serca (przebyty zawał serca, niestabilna dusznica bolesna, przebyte CABG lub PTCA), choroby naczyń obwodowych, udaru mózgu czy cukrzycy (ze współistniejącymi czynnikami ryzyka w postaci: nadciśnienia tętniczego, wysokiego poziomu cholesterolu całkowitego, niskiego poziomu HDL, palenia tytoniu, mikroalbuminurii – przynajmniej jeden z wymienionych czynników).
Przeciwwskazania.
Przeciwwskazania do stosowania leku to:
Dawkowanie.
Dawka początkowa wynosi 1,25–2,5 mg/d. Dawka maksymalna – 10 mg/d. Tabletki są dostępne w dawkach: 1,25 mg; 2,5 mg; 5 mg; 10 mg.
Preparaty.
W Polsce ramipryl jest dostępny pod następującymi nazwami handlowymi: "Apo-Rami" (Apotex), "Ampril" (KRKA), "Axtil" (Adamed), "Mitrip" (Grupa Teva Polska), "Piramil" (Sandoz/Lek Polska), "Polpril" (Polpharma), "Ramicor" (Ranbaxy), "Ramipril-ratiopharm" (Ratiopharm), "Ramistad" (Stada), "Ramve" (Farma-Projekt),"Tritace" (Sanofi-Aventis), "Vivace" (Actavis Polska),"Ramipril-Pfizer" (Pfizer). W formie złożonej w połączeniu z hydrochlorotiazydem – "Ramicor Comb".
Na świecie jest sprzedawany m.in. jako "Altace" czy "Ramace".

</doc>
<doc id="1519589" url="https://pl.wikipedia.org/wiki?curid=1519589" title="Temerloh">
Temerloh

Temerloh – miasto w Malezji, w stanie Pahang. Według danych szacunkowych na rok 2008 liczy 77 252 mieszkańców. Ośrodek przemysłowy.

</doc>
<doc id="1519591" url="https://pl.wikipedia.org/wiki?curid=1519591" title="Ramipril">
Ramipril



</doc>
<doc id="1519592" url="https://pl.wikipedia.org/wiki?curid=1519592" title="Zinkensdamm">
Zinkensdamm

Zinkensdamm – podziemna stacja sztokholmskiego metra, leży w Sztokholmie, w Innerstaden, w części Södermalm, w Zinkensdamm. Na czerwonej linii metra T13 i T14, między Hornstull a Mariatorget. Dziennie korzysta z niej około 6 400 osób.
Stacja znajduje się na głębokości 19 m bezpośrednio pod Brännkyrkagatan. Posiada jedno wyjście zlokalizowane Ringvägen 6 na rogu z Brännkyrkagatan.
Otworzono ją 5 kwietnia 1964 jako 49. stację w systemie wraz z odcinkiem T-Centralen-Örnsberg. Posiada jeden peron. Stacja została zaprojektowana przez Olova Blomkvista.
Otoczenie.
W otoczeniu stacji znajdują się:

</doc>
<doc id="1519594" url="https://pl.wikipedia.org/wiki?curid=1519594" title="Bukit Baru">
Bukit Baru

Bukit Baru – miasto w Malezji, w stanie Malakka. Według danych szacunkowych na rok 2008 liczy 56 486 mieszkańców. Ośrodek przemysłowy.

</doc>
<doc id="1519595" url="https://pl.wikipedia.org/wiki?curid=1519595" title="Maciej Maniecki">
Maciej Maniecki

Maciej Maniecki z Pigłowic herbu Sokola (zm. 1638) – marszałek sejmu zwyczajnego w Warszawie w 1629 roku, marszałek Trybunału Głównego Koronnego w Piotrkowie w 1631, podkomorzy poznański w latach 1625-1637, podsędek kaliski w latach 1613-1625, wojski kaliski w latach 1612-1613, komornik graniczny kaliski.
Wielokrotny marszałek sejmikowy. Poseł na sejmy w 1619, 1623, 1626 (nadzwyczajny), 1627, 1632, 1633 i 1637. Poseł na sejm zwyczajny 1629 roku z województwa poznańskiego i kaliskiego. Był członkiem konfederacji generalnej zawiązanej 16 lipca 1632 roku.
Poseł poznański na sejm konwokacyjny 1632 roku. Jako poseł województwa poznańskiego i kaliskiego na sejm elekcyjny 1632 roku wszedł w skład komisji korektury prawa koronnego. Deputat na Trybunał Główny Koronny w Piotrkowie w 1631 roku z województwa poznańskiego.
Poseł na sejm koronacyjny 1633 roku.
Był elektorem Władysława IV Wazy z województwa poznańskiego w 1632 roku, podpisał jego "pacta conventa".

</doc>
<doc id="1519596" url="https://pl.wikipedia.org/wiki?curid=1519596" title="New Coke">
New Coke

New Coke – napój zaprezentowany 23 kwietnia 1985 roku przez The Coca-Cola Company, który czasowo zastąpił dotychczasowy produkt sztandarowy przedsiębiorstwa – Coca-Colę (znaną w Stanach Zjednoczonych jako Coke). W 1992 roku nazwa produktu została zmieniona na Coca-Cola II, napój ten do dnia dzisiejszego pozostaje w sprzedaży na kilku rynkach lokalnych.
Wprowadzenie marki New Coke równoczesne z wycofaniem dotychczasowego produktu było wielką porażką marketingową. 10 lipca 1985 roku przywrócona została oryginalna Coca-Cola (początkowo pod nazwą Coca-Cola Classic), a z większości rynków szybko wycofano nowy produkt.

</doc>
<doc id="1519600" url="https://pl.wikipedia.org/wiki?curid=1519600" title="Pangkal Kalong">
Pangkal Kalong

Pangkal Kalong – miasto w Malezji, w stanie Kelantan. Według danych szacunkowych na rok 2008 liczy 40 581 mieszkańców. Ośrodek przemysłowy.

</doc>
<doc id="1519601" url="https://pl.wikipedia.org/wiki?curid=1519601" title="Najlepsze z dobrych">
Najlepsze z dobrych

Najlepsze z dobrych – kompilacja największych przebojów zespołu Varius Manx. Na płycie znajdują się cztery premierowe utwory.
Album ten został wydany z okazji 10-lecia istnienia zespołu.
Album wydany został także w wersji multimedialnej, zawiera bowiem fragmenty teledysków grupy, jej historię oraz niepublikowane zdjęcia.

</doc>
<doc id="1519606" url="https://pl.wikipedia.org/wiki?curid=1519606" title="Kangar">
Kangar

Kangar – miasto w Malezji, stolica stanu Perlis. Według danych szacunkowych na rok 2008 liczy 64 807 mieszkańców. Ośrodek przemysłowy.

</doc>
<doc id="1519607" url="https://pl.wikipedia.org/wiki?curid=1519607" title="Chevrolet Prisma">
Chevrolet Prisma

Chevrolet Prisma – samochód osobowy klasy miejskiej produkowany pod amerykańską marką Chevrolet w latach 2006 – 2019.
Pierwsza generacja.
Chevrolet Prisma I został zaprezentowany po raz pierwszy w 2006 roku.
Wraz z gruntowną restylizacją hatchbacka Celta, brazylijski oddział producenta zdecydował się poszerzyć swoją lokalną ofertę o zbudowanego na niego bazie 4-drzwiowego sedana, opierając się zatem tym samym na platformie moelu Corsa Classic. 
Pierwsza generacja Prismy wyróżniała się obłą sylwetką, rozłożystymi lampami tylnymi w kształcie zaokrąglonego trójkąta i dużymi, zaokrąglonymi reflektorami. 
Lifting.
Razem z hatchbackiem Celta, Chevrolet Prisma pierwszej generacji przeszedł drobną restylizację nadwozia w 2011 roku. Pojawiła się kolorowa poprzeczka w atrapie chłodnicy z większym, pozbawionym okręgu logo, a także nowe koło kierownicy i bogatsze wyposażenie standardowe.
Druga generacja.
Chevrolet Prisma II został zaprezentowany po raz pierwszy w 2013 roku.
Druga generacja Prismy, podobnie jak poprzednik, przyjęła postać odmiany sedan pochodnej od taniego hatchbacka, który tym razem przyjął nazwę Onix. Samochód zyskał tym razem bardziej agresywną sylwetkę, z ostrzej zarysowanymi reflektorami i lampami tylnymi, a także wyraźnie większym wlotem powietrza z przodu.
Dzięki oparciu o nową platformę "Gamma II" koncernu General Motors, Prisma drugiej generacji stała się przestronniejsza i lepiej wykonana od poprzednika. Samochód otrzymał przedział bagażowy oferujący przewiezienie do 500 litrów bagażu.
Lifting.
Razem z hatchbackiem Onix, w lipcu 2016 roku brazylijski oddział Chevroleta przedstawił gruntownie zmodernizowaną Prismę. Samochód zyskał inaczej ukształtowany pas przedni, z nowym kształtem reflektorów, a także odświeżonym wzorem atrapy chłodnicy i zderzaków. Przemodelowano lampy tylne, a także wprowadzono zmiany w wyposażeniu standardowym, montując m.in. ekran dotykowy z nową wersją systemu MyLink.
Zmiana nazwy.
Po rynkowym debiucie nowej generacji modelu Onix i opartej na jego bazie odmiany sedan, która tym razem nie otrzymała już nazwy "Prisma", lecz "Onix Plus", dotychczas produkowany tani sedan Chevroleta pozostał w ofercie, zmieniając nazwę na Chevrolet Joy Plus.

</doc>
<doc id="1519608" url="https://pl.wikipedia.org/wiki?curid=1519608" title="Jan Niezgoda">
Jan Niezgoda

Jan Niezgoda (ur. 20 maja 1888 w Białobrzegach, zm. 19 kwietnia 1977 w Warszawie) – major Wojska Polskiego, doktor prawa i ekonomii, bibliotekarz.
Życiorys.
Ukończył gimnazjum w Jaśle, na Uniwersytecie Jagiellońskim uzyskał dyplom doktora praw i ekonomii; przez rok kształcił się także w Konserwatorium Warszawskim. Od 1914 służył w Legionach Polskich, dochodząc do stopnia oficerskiego.
W niepodległej Polsce pozostał w wojsku, jako oficer naukowo-oświatowy. Po 1920 przeniesiony został do pracy w Wojskowym Instytucie Naukowo-Wydawniczym, a następnie do Centralnej Biblioteki Wojskowej w Warszawie. W marcu 1933 został następcą dotychczasowego dyrektora CBW, ppłk. dr. Mariana Łodyńskiego i pozostał na czele Biblioteki do wybuchu II wojny światowej.
Zasłużony dla ogólnego rozwoju kierowanej przez siebie instytucji, dbał o jej podstawy materialne, a także otoczył troską sieć bibliotek oficerskich. Publikował artykuły w czasopismach wojskowych i bibliotekarskich, a wspólnie z ppłk. Marianem Łodyńskim i Wiktorem Kochanowskim opracował "Podręcznik bibliotekarski dla kierowników bibliotek wojskowych" (1929). Działał w Związku Bibliotekarzy Polskich, potem w Stowarzyszeniu Bibliotekarzy Polskich. Jako społecznik zaangażowany był również w ruch śpiewaczy.
Był wieloletnim prezesem Spółdzielni Oficerskiej Budowlano Mieszkaniowej „Żoliborz” współzałożonej między innymi przez Marszałka Piłsudskiego.
Pochowany na cmentarzu Powązkowskim w Warszawie (kwatera 142-2-4).

</doc>
<doc id="1519610" url="https://pl.wikipedia.org/wiki?curid=1519610" title="Kuala Perlis">
Kuala Perlis

Kuala Perlis – miasto w Malezji, w stanie Perlis. Według danych szacunkowych na rok 2008 liczy 13 760 mieszkańców. Ośrodek przemysłowy.

</doc>
<doc id="1519614" url="https://pl.wikipedia.org/wiki?curid=1519614" title="Emi (album)">
Emi (album)

Emi – album zespołu Varius Manx. Materiał powstawał w studiu S4 w Warszawie oraz w łódzkim studiu “Komórka”, a do pracy nad nim zaproszono m.in. aranżera Wojtka Lemańskiego i znanego rapera Reda. Na krążku usłyszymy orkiestrę symfoniczną pod kierownictwem Mirosława Błaszczyka, a oprócz śpiewającej Moniki Kuszyńskiej (która zadebiutowała w roli autorki tekstów) swoje umiejętności wokalne prezentuje Robert Janson.

</doc>
<doc id="1519616" url="https://pl.wikipedia.org/wiki?curid=1519616" title="Słowacka Galeria Narodowa">
Słowacka Galeria Narodowa

Słowacka Galeria Narodowa (słow. "Slovenská národná galéria") – sieć galerii na terenie Słowacji z siedzibą w Bratysławie.
Galeria została założona 29 listopada 1949 roku. Siedziba galerii znajduje się w Pałacu Esterháziego ("Esterházyho palác"), a także częściowo w Koszarach Wodnych ("Vodné kasárne"), z którymi pałac jest połączony. Pałac został zniszczony podczas II wojny światowej i odbudowany w 1950 roku. W 1970 roku rozbudowano galerię, dodając do pałacu halę wybudowaną w stylu modernistycznym.
Obecnie galeria posiada także lokalne filie poza Bratysławą, m.in. w Zwoleniu, Białej Spiskiej oraz w Pezinku.

</doc>
<doc id="1519618" url="https://pl.wikipedia.org/wiki?curid=1519618" title="Plastinarium">
Plastinarium

Plastinarium – znajdujący się w niemieckim mieście Gubin ośrodek preparacji głównie ludzkich zwłok, z zastosowaniem techniki zwanej plastynacją.
Ośrodek o charakterze muzealnym i naukowym, otwarty 17 listopada 2006 przez dra Gunthera von Hagensa, jest placówką zależną i powiązaną z Instytutem Plastynacji w Heidelbergu, należącym do dra von Hagensa. Placówka zajmuje się plastynacją zwłok, gromadzeniem i przygotowywaniem eksponatów na wystawy Body Worlds oraz ma charakter otwartego ośrodka informacyjnego prezentującego działalność jej założyciela. Ponadto organizuje okresowe spotkania osób zainteresowanych donacją swojego ciała po śmierci na potrzeby Plastinarium.
Plastinarium zostało uruchomione w niemieckim mieście Guben, leżącym przy wschodniej granicy z Polską i graniczącym z miastem Gubin. Pierwotnie, w roku 2005 ośrodek plastynacji miał powstać w polskiej miejscowości Sieniawa Żarska w woj. lubuskim, położonej ok. 90 km od Gubina. W nowo zagospodarowanym obiekcie po PGR-ze miało znaleźć docelowo zatrudnienie ok. 300 osób. Jednak sprzeciwy lokalnej społeczności, motywowane światopoglądowo, doprowadziły do wydania przez lokalne władze zakazu budowy Plastinarium na terenie Sieniawy Żarskiej.
Ośrodek plastynacji w Gubinie prezentuje po raz pierwszy w jednym miejscu stacjonarną wystawę anatomiczną „BODY WORLDS. The Anatomical Exhibition of Real Human Bodies” (nie będącą elementem wersji ruchomej Body Worlds), z plastynatami całego ciała oraz dostępną dla zwiedzających tzw. szklaną pracownię. W tym dziale można obserwować na żywo powstawanie plastynatów, śledzić kolejne fazy przetwarzania zmarłego w plastynat: od preparacji anatomicznej do gotowego eksponatu.
W Plastinarium, byłej fabryce sukna wełnianego (niem. "Gubener Wolle"), na powierzchni ponad 2500 m² zwiedzający mają wgląd w procesy preparacji ciał oraz ich konserwacji jako plastynatów (np.: szkielety i przezroczyste plastry ciała, jak i całe narządy wewnętrzne). W sumie można obejrzeć 150 preparatów pojedynczych narządów ludzkich, oraz około 15 plastynatów całego ciała człowieka.
W ośrodku znajdują się: dział udostępniający wiedzę z historii anatomii oraz pomieszczenia, w których zwiedzający może przygotować się do kontrolowania swoich reakcji przed przystąpieniem do oglądania ludzkich szczątków. Miejsce to pozwala na odpowiednio wczesne zrezygnowanie z kontynuacji zwiedzania w przypadku pojawienia się oporów natury światopoglądowej lub reakcji emocjonalnej.
Takie połączenie funkcji Plastinarium stanowi nieznaną wcześniej kombinację pracowni anatomicznej dla laików i muzeum, gdzie nie ma miejsca na prezentację śmierci czy martwego człowieka w dotychczas stosowany sposób, jak na przykład ma to miejsce w muzeach w byłych obozach zagłady lub w pracowniach anatomicznych, dostępnych jedynie dla lekarzy i studentów medycyny.
Organizator ośrodka, dr von Hagens, swoją działalność motywuje m.in. chęcią zmiany stosunku ludzi do śmierci, odtabuizowania ludzkiego ciała po śmierci i zaprzestania postrzegania człowieka po śmierci jako coś obrzydliwego czy nieestetycznego.
Miejsce to ma być szansą dla osób, które nie chcą po swojej śmierci tradycyjnego pogrzebu i bezpowrotnego zniszczenia swego ciała. Tzw. donator może zadeklarować, aby jego ciało zostało po śmierci poddane plastynacji, by tym sposobem pozostać w świecie żywych jako eksponat wystawy "Body Worlds". Do osób, które się na to zdecydowały, należy m.in. Hans Guido Mutke, zmarły w 2004 r. niemiecki pilot, który pierwszy przekroczył barierę dźwięku.
W magazynach Plastinarium są gromadzone i przygotowywane eksponaty wchodzące w skład wszystkich pięciu ruchomych wersji wystawy "Body Worlds". Plastiunarium zajmuje się też ich konserwacją.

</doc>
<doc id="1519619" url="https://pl.wikipedia.org/wiki?curid=1519619" title="Polskie Towarzystwo Medycyny Paliatywnej">
Polskie Towarzystwo Medycyny Paliatywnej

Polskie Towarzystwo Medycyny Paliatywnej (PTMP) – lekarskie towarzystwo naukowe, którego celem jest propagowanie badań naukowych z zakresu medycyny paliatywnej, angażowanie w tę pracę społeczności lekarskiej, wdrażanie programów zdrowotnych dotyczących opieki paliatywnej, a także rozpowszechnianie wiedzy na temat standardów postępowania w tej dziedzinie.
Towarzystwo bierze udział w organizowaniu szkoleń dla przedstawicieli zawodów medycznych w zakresie medycyny paliatywnej i współuczestniczy w prowadzeniu specjalizacji lekarzy. Zajmuje się także wydawaniem piśmiennictwa dotyczącego medycyny paliatywnej (kwartalnik "Medycyna Paliatywna" od roku 2009), organizuje sympozja i konferencje naukowe, współpracuje z towarzystwami i organizacjami naukowymi w Polsce i za granicą zajmującymi się pokrewnymi dziedzinami.

</doc>
<doc id="1519621" url="https://pl.wikipedia.org/wiki?curid=1519621" title="Parafia Zesłania Ducha Św.">
Parafia Zesłania Ducha Św.



</doc>
<doc id="1519624" url="https://pl.wikipedia.org/wiki?curid=1519624" title="Mariatorget">
Mariatorget

Mariatorget – podziemna stacja sztokholmskiego metra, leży w Sztokholmie, w Innerstaden, w dzielnicy Södermalm, w części Södermalm. Na czerwonej linii metra T13 i T14, między Zinkensdamm a Slussen. Dziennie korzysta z niej około 16 700 osób.
Stacja znajduje się na głębokości 20 m między skrzyżowaniami Swedenborgsgatan i Wollmar Yxkullsgatan oraz Torkel Knutssonsgatan i Krukmakargatan. Posiada dwa wyjścia, północne zlokalizowane jest przy Torkel Knutssonsgatan 33 (na rogu z Krukmakargatan), południowe wyjście leży przy Swedenborgsgatan 4 (na rogu z Wollmar Yxkullsgatan).
Otworzono ją 5 kwietnia 1964 jako 48. stację w systemie wraz z odcinkiem T-Centralen-Örnsberg. Posiada jeden peron. Stacja została zaprojektowana przez Olova Blomkvista i Berndta Alfredsa.
18 marca 2008 między Mariatorget i Slussen odkryto pozostawiony dynamit. Znajdował się on tam od ukończenia prac budowlanych na czerwonej linii. Dopóki policja nie usunęła lasek dynamitu, ruch porannych składów metra był całkowicie zawieszony.
Otoczenie.
W otoczeniu stacji znajdują się:

</doc>
<doc id="1519625" url="https://pl.wikipedia.org/wiki?curid=1519625" title="Hvalvatn">
Hvalvatn

Hvalvatn – jezioro w Islandii, leży około 8 km na wschód od Hvalfjörður i 45 km na północny wschód od Reykjavíku.
Ma powierzchnię 4,1 km². Z głębokością dochodzącą do 180 m jest drugim najgłębszym jeziorem w Islandii. Znajduje się na wschód od wulkanu Hvalfell i na północ od góry Botnssúlur.
Rzeka Botnsá wypływa z jeziora i niedaleko Hvalfell spada o 196 m w postaci wodospadu Glymur. Jest to największy wodospad Islandii. Można się do niego dostać trasami turystycznymi.

</doc>
<doc id="1519627" url="https://pl.wikipedia.org/wiki?curid=1519627" title="Varius Manx Symfonicznie. Tyle siły mam">
Varius Manx Symfonicznie. Tyle siły mam

Varius Manx Symfonicznie. Tyle siły mam – album z największymi przebojami zespołu Varius Manx w symfonicznych aranżacjach. Znajdują się tutaj fragmenty koncertu, który został zarejestrowany 8 kwietnia 2006 w Muzycznym Studiu Polskiego Radia im. Agnieszki Osieckiej. W czasie tego występu Robert Janson i spółka wykonali m.in. utwory "Orła cień", "Zanim zrozumiesz" czy "Piosenka księżycowa" z udziałem orkiestry smyczkowej pod kierownictwem Marcina Wolniewskiego. Całość uzupełniają trzy, nowe studyjne nagrania: "Tyle siły mam", "Bezimienna" i "Carry".

</doc>
<doc id="1519644" url="https://pl.wikipedia.org/wiki?curid=1519644" title="Kudzu">
Kudzu



</doc>
<doc id="1519648" url="https://pl.wikipedia.org/wiki?curid=1519648" title="Marcin Oborski">
Marcin Oborski



</doc>
<doc id="1519652" url="https://pl.wikipedia.org/wiki?curid=1519652" title="Siły rosyjskie w I wojnie światowej">
Siły rosyjskie w I wojnie światowej

Siły rosyjskie w I wojnie światowej – na 10 lat przed rozpoczęciem I wojny światowej, z wielkich państw biorących udział w przyszłej wojnie, tylko Rosja miała doświadczenie prowadzenia działań wojennych, z wojny z Japonią (1904-1905). To doświadczenie miało wpływ na rozwój, wyszkolenie i przygotowanie armii do przyszłej wojny.
Rosja zdążyła zaleczyć swoje rany i zrobiła wielki krok naprzód w rozwoju swojej mocy wojennej. Przy 169,4 mln ludności, w okresie pokoju Rosja utrzymywała siły zbrojne w sile 1284 tys. żołnierzy, zorganizowane w 122 dywizje piechoty i 36 i 1/2 dywizji kawalerii, 6848 dział (z tego 240 ciężkich), 11 okrętów liniowych, 11 krążowników różnych typów, 71 niszczycieli, 23 okręty podwodne. Ogólne możliwości mobilizacyjne wynosiły ok. 19 mln żołnierzy, w tym było przeszkolonych wojskowo rezerw 5650 tys. ludzi. W okresie I mobilizacji można było zorganizować siły zbrojne w sile 2,5 mln żołnierzy. W 122 dywizjach piechoty liczone było 17 brygad – etaty, których były dwa razy mniejsze od dywizji i 35 dywizji drugiego rzutu, gotowość bojowa których była znacznie niższa od mobilizowanych kadrowych dywizji. Z 36 i 1/2 dywizji kawalerii było 10 dywizji drugiego rzutu tzw. kozackich.
Armia rosyjska charakteryzowała się wolnym tempem mobilizacji, a szczególnie ześrodkowania strategicznego (planowane ześrodkowanie strategiczne bez dwóch korpusów syberyjskich wynosiło 45 dni, a razem z nimi 90 dni). Wynikało to z mobilizacji wojsk pospolitego ruszenia i braku szkieletów kadrowych (zalążków) w jednostkach zapasowych. Mobilizacja armii w sierpniu i wrześniu wyniosła 5338 tys. żołnierzy, do końca października 5971 tys. żołnierzy.
W czasie działań wojennych było zmobilizowanych łącznie ok. 12 mln żołnierzy (w końcu wojny armia rosyjska liczyła ok. 7 mln żołnierzy).
W czasie trwania wojny przemysł rosyjski wyprodukował i przekazał armii: 3300 tys. karabinów, 28 tys. ciężkich karabinów maszynowych, 11,7 tys. dział różnych kalibrów, 3,5 tys. samolotów, 67 mln szt. pocisków artyleryjskich, 13,5 mld szt. amunicji strzeleckiej, ok. 20 tys. samochodów, 6 okrętów liniowych, 22 niszczyciele, 21 łodzi podwodnych. Wydatki na wojnę wyniosły 22,3 mld. ówczesnych dolarów USA.
Straty armii rosyjskiej: ok. 1,7 mln poległych i zmarłych, 4,95 mln rannych, 2,5 mln jeńcy i zaginieni, co stanowiło ok. 76,3% stanu zmobilizowanych.

</doc>
<doc id="1519653" url="https://pl.wikipedia.org/wiki?curid=1519653" title="Arcimboldo">
Arcimboldo



</doc>
<doc id="1519656" url="https://pl.wikipedia.org/wiki?curid=1519656" title="The New Shape">
The New Shape

The New Shape – drugi album zespołu Varius Manx, który ukazał się w kwietniu 1993.

</doc>
<doc id="1519666" url="https://pl.wikipedia.org/wiki?curid=1519666" title="The Beginning (album Varius Manx)">
The Beginning (album Varius Manx)

The Beginning – debiutancki album zespołu Varius Manx, powstały w marcu 1990, a wydany nakładem wytwórni Polskie Nagrania „Muza” w roku 1991. Materiał zawiera muzykę instrumentalną, z elementami jazzu i ambientu.
Muzyka: Robert Janson (1, 2, 3, 4, 5, 10, 13), Paweł Marciniak (6, 9, 11, 12), Tomasz Ziółkiewicz (8).

</doc>
<doc id="1519668" url="https://pl.wikipedia.org/wiki?curid=1519668" title="Francesc Arnau">
Francesc Arnau

Francesc Arnau Grabulosa (ur. 23 maja 1975 w Las Planas, zm. 22 maja 2021 w Oviedo) – piłkarz hiszpański grający na pozycji bramkarza.
Kariera klubowa.
Arnau jako nastolatek trafił do akademii piłkarskiej FC Barcelona. Najpierw występował w drużynie C na szczeblu piątej ligi, by w 1995 roku stać się zawodnikiem zespołu B, występującego na boiskach Segunda División. Stał się podstawowym bramkarzem tej drużyny, a w 1996 roku został trzecim bramkarzem Barcelony, prowadzonej wówczas przez Bobby'ego Robsona. 9 listopada zadebiutował w Primera Division w zremisowanym 3:3 spotkaniu z Atlético Madryt i w tamtym sezonie był to jego jedyny mecz w lidze w barwach wicemistrza i zdobywcy Pucharu Hiszpanii. W Barcelonie rywalizował wówczas o miejsce w składzie z Portugalczykiem Vítorem Baíą i Carlesem Busquetsem. W kolejnych sezonach nadal bronił w zespole B. W sezonie 1998/1999 rozegrał jedno spotkanie mając przy tym mały udział w wywalczeniu mistrzostwa Hiszpanii. Natomiast w sezonie 1999/2000, w którym "Blaugrana" została wicemistrzem kraju, wystąpił 16-krotnie broniąc na przemian z Holenderem Ruudem Hespem. Sezon 2000/2001 był ostatnim dla Arnaua w Barcelonie i wystąpił w nim w 6 spotkaniach ligowych oraz pełnił w nim rolę dublera dla Joségo Reiny i Richarda Dutruela. Łącznie w pierwszym zespole "Barçy" rozegrał 24 ligowe mecze.
Latem 2001 roku Arnau odszedł do Málagi, jednak cały sezon przesiedział na ławce rezerwowych przegrywając tym samym rywalizację o miejsce w składzie z Pedrem Contrerasem. W Máladze zadebiutował dopiero w 16 marca 2003 w przegranym 1:2 meczu z Espanyolem. Natomiast w kolejnych dwóch bronił naprzemiennie z Juanem Calatayudem. W sezonie 2005/2006 był podstawowym bramkarzem Málagi, jednak drużyna ta zajęła ostatnie 20. miejsce i spadła do Segunda División. W 2008 roku Málaga wróciła do Primera Division, a Arnau w tamtym sezonie był dublerem dla Iñakiego Goity. Od początku sezonu 2008/2009 pełnił funkcję kapitana zespołu "Boquerones". W 2011 roku zakończył karierę.
Kariera reprezentacyjna.
W latach 1996-1998 Arnau był członkiem młodzieżowej reprezentacji Hiszpanii U-21. W 1998 roku wystąpił z nią na Mistrzostwach Europy U-21 i wywalczył mistrzostwo kontynentu. Został też uznany najlepszym zawodnikiem tego turnieju.

</doc>
<doc id="1519669" url="https://pl.wikipedia.org/wiki?curid=1519669" title="Parafia św. Urszuli Ledóchowskiej">
Parafia św. Urszuli Ledóchowskiej

Parafie pod wezwaniem św. Urszuli Ledóchowskiej

</doc>
<doc id="1519673" url="https://pl.wikipedia.org/wiki?curid=1519673" title="Pseudoallele">
Pseudoallele

Pseudoallele − są to elementy, z których utworzony jest gen. Każdy z tych elementów może mutować niezależnie od innych. Leżą one bardzo blisko siebie w chromosomie i powstały prawdopodobnie na skutek duplikacji drobnych odcinków chromosomu.

</doc>
<doc id="1519674" url="https://pl.wikipedia.org/wiki?curid=1519674" title="Mały Żabi Staw Jaworowy">
Mały Żabi Staw Jaworowy

Mały Żabi Staw Jaworowy (słow. "Malé Žabie pleso Javorové", "Malé Žabie pleso Javorinské", niem. "Froschsee", węg. "Békás-tó", "Jávor-völgyi Békás-tó") – staw w słowackich Tatrach Wysokich, w Dolinie Żabiej Jaworowej ("Žabia Javorová dolina") – odnodze Doliny Jaworowej ("Javorová dolina"). Staw leży na wysokości 1704,2 m n.p.m., ma 0,19 ha powierzchni, 100 m długości, 28 m szerokości i 3,0 m głębokości (pomiary wymiarów stawu z lat 1961–1967). Ma wydłużony, półksiężycowaty kształt. Otoczony jest łąkami wysokogórskimi (halami), a od strony wschodniej także piargami, które go powoli zasypują. W zimie ze stoków Jaworowych Wierchów spadają nad staw lawiny śnieżne, po których pozostałości topnieją zazwyczaj dopiero w połowie lata. Ze stawu wypływa Żabi Potok Jaworowy, będący lewym dopływem Jaworowego Potoku ("Javorinka").
Nad staw nie prowadzi żaden szlak turystyczny, a cała Dolina Żabia Jaworowa stanowi obszar ochrony ścisłej TANAP-u.

</doc>
<doc id="1519675" url="https://pl.wikipedia.org/wiki?curid=1519675" title="Trzęsienie ziemi Loma Prieta (1989)">
Trzęsienie ziemi Loma Prieta (1989)

Trzęsienie ziemi Loma Prieta – potoczne określenie trzęsienia ziemi, które 17 października 1989 roku o godzinie 17:04 nawiedziło miasto Oakland w stanie Kalifornia w USA. Osiągnęło siłę 7,1 w skali Richtera. Zginęło w nim 63 osób, większość pod zawalonym wiaduktem Cypress Street Viaduct. 
W wyniku trzęsienia ziemi ucierpiał także most San Francisco–Oakland Bay Bridge.

</doc>
<doc id="1519676" url="https://pl.wikipedia.org/wiki?curid=1519676" title="Luciano Giovannetti">
Luciano Giovannetti

Luciano Giovannetti (ur. 25 września 1945 w Pistoia) – włoski strzelec sportowy, specjalizujący się w trapie. Dwukrotny mistrz olimpijski.
Zwyciężył na obu olimpiadach częściowo zbojkotowanych z powodów politycznych - w Moskwie i Los Angeles. Jako pierwszy sportowiec obronił tytuł olimpijski w tej konkurencji, drugim został Australijczyk Michael Diamond. Brał udział w IO 88. Był mistrzem świata w 1982.

</doc>
<doc id="1519677" url="https://pl.wikipedia.org/wiki?curid=1519677" title="Marcin Oborski (marszałek sejmu)">
Marcin Oborski (marszałek sejmu)

Marcin Oborski z Obór herbu Pierzchała (zm. po 1697) – marszałek drugiego sejmu zwyczajnego w Warszawie w 1666 roku, marszałek sejmu zwyczajnego w Warszawie w 1672 roku, wojewoda podlaski od 1688, kasztelan podlaski od 1683, podkomorzy liwski od 1658, marszałek Trybunału Głównego Koronnego w 1693 roku, starosta liwski w 1666 roku, starosta gołąbski w 1678/1679 roku.
Student Uniwersytetu Krakowskiego w 1637. Od młodości związany z dworem królewskim. Dworzanin pokojowy króla Jana II Kazimierza. W 1657 był marszałkiem sejmiku generalnego mazowieckiego. W 1659, 1661, 1664/1665, 1667, 1669, 1674. Poseł sejmiku liwskiego ziemi liwskiej na sejm wiosenny 1666 roku. 16 września 1668 podpisał abdykację Jana II Kazimierza. Był gorącym zwolennikiem Michała Korybuta Wiśniowieckiego. Był pisarzem pokojowym Jana III Sobieskiego. Poseł sejmiku liwskiego na sejm koronacyjny 1676 roku, sejm 1678/1679 roku, sejm 1681 roku, poseł na sejm 1677 roku.
W 1672 roku elektor brandenburski Fryderyk Wilhelm I wypłacił Oborskiemu, który był marszałkiem sejmu 350 talarów. Elektorowi zależało, by sejm potwierdził traktaty welawsko-bydgoskie, dlatego Oborski miał zamknąć sesję sejmu, gdyby założono protest.
Uczestnik wyprawy wiedeńskiej. Z sejmu w 1690 został deputatem na Trybunał Skarbowy Koronny we Lwowie i Radomiu. W 1697 brał udział w sejmie elekcyjnym i podpisał "oznajmienie" wyboru Augusta II Mocnego.

</doc>
<doc id="1519681" url="https://pl.wikipedia.org/wiki?curid=1519681" title="Akaki Chorawa">
Akaki Chorawa

Akaki Chorawa, (ur. 29 kwietnia 1895 we wsi Oczchomuri, zm. 23 czerwca 1972 w Tbilisi) – radziecki aktor teatralny i filmowy, reżyser teatralny gruzińskiego pochodzenia; Ludowy Artysta ZSRR. 
Życiorys.
W latach 1915-1919 studiował medycynę w Kijowie i w Tbilisi. W 1922 rozpoczął naukę gry aktorskiej w gruzińskim zespole Akaki Pagawy. Zadebiutował na scenie w teatrze im. Szoty Rustaweliego w Tbilisi. W latach 1939-1948 kierował Gruzińskim Instytutem Teatralnym. W latach 1949-1955 był dyrektorem teatru im. Szoty Rustaweliego.
W 1939 wstąpił do partii komunistycznej. Czterokrotnie wybierany do Rady Najwyższej ZSRR (1937-1958).
Zmarł w 1972 i został pochowany w Panteonie Mtacminda. Imieniem Chorawy nazwano teatr w gruzińskim mieście Senaki.
Nagrody i odznaczenia.
W 1936 otrzymał tytuł Ludowy Artysta ZSRR. Pięciokrotnie był wyróżniany Nagrodą Stalinowską. Dwukrotnie odznaczony Orderem Lenina (1945, 1950) i także dwukrotnie Orderem Czerwonej Gwiazdy (1944, 1946).

</doc>
<doc id="1519682" url="https://pl.wikipedia.org/wiki?curid=1519682" title="Opornik (roślina)">
Opornik (roślina)

Opornik ("Pueraria" DC.) – rodzaj roślin z rodziny bobowatych. Obejmuje ok. 20 gatunków. Rośliny te występują w południowej i wschodniej Azji, sięgając po wyspy Polinezji. Do rodzaju należą dwa gatunki o dużym, zwłaszcza dawniej znaczeniu użytkowym. Opornik łatkowaty był ważną rośliną włóknistą, z której włókien wyrabiano liny, sieci i grube tkaniny, a w połączeniu z innymi włóknami – także lekkie. Jego bulwy są jadalne i sadzony bywa jako roślina przeciwerozyjna. Opornik fasolowaty uprawiany jest jako roślina pastewna, nawozowa i przeciwerozyjna. 
Systematyka.
Jeden z rodzajów podrodziny bobowatych właściwych "Faboideae" z rodziny bobowatych "Fabaceae". W obrębie podrodziny należy do plemienia "Phaseoleae" i podplemienia "Glycininae".

</doc>
<doc id="1519684" url="https://pl.wikipedia.org/wiki?curid=1519684" title="Pueraria">
Pueraria



</doc>
<doc id="1519691" url="https://pl.wikipedia.org/wiki?curid=1519691" title="Uroboros (album)">
Uroboros (album)

Uroboros – siódmy album japońskiej grupy Dir En Grey wydany w 2008.
Nazwa albumu nawiązuje do Uroborosa, starożytnego symbolu, przedstawiającego pożerającego samego siebie i odradzającego się z siebie węża z ogonem w pysku. Ma on reprezentować ciągłość i cykliczność mocy, podkreślać temat reinkarnacji, o którym zespół często wspominał w trakcie promocji płyty. Jak powiedział Kaoru w prasowym komunikacie, album jest "wypełniony tematem winy i reinkarnacji, tak samo jak przeszły, teraźniejszy i przyszły Dir en grey".

</doc>
<doc id="1519693" url="https://pl.wikipedia.org/wiki?curid=1519693" title="Romualdas Sikorskis">
Romualdas Sikorskis

Romualdas Sikorskis (ur. 16 listopada 1926 w Kownie, zm. 25 lutego 1997 w Wilnie) – litewski ekonomista, polityk, minister finansów Litewskiej SRR i niepodległej Litwy.
Życiorys.
W 1947 ukończył technikum finansowe w Kownie, a w 1955 studia w wyższej szkole finansów w Leningradzie. W latach 1944–1945 służył w Armii Czerwonej, był ciężko ranny. W latach 1947–1952 pracował w urzędzie finansowym w Wilkach. Od 1955 był zastępcą ministra, a od 1957 ministrem finansów w rządzie Litewskiej SRR. Stanowisko zachował w dwóch pierwszych rządach niepodległej Litwy, począwszy od marca 1990. Z urzędu odszedł w styczniu 1991.
Od 1951 należał do KPZR, był członkiem KC KPL. Zasiadał w Radzie Najwyższej Litewskiej SRR.
Od 1995 był radnym wileńskiego samorządu, a od 1996 pełnił funkcję zastępcy Wilna. W 1996 został wybrany do Sejmu z listy Związku Ojczyzny. Zmarł w trakcie kadencji, pochowany na cmentarzu na Antokolu w Wilnie.

</doc>
<doc id="1519696" url="https://pl.wikipedia.org/wiki?curid=1519696" title="Kabal (karta)">
Kabal (karta)



</doc>
<doc id="1519700" url="https://pl.wikipedia.org/wiki?curid=1519700" title="Tomasz Śmiałek">
Tomasz Śmiałek

Tomasz Śmiałek (ur. 16 stycznia 1981 w Tomaszowie Mazowieckim) – polski lekkoatleta, skoczek wzwyż, trener reprezentantki Szwecji w skoku wzwyż Eriki Kinsey.
Wykształcenie.
Absolwent najstarszej tomaszowskiej szkoły średniej - I Liceum Ogólnokształcącego im. Jarosława Dąbrowskiego, w którym trenował pod okiem Marka Grabolusa Studia licencjackie na kierunku biznesowym ukończył pracując już jako trener w USA na Uniwersytecie w Akron.
Kariera sportowa.
Przez większość kariery w Polsce związany z Warszawianką. Jednak - jak podkreśla Śmiałek w wielu wywiadach - to warunki w jakich dorastał w Tomaszowie Mazowieckim umożliwiły mu sukcesy w sporcie. Bliskość Centralnego Ośrodka Sportu w Spale, oddalonego od rodzinnego Tomaszowa zaledwie o 10 km, opieka trenerska od najmłodszych lat w lokalnych szkołach zaowocowały sukcesami zaraz po skończeniu liceum a następnie zagranicznym stypendium i kontraktem.
Złoty medalista Halowych Mistrzostw Polski seniorów w lekkiej atletyce 2000. Brązowy medalista Mistrzostwa Świata Juniorów w Lekkoatletyce (Santiago 2000). Na tych mistrzostwach zaproszony przez głównego trenera amerykańskiego Uniwersytetu z Akron, który przez kilka lat reprezentował otrzymując od uczelni stypendium.
Kariera trenerska.
Po zakończeniu kariery sportowej, trener skoczków wzwyż, skoczków w dal i trójskoku na Uniwersytecie w Akron w stanie Ohio, w USA, a od 2017 roku reprezentantki Szwecji w skoku wzwyż Eriki Kinsey.
Życie prywatne.
Żonaty z polską trenerką Dominiką Stokowską z którą poznał się już w Akron w USA.

</doc>
<doc id="1519701" url="https://pl.wikipedia.org/wiki?curid=1519701" title="Michael Diamond (strzelec)">
Michael Diamond (strzelec)

Michael Constantine Diamond (ur. 20 maja 1972 w Sydney) – australijski strzelec sportowy, specjalizujący się w trapie, dwukrotny mistrz olimpijski.
Startował na sześciu igrzyskach. Debiutował w Barcelonie w wieku 20 lat. W Atlancie został mistrzem olimpijskim, cztery lata później obronił tytuł. Dokonał tego jako drugi w historii (po Włochu Luciano Giovannettim). Pięciokrotnie stawał na najwyższym stopniu podium Igrzysk Wspólnoty Narodów, był również m.in. mistrzem świata w 2007.
Michael Diamond nie wystąpi na igrzyskach olimpijskich w Rio de Janeiro – w maju 2016 prowadził samochód pod wpływem alkoholu i Australijski Związek Strzelecki nie uwzględnił go w składzie olimpijskim. Diamond odwołał się od tej decyzji ale Australijski Komitet Olimpijski utrzymał w mocy decyzję związku.

</doc>
<doc id="1519703" url="https://pl.wikipedia.org/wiki?curid=1519703" title="Ryszard Kowalczyk">
Ryszard Kowalczyk



</doc>
<doc id="1519705" url="https://pl.wikipedia.org/wiki?curid=1519705" title="Jerzy Kowalczyk">
Jerzy Kowalczyk



</doc>
<doc id="1519711" url="https://pl.wikipedia.org/wiki?curid=1519711" title="Keningau">
Keningau

 
Keningau – miasto w Malezji, w stanie Sabah. Według danych szacunkowych za rok 2008 liczy 102 635 mieszkańców. Ośrodek przemysłowy.

</doc>
<doc id="1519723" url="https://pl.wikipedia.org/wiki?curid=1519723" title="Somewhere in America">
Somewhere in America

Somewhere in America - debiutancki singiel zespołu Survivor wydany w roku 1980. Singiel wspiął się na 70 miejsce na liście Billboard Hot 100.

</doc>
<doc id="1519729" url="https://pl.wikipedia.org/wiki?curid=1519729" title="Rosyjski plan wojny">
Rosyjski plan wojny



</doc>
<doc id="1519730" url="https://pl.wikipedia.org/wiki?curid=1519730" title="Poor Man’s Son">
Poor Man’s Son

Poor Man’s Son - trzeci singiel zespołu Survivor wydany w roku 1981. Piosenka pochodzi z płyty Premonition. Utwór dotarł do 33 miejsca na liście Billboard Hot 100.

</doc>
<doc id="1519732" url="https://pl.wikipedia.org/wiki?curid=1519732" title="Wyżni Żabi Staw Mięguszowiecki">
Wyżni Żabi Staw Mięguszowiecki

Wyżni Żabi Staw Mięguszowiecki (słow. "Vyšné Žabie pleso Mengusovské", niem. "See unter dem Ochsenrücken", "Oberer Froschsee", "Mengsdorfer Oberer Froschsee", węg. "Felső-Békás-tó", "Menguszfalvi Felső-Békás-tó") – staw w słowackich Tatrach Wysokich, w Dolinie Żabiej Mięguszowieckiej ("kotlina Žabích plies") – odnodze Doliny Mięguszowieckiej ("Mengusovská dolina"). Staw leży na wysokości 2045,8 m n.p.m., ma 0,171 ha powierzchni, 75 m długości i 40 m szerokości (pomiary wymiarów stawu z lat 1961–1967). Leży w Wołowej Kotlince pomiędzy Wołowcem Mięguszowieckim ("Mengusovský Volovec") w Wołowym Grzbiecie a Tylkową Turniczką ("Tylkova vežička"), znacznie powyżej pozostałych dwóch Żabich Stawów Mięguszowieckich ("Žabie plesá Mengusovské") – Wielkiego ("Veľké Žabie pleso Mengusovské") i Małego ("Malé Žabie pleso Mengusovské"). Ma nieregularny kształt i jest mniejszy od sąsiednich jeziorek. W otoczeniu stawu przeważają rumowiska skalne. Nad staw nie prowadzi żaden znakowany szlak turystyczny.

</doc>
<doc id="1519733" url="https://pl.wikipedia.org/wiki?curid=1519733" title="Park Narodowy Bjornlandet">
Park Narodowy Bjornlandet



</doc>
<doc id="1519734" url="https://pl.wikipedia.org/wiki?curid=1519734" title="Summer Nights">
Summer Nights

Summer Nights – singiel zespołu Survivor pochodzący z płyty Premonition, wydany w 1982 roku. Poprzedzał hit "Eye of the Tiger". Dotarł do 62. miejsca na liście Billboard Hot 100.

</doc>
<doc id="1519735" url="https://pl.wikipedia.org/wiki?curid=1519735" title="Åsele">
Åsele

Åsele – miejscowość (tätort) w Szwecji, w regionie administracyjnym ("län") Västerbotten, siedziba gminy Åsele.
Według danych Szwedzkiego Urzędu Statystycznego liczba ludności wyniosła: 1706 (31 grudnia 2015), 1664 (31 grudnia 2018) i 1665 (31 grudnia 2019).
W pobliżu miasta mieści się Park Narodowy Björnlandet, chroniony w ramach programu Natura 2000.

</doc>
<doc id="1519738" url="https://pl.wikipedia.org/wiki?curid=1519738" title="Azar Karadaş">
Azar Karadaş

Azar Karadaş (ur. 9 sierpnia 1981 w Nordfjordeid) – piłkarz norweski pochodzenia tureckiego grający na pozycji napastnika, zawodnik norweskiego klubu SK Brann.
Życiorys.
Karadaş urodził się w Norwegii. Jego matka pochodzi z tego kraju, a ojciec jest Turkiem z Cypru Północnego. 
Kariera klubowa.
Karierę piłkarską rozpoczął w klubie SK Brann. W 1999 roku zadebiutował w jego barwach w pierwszej lidze norweskiej i dotarł z nim do finału Pucharu Norwegii. W 2000 roku grał już w pierwszym składzie Brann i stworzył linię ataku wraz z Thorsteinem Helstadem. Z Brann został wicemistrzem kraju, a w klubie tym grał także w kolejnym sezonie. 13 marca 2002 roku Azar został sprzedany do Rosenborga Trondheim. W Rosenborgu występował w ataku wraz z Haraldem Martinem Battbakkiem, a następnie z Frode Johnsenem. W 2002 roku wywalczył mistrzostwo Norwegii, a w 2003 i 2004 roku obronił tytuł mistrzowski. W 2003 roku sięgnął też po Puchar Norwegii.
Latem 2004 roku Karadaş został sprzedany za 1,75 miliona euro do portugalskiej Benfiki Lizbona, prowadzonej przez włoskiego szkoleniowca Giovanniego Trapattoniego. W portugalskiej Superlidze zadebiutował 29 sierpnia w przegranym 2:3 meczu z SC Beira-Mar i w debiucie zdobył dwie bramki. Do końca sezonu strzelił jeszcze dwie bramki i wywalczył z Benfiką mistrzostwo Portugalii. Zdobył również Puchar Portugalii.
W letnim oknie transferowym 2005 roku Karadaş został wypożyczony do angielskiego Portsmouth. W Premier League po raz pierwszy wystąpił 13 sierpnia w przegranym 0:2 domowym spotkaniu z Tottenhamu Hotspur. Jednak w drużynie „The Pompeys” przegrywał rywalizację z Lomaną LuaLua i Swetosławem Todorowem i przez cały sezon zdobył tylko jednego gola, w meczu z Boltonem Wanderers (1:1).
W 2006 roku ponownie został wypożyczony z Benfiki, tym razem do spadkowicza z niemieckiej Bundesligi, 1. FC Kaiserslautern. W 2. Bundeslidze zadebiutował 27 sierpnia w meczu z SC Paderborn 07 (2:0). W Kaiserslautern nie odzyskał formy i wystąpił w 11 meczach strzelając jedną bramkę.
W 2007 roku Karadaş wrócił do Bergen, a Brann zapłacił Benfice sumę 100 tysięcy euro. W tym samym roku wywalczył z Brann mistrzostwo Norwegii, pierwsze dla klubu od 1963 roku. W Norwegii Karadaş występował jeszcze przez dwa lata i nie osiągnął już z tym klubem sukcesów. W 2009 roku przeszedł do Kasımpaşy z tureckiej Süper Lig.
Kariera reprezentacyjna.
Do 2000 roku Karadaş występował w młodzieżowej reprezentacji Norwegii i w 33 meczach zdobył dla niej 12 goli. W pierwszej reprezentacji zadebiutował 24 stycznia 2001 roku w wygranym 3:2 towarzyskim spotkaniu z Koreą Południową. W barach narodowy zagrał łącznie 10 razy.

</doc>
<doc id="1519739" url="https://pl.wikipedia.org/wiki?curid=1519739" title="Azar Karadas">
Azar Karadas



</doc>
<doc id="1519743" url="https://pl.wikipedia.org/wiki?curid=1519743" title="Marcel Dupré">
Marcel Dupré

Marcel Dupré (ur. 3 maja 1886 w Rouen, zm. 30 maja 1971 w Meudon) – francuski organista, kompozytor i pedagog. Większość jego utworów powstawało podczas improwizacji w czasie koncertów (spisywane były później). Jako wirtuoz organów porównywany był do pianisty-wirtuoza Ferenca Liszta. Był instrumentalistą o szerokim repertuarze, obejmującym również muzykę współczesną. Jego kompozycje przyczyniły się do rozwoju techniki gry organowej i weszły do powszechnego repertuaru na ten instrument. Oprócz międzynarodowej kariery solistycznej zapisał się w historii również jako nauczyciel i dyrektor Konserwatorium Paryskiego oraz edytor dzieł organowych (m.in. Bacha, Mendelssohna, Schumanna, Francka czy Liszta). 
Życiorys, technika kompozytorska i osiągnięcia pedagogiczne.
Pochodził z muzycznej rodziny osiadłej w Rouen, zaś jego pierwszym nauczycielem był jego ojciec Albert Dupré, który pracował jako organista w Elbeuf (1886–1911) oraz Saint–Ouen w Rouen (1911–1939). W latach 1902–1910 kształcił się w Konserwatorium Paryskim, gdzie zdobył pierwsze nagrody w klasach fortepianu (1905, Louis Diémer), organów (1907, Alexandre Guilmant) oraz kompozycji fugi (1909, Charles–Marie Widor). 
W 1914, tuż przed wybuchem I wojny światowej, otrzymał Grand Prix de Rome za swoją kantatę "Psyche".
Od 1907 był zastępcą Widora w kościele Świętego Sulpicjusza w Paryżu, a od 1916 Louisa Vierne'a w Notre–Dame. W 1934 został następcą Widora na stanowisku tytularnego organisty, gdzie pracował do końca życia.
Jako wirtuoz organów i improwizator Dupré wyznaczył nowe standardy w zakresie techniki gry. Zasłynął z nadzwyczajnej sprawności zarówno rąk jak i nóg, zastosowaniem ścisłego legata i osiągnięciem dużej precyzji rytmicznej. Jego gra wyróżniała się również klarownym frazowaniem oraz uszanowaniem formalnej budowy utworu i uczynieniem jej zrozumiałej dla słuchacza.
Technika kompozytorska Marcela Duprégo zmieniała się na przestrzeni sześćdziesięciu lat jego życia. Wywodzi się z XIX wiecznej francuskiej tradycji symfonicznej. Zaobserwować można ściśle i polifonicznie napisane fragmenty, które przeciwstawione są tym pisanym w swobodnym stylu pianistycznym, a czasem nawet używa połączenia tych dwóch technik. Podobny kontrast obecny jest w harmonice używanej przez Duprégo – niejednokrotnie nawiązuje do skal modalnych, innym doprowadza do szerokiego rozszerzenia tonalności przez chromatykę.
Do jego najpopularniejszych utworów zaliczają się m.in. cykl 3 preludiów i fug op. 7, napisany w czasie studiów i wydany w roku 1920, który jest ukłonem w stronę klasycznej formy (preludium i fuga), lecz prezentuje wysoki poziom komplikacji technicznej oraz połączenia tematyczne i motywiczne wśród każdej z par. Innym znanym utworem są "Variations sur un Noël (Wariacje na temat kolędy)" op. 20, które powstały w czasie podróży pociągami podczas pierwszego tournée kompozytora po Stanach Zjednoczonych. Dupré napisał wariacje zafascynowany elektryczną trakturą organów amerykańskich. Wśród wielkich cyklów wymienić należy czteroczęściową "Symphonie–Passion" op. 23, wywiedzioną z improwizacji, którą Dupré wykonał w 1921 roku na Wanamaker Grand Court Organ w Fliadelfii, największych organach na świecie. W czterech częściach ("Świat oczekuje na przyjście zbawiciela"; "Narodzenie"; "Ukrzyżowanie"; "Zmartwychwstanie") kompozytor przedstawia historię Chrystusa, wykorzystując przy tym tematy gregoriańskie. Innym cyklem wywiedzionym z improwizacji jest "Le Chemin de la Croix (Droga krzyżowa)" op. 29, zainspirowana tekstami Paula Claudela, które były czytane podczas koncertu Duprégo w Królewskim Konserwatorium w Brukseli w 1931 roku. "Le Chemin de la Croix" określana jest jako czternastoczęściowy poemat symfoniczny, w którym leitmotivy wracają w poszczególnych częściach.
Do najtrudniejszych technicznie utworów kompozytora zaliczają się etiudy napisanych dla Jeanne Demessieux, którą Dupré uważał za swoją najzdolniejszą uczennicę – "Suite" op. 39 czy "Deux Esquisses (Dwa szkice)" op. 41.
W 1926 został następcą Eugène'a Gigouta na stanowisku nauczyciela organów w Konserwatorium Paryskim. Do szerokiego grona jego uczniów należeli wybitni organiści i kompozytorzy tacy jak m.in. Jehan Alain, Marie-Claire Alain, Suzanne Chaisemartin, Michel Chapuis, Pierre Cochereau, Jeanne Demessieux, Rolande Falcinelli, Jean Guillou, Jean Langlais, Olivier Messiaen. W Konserwatorium uczył do 1954 roku, zaś w latach 1954–1956 był dyrektorem placówki. Jego polskimi uczniami byli Jan Janca (prywatnie, w Meudon) oraz Jan Kucharski, późniejszy nauczyciel organów w Państwowej Wyższej Szkole Muzycznej w Łodzi.
Jest autorem kilku książek o przeznaczeniu pedagogicznym, a najważniejszą z nich jest "Méthode d'orgue (Szkoła gry na organach)," która przez długie lata była podstawą do nauki dla francuskich organistów. Oprócz niej Dupré wydał "Gammes de Pédale pour Orgue (Gamy na pedał solo)" w 1924 roku, "Cours complet de l'improvisation à l'Orgue (Kompletny kurs improwizacji organowej)" w 1926 roku, "Manuel d'accompagnament du Plain Chant Grégorien (Podręcznik do nauki akompaniamentu chorału gregoriańskiego)" w 1937 roku oraz "Exercises préparatoires à l'improvisation (Przygotowawcze ćwiczenia do improwizacji)," również w 1937 roku.

</doc>
<doc id="1519745" url="https://pl.wikipedia.org/wiki?curid=1519745" title="Eye of the Tiger">
Eye of the Tiger

Eye of the Tiger – singiel zespołu Survivor wydany w roku 1982, pochodzący z albumu o tym samym tytule. Stał się międzynarodowym przebojem, szturmem zdobywając coraz to nowe listy przebojów na całym świecie, czego dowodem jest fakt, że utwór ten utrzymał się na pierwszym miejscu listy Billboard Hot 100 przez sześć tygodni począwszy od 1 lipca 1982 roku. Utwór był napisany na zamówienie Sylvestra Stallone i użyty w filmie Rocky III. Oryginalna wersja piosenki (tj. słyszana w filmie) zawiera dodatkowo autentyczne ryki tygrysów. W wersji studyjnej i teledyskowej zrezygnowano z tego dodatku. Piosenka jest jednym ze sztandarowych utworów University of Missouri Athletic Department.
Piosenka przewodziła również liście przebojów Mainstream Rock Tracks. Piosenka była numerem jeden na listach brytyjskich, australijskich i irlandzkich. Utwór zwyciężył nagrodę Grammy, dostał nominację do Oscara. Został wybraną "najlepszą nową piosenką" (Best New Song) na gali People’s Choice Awards. Singiel uplasował się na 21 miejscu listy Billboard's All Time Top 100.
Piosenkę napisali Frankie Sullivan i Jim Peterik.
W 1986 roku powstał film o tym samym tytule, w którym został wykorzystany ten utwór.
W 2007 roku została wydana reedycja singla.
Wersja Amel Bent.
Eye Of The Tiger – cover piosenki zespołu Survivor. Autorami tekstu są: Jim Peterik oraz Frankie Sullivan.

</doc>
<doc id="1519748" url="https://pl.wikipedia.org/wiki?curid=1519748" title="U-101 (1940)">
U-101 (1940)

U-101 – niemiecki okręt podwodny typu "VII B" z okresu II wojny światowej. Okręt wszedł do służby w 1940 roku.
Historia.
Zamówienie na kolejny okręt podwodny typu "VII B" zostało złożone w stoczni Germaniawerft w Kilonii 15 grudnia 1937. Rozpoczęcie budowy okrętu miało miejsce 31 marca 1939 roku. Wodowanie nastąpiło 13 stycznia 1940, wejście do służby 11 marca 1940 roku.
Po wejściu do służby wszedł w skład 7. Flotylli okrętów podwodnych, w ramach której stacjonował w Kilonii i Saint-Nazaire. Przez pierwsze miesiące służby wykorzystywany do treningu nowej załogi. 3 września 1940 roku U-101 poszukujący konwoju SC-2 był atakowany przez polski niszczyciel ORP „Błyskawica” bombami głębinowymi i odniósł uszkodzenia, które prawdopodobnie były przyczyną przerwania 5 września patrolu i powrotu do bazy w Lorient.
Po odbyciu dziesięciu patroli bojowych, od marca 1942 wykorzystywany jako okręt szkolny na Bałtyku. Od 1 września 1943 do czasu wycofania ze służby 21 października 1943 roku, kiedy to został wycofany ze służby, służył w 23. Flotylli w Gdańsku. Wykorzystywany jako obiekt stacjonarny w dywizjonie szkolnym w Neustadt; 3 maja 1945 roku jednostka została ciężko uszkodzona przez rakiety wystrzelone z samolotu Hawker Typhoon. Po wyrzuceniu na brzeg został wysadzony przez własną załogę.
Podczas dziesięciu patroli bojowych U-101 zdołał zatopić 22 statki nieprzyjaciela o łącznej pojemności 112 618 BRT i brytyjski niszczyciel HMS "Broadwater" (1190 t); dodatkowo uszkodził 2 statki (łącznie 9113 BRT).

</doc>
<doc id="1519749" url="https://pl.wikipedia.org/wiki?curid=1519749" title="Jurij Ozierow">
Jurij Ozierow

Jurij Nikołajewicz Ozierow (ros. Ю́рий Никола́евич О́зеров; ur. 26 stycznia 1921 w Moskwie, zm. 16 października 2001 w Moskwie) – radziecki reżyser i scenarzysta, Ludowy Artysta ZSRR.
Życiorys.
Był synem znanego śpiewaka operowego, solisty Teatru Wielkiego w Moskwie, Nikołaja Ozierowa i Nadieżdy Iwanownej, która była gospodynią domową.
Służba wojskowa.
Po agresji ZSRR na Polskę został powołany do wojska. Przeszedł cały szlak bojowy wielkiej wojny ojczyźnianej. Uczestniczył w bitwie o Moskwę i szturmował Królewiec. Służąc w sztabach różnych armii był w ramach działań frontów 1. i 4. Ukraińskiego oraz 2. i 3. Białoruskiego świadkiem wielu operacji wojskowych na froncie wschodnim na terytorium ZSRR, Polski i Prus Wsch. W 1941 roku był szeregowcem łączności, w 1944 ukończył skrócony kurs oficerski Akademii Wojskowej im. Michaiła Frunzego i w stopniu majora został przydzielony jako oficer łączności do Sztabu Głównego.
Podobno przed generalnym szturmem na Królewiec postanowił, że jeśli przeżyje, to za pomocą kina opowie co widział podczas wojny, o wielkiej epoce podczas której przyszło mu żyć.
Działalność artystyczna.
Edukację rozpoczął w szkole plastycznej. W 1939 wstąpił na wydział dramatu GITIS. Kilka miesięcy później został powołany do Armii Czerwonej. Po zakończeniu wojny, jesienią 1945, powrócił na GITIS, a następnie ukończył studia na wydziale reżyserskim na WGIK (1951). W 1979 roku został wykładowcą tego wydziału.
W 1949 związał się ze Studiem Filmowym „Mosfilm”, gdzie debiutował jako współreżyser filmu "Trzecie uderzenie". Pierwszy swój samodzielny film (dokumentalny "Aleksandr Puszkin") zrealizował w 1950 roku. Pierwszy film fabularny pt. "Syn" zrealizował w 1955 roku. Obraz ten otrzymał wyróżnienie na Międzynarodowym Festiwalu Filmowym w Wenecji. Największym sukcesem w karierze Ozierowa była 5-częściowa megaprodukcja "Wyzwolenie", za którą w 1972 otrzymał Nagrodę Leninowską. Był to najdroższy film w dziejach radzieckiej kinematografii (40 mln $), który w samym ZSRR obejrzało 120 mln ludzi i który pokazano w 115 krajach.
Ozierow, z wyjątkiem kilku filmów dokumentalnych, kręcił głównie epickie filmy historyczne poświęcone II wojnie światowej, przedstawiające w sposób wyidealizowany Armię Czerwoną i jej wkład w rozgromienie III Rzeszy (np. "Wyzwolenie", "Bitwa o Moskwę", "Stalingrad" i in.). Były to robione z rozmachem, kosztowne megaprodukcje, nasycone scenami batalistycznymi z udziałem tysięcy statystów, produkowane przy współudziale studiów filmowych państw bloku sowieckiego. Tematyce tej Ozierow poświęcił 30 lat swojej artystycznej działalności i 18 z 30 zrealizowanych przez siebie filmów.
Jako szef specjalnie utworzonego na potrzeby propagowania olimpiady w Moskwie studia filmowego „Olimpiada-80" stworzył kilka dokumentów o tematyce olimpijsko-sportowej ("Ballada o sporcie", "Pożegnanie z Olimpiadą", "Olimpijskie święto", "Sporcie, jesteś – pokojem!"). Za ten ostatni 1981 roku otrzymał Nagrodę Państwową.
Zasiadał w jury konkursu głównego na 30. MFF w Cannes (1977).
Wraz z upadkiem ZSRR tracił na znaczeniu jako twórca filmowy i w końcu uległ zapomnieniu. U schyłku życia montował filmy z obrazów nakręconych wiele lat wcześniej ("Tragedia stulecia", "Anioły śmierci", "Wielki dowódca Gieorgij Żukow").
Pochowany we wspólnej mogile wraz z bratem Nikołajem na Cmentarzu Wwiedeńskim w Moskwie.
Życie osobiste.
Był żonaty z Diliarą Kerimowną, która była kostiumologiem w „Mosfilmie”. Odpowiadała za kostiumy w większości jego filmów. Mieli synów: Władimira – profesora matematyki, specjalisty w dziedzinie nauk technicznych i Nikołaja – tłumacza języka hindi.
Jego brat Nikołaj (1922–1997) był komentatorem sportowym.

</doc>
<doc id="1519750" url="https://pl.wikipedia.org/wiki?curid=1519750" title="Całkowita polaryzacja światła">
Całkowita polaryzacja światła



</doc>
<doc id="1519754" url="https://pl.wikipedia.org/wiki?curid=1519754" title="Leonas Asmantas">
Leonas Asmantas



</doc>
<doc id="1519758" url="https://pl.wikipedia.org/wiki?curid=1519758" title="Team Green">
Team Green



</doc>
<doc id="1519762" url="https://pl.wikipedia.org/wiki?curid=1519762" title="Robert Rauschenberg">
Robert Rauschenberg

Robert Rauschenberg (ur. 22 października 1925 w Port Arthur, zm. 12 maja 2008 w Lee County na Florydzie) – amerykański artysta, który wywarł bardzo duży wpływ na sztukę amerykańską po II wojnie światowej. Zajmował się malarstwem, rzeźbą, instalacją, scenografią, teatrem i happeningiem. Odznaczony Narodowym Medalem Sztuki.
Życiorys.
Był jedynym dzieckiem Dory i Ernesta Rauschenbergów. Studiował w Kansas City Art Institute i Académie Julian w Paryżu. Po powrocie do Stanów Zjednoczonych podjął studia na Black Mountain College w Nowym Jorku. Zaczął tam tworzyć prace przeciwstawiające się dziełom ekspresjonizmu abstrakcyjnego i rozpoczynające epokę pop-artu.
Kariera.
Początkowo malował monochromatyczne obrazy (białe i czarne), stopniowo wprowadzając kolor (zaczął od czerwieni, która sprawiała mu najwięcej problemów). Swoje pierwsze wystawy miał w 1951 roku w Betty Parsons Gallery oraz w 1954 w Charles Egan Gallery na Manhattanie.
Symboliczny początek pop-artu to 1953 rok, kiedy Rauschenberg wymazał gumką rysunek Willema de Kooninga. De Kooning wiedząc o zamiarach swojego kolegi, sprzedał mu rysunek za butelkę whisky. Mimo to akt Rauschenberga był szeroko komentowany i budził wiele emocji.
W czasie studiów dorabiał jako śmieciarz – stąd jego późniejsze zainteresowanie przedmiotami. Zaczął je wprowadzać do swoich obrazów, które z czasem stały się przestrzennymi „combine painting”, jak sam nazywał je artysta. Wykorzystywał wycinki z gazet, przedmioty znalezione na ulicy i plaży, wypchane zwierzęta. W swoich dziełach umieszczał wizerunki znanych polityków i produktów (np. butelki Coca-Coli w „Coca Cola Plan” z 1958). Źródeł jego inspiracji można szukać w działaniach dadaistów. Jego najsłynniejsze prace z tego okresu to „Canyon” (1959) i „Monogram” (1959). W 1959 roku wziął udział razem z Jasperem Johnsem w Happeningu Allana Kaprowa „Eighteen Happenings in Six Parts”. Jako pierwszy Amerykanin w historii otrzymał główną nagrodę za malarstwo na Biennale w Wenecji w 1964. Od 1962 wykonywał swoje obrazy w technice sitodruku, zaczął używać naturalnych barwników oraz zwracał w swoich dziełach uwagę na ochronę środowiska.
W 1997 w Muzeum Guggenheima w Nowym Jorku odbyła się wielka retrospektywa jego twórczości.
Życie osobiste.
Swoją żonę, Susan Weil, poznał w Paryżu. Gdy ten związek się zakończył, Rauschenberg nawiązał romanse z innymi artystami – Cy'em Twomblym oraz Jasperem Johnsem. Artykuł Jonathana Davida Katza "Lovers and Divers" sugeruje, że w związek z Twomblym artysta zaangażował się jeszcze podczas trwania małżeństwa z Weil.

</doc>
<doc id="1519763" url="https://pl.wikipedia.org/wiki?curid=1519763" title="Brewster Buffalo">
Brewster Buffalo



</doc>
<doc id="1519765" url="https://pl.wikipedia.org/wiki?curid=1519765" title="Obumarcie ciąży">
Obumarcie ciąży



</doc>
<doc id="1519767" url="https://pl.wikipedia.org/wiki?curid=1519767" title="Ciąża obumarła">
Ciąża obumarła



</doc>
<doc id="1519770" url="https://pl.wikipedia.org/wiki?curid=1519770" title="Aasele">
Aasele



</doc>
<doc id="1519771" url="https://pl.wikipedia.org/wiki?curid=1519771" title="Zwężenie kanału kręgowego">
Zwężenie kanału kręgowego

Zwężenie kanału kręgowego ("ciasnota kanału kręgowego") – stan w którym kanał kręgowy lub otwory międzykręgowe ulegają zwężeniu, co doprowadza do ucisku rdzenia kręgowego i nerwów. Główną przyczyną jest proces degeneracji kręgosłupa związany z wiekiem. W rzadkich przypadkach spowodowany jest dyskopatią (traktowana jako szczególny przypadek), osteoporozą lub guzem.
Początek objawów występuje w różnym wieku, ale najczęściej jest to piąta i szósta dekada życia. Choroba występuje równomiernie u obu płci. Miejsce ucisku może znajdować się centralnie wewnątrz kanału, w obrębie zachyłka bocznego lub otworu międzykręgowego. Zwężenie kanału kręgowego może dotyczyć odcinka szyjnego kręgosłupa, odcinka lędźwiowego kręgosłupa lub obu.
Jednym z głównych objawów jest narastanie dolegliwości bólowych podczas stania i chodzenia.
W diagnostyce wykorzystuje się tomografię komputerową i rezonans magnetyczny.
W leczeniu stosuje się fizjoterapię, ze szczególnym naciskiem na przywrócenie prawidłowej postawy ciała i wzmocnienie mięśni przykręgosłupowych. Do łagodzenia bólu wykorzystuje się niesteroidowe leki przeciwzapalne. Przy braku poprawy, nasilonym bólu, objawach porażenia nerwów stosuje się leczenie operacyjne.

</doc>
<doc id="1519777" url="https://pl.wikipedia.org/wiki?curid=1519777" title="U-78 (1940)">
U-78 (1940)

U-78 — niemiecki okręt podwodny typu "VII C" z okresu II wojny światowej. Zwodowany 7 grudnia 1940 roku okręt, wszedł do służby w 1941. Jednostka została zatopiona 16 kwietnia 1945 roku.
Historia.
Zamówienie na kolejny okręt podwodny typu "VII C" zostało złożone w stoczni Vulkan Vegesack Werft w Bremie 25 stycznia 1939. Rozpoczęcie budowy okrętu miało miejsce 28 marca 1940. Wodowanie nastąpiło 7 grudnia 1940, wejście do służby 15 lutego 1941. Po wejściu do służby jako jednostka szkolna wszedł w skład 23. Flotylli okrętów podwodnych stacjonującej w Gdyni. W Gdyni okręt stacjonował do 28 marca 1945. 1 marca 1945 wszedł w skład 4. Flotylli, w ramach której służył jako źródło energii elektrycznej dla wojsk lądowych w Pilawie. 16 kwietnia ostrzelany przez artylerię nacierających wojsk radzieckich i zatopiony przy nabrzeżu portowym. Podczas służby nie był przeznaczony do wykonywania patroli bojowych, w związku z czym nie zatopił żadnej wrogiej jednostki.
Przebieg służby.
Dowódcy.
15.02.1941-??.07.1941 – Kapitänleutnant (kapitan marynarki) Adolf Dumrese
??.07.1941-??.02.1942 – Oberleutnant zur See (porucznik marynarki) Kurt Makowski
??.02.1942-30.06.1942 – Kapitänleutnant (kapitan marynarki) Max Bernd Dieterich
01.07.1942-??.11.1942 – Kapitänleutnant (kapitan marynarki) Ernst Ziehm
??.11.1942-16.05.1943 – Kapitänleutnant (kapitan marynarki) Helmut Sommer
17.05.1943-26.11.1944 – Kapitänleutnant (kapitan marynarki) Wilhelm Eisele
27.11.1944-16.04.1945 – Oberleutnant zur See (porucznik marynarki) Horst Hübsch

</doc>
<doc id="1519779" url="https://pl.wikipedia.org/wiki?curid=1519779" title="Trybula ogrodowa">
Trybula ogrodowa

Trybula ogrodowa ("Anthriscus cerefolium") – gatunek rośliny z rodziny selerowatych. Pochodzi z Azji Zachodniej, Środkowej (Uzbekistan. Kirgistan), Kaukazu i południowo-wschodniej i środkowej Europy. Znana już od czasów średniowiecza. W Polsce i środkowej części Europy można ją spotkać w formie dzikiej o owłosionych owocach. W Polsce rośnie w rozproszeniu na nizinach.
Biologia i ekologia.
Roślina jednoroczna. Gatunek charakterystyczny zespołu "Alliario-Chaerophylletum temuli".
Uprawa.
Podobna do uprawy pietruszki. Młode zioła zbiera się do czasu kwitnienia rośliny.

</doc>
<doc id="1519782" url="https://pl.wikipedia.org/wiki?curid=1519782" title="Anthriscus cerefolium">
Anthriscus cerefolium



</doc>
<doc id="1519789" url="https://pl.wikipedia.org/wiki?curid=1519789" title="30 Doradus">
30 Doradus



</doc>
<doc id="1519791" url="https://pl.wikipedia.org/wiki?curid=1519791" title="Plassenburg">
Plassenburg

Plassenburg – zamek w mieście Kulmbach w Bawarii. Jeden z najbardziej imponujących zamków w Niemczech – przez wiele lat uważano, że "Plassenburg" to modelowa budowa twierdzy. Dzięki temu, że został zbudowany na wzniesieniu jest jednym z najlepszych miejsc orientacyjnych miasta.
Pierwsze wzmianki historyczne o budowli pochodzą z roku 1135, kiedy Berthold II von Andechs był wspominany jako "comes de Plassenberch". Rodzina Plassenbergów, rezydująca w zamku Plassenburg, zaliczała się do ministeriałów hrabiów Andechs (później książąt Andechs-Meranien). Od Gundeloha von Blassenberg (Plassenberg) wywodzi swe korzenie (od 1149 r.) prominentny frankoński ród szlachecki Guttenbergów. Nazwisko „Guttenberg” pochodzi od nazwy frankońskiej miejscowości Guttenberg (dziś w powiecie Kulmbach) i zostało przyjęte przez Heinricha von Blassenberg ok. 1310 r.
Od 1340 r. miastem Kulmbach władali Hohenzollernowie, początkowo jeszcze tylko jako burgrabiowie Norymbergi, zaś zamek Plassenburg aż do roku 1604 był ośrodkiem, z którego rządzili swymi terytoriami we Frankonii. W połowie XVI w. kolejny władca Plassenburga, margrabia Kulmbach Albrecht Alcybiades Hohenzollern, awanturnik okresu wojen religijnych w Niemczech, usiłował zdobyć dominującą pozycję we Frankonii. Wszedł w ostry spór z tzw. „związkiem frankońskim”, kierowanym przez księcia saskiego Maurycego Wettina. Został jednak pokonany w bitwie pod Sievershausen (1553), a następnie wyparty z Frankonii. Sam zamek został zniszczony w 1554 r.
W następnych latach zamek został odbudowany przez architekta Caspara Vischera w stylu późnorenesansowym w formie wielkiego pałacu-twierdzy. W 1792 margrabia Aleksander sprzedał Plassenburg swojemu kuzynowi, Fryderykowi Wilhelmowi II, królowi Prus. Armia francuska połączona z siłami bawarskimi pod dowództwem Hieronima Bonaparte, brata Napoleona, prowadziła oblężenie Plassenburga w 1806. W roku 1810 Kulmbach weszło w skład Królestwa Bawarii, a zamek był wykorzystywany jako więzienie i jako szpital wojskowy.
Podczas drugiej wojny światowej twierdza wykorzystywana była jako ośrodek szkoleniowy i wypoczynkowy Organizacji Todt. Obecnie jest to muzeum i miejsce imprez kulturalnych. W twierdzy znajduje się znacząca liczba pruskich artefaktów wojskowych oraz duża kolekcja portretów. W zamku znajduje się największe na świecie muzeum figurek cynowych. Kolekcja liczy ponad 300 tysięcy 31 mm figurek, prezentujących historię świata od czasów antycznych do wieku XIX. 
Co dwa lata w latach nieparzystych latem odbywają się figurowe targi kolekcjonerskie. 

</doc>
<doc id="1519801" url="https://pl.wikipedia.org/wiki?curid=1519801" title="Aeroby">
Aeroby



</doc>
<doc id="1519806" url="https://pl.wikipedia.org/wiki?curid=1519806" title="Soczewka cienka">
Soczewka cienka

Soczewka cienka – modelowa soczewka sferyczna o zaniedbywalnie małej grubości. Pojęcie soczewki cienkiej zostało wprowadzone w celu uproszczania wzorów opisujących bieg promieni w układach optycznych (np. w równaniu soczewki) w optyce geometrycznej. Dobrym przybliżeniem soczewki cienkiej jest soczewka, której grubość jest znacznie mniejsza od jej ogniskowej, a średnica jest znacznie mniejsza od promieni krzywizn soczewki, i dla której rozpatrywane są tylko promienie przyosiowe, tzn. biegnące blisko osi optycznej. 
Konstrukcja obrazów powstających w soczewce cienkiej jest dużo łatwiejsza niż w rzeczywistych soczewkach, a sam obraz pozbawiony jest aberracji (przede wszystkim sferycznej).

</doc>
<doc id="1519809" url="https://pl.wikipedia.org/wiki?curid=1519809" title="Konkurs Piosenki Eurowizji 1967">
Konkurs Piosenki Eurowizji 1967

12. Konkurs Piosenki Eurowizji 1967 odbył się 8 kwietnia 1967 w Wiedniu. Konkurs prowadziła Erika Vaal.
Zwyciężczynią konkursu została Sandie Shaw, reprezentantka Wielkiej Brytanii z utworem "Puppet on a String".
Przebieg konkursu.
Według niektórych źródeł, premier Portugalii António de Oliveira Salazar celowo wysłał na konkurs ciemnoskórego artystę, Eduardo Nascimento, by udowodnić reszcie Europy, że kraj nie jest państwem rasistowskim.
Kraje uczestniczące.
W konkursie wystartowali reprezentanci z 17 państw. Dania wycofała się z udziału w konkursie. Krążyły plotki, że powodem rezygnacji było objęcie stanowiska dyrektora działu rozrywki telewizji DR przez osobę, która wolała wydać pieniądze na inne rzeczy, niż na Konkurs Piosenki Eurowizji.
W stawce konkursowej pojawili się wykonawcy, którzy reprezentowali swoje kraje w poprzednich konkursach. W barwach Włoch ponownie zaśpiewał Claudio Villa, uczestnik konkursu w 1962. Reprezentantką Norwegii po raz drugi została Kirsti Sparboe, finalistka konkursu w 1965. Z Hiszpanii ponownie startował Raphael, uczestnik konkursu w 1966.
Wyniki.
Źródło: 
Legenda:
Międzynarodowi nadawcy i głosowanie.
Spis poniżej przedstawia kolejność głosowania poszczególnych krajów w 1967 roku wraz z nazwiskami sekretarzy, którzy przekazywali punkty od swojego państwa. Każdy krajowy nadawca miał również swojego komentatora całego festiwalu, który relacjonował w ojczystym języku przebieg konkursu. Nazwiska każdego z nich również są podane poniżej.

</doc>
<doc id="1519816" url="https://pl.wikipedia.org/wiki?curid=1519816" title="Jeziora Islandii">
Jeziora Islandii

Islandia, ze względu na klimat (wysokie opady atmosferyczne) i urozmaiconą rzeźbę terenu, charakteryzuje się dużą jeziornością. W większości są to niewielkie jeziora. Spośród nich około 200 ma powierzchnię większą niż 1 km², a 27 - większą niż 5 km². Łącznie jeziora zajmują powierzchnię 2757 km². Najczęstszym typem jezior spotykanych na wyspie to jeziora polodowcowe, lodowcowe i wulkaniczne, znaleźć także można jeziora przybrzeżne i zaporowe. Górzysty krajobraz sprzyja także budowie sztucznych zbiorników wodnych.
Hydronimami najczęściej używanymi w nazwach islandzkich jest "vatn" (isl. "woda, jezioro") i "lón" (isl. "laguna").
Typologia jezior islandzkich.
Jeziora lodowcowe i polodowcowe.
Wśród jezior o genezie polodowcowej można wymienić jeziora:
Jeziora wulkaniczne.
Do islandzkich jezior o genezie wulkanicznej należy zaliczyć jeziora:

</doc>
<doc id="1519817" url="https://pl.wikipedia.org/wiki?curid=1519817" title="Lothar Kalinowsky">
Lothar Kalinowsky



</doc>
<doc id="1519819" url="https://pl.wikipedia.org/wiki?curid=1519819" title="Algis Dobravolskas">
Algis Dobravolskas

Algis Dobravolskas (ur. 21 października 1951 w Wobolnikach) – litewski ekonomista, minister opieki socjalnej w latach 1990–1992, wicepremier w latach 1991–1992.
Życiorys.
W 1974 ukończył studia ekonomiczne na Uniwersytecie Wileńskim. W 1979 uzyskał stopień kandydata nauk ekonomicznych.
Po ukończeniu studiów przez dwa lata pracował w ministerstwie szkolnictwa średniego i wyższego jako metodyk. W latach 1979–1982 był wykładowcą na Uniwersytecie Wileńskim. Od 1982 pracował w instytucie ekonomii Litewskiej Akademii Nauk jako kierownik wydziału infrastruktury społecznej.
W latach 1990–1992 pełnił funkcję ministra opieki socjalnej w trzech kolejnych rządach niepodległej Litwy. W rządzie Gediminasa Vagnoriusa (1991–1992) sprawował również urząd wicepremiera.
Po odejściu z rządu pracował jako dyrektor wykonawczy w litewskim stowarzyszeniu banków komercyjnych. Od 1994 był dyrektorem w spółce Magnus Holding. W 2003 powrócił do pracy naukowo-dydaktycznej obejmując stanowisko kierownika katedry ekonomii na Uniwersytecie Michała Römera w Wilnie.

</doc>
<doc id="1519820" url="https://pl.wikipedia.org/wiki?curid=1519820" title="Shōtō Bokusai">
Shōtō Bokusai

, zwany też Motsurin Shōtō – japoński mnich buddyzmu zen szkoły rinzai, malarz.
Bokusai był uczniem mistrza Ikkyū, opata klasztoru Daitoku w Kioto. Po śmierci Ikkyū Bokusai napisał jego biografię – „Tōkai Ikkyū Oshō Nempu”. Był też pierwszym zarządcą świątyni Shuon ("Świątynia Ikkyū") w Takigi (obecnie Kyōtanabe). W 1491 roku Bokusai wybudował świątynię Shinju na terenie Daitoku-ji jako miejsce pamięci Ikkyū. Bokusai jest prawdopodobnie autorem najbardziej znanego portretu Ikkyū (43,7 × 26,1cm), który to portret znajduje się obecnie w Muzeum Narodowym w Tokio. Inne znane jego dzieło to „"Mrówki toczące dynię"” (30,7 × 45cm).

</doc>
<doc id="1519821" url="https://pl.wikipedia.org/wiki?curid=1519821" title="Siccieu-Saint-Julien-et-Carisie">
Siccieu-Saint-Julien-et-Carisie



</doc>
<doc id="1519823" url="https://pl.wikipedia.org/wiki?curid=1519823" title="Saint-Michel-de-St-Geoirs">
Saint-Michel-de-St-Geoirs



</doc>
<doc id="1519824" url="https://pl.wikipedia.org/wiki?curid=1519824" title="Darrel Brown">
Darrel Brown

Darrel Brown (ur. 11 października 1984) – trynidadzko-tobagijski lekkoatleta, sprinter, trzykrotny medalista Mistrzostw świata w lekkoatletyce.
Złoty medalista Mistrzostw świata juniorów młodszych w lekkoatletyce (bieg na 100 m Debreczyn 2001). Złoty medalista Mistrzostw Świata Juniorów w Lekkoatletyce (Kingston 2002) w biegu na 100 metrów, na tej samej imprezie zdobył również brąz w sztafecie 4 x 100 metrów. Największy indywidualny sukces odniósł w 2003, kiedy to zdobył srebro Mistrzostwa Świata w Lekkoatletyce w biegu na 100 metrów rozegranych w Paryżu. Zdobył srebrny medal igrzysk panamerykańskich w Santo Domingo. W 2005 zajął 4. miejsce w Światowym Finale IAAF (bieg na 100 m Monako). Duże sukcesy odnosi jako członek sztafety 4 x 100 metrów swojego kraju: srebro na Mistrzostwach Świata w Lekkoatletyce 2001 rozegranych w Edmonton, sukces ten powtórzyli 4 lata później na Mistrzostwach Świata w Helsinkach. Brown był olimpijczykiem z Pekinu, gdzie doznał kontuzji w ćwierćfinałowym biegu na 100 metrów, co pozbawiło go nie tylko szansy na sukces w tej konkurencji, ale przede wszystkim wyeliminowało go ze startu w sztafecie (ostatecznie sztafeta 4 x 100 m Trynidadu i Tobago sięgnęła po srebro).

</doc>
<doc id="1519831" url="https://pl.wikipedia.org/wiki?curid=1519831" title="Wyżni Żabi Staw">
Wyżni Żabi Staw



</doc>
<doc id="1519834" url="https://pl.wikipedia.org/wiki?curid=1519834" title="Państwowa Komisja Języka Litewskiego">
Państwowa Komisja Języka Litewskiego

Państwowa Komisja Języka Litewskiego () – instytucja zajmująca się regulowaniem współczesnego języka litewskiego.
Jest instytucją pozarządową, która powstała w 1961 roku pod patronatem Litewskiej Akademii Nauk.
Obecnie jest to instytucja państwowa, założona pod patronatem Sejmu (parlamentu) Litwy. Mandat komisji obejmuje nie tylko regulację języka i jego standaryzację, ale także uprawomocnianie jego statusu. Komisja zarządza prawnie praktyką językową w firmach, agencjach, instytucjach oraz w mediach na terenie Litwy.

</doc>
<doc id="1519836" url="https://pl.wikipedia.org/wiki?curid=1519836" title="Tarquinii">
Tarquinii



</doc>
<doc id="1519838" url="https://pl.wikipedia.org/wiki?curid=1519838" title="Incydent w Shag Harbour">
Incydent w Shag Harbour

 
Incydent w Shag Harbour – niewyjaśnione zdarzenie związane z uderzeniem dużego obiektu w ocean w pobliżu Shag Harbour w Nowej Szkocji (Kanada) nocą 4/5 października 1967.
Przebieg zdarzenia.
Przed północą kilkunastu mieszkańców wioski, niezależnie od siebie, zauważyło na niebie światła, które zniknęły w oceanie. Myśląc, że są świadkami katastrofy lotniczej, poinformowali Królewską Policję Konną. Pomimo braku informacji potwierdzających jakiekolwiek zdarzenia lub awarie w powietrzu i na wodzie piętnaście minut po zdarzeniu rozpoczęto akcję poszukiwawczą z udziałem łodzi ratowniczych i kutrów rybackich. 
Przebieg zdarzenia według Departamentu Obrony Narodowej.
Według Biblioteki i Archiwum Kanady (ang. "Library and Archives Canada") jedyną do tej pory zachowaną oryginalną oficjalną relacją z tego wydarzenia jest notatka sporządzona w Departamencie Obrony Narodowej (ang. "Department of National Defence").
Autor notatki raportował, że 4 października 1967 r. kapral Królewskiej Policji Konnej oraz sześciu innych świadków zaobserwowało niezidentyfikowany obiekt latający, który gwałtownie obniżył lot, a następnie wpadł do oceanu. Po tym zdarzeniu na powierzchni wody utrzymywało się białe światło. Funkcjonariusz policji podjął próbę dotarcia do obiektu, ten jednak zatonął, zanim policjant dotarł na miejsce. Podjęta akcja poszukiwawcza w powietrzu i na wodzie nie przyniosła żadnych rezultatów, które mogłyby pomóc w identyfikacji obiektu.
Akcja ratunkowa.
Akcja ratunkowa nie przyniosła żadnych efektów, więc na zlecenie Dowództwa Sił Zbrojnych w Ottawie do poszukiwań włączyła się marynarka wojenna. 9 października 1967 r. zakończono akcję poszukiwawczą.

</doc>
<doc id="1519840" url="https://pl.wikipedia.org/wiki?curid=1519840" title="Albert Lynch">
Albert Lynch

Albert Lynch (ur. 1860 w Gleisweiler, zm. 1950 Monaco) – niemiecki-peruwiański malarz portrecista.
Studiował w paryskiej École des Beaux-Arts w pracowniach Gabriela Ferriera i Henri Lehmanna. Od 1890 z powodzeniem wystawiał w Salonie, był dwukrotnie nagradzany medalami. Na Wystawie Światowej otrzymał złoty medal, a w 1901 został wyróżniony Legią Honorową.
Lynch malował głównie portrety pięknych i dystyngowanych kobiet. Posługiwał się akwarelą, pastelami i gwaszem. Wyjątkowo tworzył w technice olejnej. Jego prace były utrzymane w duchu belle époque. Wykonał również ilustracje do dwóch książek, "Damy kameliowej" Aleksandra Dumasa syna i "Paryżanki" Henry Becque`a.

</doc>
<doc id="1519844" url="https://pl.wikipedia.org/wiki?curid=1519844" title="Jędrzej Gałka z Dobczyna">
Jędrzej Gałka z Dobczyna



</doc>
<doc id="1519845" url="https://pl.wikipedia.org/wiki?curid=1519845" title="Andrzej Gałka">
Andrzej Gałka



</doc>
<doc id="1519847" url="https://pl.wikipedia.org/wiki?curid=1519847" title="Nokia 8800">
Nokia 8800

Nokia 8800 – telefon komórkowy firmy Nokia. Jest wyposażona w Bluetooth, EDGE, GPRS, Javę, MP3, przeglądarka XHTML, Radio FM, SyncML. Ma możliwość transmisji danych i faksów oraz WAP.
Model ten jest luksusowym telefonem komórkowym produkowany przez Nokię, oparty jest o system operacyjny Series 40 firmy Nokia. Telefon wyposażony jest w obudowę ze stali nierdzewnej i szafirowego szkła odpornego na zarysowania ekranu. Po raz pierwszy wprowadzona w kwietniu 2005 i był komercyjnie dostępny w Wielkiej Brytanii.
System.
System operacyjny w tym modelu to Series 40. Ma ono bardzo czytelną czcionkę, która umożliwia szybkie czytanie przypisów. Firma wyposażyła telefon w Emotikony w edytorze wiadomości. Szata graficzna standardowych motywów jest bardzo ekskluzywna i pozwala na swobodne operowanie telefonem w każdych warunkach. Wszystkie wskaźniki, ikony w menu są niemal identyczne z poprzednimi modelami.
System telefonu nie pozwala na wgranie aplikacji przez np. kabel USB, Bluetooth
Niekontrolowany zakup podróbek.
Po premierze tego modelu na chińskim rynku pojawiły się podrobione telefony z serii 8800 firmy „NOKLA”, „NCKLA” i innych bliżej nam nieznanych. Można je odróżnić od oryginałów po tym, że telefony Nokii mają unikalne kody serwisowe. Podrobione telefony nie są przyjmowane w autoryzowanych serwisach Nokii.
Edycje modelu.
Firma Nokia wyprodukowała początkowo Nokie 8800 w dwóch edycjach. Standardową Silver Edition (kolor srebrny) oraz Black Edition (czarny), różniły się jedynie kolorem obudowy. Na rynku pojawiły się także edycje drugorzędne w niektórych wersjach limitowane takie jak na przykład:
Modele te poza inną obudową różnią się zawartością pamięci (inne motywy, wygaszacze, tapety). Elektronika pozostaje niezmieniona we wszystkich modelach.
Kolejne edycje i odświeżenia 8800 różnią się przede wszystkim designem obudowy, wersją oprogramowania i nieznacznie wersją płyty głównej na której telefon został zbudowany.

</doc>
<doc id="1519850" url="https://pl.wikipedia.org/wiki?curid=1519850" title="Jędrzej Gałka">
Jędrzej Gałka

Jędrzej Gałka z Dobczyna (ur. ok. 1400 w Dobczynie, zm. po 1451) – ksiądz, filozof, pisarz, profesor i dziekan wydziału sztuk wyzwolonych Uniwersytetu Krakowskiego.
Życiorys.
Wywodził się zapewne z warstwy drobnej szlachty wielkopolskiej. W roku 1420 wstąpił na wydział "artium" (wydział sztuk wyzwolonych) Uniwersytetu Krakowskiego. Dwa lata później uzyskał tytuł bakałarza (bakalaureat), natomiast w roku 1425 został magistrem. Na swoim wydziale od 1429 r. prowadził wykłady, a w latach 1436–1441 był dwukrotnie dziekanem. Został kanonikiem w kościele św. Floriana na Kleparzu w 1439 r.
Gałka pozostawał pod wpływem idei husyckich, płynących z Pragi. Poznał również systemem filozoficzny i krytykę rzymskiego Kościoła sformułowaną przez oksfordzkiego uczonego Johna Wycliffe’a. Gałka pozytywnie odnosił się do głoszonej przez Wycliffe’a teorii realizmu pojęciowego. W pieśni sławił reformatorskiego Wycliffe’a i krytykował zeświecczenie kleru. W listach wytykał duchowieństwu posiadanie majątków i wiązanie się z władzą państwową. W demokratyzacji organizacji Kościoła widział możliwość jego odrodzenia.
W tym czasie w środowisku uniwersyteckim dominowały poglądy nominalistyczne, przeciwne herezji. Z tego powodu w 1447 r. Gałka został zawieszony w obowiązkach wykładowcy i wysłany na pokutę do klasztoru cystersów w Mogile. Podczas rewizji jego prywatnego mieszkania, znaleziono kopie dzieł Wycliffe’a oraz polskie wiersze ku jego czci. Na tej podstawie w 1449 r. Jędrzej Gałka został oskarżony przez kard. Zbigniewa Oleśnickiego o szerzenie herezji. Do procesu nie doszło, gdyż uczony zbiegł na Śląsk do Głogówka, na dwór sprzyjającego husytom Bolka V księcia głogówecko-prudnickiego. Przebywając w Głogówku, między połową kwietnia a 23 czerwca 1449 r. Jędrzej Gałka stworzył Pieśń o Wiklefie oraz łaciński traktat o Wiklefie i jego nauce, stanowiący komentarz do utworu poetyckiego "in lingua vulgari" (po polsku). Wstawiennictwo Bolka V sprawiło, iż kwestia herezji Gałki została przekazana do rozpatrzenia diecezji wrocławskiej. Uratowany Gałka wyjechał do Czech.
Twórczość.
Listy i materiały.
Oryginały pism A. Gałki, Z. Oleśnickiego i Akademii w Archwium Diecezjalnym (Wrocław)

</doc>
<doc id="1519851" url="https://pl.wikipedia.org/wiki?curid=1519851" title="Mały Staw Kieżmarski">
Mały Staw Kieżmarski

Mały Staw Kieżmarski, w części literatury tatrzańskiej Mały Staw Kiezmarski, Mały Czarny Stawek (słow. "Malé Čierne pleso", "Malé pliesko") – niewielki staw w słowackich Tatrach Wysokich, w Dolinie Zielonej Kieżmarskiej ("Dolina Zeleného plesa") – górnej części Doliny Kieżmarskiej ("Dolina Bielej vody Kežmarskej"). Staw leży na wysokości 1579 m n.p.m., ma 0,07 ha powierzchni, 53 m długości, 18 m szerokości i 2,0 m głębokości (pomiary wymiarów stawu z lat 1961–1967). Przy brzegu stawu występuje roślinność torfowiskowa, a nieco dalej zwarte zarośla kosodrzewiny.
Nad staw nie prowadzi żaden szlak turystyczny, ale w odległości ponad 70 m na południowy zachód od brzegu jeziorka przebiega czerwono znakowana Magistrala Tatrzańska, na odcinku łączącym Łomnicki Staw z Zielonym Stawem Kieżmarskim. W pobliżu Małego Stawu Kieżmarskiego znajdują się inne, większe jeziora – Czarny Staw Kieżmarski ("Čierne pleso Kežmarské") i Zielony Staw Kieżmarski ("Zelené pleso Kežmarské").

</doc>
<doc id="1519853" url="https://pl.wikipedia.org/wiki?curid=1519853" title="Paco Bautista">
Paco Bautista

Paco Bautista, właściwie Francisco Bautista (ur. 12 marca 1971 w Barcelonie) – hiszpański kulturysta. Jeden z najbardziej popularnych sportowców w swojej dziedzinie, znany z ekstremalnie masywnej budowy.
Biogram.
W 1999 roku najpierw wygrał Europejskie, a następnie Światowe Amatorskie Zawody Kulturystyczne. W trzy lata później wstąpił na profesjonalną scenę kulturystyczną w Stanach Zjednoczonych. Podczas Night Of The Champions zajął sukcesywne trzecie miejsce. Rok później zaliczył udany występ podczas słynnego Mr. Olympia. Dwukrotnie (w 2006 i 2007 roku) wygrał zawody Santa Susanna Pro.
Obecnie mieszka w rodzimej Barcelonie.

</doc>
<doc id="1519854" url="https://pl.wikipedia.org/wiki?curid=1519854" title="Kid Paddle">
Kid Paddle

Kid Paddle – belgijska, francuskojęzyczna humorystyczna seria komiksowa, autorstwa Michela Ledenta, tworzącego pod pseudonimem Midam. Opowiada w krótkich historiach o perypetiach chłopca imieniem Kid Paddle oraz jego przyjaciół. Kid zafascynowany jest grami komputerowymi i filmami grozy.
Publikacja.
Po raz pierwszy postać Kida pojawiła się w 1993 na łamach magazynu komiksowego „Le Journal de Spirou”. Od 1996 nakładem wydawnictwa Dupuis ukazuje się w tomach indywidualna seria z przygodami chłopca. W języku polskim Egmont Polska opublikował pierwszych 11 tomów. Na podstawie serii powstały: serial animowany, gra komputerowa oraz poboczna seria komiksowa pt. "Game Over".

</doc>
<doc id="1519855" url="https://pl.wikipedia.org/wiki?curid=1519855" title="Dionizjos z Halikarnasu">
Dionizjos z Halikarnasu



</doc>
<doc id="1519856" url="https://pl.wikipedia.org/wiki?curid=1519856" title="Włodzimierz Ludwig">
Włodzimierz Ludwig

Włodzimierz Juliusz Ludwig (ur. 11 grudnia 1889 w Warszawie, zm. 1 grudnia 1961 w Londynie) – pułkownik dyplomowany artylerii Wojska Polskiego.
Życiorys.
Urodził się 11 grudnia 1889 w Warszawie, w rodzinie Alojzego i Marii z Szolców. Był absolwentem Gimnazjum im. Jana Zamojskiego w Warszawie.
1 kwietnia 1911 zgłosił się do służby w cesarskiej i królewskiej Armii w charakterze jednorocznego ochotnika. Ukończył Szkołę Oficerów Rezerwy Artylerii. Na stopień kadeta rezerwy został mianowany ze starszeństwem z 1 stycznia 1913 i przydzielony w rezerwie do Pułku Artylerii Fortecznej Nr 2 w Krakowie.
Po odbyciu obowiązkowej służby wojskowej rozpoczął studia medyczne w Montpellier (Francja), ale przerwał je po dwóch latach i przeniósł się do Akademii Handlowej we Lwowie. Zagrożony aresztowaniem przez władze rosyjskie w lipcu 1914, uciekł do Krakowa.
W czasie I wojny światowej walczył w szeregach macierzystego pułku jako oficer wywiadowczy, oficer obserwacyjny, oficer baterii, instruktor kadry i w końcu dowódca baterii haubic fortecznych kalibru 15 cm.
Przyjęty do Wojska Polskiego 31 października 1918 reskryptem Rady Regencyjnej. Przydzielony został do 1 pułku artylerii w Garwolinie, a później do 8 pułku artylerii Legionów w którym pełnił funkcję adiutanta i oficera baterii. Z dniem 1 stycznia 1920 wyznaczony został na stanowisko szefa Wydziału Jeńców Wojennych Departamentu I Mobilizacyjno-Organizacyjnego Ministerstwa Spraw Wojskowych z jednoczesnym skierowaniem do Wojennej Szkoły Sztabu Generalnego w charakterze słuchacza II kursu. W połowie kwietnia skierowany został na praktykę sztabową do Departamentu I Mobilizacyjno-Organizacyjnego MSWojsk., w którym pełnił obowiązki szefa Wydziału Dyslokacyjnego. W okresie od stycznia do września 1921 kontynuował naukę w WSWoj. Studia ukończył z wyróżnieniem, otrzymał tytuł oficera Sztabu Generalnego i przydział na stanowisko szefa Wydziału „Zachód” w Oddziale IIIa Biura Ścisłej Rady Wojennej.
W latach 1926–1928 był attaché wojskowym w Bukareszcie. Na tym stanowisku wykazał się zdolnościami dyplomatycznymi, inicjatywą i energią. Rozwinął działalność na polu współpracy sojuszniczej przemysłów zbrojeniowych Polski i Rumunii oraz eksportu polskiego uzbrojenia. Razem z ówczesnym płk SG Tadeuszem Kasprzyckim opracował tekst konwencji wojskowej z Rumunią. 24 grudnia 1929 został mianowany podpułkownikiem ze starszeństwem z dniem 1 stycznia 1930 i 5. lokatą w korpusie oficerów artylerii. W tym samym miesiącu ogłoszono jego przeniesienie z 5 pułku artylerii polowej we Lwowie do 23 pułku artylerii polowej w Będzinie na stanowisko zastępcy dowódcy pułku. Z dniem 15 listopada 1930 został przeniesiony na stanowisko zastępcy szefa Oddziału III Sztabu Głównego. W czerwcu 1933 został przeniesiony do 22 pułku artylerii lekkiej w Przemyślu na stanowisko dowódcy pułku. Na stopień pułkownika został mianowany ze starszeństwem z dniem 1 stycznia 1936 i 4. lokatą w korpusie oficerów artylerii. W latach 1937–1939 był zastępcą gen. bryg. Józefa Zająca, dowódcy Obrony Przeciwlotniczej Ministerstwa Spraw Wojskowych. 2 września 1939 mianowany został dowódcą Obrony Przeciwlotniczej Kraju.
Współtwórca nowoczesnej artylerii przeciwlotniczej okresu międzywojennego, dowódca obrony przeciwlotniczej kraju we wrześniu 1939, a następnie przedostał się do Francji. Od 1 listopada 1939 do 1 kwietnia 1940 szef ewakuacji w Sztabie Naczelnego Wodza, a od 18 czerwca dowódca obrony przeciwlotniczej w składzie Polskich Sił Powietrznych. Ewakuował się do Wielkiej Brytanii, gdzie do 9 stycznia 1941 dowodził Ośrodkiem Wyszkolenia Artylerii Przeciwlotniczej w Crawford (Szkocja). Po zawieszeniu w czynnościach podjął służbę kontraktową w Armii Brytyjskiej. 1 września 1943 powrócił do Polskich Sił Zbrojnych i objął stanowisko szefa Sztabu Inspektoratu Zarządu Wojskowego ds. Cywilnych, a od 3 stycznia 1944 był oficerem łącznikowym Naczelnego Wodza przy Kwaterze Głównej Sił Sojuszniczych (Allied Forces Headquarters – AFHQ) w Algierze i szefem Polskiej Misji Wojskowej przy AFHQ.
Zmarł 1 grudnia 1961 w Londynie i został pochowany na cmentarzu w Acton.
Był żonaty z Laurą z Cyngottów, z którą miał dwóch synów: Wojciecha, majora artylerii i Stefana, który zginął w powstaniu warszawskim.
Upamiętnienie.
Decyzją Nr 90/MON Ministra Obrony Narodowej z dnia 12 czerwca 1996 imię pułkownika Włodzimierza Ludwiga przyjął 3 pułk przeciwlotniczy w Szczecinie.

</doc>
<doc id="1519860" url="https://pl.wikipedia.org/wiki?curid=1519860" title="Heinrich Neumann">
Heinrich Neumann

Heinrich Wilhelm Neumann (ur. 17 stycznia 1814 we Wrocławiu, zm. 10 października 1884 tamże) – niemiecki lekarz psychiatra, profesor psychiatrii Uniwersytetu we Wrocławiu. 
Życiorys.
Studiował medycynę na Uniwersytecie Wrocławskim, w 1836 roku uzyskał doktorat. W 1842 roku habilitował się z chorób wewnętrznych. Od 1846 do 1849 roku był asystentem w Zakładzie dla Umysłowo Chorych w Lubiążu (niem. "Irrenheilanstalt in Leubus"). W 1862 roku habilitował się z psychiatrii i został profesorem nadzwyczajnym. Od 1867 do śmierci w 1884 roku prymariusz oddziału psychiatrycznego Szpitala Wszystkich Świętych (niem. "Allerheiligen-Hospital") we Wrocławiu. Jego uczniem był Carl Wernicke. 

</doc>
<doc id="1519862" url="https://pl.wikipedia.org/wiki?curid=1519862" title="SSN774">
SSN774



</doc>
<doc id="1519865" url="https://pl.wikipedia.org/wiki?curid=1519865" title="Pál Szinyei Merse">
Pál Szinyei Merse

Pál Szinyei Merse (ur. 4 lipca 1845 w Szinyeújfalu, zm. 2 lutego 1920 w Jarovnicach) – węgierski malarz, polityk.
Pal Szinyei Merse urodził się w 1845 roku we wsi Szinyeújfalu (obecnie Chminianska Nová Ves na Słowacji). W wieku 19 lat wyjechał do Budapesztu, gdzie rozpoczął studia na Akademii Sztuk Pięknych. Po zakończeniu studiów rozpoczął kolejne studia tym razem w akademii w Monachium. W stolicy Bawarii poznał i zaprzyjaźnił się m.in. z Wilhelmem Leiblem oraz Hansem Makartem.
Rozpoczynając karierę malarza stał się jednym z pierwszych malarzy, impresjonistów na Węgrzech oraz w centralnej Europie.
W 1873 roku otrzymał nagrodę wiedeńskiej wystawy światowej za pracę pt. "„Łaźnia”".
Oprócz kariery malarskiej, Pal był także znanym i aktywnym politykiem. Został wybrany m.in. do parlamentu gdzie walczył o modernizację systemu szkolnictwa artystycznego.
Pál Szinyei Merse zmarł w 1920 w Jarovnicach w wieku 75 lat.

</doc>
<doc id="1519866" url="https://pl.wikipedia.org/wiki?curid=1519866" title="Władysław Spychaj-Sobczyński">
Władysław Spychaj-Sobczyński

Władysław Spychaj-Sobczyński, ps. „Spychaj” lub "Jurand" (ur. 10 marca 1904 w Ostrowcu Świętokrzyskim, zm. 2 października 1986 w Warszawie) – działacz Komunistycznej Partii Polski, funkcjonariusz NKWD i Ministerstwa Bezpieczeństwa Publicznego w stopniu podpułkownika (1952) - w tym szef Wojewódzkiego Urzędu Bezpieczeństwa Publicznego w Rzeszowie i w Kielcach w czasie pogromu kieleckiego (1946), dyrektor Biura Paszportów Zagranicznych Ministerstwa Bezpieczeństwa Publicznego (1950-1952). Attaché wojskowy PRL w Ludowej Republice Bułgarii w stopniu pułkownika ludowego Wojska Polskiego (1960-1962).
Życiorys.
Syn Wincentego i Katarzyny. Skończył siedem klas szkoły powszechnej. Od 1924 należał do Związku Młodzieży Komunistycznej (ZMK), a od 1925 do KPP. Przed II wojną światową więziony za działalność komunistyczną w Sandomierzu, Radomiu, Łomży i Wronkach. W 1940 ukończył kurs wywiadowczy przy NKWD w Smoleńsku, gdzie został zorganizowany szkolny batalion NKWD, określany wówczas jako "Aleksandrowskaja Szkoła". Kształciło się tam ok. 200 starannie dobranych przez NKWD reprezentantów narodowości zamieszkujących Kresy Wschodnie - Polaków, Ukraińców, Żydów i Białorusinów. Przeszkolenie jakie przeszedł obejmowało zajęcia wojskowe, wywiadowcze i polityczne. W listopadzie 1941 został funkcjonariuszem NKWD. Następnie został skierowany na kurs do Gorkim, przerzucony na teren okupacji niemieckiej w Polsce, gdzie został (od 1943) szefem bezpieczeństwa Obwodu II - Lublin Armii Ludowej.
Na przełomie października i listopada 1944 roku przerzucony został samolotem przez linię frontu niemiecko-sowieckiego do Lublina, gdzie otrzymał rozkaz objęcia stanowiska zastępcy kierownika Wojewódzkiego Urzędu Bezpieczeństwa Publicznego organizowanego dla województwa kieleckiego na przyczółku baranowsko-sandomierskim z tymczasową siedziba w Rytwianach. Następnie od 28 czerwca 1945 roku kierownik WUBP w Rzeszowie, a później w Kielcach, którą to funkcję pełnił w czasie pogromu kieleckiego.
Od 1 lutego 1947 do 29 września 1950 był zastępcą szefa zarządu i szefem Zarządu Informacji Korpusu Bezpieczeństwa Wewnętrznego i Wojsk Ochrony Pogranicza.
Od 15 czerwca 1950 dyrektor Biura (Wydziału) Paszportów Zagranicznych Ministerstwa Bezpieczeństwa Publicznego w Warszawie. Z pracy w organach bezpieczeństwa został zwolniony 20 stycznia 1952 po zarzucie Biura Specjalnego współuczestnictwa w mordowaniu Żydów podczas walk partyzanckich w AL. W 1953 przyjęty do Ministerstwa Obrony Narodowej.
W 1960 skierowany przez Zarząd II Sztabu Generalnego Wojska Polskiego (wywiad wojskowy PRL) na funkcję attaché wojskowego morskiego i lotniczego w Ludowej Republice Bułgarii (funkcję pełnił od 15 czerwca 1960 do 5 listopada 1962).
Odznaczony Orderem Krzyża Grunwaldu III klasy i Krzyżem Kawalerskim Orderu Odrodzenia Polski. Został pochowany na Cmentarzu Komunalnym Północnym w Warszawie.

</doc>
<doc id="1519867" url="https://pl.wikipedia.org/wiki?curid=1519867" title="Drut żyletkowy">
Drut żyletkowy



</doc>
<doc id="1519869" url="https://pl.wikipedia.org/wiki?curid=1519869" title="Chinde">
Chinde

Chinde – odnoga rzeki Zambezi położona w delcie rzeki w Mozambiku. Miasto Chinde jest usytuowane na jej brzegu.

</doc>
<doc id="1519870" url="https://pl.wikipedia.org/wiki?curid=1519870" title="Leon Krauss">
Leon Krauss

Leon Krauss (ur. 28 czerwca 1897 w Baranowie Sandomierskim, zm. 7 kwietnia 1940 w Twerze) – starszy posterunkowy Policji Państwowej. 
Syn Jana i Barbary.
Po zakończeniu udziału w wojnie polsko-bolszewickiej od 1921 pełnił służbę w Policji Państwowej. We wrześniu 1939 r. służył na posterunku Policji Państwowej w Chmielowie.
Po wybuchu II wojny światowej, 8 września ewakuował się na wschodnie tereny Polski, gdzie po agresji ZSRR w dniu 17 września 1939 r. został wzięty do niewoli. Więzień specjalnego obozu NKWD w Ostaszkowie. Skazany na śmierć i zabity w siedzibie NKWD w Kalininie (lista wywozowa L. 012/3 (77), 3215). Pochowany na Polskim Cmentarzu Wojennym w Miednoje.
W dniu 5 października 2007 roku starszy posterunkowy Leon Krauss został pośmiertnie awansowany przez prezydenta Lecha Kaczyńskiego wraz z innymi poległymi policjantami na stopień aspiranta Policji Państwowej. Jego nazwisko widnieje także na tablicy pamiątkowej odsłoniętej w dniu 28 lipca 2006 roku na budynku Komendy Miejskiej Policji w Tarnobrzegu.

</doc>
<doc id="1519871" url="https://pl.wikipedia.org/wiki?curid=1519871" title="Heinrich Wilhelm Neumann">
Heinrich Wilhelm Neumann



</doc>
<doc id="1519872" url="https://pl.wikipedia.org/wiki?curid=1519872" title="Katherine Anne Porter">
Katherine Anne Porter

Katherine Anne Porter (ur. 15 maja 1890 w Indian Creek w stanie Teksas, zm. 18 września 1980 w Silver Spring w stanie Maryland) – amerykańska dziennikarka, pisarka, eseistka.
Przez wielu uważana za najważniejszego pisarza z Teksasu. Jej dzieła przynależą do tradycji literackiej amerykańskiego Południa. W 1966 roku otrzymała nagrodę Pulitzera i National Book Award za "The Collected Stories". Kilkakrotnie wymieniana jako kandydatka do literackiego Nobla.
Znana ze swej wnikliwości. Jej utwory poruszają tematy mroczne, takie jak zdrada, śmierć i źródła zła w ludziach.
Znana jest jej jedyna powieść "Statek szaleńców" ("Ship of Fools", 1962), satyra na temat rozwoju nazizmu. W 1965 powstała ekranizacja o tym samym tytule w reżyserii Stanleya Kramera.
Po polsku wydano także zbiory jej opowiadań pod tytułem "Biały koń, biały jeździec" oraz "Wino o południu".

</doc>
<doc id="1519875" url="https://pl.wikipedia.org/wiki?curid=1519875" title="Porodówka">
Porodówka



</doc>
<doc id="1519878" url="https://pl.wikipedia.org/wiki?curid=1519878" title="Brentford FC">
Brentford FC



</doc>
<doc id="1519879" url="https://pl.wikipedia.org/wiki?curid=1519879" title="Luchs">
Luchs

Luchs (z niem. „ryś”) – niemiecki pływający bojowy wóz rozpoznawczy.
Luchs został przyjęty na wyposażenie Bundeswehry w roku 1975. Jest to specjalistyczny pojazd, przeznaczony dla oddziałów rozpoznawczych. Jego niezwykłą cechą jest posiadanie dwóch stanowisk dla kierowców, z przodu oraz z tyłu. Dzięki temu możliwe jest bardzo szybkie wycofanie się w razie zagrożenia. Luchs pozostaje w służbie do dzisiaj, lecz w niemieckiej armii został częściowo zastąpiony przez nowsze pojazdy Fennek.
Historia.
W początkowym okresie istnienia Bundeswehry oddziały rozpoznania używały lekkich czołgów M41 oraz gąsienicowych transporterów Hotchkiss.
Wozy te początkowo dobrze spełniały się w roli pojazdów oddziałów rozpoznawczych, jednakże na przełomie lat 60. i 70. XX wieku do Bundeswehry rozpoczęto wprowadzać nowe, ruchliwsze pojazdy niemieckiej produkcji: czołgi Leopard 1 oraz bojowe wozy piechoty Marder 1. Wobec tego dotychczasowe pojazdy rozpoznania wpływały na zahamowanie tempa działań wojsk pancernych i zmechanizowanych.
Pierwsze wytyczne dotyczące nowych pojazdów rozpoznawczych opracowano już w roku 1961. W roku 1964 Ministerstwo Obrony RFN zamówiło następujące pojazdy kołowe: transporter w układzie 6×6, wóz rozpoznawczy (8×8) i pojazd patrolowy (4×4). W pracach projektowych wzięły: Daimler-Benz oraz jako jedno biuro konstrukcyjne (Gemeinschaftbüro) firmy Büssing, Henschel, Klöckner-Humboldt-Deutz, Krupp i Maschinenfabrik Augsburg-Nürnberg.
Zarówno Daimler-Benz jak i biuro konstrukcje Gemeinschaftbüero opracowały po osiem prototypów wozów rozpoznawczych, które poddano pierwszym testom w roku 1968. W kolejnych latach przeprowadzono kolejne próby, m.in. w warunkach zimowych w Norwegii oraz w klimacie ciepłym na Sardynii.
Ostatecznie w roku 1973 Bundeswehra wybrała prototyp Daimler-Benz, jednakże producentem nowego wozu zostały zakłady Rheinstahl Wehrtechnik z Kassel.
Oficjalne przekazanie pierwszych pojazdów bojowych wozów rozpoznawczych Luchs odbyło się 4 września 1975 roku.
Ogólnie w latach 1975-1977 wyprodukowano 408 wozów Luchs i wszystkie trafiły do Bundeswehry.
Wraz z wprowadzeniem do armii niemieckiej wozów Fennek, Luchs został częściowo przez nie zastąpiony, jednakże dalej znajduje się na wyposażeniu niemieckiej armii.
Opis konstrukcji.
Kadłub wozu wykonany jest ze spawanych płyt pancernych i zapewnia ochronę przed pociskami broni strzeleckiej i odłamkami pocisków artyleryjskich. Ponadto z przodu zastosowano pancerz, który chroni przed pociskami kalibru 20 mm.
W środkowej części umieszczona jest obrotowa, spawana wieża Rheinmetall TS-7. Umieszczono w niej podstawowe uzbrojenie wozu: szybkostrzelną armatę automatyczną Rheinmetall Mk 20 Rh 202 kal. 20 mm. Armata nie posiada stabilizacji. W późniejszych egzemplarzach wprowadzono ładowanie dwustronne armaty. W celu poprawienia warunków obserwacji dowódcy na wieży umieszczona została wieżyczka dowódcy. Zamocowano na niej dodatkowe uzbrojenie pojazdu – karabin maszynowy MG3 kal. 7,62 mm. Pojazd przewozi 375 nabojów armatnich i 1000 nabojów kalibru 7,62 mm.
Celowanie z armaty odbywa się za pomocą peryskopowych celowników optycznych PERI Z-11 A-1 (jeden dla dowódcy i jeden dla działonowego). Ponadto zastosowano specjalny celownik do strzelań przeciwlotniczych, który pozwala na prowadzenie ognia z uwzględnieniem szybkości poruszającego się obiektu (żołnierz ustawia jeden z dwóch dostępnych wartości: 100 m/s albo 200 m/s). Do strzelań nocnych początkowo stosowano noktowizor aktywny z reflektorem podczerwieni umieszczony był po lewej stronie armaty. W późniejszym okresie stosowano wzmacniacz światła szczątkowego BM8025, a następnie system zastąpiono termowizorem WBG-X oraz kamerą pracującą w podczerwieni.
Napęd pojazdu Luchs stanowi 10-cylindrowy wielopaliwowy silnik wysokoprężny Daimler/Benz OM403 VA z turbodoładowaniem, który może być zasilany zarówno benzyną (osiąga wtedy moc maksymalną 300 KM), jak i olejem napędowym (moc maksymalna – 390 KM). Ponadto wóz posiada automatyczną skrzynię biegów ZF 4 PW 96 H1 z czterema biegami. W celu ułatwienia rozruchu w zimie zastosowano podgrzewacz rozruchowy oraz świecę płomieniową.
W wozie Luchs zastosowano układ jezdny z czterema sztywnymi osiami. Dwie osie kół tworzą wózek jezdny zawieszony na wahliwej ramie. Pozwala to na równomierne rozłożenie obciążeń na osiach wózka. W zależności od prędkości automatycznie wybierany jest jeden z dwóch sposobów skręcania kół. Podczas jazdy z dużą prędkością skracają tylko dwie przednie osie, co zapewnia promień skrętu wynoszący 19 m. Podczas jazdy do tyłu z podobną prędkością skręcają tylko dwie tylne osie. Natomiast jeśli wóz porusza się z prędkością do 50 km/h skręcają wszystkie osie, a promień skrętu wynosi tylko 11,5 m. W wozie zastosowano dwuobwodowy hydrauliczny układ hamulcowy, z dwoma osobnymi układami sterowania hamulcami do jazdy do przodu i do jazdy do tyłu (wynika to z wymagań identycznej prędkości i manewrowości wozu podczas jazdy zarówno do przodu, jak i do tyłu).
Jest to pojazd amfibijny; podczas pływania napęd jest przenoszony poprzez wirnik pompy przekładni hydrokinetycznej na przekładnię napędów dodatkowych i stąd wałami na dwa pędniki śrubowe SRP 010 (produkowane w stoczni Schottel) umieszczone z tyłu pojazdu. Prędkość obrotu pędników zależy od prędkości obrotowej silnika. Luchs w wodzie może rozwinąć prędkość 10 km/h. W celu poprawienia pływalności pojazdu posiada on rozkładany hydraulicznie falochron oraz trzy pompy zęzowe. W wodzie pojazdem kieruje kierowca. Zmiana kierunku pływania odbywa się poprzez obrót pędników wokół osi pionowej.
Wóz Luchs posiada instalację elektryczną o napięciu 24 V zasilaną z sześciu akumulatorów o łącznej pojemności 300 Ah.
Załogę wozu stanowi 4 żołnierzy: kierowca główny (siedzi w przedniej części pojazdu po lewej stronie), drugi kierowca, który pełni, także rolę radiooperatora (siedzi w części tylnej, tyłem do kierunku jazdy), dowódca i działonowy (obaj zajmują miejsce w wieży). Obecność drugiego kierowcy siedzącego tyłem do kierunku jazdy, pozwala na natychmiastowe wycofanie się bez konieczności wykonywania skrętu o 180°. Ta cecha wyróżnia wóz Luchs na tle innych pojazdów rozpoznawczych.
W skład standardowego wyposażenia Luchsa wchodzą dwie radiostacje SEM 25 i SEM 35. W zależności od potrzeb mogą być zamontowane dodatkowe radiostacje SEM 52 i VHF 400 W.

</doc>
<doc id="1519880" url="https://pl.wikipedia.org/wiki?curid=1519880" title="Brentford F.C.">
Brentford F.C.

Brentford Football Club – angielski klub piłkarski, mający siedzibę w dzielnicy Londynu, Brentford. Obecnie występuje w Premier League.
W latach 1904–2020 zespół rozgrywał swoje spotkania na stadionie Griffin Park. W 2020 roku klub przeniósł się na nowy Brentford Community Stadium, położony kilometr na wschód od starego obiektu.
Obecny skład.
 ("wypożyczony z SC Freiburg")

</doc>
<doc id="1519881" url="https://pl.wikipedia.org/wiki?curid=1519881" title="NGC 2371">
NGC 2371

NGC 2371 (również Mgławica Cukierek lub NGC 2372) – mgławica planetarna znajdująca się w konstelacji Bliźniąt. Mgławica ta jest odległa o około 4300 lat świetlnych od Ziemi.
Została odkryta 12 marca 1785 roku przez Williama Herschela. Tej samej nocy obserwował on ją jeszcze raz, jednak nie zdał sobie sprawy, że to ta sama mgławica i skatalogował ją po raz drugi jako nowo odkryty obiekt. Ta pomyłka Herschela sprawiła, że w katalogu NGC mgławica została zapisana pod dwoma numerami: NGC 2371 oraz NGC 2372.

</doc>
<doc id="1519883" url="https://pl.wikipedia.org/wiki?curid=1519883" title="Lou!">
Lou!

Lou! – francuska seria komiksowa, skierowana do dzieci i młodszych nastolatków autorstwa Juliena Neela, ukazująca się od 2004 nakładem wydawnictwa Glénat. Po polsku publikuje ją Egmont Polska.
Fabuła.
Seria opowiada o nastoletniej rezolutnej dziewczynce imieniem Lou, wychowywanej przez samotną matkę-powieściopisarkę, jej relacjach z przyjaciółką Miną i uczuciu, jakim darzy swego rówieśnika Tristana. Wraz z kolejnymi tomami bohaterka dorasta, zmienia się jej perspektywa i poważniejsze są poruszane problemy.
Tomy.
Tomy 1–5 ukazały się po polsku w wydaniach indywidualnych w latach 2007–2010, w 2018 rozpoczęto reedycję w wydaniach zbiorczych: w pierwszym albumie znalazły się oryginalne tomy 1–3, w drugim tomy 4.,5. i 7.&lt;ref name="L!/2"&gt;&lt;/ref&gt; (w kolejności chronologicznej wydarzeń, a nie według wydań oryginalnych). Tomy 6. i 8. zostały zebrane w trzecim albumie zbiorczym wraz z tomem z filmu aktorskiego "Lou!" w 2019.
Ekranizaje.
Serial animowany.
W 2009 miał premierę animowany serial telewizyjny "Lou!", będący adaptacją pierwszego tomu. Powstały 52 odcinki po 13 minut, a fabułę rozbudowano na potrzeby serii o nowe wątki i postacie. Serial wyprodukowało GO-N Productions we współpracy M6 Télévision i Disney Channel France, reżyserował Jérôme Mouscadet, projekty postaci stworzył David Gilson, scenariusz napisali Jean-Rémi François i Anna Fregonese. W Polsce emitowała go telewizja Teletoon.
Film aktorski.
8 października 2014 miała premierę pełnometrażowa aktorska adaptacja komiksu zatytułowana "Lou! Journal infime". Reżyserował ją Julien Neel, a adaptacją scenariusza zajął się Marc Syrigas. W rolę tytułową wcieliła się Lola Lasseron. Film powstał w koprodukcji francusko-belgijskiej.

</doc>
<doc id="1519884" url="https://pl.wikipedia.org/wiki?curid=1519884" title="Andrzej Zbylitowski">
Andrzej Zbylitowski

Andrzej Zbylitowski (ur. ok. 1565 w Zagórzycach, zm. ok. 1608 w Zbylitowskiej Górze) – polski poeta, panegirysta i tłumacz, stolnik nadworny króla Zygmunta III Wazy.
Życiorys.
Urodzony około roku 1565, prawdopodobnie w Zagórzycach koło Wiślicy, jako syn Stanisława i Jadwigi Rożnówny. Brat stryjeczny satyryka Piotra Zbylitowskiego. Brak wiadomości o jego edukacji w kraju. Pomimo kłopotów majątkowych i licznej rodziny został wysłany przez ojca na kosztowne studia za granicą Polski. Po powrocie do kraju (1585) został dworzaninem trukczaszym Stefana Batorego, a następnie Zygmunta III. Od lat swej młodości, wiele zawdzięczał przychylności podskarbiego Młodziejowskiego i należał stronników Jana Zamoyskiego. Jesienią roku towarzyszył Zygmuntowi III w drodze do Szwecji. Pomimo wielu starań o protekcję, zawiedziony opuścił dwór królewski około roku 1598 i osiadł prawdopodobnie w Zbylitowskiej Górze nad Dunajcem. Jego pierwszą małżonką była Anna Trzecieńska, a po jej zgonie (1599) poślubił Katarzynę Borzewicką. Zmarł prawdopodobnie około roku 1608.
Twórczość.
Autor poematów i sielanek ("Żywot szlachcica we wsi" (1597), "Wieśniak" (1600)) oraz utworów okolicznościowych, np. "Droga do Szwecyjej Namożniejszego w północnych krainach Pana, Zygmunta III, polskiego i szwedzkiego Króla, odprawiona w roku 1594", "Epithalamium na wesele... Zygmuntowi III... i arcyksiężnie J. M. rakuskiej Annie".

</doc>
<doc id="1519886" url="https://pl.wikipedia.org/wiki?curid=1519886" title="Plazma wyładowania pierścieniowego">
Plazma wyładowania pierścieniowego



</doc>
<doc id="1519887" url="https://pl.wikipedia.org/wiki?curid=1519887" title="NGC 2372">
NGC 2372



</doc>
<doc id="1519888" url="https://pl.wikipedia.org/wiki?curid=1519888" title="Plazma">
Plazma

Plazma (ang. "plasma" z gr. "πλάσμα" "plásma" „rzecz uformowana, ulepiona, wymyślona” od "πλάσσειν", "plássein" ‘formować; modelować’) – zjonizowana materia o stanie skupienia przypominającym gaz, w którym znaczna część cząstek jest naładowana elektrycznie. Mimo że plazma zawiera swobodne cząstki naładowane (jony i elektrony), to w skali makroskopowej jest elektrycznie obojętna.
Obecnie duża część badań dotyczących fizyki plazmy toczy się w ramach międzynarodowego programu fuzji jądrowej, między innymi w projektach takich jak ITER.
Dokładniejsza definicja plazmy zależy od kontekstu, w jakim występuje. Rodzaje plazmy:
Właściwości elektryczne.
Z uwagi na obecność dużej ilości jonów o różnym ładunku, a także swobodnych elektronów, plazma silnie oddziałuje z polem elektrycznym i magnetycznym. Z tych samych względów, plazma przewodzi prąd elektryczny, a jej opór, przeciwnie niż w przypadku metali, maleje ze wzrostem temperatury.
W zależności od natężenia przepływającego prądu w plazmie rozróżnia się trzy stany:
Temperatura plazmy.
W warunkach ziemskich nie istnieje możliwość utrzymywania plazmy w stanie równowagi termicznej z otoczeniem; obecne są zarówno przepływy energii pomiędzy plazmą a otoczeniem, jak i nierównowagowe rozkłady parametrów fizycznych takich jak temperatura, ciśnienie, gęstość i skład. Co więcej, samo pojęcie temperatury, jako klasy równoważności układów termodynamicznych, traci sens w odniesieniu do układów niebędących w równowadze. W związku z tym, dla nierównowagowej plazmy można zdefiniować kilka różnych odpowiedników temperatury. Są one oparte na:
Wartości takich pseudotemperatur mogą się różnić od siebie nawzajem o kilka rzędów wielkości, a przy tym w równie dużym zakresie zmieniają się w przestrzeni zajmowanej przez plazmę, a także w czasie (np. w związku z przemieszczającymi się liniami wyładowań).
Struktura komórkowa.
Brak równowagi termodynamicznej i związane z nim przepływy mogą prowadzić do powstawania struktur o charakterze dyssypatywnym. W szczególności, różnice temperatur mogą prowadzić do powstawania "struktury komórkowej", w której każda komórka jest otoczona przez warstwę podwójną (DL, z ang. "double layer"). W warstwie podwójnej od strony o wyższej temperaturze występuje warstwa o zwiększonej ilości (gęstości) jonów dodatnich, a od strony chłodniejszej warstwa o zwiększonej gęstości elektronów; między tymi warstwami występuje obszar o zmniejszonej gęstości jonów i elektronów. Komórki te mogą mieć formę ziarnistą, ale częściej obserwuje się formy włókniste, występujące często przy przepływie plazmy. Gdy prąd przepływa przez komórkę plazmy, która jest prawie idealnym przewodnikiem, musi przepłynąć przez warstwę podwójną, i to właśnie na niej następuje prawie cały spadek napięcia.
Skalowanie.
Jedną z ciekawych charakterystyk plazmy jest jej proporcjonalność w zachowaniu (plasma scaling). Tak jak na podstawie zachowania modelu samolotu w tunelu aerodynamicznym można przewidzieć zachowanie się normalnego samolotu, tak samo na podstawie badań laboratoryjnych możemy przewidzieć jak się zachowa plazma, gdy zajmuje ona obszar tak wielki jak galaktyka. To co trwa w laboratorium ułamki sekundy, w skali galaktyki może trwać miliony lat.
Ze względu na elektryczny i magnetyczny charakter plazmy w połowie XX w powstała teoria na temat Kosmosu tzw. Teoria Elektrycznego Kosmosu, obecnie powszechnie odrzucana przez naukowców.
Historia badań.
Wprowadzenie określenia "plazmy" przypisuje się amerykańskiemu fizykochemikowi, nobliście Irvingowi Langmuirowi w 1928. Szacuje się, że w stanie plazmy znajduje się ponad 99% materii tej części Wszechświata, która znajduje się w obszarze dostępnym dla ludzkiej obserwacji – mowa oczywiście o gwiazdach, składających się głównie z plazmy.

</doc>
<doc id="1519890" url="https://pl.wikipedia.org/wiki?curid=1519890" title="Rafał Filipczuk">
Rafał Filipczuk

Rafał Filipczuk (ur. 6 marca 1979) – polski kulturysta.
Życiorys.
Pochodzi ze wsi Chodów, położonej w województwie mazowieckim. Treningi siłowe rozpoczął w wieku piętnastu lat, w momencie, w którym rozpoczął naukę w siedleckim technikum rolniczym. Po ukończeniu szkoły średniej, wyjechał do Wielkiej Brytanii, gdzie kontynuował treningi w tamtejszych klubach kulturystycznych. Do Polski powrócił po trzech latach i zrobił kurs instruktora kulturystyki. Jako kulturysta zadebiutował w Debiutach Kulturystycznych. Zajął piąte w miejsce w kategorii wagowej do dziewięćdziesięciu kilogramów. Następnie pojawił się na Mistrzostwach Polski w Płońsku, gdzie startował w kulturystyce klasycznej. Ostatecznie zdobył srebrny medal, zajmując miejsce drugie.

</doc>
<doc id="1519891" url="https://pl.wikipedia.org/wiki?curid=1519891" title="Podziemny litoautroficzny ekosystem mikroorganizmów">
Podziemny litoautroficzny ekosystem mikroorganizmów

Podziemny litoautroficzny ekosystem mikroorganizmów (ang. "Subsurface Lithoautotrophic Microbial Ecosystem", określany skrótami SLiME, SLIME lub SLME) – skupiska bakterii i grzybów zamieszkujących pory pomiędzy ziarnami minerałów w skałach magmowych na głębokościach 3 i więcej kilometrów pod powierzchnią ziemi. SLiME czerpią energię z substancji nieorganicznych.

</doc>
<doc id="1519892" url="https://pl.wikipedia.org/wiki?curid=1519892" title="Sakiewka (opowiadanie)">
Sakiewka (opowiadanie)

Sakiewka (fr. "La Bourse") – opowiadanie Honoriusza Balzaka z 1832, należąca do "Scen z życia prywatnego" cyklu "Komedia ludzka". 
Czas powstania.
"Sakiewkę" Balzac opatrzył datą "Paryż, maj 1832". Opowiadanie pisarz opublikował po raz pierwszy w 1832 roku w drugim wydaniu "Scen z życia prywatnego". W 1835 roku przeniósł ją do "Scen z życia paryskiego" w "Studiach obyczajowych". Tam też pozostała w wydaniu Charpentiera z 1839 roku. Do "Scen z życia prywatnego" powróciła w pierwszym wydaniu "Komedii ludzkiej" w 1842 roku. Utwór Balzac dedykował Zofce – zaprzyjaźnionej z nim Zofii Kozłowskiej, córce rosyjskiego dyplomaty.
Treść.
Malarz Hipolit Schinner przypadkowo, z powodu wypadku w atelier, trafia pod opiekę swoich sąsiadek - pani de Rouville i jej córki Adelajdy, w której się zakochuje. Obie panie żyją nader skromnie, przyjmują jednak bogatych przyjaciół. Zaginięcie, któregoś dnia, sakiewki w domu Adelajdy wzbudza podejrzenia malarza i czyni go głęboko nieszczęśliwym. Mając dodatkowo w pamięci docinki przyjaciół, zaczyna dostrzegać oznaki zła w okolicznościach, które dotąd interpretował na rzecz Adelajdy. Nie jest w stanie zrozumieć trybu życia ukochanej, lecz mimo tego nadal ją odwiedza. Adelajda wkrótce zwraca sakiewkę, odnowioną i pięknie ozdobioną, a w jej wnętrzu nie brakuje ani centyma. Natomiast mężczyźni, którzy zjawiali się w ubogim mieszkaniu kobiet, okazują się przyjaciółmi pani de Rouville i jej nieżyjącego męża. 
Cechy utworu.
"Sakiewka" jest jednym z wielu utworów, w których Balzak wieloaspektowo poruszył problem sztuki i artysty. Powieść łączy ten wątek z motywem obserwacji, której mistrzem według autora powinien być każdy malarz, oraz z motywem łatwości pomyłki nawet po bardzo starannej analizie i ocenie sytuacji. W ten sposób "Sakiewka" była w pierwszej kolejności dziełem o charakterze dydaktyczno-humorystycznym. Niejako w tle pojawiał się w niej jednak także motyw "ludzi zapomnianych" (rodzina de Rouville) - zasłużonych w czasach Cesarstwa, odrzuconych w czasie Restauracji, który powtarza się również na kartach powieści "Vendetta" czy "Kawalerskie gospodarstwo".

</doc>
<doc id="1519896" url="https://pl.wikipedia.org/wiki?curid=1519896" title="Marian Gorzkowski (pisarz)">
Marian Gorzkowski (pisarz)

Marian Gorzkowski (ur. 1830 w Białocerkwi, zm. 7 marca 1911 w Krakowie) – pisarz, autor dzieł naukowych, dramatów i powieści, kolekcjoner, sekretarz Szkoły Sztuk Pięknych w Krakowie, powiernik Jana Matejki.
Życie.
Po ukończeniu szkół w Humaniu i Żytomierzu oraz uniwersytetu w Kijowie wyjechał do Aten. W Grecji zgłębiał kulturę starogrecką. Stamtąd pojechał do Włoch, gdzie studiował teologię, po czym wrócił na Ukrainę. Prowadzi badania nad archeologią, historią, heraldyką polską i ruską. Ich wyniki publikuje. Gromadzi też książki, rękopisy, ryciny poświęcone historii państwa i kościoła w Polsce, Rosji i na Ukrainie. Zbiory te (biblioteka, dokumenty, obrazy, pierścienie), pozostawione w Gródku pod opieką Konstantego Wołodkowicza, spłonęły podczas pożaru dworu.
W 1870 roku przyjechał do Krakowa, a dwa lata później zamieszkał tu na stałe i przyjął obywatelstwo austriackie (Kraków był wówczas w zaborze austriackim). Zajmował się publicystyką (był redaktorem „Czasu”), w latach 1872-1873 dorywczo opracowywał także zbiory w Muzeum Narodowym w Krakowie.
W 1876 poznał się bliżej z Janem Matejką, o co systematycznie zabiegał. Podarował malarzowi czepiec i pierścień do jego kolekcji; podziwiał Matejkę, ofiarowywał mu swoje usługi jako znawca spraw ruskich i narzucał się z pomocą. Wkrótce ich przyjaźń zacieśniła się i Gorzkowski stał się powiernikiem malarza. Załatwiał jego sprawy domowe i majątkowe, został również sekretarzem Szkoły Sztuk Pięknych, której dyrektorem był Matejko.
Matejko sportretował swojego powiernika w kilku dziełach: w "Bitwie pod Grunwaldem" (1878), w "Utopionej w Bosforze" jako oprawcę (1880), w "Hołdzie pruskim" (1882) i w "Wernyhorze" jako spisującego proroctwo (1883). Wykonał także kilka karykatur Gorzkowskiego i ołówkowy portret jego żony. Gorzkowski zgromadził sporą kolekcję dzieł malarza, obejmującą 243 dzieła: obrazy olejne, rysunki i akwarele.
Po śmierci Matejki i przekształceniu SSP w Akademię Sztuk Pięknych przeszedł na emeryturę.
Publikacje.
Jego działalność literacka obejmuje różnorodne dzieła:

</doc>
<doc id="1519901" url="https://pl.wikipedia.org/wiki?curid=1519901" title="Topologia drzewa">
Topologia drzewa



</doc>
<doc id="1519902" url="https://pl.wikipedia.org/wiki?curid=1519902" title="Andrzej Grabowski (1970–2008)">
Andrzej Grabowski (1970–2008)

Andrzej Grabowski (ur. 1970 w Kołobrzegu, zm. 8 marca 2008 w Warszawie) – polski dziennikarz, pisarz, autor, scenarzysta, reżyser, producent.
Życiorys.
Pracował jako dziennikarz w lokalnym dodatku do „Gazety Wyborczej”. potem w „Głosie Pomorza” oraz Telewizji Kablowej Kołobrzeg. W 1991 roku założył Kołobrzeski Teatr Muzyczny. Jako scenarzysta i reżyser zrealizował sześć musicali. W 1996 roku przeprowadził się do Warszawy, gdzie przez dwa lata przygotowywał i prowadził serwis muzyczny "Gra!my News" emitowany w Polsacie. Równocześnie współpracował z Magazynem Muzycznym XL. Był również producentem reklam radiowych i telewizyjnych. W 1999 roku napisał biografię grupy "O.N.A." zatytułowaną "Ona Oni O.N.A". Rok później wydał książkę dla dzieci pod tytułem "Trele-morele, czyli historia jednej piosenki". Ukazała się ona wraz z płytą CD, na której znalazły się piosenki jego autorstwa.
Był autorem, wydanej w 2001, biografii zespołu "Ich Troje" "A wszystko to...Ich Troje". W biografii grupy pisarz przedstawił życiorysy Michała Wiśniewskiego, Jacka Łągwy, Justyny Majkowskiej, Macieja Durczaka, Magdaleny Pokory oraz Marty Wiśniewskiej.
Zginął 8 marca 2008 na ulicy Grochowskiej w Warszawie. Czekał na zielone światło na przejściu dla pieszych. Na skrzyżowaniu doszło do kolizji dwóch samochodów, jeden z nich uderzył w sygnalizator świetlny, ten padając uderzył Grabowskiego w głowę. Zginął na miejscu. Nie miał przy sobie dokumentów, a telefon komórkowy był rozładowany, więc wiadomość o śmierci dotarła do rodziny dwa dni po wydarzeniu.
Został pochowany w Kołobrzegu.

</doc>
<doc id="1519903" url="https://pl.wikipedia.org/wiki?curid=1519903" title="Topologia rozproszonej gwiazdy">
Topologia rozproszonej gwiazdy



</doc>
<doc id="1519910" url="https://pl.wikipedia.org/wiki?curid=1519910" title="Parafia Matki Bożej Wspomożenia Wiernych">
Parafia Matki Bożej Wspomożenia Wiernych

Parafie pod wezwaniem MB Wspomożenia Wiernych (MB ⇒ Matki Boskiej lub Matki Bożej):

</doc>
<doc id="1519911" url="https://pl.wikipedia.org/wiki?curid=1519911" title="Vaidotas Antanaitis">
Vaidotas Antanaitis

Vaidotas Antanaitis (ur. 27 sierpnia 1928 w Anitavie w rejonie poniewieskim, zm. 14 lipca 2018) – litewski inżynier leśnik, dyplomata, polityk i działacz społeczny, profesor, minister leśnictwa w latach 1990–1992.
Życiorys.
W latach 1947–1949 studiował na Uniwersytecie Wileńskim, a w latach 1949–1952 w Akademii Techniki Leśnej w Leningradzie. W 1957 ukończył aspiranturę w Instytucie Techniki Leśnej w Moskwie, a w 1969 studia doktoranckie w Litewskiej Akademii Rolniczej.
W latach 1952–1954 pracował jako inżynier w Moskiewskim Przedsiębiorstwie Projektów Leśnych. Od 1957 był naczelnym inżynierem w litewskim przedsiębiorstwie projektów leśnych. W latach 1960–1988 pracował jako docent i profesor w Litewskiej Akademii Rolniczej.
Od 1988 był zaangażowany w działalność Sąjūdisu. W 1989 został wybrany na Zjazd Deputowanych Ludowych ZSRR. W latach 1989–1990 był przewodniczącym podkomitetu ds. ekologii radzieckiej Rady Najwyższej.
W 1990 został powołany na stanowisko ministra leśnictwa w pierwszym rządzie niepodległej Litwy. Zachował stanowisko w dwóch kolejnych gabinetach do 1992. W latach 1992–1993 pełnił funkcję ambasadora Litwy w Niemczech. Od 1997 do 1998 przewodniczył Związkowi Litewskich Narodowców.
Był autorem około 20 książek i 400 artykułów na temat leśnictwa oraz ekologii.

</doc>
<doc id="1519913" url="https://pl.wikipedia.org/wiki?curid=1519913" title="Martyn Rooney">
Martyn Rooney

Martyn Rooney (ur. 3 kwietnia 1987 w Croydon) – brytyjski lekkoatleta, sprinter.
Kariera sportowa.
Największe sukcesy odnosi w biegu na 400 metrów:
Był członkiem brytyjskiej sztafety 4 × 400 metrów, która zajęła 4. miejsce na mistrzostwach świata seniorów w lekkoatletyce (Helsinki 2005), 2 lata później brytyjska sztafeta uplasowała się na 6. pozycji (Osaka 2007).

</doc>
<doc id="1519914" url="https://pl.wikipedia.org/wiki?curid=1519914" title="Wiktoryn z Petawium">
Wiktoryn z Petawium



</doc>
<doc id="1519916" url="https://pl.wikipedia.org/wiki?curid=1519916" title="Rimantas Taraškevičius">
Rimantas Taraškevičius

Rimantas Taraškevičius (ur. 18 lipca 1949 w Biliunach w rejonie rosieńskim) – litewski inżynier budownictwa, samorządowiec, od 2001 burmistrz Kłajpedy.
Życiorys.
W 1972 ukończył studia na Wydziale Budownictwa Kowieńskiego Instytutu Politechnicznego ze specjalnością inżyniera, po czym pracował w firmie budowlanej na terenie Kłajpedy, m.in. jako główny majster oraz główny inżynier. Od 1983 do 1991 pełnił funkcję zastępcy głównego inżyniera Wydziału Budowlanego Kłajpedy. Od 1995 do 2000 stał na czele spółki „Vakarų statyba”.
W 1990 zasiadł po raz pierwszy w Radzie Miejskiej Kłajpedy. Mandat swój odnawiał w kolejnych wyborach samorządowych (1995, 1997, 2000, 2002, 2007 i 2011). W 2001 objął urząd burmistrza miasta.
W 1994 wstąpił do Litewskiego Związku Centrum. Od 2003 pozostaje członkiem rady Związku Liberałów i Centrum oraz przewodniczącym okręgu LiCS w Kłajpedzie. Dwukrotnie ubiegał się o mandat posła z ramienia LiCS: w 2004 i 2008.
Jest członkiem Rotary Club oraz władz Litewskiego Zrzeszenia Samorządowego. Zasiada w Radzie Rozwoju Regionu Kłajpedzkiego oraz Radzie Rozwoju Państwowego Portu Morskiego w Kłajpedzie. Należy do prezydium Litewskiego Stowarzyszenia Budowniczych, Rady Uniwersytetu Kłajpedzkiego oraz zarządu Klubu Koszykarskiego „Neptūnas”.
Żonaty, ma córkę i syna.

</doc>
<doc id="1519918" url="https://pl.wikipedia.org/wiki?curid=1519918" title="Wiktoryn z Patawii">
Wiktoryn z Patawii

Wiktoryn z Patawii lub Wiktoryn Ptujski, łac. "Victorinus Petavionensis" (ur. ok. 230 w Panonii, zm. ok. 304) – biskup Poetovium w Panonii(obecnie: Ptuj), pierwszy egzegeta łaciński, ojciec Kościoła, święty Kościoła katolickiego i prawosławnego.
Żywot świętego.
Wiktoryn Ptujski, z pochodzenia prawdopodobnie Grek, był biskupem Poetovium, w drugiej połowie III wieku. Jako jeden z nielicznych tworzył i zginął śmiercią męczeńską podczas okresu prześladowań chrześcijan za panowania Dioklecjana.
Teologię poznał dzięki dziełom najbardziej znanego ojca Kościoła – Orygenesa. Władał niezbyt dobrą łaciną – zdaniem Hieronima: "lepiej znał grecki niż łaciński" – ale z uwagi na sposób, styl i język pisania, jego dzieła wydają się być dużo bardziej wartościowe niż w rzeczywistości były, o czym świadczy choćby fakt, iż wielu następców posługiwało się później jego przykładem. Charakterystyczna stała się zwłaszcza tak zwana metoda judeo-chrześcijańska wyjaśniająca za pomocą dwóch, trzech słów, sens całej wypowiedzi autora. Wiktoryn w swoich pismach często wyrażał swoje niezadowolenie wobec szerzącej się herezji w Kościele, był wzorem gorliwego chrześcijanina. Pod koniec życia odbył pielgrzymkę do Jerozolimy, gdzie następnie poświęcił bibliotekę założoną przez biskupa Aleksandra.
Dzieła.
Do naszych czasów zachowało się niewiele wzmianek na temat jego piśmiennictwa. Są jednak one dowodem bogatej twórczości autora. Wiktorynowi przypisuje się tytuł pierwszego egzegety łacińskiego, ze względu na szczególne tłumaczenie Pisma Świętego. Św. Hieronim wspomina jego liczne dzieła: Komentarze do Ksiąg Rodzaju, Wyjścia, Powtórzonego Prawa, Izajasza, Ezechiela, Habakuka, Kapłańskiej, Pieśni nad pieśniami, Apokalipsy. Niestety, w całości zachowało się jedynie ostatnie dzieło.
Nauczanie.
Wiktoryn pisał pod wpływem Ewangelii św. Jana, co znalazło znaczne odzwierciedlenie w jego teologii, jak również w pozostałych dziełach powstałych wewnątrz chrześcijańskiej wspólnoty w Petawium. Swoje proroctwa, podkreślające sens i znaczenie bycia prawdziwym chrześcijaninem, kierował w stronę różnych warstw społecznych. Jego doktryna, która jakkolwiek wzięła swój początek ze wschodniej kultury, miała też swoje drugie korzenie w Akwilei. Akwileja jako kulturalne i chrześcijańskie centrum ówczesnej zachodniej Europy wsławiła dzieła Wiktoryna w całych Włoszech, a i dalej, na kontynencie. Niestety proces ten został przerwany Dekretem Gelazjusza ("Decretum Gelasianum"), w którym Wiktoryna nazwano "nieprzydatnym do czytania".
Eschatologia.
Wiktoryn był millenarystą, co odpowiadało doktrynie pierwszych dziesięcioleci chrześcijaństwa. Millenaryzm poznajemy w różnych postaciach, ale Wiktoryn zaczerpnął go za pośrednictwem Ireneusza, przytaczającego Psalmu 90: "tysiąc lat w Twoich oczach jest jak wczorajszy dzień który minął albo straż nocna". Cała historia według niego miała być symbolem siedmiu tysiącleci, w którym ostatnie jako symbol prawdziwego Szabatu należeć będzie do Chrystusa-Króla, władającego na ziemi oraz jego wybranych. Konsekwencją tego stanie się Sąd Ostateczny, pełen sprawiedliwości i prawdy Bożej.
Dzień obchodów.
Wspomnienie liturgiczne w Kościele katolickim obchodzone jest 2 listopada. Data ta prawdopodobnie nawiązuje do translacji relikwii do Rzymu.
W Austrii, w diecezji Graz-Seckau, wspomina się świętego 3 listopada.
Kult w prawosławiu nie jest tak rozpowszechniony. Jego wyznawcy wspominają świętego 2 listopada według liturgii kalendarza juliańskiego, tj. 15 listopada według obowiązującego kalendarza gregoriańskiego.
Ikonografia.
W ikonografii przedstawiany jest w ornacie biskupa z mieczem i gałązką palmy w ręku.

</doc>
<doc id="1519920" url="https://pl.wikipedia.org/wiki?curid=1519920" title="Pleustofity">
Pleustofity

Pleustofity – grupa makrofitów, rośliny wodne unoszące się na powierzchni wody lub w toni wodnej. Pleustofity stanowią roślinny składnik pleustonu. Rzadziej do pleustofitów zaliczane są większe glony.
Wyróżnić można następujące typy:
Inny system podziału wyróżnia:
Do powyższego systemu zbliżony jest system dzielący pleustofity ze względu na trzy główne strefy występowania:
Przynależność konkretnych gatunków i form do poszczególnych typów bywa dyskusyjna.
Różne typy pleustofitów reprezentują rozmaite przystosowania do swojego środowiska. Cechą wspólną jest zdolność do unoszenia się w wodzie, dzięki zmniejszaniu gęstości np. przez wytwarzanie przestworów powietrznych. Wśród pleustofitów typowe (choć nie jedyne występujące) jest szybkie namnażanie wegetatywne, dzięki któremu mogą one szybko zajmować dogodne siedliska w zbiornikach o zmiennych, efemerycznych warunkach (astatycznych). Większość osiąga niewielkie rozmiary i całe osobniki mogą pełnić funkcję diaspor przenoszonych na ciele zwierząt (zoochoria). Niektóre pleustofity tak się namnażające nie rozdzielają nowo wytworzonych modułów i tworzą klonalne polikormony (np. rzęsa trójrowkowa). Pleustofity zwykle źle znoszą falowanie, które rozprasza ich zbiorowiska. Zwarte zbiorowiska (zwykle zaliczane do klasy "Lemnetea minoris") tworzą w wodach zacisznych, czasem pomiędzy roślinnością szuwarową lub większymi makrofitami zanurzonymi i o liściach pływających. 
Według niektórych systemów do pleustofitów należą rośliny (i nieroślinne glony) neustonowe i duże organizmy fitoplanktonowe (megaplankton), np. gronorosty.

</doc>
<doc id="1519921" url="https://pl.wikipedia.org/wiki?curid=1519921" title="Pleustofit">
Pleustofit



</doc>
<doc id="1519924" url="https://pl.wikipedia.org/wiki?curid=1519924" title="Jonony">
Jonony

Jonony – trimetylocykloheksenylobut-3-en-2-ony, organiczne związki chemiczne z grupy cyklicznych ketonów nienasyconych, zaliczane do terpenoidów. Nie są jednak typowymi terpenoidami, ponieważ nie spełniają reguły izoprenowej, tzn. reszty izoprenowe nie są połączone z sobą w sposób ogon-głowa. Posiadają silny zapach kojarzący się z fiołkami.
Właściwości.
Znane są trzy izomery strukturalne jononów różniące się położeniem podwójnego wiązania przy atomie węgla C2 w pierścieniu:
Alkoholowe roztwory α- i β-jononów mają przyjemny zapach fiołków, a woń czystych związków przypomina zapach drzewa cedrowego. Jonony stanowią surowiec wyjściowy do produkcji witaminy A. Ugrupowania jononowe występują w szeregu związków naturalnych. Cząsteczka β-karotenu zawiera dwa ugrupowania β-jononowe, w cząsteczce α-karotenu znajduje się pierścień zarówno α-, jak i β-jononu, w γ-karotenie zaś występuje pojedynczy pierścień β-jononu. Pośród karotenów najbardziej rozpowszechniony jest β-karoten, zwany żółtym barwnikiem roślinnym. Szczególnie bogate w β-karoten są korzenie marchwi, pomidory, nać pietruszki i inne warzywa zielone, a także cytrusy i banany. Ugrupowanie β-jononowe jest ważnym elementem strukturalnym związków zaliczanych do grupy witaminy A. W organizmach, w których występuje niedobór witaminy A, następuje przekształcenie karotenów w tę witaminę, przez co karoteny nazywane są prowitaminami witaminy A.
Występowanie.
W przyrodzie występują rzadko, głównie jako składnik olejków eterycznych, występują tam zwykle w niewielkich ilościach. Znajdują się w warzywach i owocach, np. jagodach, a także herbacie i tytoniu. Jonony są głównymi składnikami (22%) olejku otrzymanego z kwiatów fiołków.
Otrzymywanie.
Powstają w wyniku utleniającej degradacji tetraterpenoidów (karotenów). Z uwagi na ich duże zastosowanie w przemyśle perfumeryjnym są produkowane na skalę przemysłową. Otrzymuje się je w reakcji kondensacji aldolowej cytralu z acetonem. Powstający w tej reakcji pseudojonon cyklizuje pod wpływem kwasu siarkowego do mieszaniny α- i β-jononów.
Zastosowanie.
Syntetyczne jonony są stosowane w przemyśle perfumeryjnym i spożywczym oraz jako substrat wyjściowy do syntezy witaminy A.

</doc>
<doc id="1519926" url="https://pl.wikipedia.org/wiki?curid=1519926" title="Günter Hermann">
Günter Hermann

Günter Hermann (ur. 5 grudnia 1960 w Rehburgu) – piłkarz niemiecki grający na pozycji pomocnika.
Kariera klubowa.
Karierę piłkarską Hermann rozpoczął w amatorskim klubie RSV Rehburg. Występował także w FC Stadthagen, a w 1982 roku stał się zawodnikiem Werderu Brema. 11 grudnia tamtego roku zadebiutował w Bundeslidze w wygranym 2:1 wyjazdowym spotkaniu z VfL Bochum. Przez pierwsze dwa sezony rozegrał tylko dwa spotkania w lidze, ale już od sezonu 1984/1985 był podstawowym zawodnikiem Werderu. Zarówno w 1985, jak i 1986 roku został z Werderem wicemistrzem RFN, a kolejny sukces osiągnął w 1988 roku, gdy po raz pierwszy wywalczył mistrzostwo kraju. W 1989 i 1990 roku dochodził z Werderem do finału Pucharu RFN, jednak klub z Bremy przegrywał kolejno z Borussią Dortmund (1:4) i z 1. FC Kaiserslautern (2:3). Jednak w 1991 roku zdobył ten puchar, dzięki zwycięstwu z 1. FC Köln po serii rzutów karnych. W 1992 roku dotarł z Werderem do finału Pucharu Zdobywców Pucharów, w którym Niemcy pokonali 2:0 AS Monaco, jednak Hermann nie wystąpił w tym spotkaniu. Natomiast w sezonie 1992/1993 osiągnął swój ostatni sukces z zespołem z Weserstadion, gdy po raz drugi został mistrzem Bundesligi. W barwach Werderu rozegrał łącznie 231 ligowych meczów i zdobył 8 bramek.
Pod koniec 1992 roku Hermann przeszedł z Werderu do SG Wattenscheid 09. W zespole z Bochum po raz pierwszy wystąpił 5 grudnia w meczu z Karlsruher SC. W Wattenscheid grał przez rok i w 1994 roku był już piłkarzem drugoligowego Hannoveru. Po sezonie 1995/1996, gdy nie był już podstawowym zawodnikiem, zdecydował się zakończyć karierę.
Kariera reprezentacyjna.
W reprezentacji RFN Hermann zadebiutował 21 września 1988 roku za kadencji selekcjonera Franza Beckenbauera w wygranym 1:0 towarzyskim spotkaniu ze Związkiem Radzieckim. W 1990 roku wystąpił w reprezentacji po raz drugi i ostatni - w maju w sparingu z Danią (1:0). W czerwcu był w kadrze RFN na Mistrzostwa Świata we Włoszech, jednak na tym turnieju nie zagrał ani minuty, ale został mistrzem świata.

</doc>
<doc id="1519930" url="https://pl.wikipedia.org/wiki?curid=1519930" title="Gunter Hermann">
Gunter Hermann



</doc>
<doc id="1519931" url="https://pl.wikipedia.org/wiki?curid=1519931" title="Łubin wąskolistny">
Łubin wąskolistny

Łubin wąskolistny, ł. niebieski ("Lupinus angustifolius") – gatunek roślin z rodziny bobowatych. Pochodzi z terenów basenu Morza Śródziemnego.
Biologia.
Roślina jednoroczna. Okres kwitnienia – czerwiec-wrzesień. Rozmnaża się przez nasiona.
Roślina trująca. Owoc (strąk) i nasiona zawierają w swej skórce trujące alkaloidy będące przyczyną zatrucia łubinem wśród owiec i kóz, tzw. lupinoza. Jednak istnieje wiele nowych odmian hodowlanych o bardzo ograniczonej zawartości alkaloidów – tzw. odmiany słodkie wypierające z upraw wysokoalkaloidowe odmiany gorzkie.
Zastosowanie.
Roślina uprawiana dla paszy i zielonego nawozu. Słoma nadająca się tylko na paszę dla owiec.
Polskie odmiany.
Według danych Centralnego Ośrodka Badania Odmian Roślin Uprawnych w Polsce zarejestrowane są następujące odmiany łubinu wąskolistnego:

</doc>
<doc id="1519932" url="https://pl.wikipedia.org/wiki?curid=1519932" title="Julian Flatau">
Julian Flatau

Julian Flatau (ur. 20 maja 1870 w Płocku lub w Warszawie, zm. 23 maja 1935 w Poznaniu) – polski chemik, farmaceuta, profesor Uniwersytetu Poznańskiego i Wyższej Szkoły Handlowej w Poznaniu.
Życiorys.
Jego ojcem był Ludwik Flatau. Jednym z jego braci był neurolog Edward Flatau. 
Studiował chemię na Wydziale Przyrodniczym Uniwersytetu w Zurychu. Naukę kontynuował na Politechnice w Charlottenburgu i pracował jako asystent prof. Karla Libermanna. Pod jego kierunkiem przygotował pracę doktorską na temat kondensacji kwasu migdałowego z fenolem. Na podstawie tej pracy i złożonych egzaminów końcowych uzyskał w 1896 stopień naukowy doktora filozofii uniwersytetu w Bernie. W latach 1897–1902 był asystentem prof. Karola Friedla na paryskiej na Sorbonie. Odkrył nową metodę oddzielania geraniolu od cytrynolu. Był zatrudniony w fabryce farb w Warszawie, a od 1914 r. przy produkcji siarczku sodu w Moskwie, równolegle prowadząc wykłady na Uniwersytecie Moskiewskim. Po powrocie do kraju od 1920 r. pracował w Bydgoszczy, następnie w Poznaniu, w przemyśle farb, lakierów i syntetycznych olejków aromatycznych. Kierownik Zakładu Technologii Środków Lekarskich Uniwersytetu Poznańskiego (dziś Katedra i Zakład Technologii Chemicznej Środków Leczniczych Wydziału Farmaceutycznego Uniwersytetu Medycznego im. Karola Marcinkowskiego w Poznaniu.)
Od 1926 r. prowadził wykłady z towaroznawstwa chemicznego i technologii chemicznej na Wyższej Szkole Handlowej w Poznaniu, gdzie w 1932 r. zorganizował Zakład Towaroznawstwa i został jego kierownikiem. Wiceprezes Oddziału Poznańskiego Polskiego Towarzystwa Chemicznego; właściciel fabryki perfum syntetycznych „Syntetol”. Był encyklopedystą. Został wymieniony w gronie edytorów trzytomowej Podręcznej encyklopedii handlowej wydanej w 1931 w Poznaniu.
Był członkiem kolegium kościelnego parafii ewangelicko-augsburskiej i Polskiego Towarzystwa Ewangelickiego w Poznaniu.
W Poznaniu mieszkał przy ul. Jasnej 9 (obecnie ul. Roosevelta). Był żonaty z Fanny Flatau (1880-1973), ojciec Aleksandry i Kazimierza Flataua. Zmarł nagle na udar serca. Pochowany na cmentarzu Miłostowo.

</doc>
<doc id="1519933" url="https://pl.wikipedia.org/wiki?curid=1519933" title="Łubin niebieski">
Łubin niebieski



</doc>
<doc id="1519934" url="https://pl.wikipedia.org/wiki?curid=1519934" title="Lupinus angustifolius">
Lupinus angustifolius



</doc>
<doc id="1519935" url="https://pl.wikipedia.org/wiki?curid=1519935" title="Marcel Dupre">
Marcel Dupre



</doc>
<doc id="1519937" url="https://pl.wikipedia.org/wiki?curid=1519937" title="Suchy Wierch Jaworowy">
Suchy Wierch Jaworowy

Suchy Wierch Jaworowy (słow. "Veľký Baboš", 1523 m n.p.m.) – wybitny szczyt reglowy w słowackich Tatrach Wysokich. Jest to najwybitniejsze wzniesienie w północno-wschodnim ramieniu Szerokiej Jaworzyńskiej ("Široká") oddzielającym Dolinę Szeroką ("Široká dolina") od głównej osi Doliny Jaworowej ("Javorová dolina"). Od Murowanego Koszaru ("Košiar", 1870 m) oddzielony jest głęboką, bezleśną Suchą Przełęczą Jaworową ("Sedlo pod Košiarom", 1356 m), a od Babosia ("Malý Baboš", 1472 m) – Babosią Przełęczą ("Babošie sedlo", 1397 m). Porośnięty jest górnoreglowym lasem, przerzedzonym przez liczne wiatrołomy. Na wschodnim zboczu (opadającym ku Dolinie Jaworowej) znajdują się Urwana Skała (1456 m) oraz liczne mniejsze wapienne skałki. Na szczyt nie prowadzi żaden szlak turystyczny.

</doc>
<doc id="1519943" url="https://pl.wikipedia.org/wiki?curid=1519943" title="Romualdas Kozyrovičius">
Romualdas Kozyrovičius

Romualdas Kozyrovičius (ur. 28 stycznia 1943 w Trokach) – litewski inżynier, polityk i dyplomata, minister rezerw materiałowych w latach 1990–1991.
Życiorys.
W latach 1958–1962 uczył się w wileńskim technikum kolejowym. W 1979 ukończył studia w Wileńskim Instytucie Inżynierii Budownictwa, uzyskał dyplom inżyniera ekonomisty.
W latach 60. pracował m.in. w wydziale budownictwa zarządu gospodarki rolnej w Trokach i w przedsiębiorstwie budowlanym Ministerstwa Rolnictwa. W latach 1970–1980 był przewodniczącym wileńskiej organizacji budowlanej, a w latach 1980–1989 zastępcą przewodniczącego zjednoczenia takich organizacji. Od 1989 pełnił funkcję przewodniczącego państwowego komitetu zaopatrzenia materiałowo-technicznego. W latach 1990–1991 sprawował urząd ministra rezerw materiałowych w pierwszym rządzie niepodległej Litwy.
Od 1992 do 1993 był prezesem zarządu banku Hermis. Od 1993 zatrudniony w dyplomacji; pełnił funkcje ambasadora Litwy w Rosji w latach 1993–1998, sekretarza stanu w Ministerstwie Spraw Zagranicznych w latach 2000–2001, ambasadora w Czechach i na Węgrzech w latach 2001–2006, a od 2007 do 2010 sprawował urząd ambasadora w Kazachstanie, od 2008 także w Kirgistanie, a od 2009 również w Tadżykistanie.
Po powrocie do kraju został doradcą dyrektora generalnego kolei litewskich Lietuvos geležinkeliai.

</doc>
<doc id="1519947" url="https://pl.wikipedia.org/wiki?curid=1519947" title="Varanus giganteus">
Varanus giganteus



</doc>
<doc id="1519949" url="https://pl.wikipedia.org/wiki?curid=1519949" title="Lista filmów wyprodukowanych w Bollywood w 2008">
Lista filmów wyprodukowanych w Bollywood w 2008

Bollywood – filmy 2008 to lista filmów wyprodukowanych w Bollywood w Mumbaju w roku 2008 (zawiera też filmy, które jeszcze nie weszły na ekrany).

</doc>
<doc id="1519952" url="https://pl.wikipedia.org/wiki?curid=1519952" title="Rajasthan">
Rajasthan



</doc>
<doc id="1519954" url="https://pl.wikipedia.org/wiki?curid=1519954" title="Houston, Houston, czy mnie słyszysz i inne opowiadania">
Houston, Houston, czy mnie słyszysz i inne opowiadania

Houston, Houston, czy mnie słyszysz i inne opowiadania, zbiór opowiadań autorstwa Jamesa Tiptree Jr., wydany w Polsce w 2000 roku przez Wydawnictwo Zysk i S-ka. Redaktorem zbioru był Wojtek Sedeńko.

</doc>
<doc id="1519955" url="https://pl.wikipedia.org/wiki?curid=1519955" title="Święto Federacji">
Święto Federacji

Święto Federacji (fr. "Fête de la Fédération") – pierwsze wielkie święto rewolucyjne czasów rewolucji francuskiej, zorganizowane 14 lipca 1790 na paryskim Polu Marsowym z okazji rocznicy zdobycia Bastylii. W czasie święta Ludwik XVI złożył uroczystą przysięgę lojalności wobec postanowień Konstytuanty, zaś Talleyrand odprawił uroczystą mszę. 
Święto Federacji miało w założeniach odbywać się co roku, jednak po raz drugi zostało zorganizowane dopiero w 1792, a następnie jego tradycja została całkowicie porzucona. Jedynie w czasie Stu Dni podejmowane były próby jego ponownej organizacji. 
Geneza święta.
Inspiracją dla organizatorów Święta Federacji były podobne uroczystości, jakie były urządzane, zwłaszcza na południu, przy formowaniu nowych ludowych jednostek wojskowych. Z entuzjazmem został zatem przyjęty projekt markiza La Fayette, by w czasie jednej uroczystości uhonorować paryską Gwardię Narodową (której był komendantem) i rocznicę zdobycia Bastylii. Zgromadzenie Narodowe oraz Komuna Paryża wyraziły dodatkowo życzenie, by święto stało się dowodem jedności wszystkich Francuzów wobec zachodzących w kraju zmian. 
Święto.
Przygotowania.
Prace przygotowawcze, polegające głównie na usypywaniu tymczasowych ziemnych tarasów i wznoszeniu ołtarza ojczyzny, rozpoczęły się 1 lipca 1790. Wobec protestów pracujących robotników, związanych ze słabą płacą, do pracy przy przygotowaniach wezwano wszystkich paryżan-patriotów. Odzew był ogromny, a w pracach brał udział nawet sam La Fayette. Według relacji świadków w czasie robót dochodziło do fraternizowania się przedstawicieli różnych stanów społecznych. 
Przebieg święta.
Święto cieszyło się ogromnym zainteresowaniem paryżan, którzy w liczbie około 100 tys. stawili się na Polu Marsowym. Mimo złej pogody stawiła się też w komplecie Gwardia Narodowa ze sztandarami i orkiestrą. Uroczystość otwierał La Fayette, jednak najbardziej oklaskiwaną osobą był Ludwik XVI, który pojawił się na trybunie honorowej razem z rodziną, w stroju udekorowanym symbolami rewolucyjnymi (trójkolorowa kokarda). Zarówno król, jak i wszyscy zebrani przysięgli wierność narodowi i prawu, a także nienapisanej jeszcze konstytucji, a następnie odśpiewali Te Deum, natomiast Talleyrand odprawił uroczystą mszę świętą. W uroczystościach brała udział, także żywo oklaskiwana, delegacja Stanów Zjednoczonych. 
Po zakończeniu uroczystej części obchodów, miał miejsce wspólny posiłek dla wszystkich chętnych uczestników święta. 
Podobne uroczystości miały miejsce w wielu innych miastach Francji.

</doc>
<doc id="1519958" url="https://pl.wikipedia.org/wiki?curid=1519958" title="Hu Nim">
Hu Nim

Hu Nim, znany również jako Phoas (ur. 27 lipca 1932, zm. 7 lipca 1977) – kambodżański polityk chińsko-khmerskiego pochodzenia. Urodził się w biednej wsi powiatu Prey Chhor w prowincji Kampong Cham. Po ukończeniu studiów, wyjechał do Paryża w 1955 roku i uzyskał dyplom na wydziale prawa. Początkowo należał do partii Sangkum Reastr Niyum (Ludowej Wspólnoty Socjalistycznej) króla Norodoma Sihanouka i w parlamencie był przedstawicielem prowincji Kampong Cham.
W październiku 1967 roku Nim dołączył do prokomunistycznego ruchu oporu. Po upadku rządu Lon Nola w 1975 i po przejęciu władzy przez Pol Pota, Hu Nim został ministrem ds. informacji i propagandy Demokratycznej Kampuczy. W 1977 roku został usunięty z partii i osadzony w Tuol Sleng. Zginął przed masowym grobem 7 lipca 1977 roku. Prawdziwe przyczyny usunięcia Hu Nima nie są znane ale podejrzewa się, że sympatyzował z grupą prowietnamskich komunistów kambodżańskich.

</doc>
<doc id="1519960" url="https://pl.wikipedia.org/wiki?curid=1519960" title="Renata Emilija Bareikienė">
Renata Emilija Bareikienė

Renata Emilija Bareikienė (ur. 10 listopada 1939 w Klausučiai koło Birżów) – litewska fizyk i działaczka religijna, przewodnicząca Litewskiego Konsystorza Ewangelicko-Reformowanego. 
Życiorys.
W 1961 roku ukończyła studia na Wileńskim Uniwersytecie Państwowym. Od 1968 do 1992 roku zatrudniona jako współpracownik naukowy Instytutu Fizyki Półprzewodników. W 1990 roku obroniła pracę kandydacką w Instytucie Chemii Wydziału Uralskiego Akademii Nauk ZSRR z dziedziny fizyki i matematyki pt. "V2O5–Ag2O ir V2O5–MO3 sistemų elektrinis laidumas". 
Po 1992 roku podjęła współpracę z Litewską Radą Nauki. Jest autorką książki poświęconej profesorowi Vytautasowi Bareice. 
Zaangażowana w działalność religijną litewskich protestantów, od 2007 roku pełniła urząd przewodniczącej Konsystorza Kościoła Ewangelicko-Reformowanego.

</doc>
<doc id="1519964" url="https://pl.wikipedia.org/wiki?curid=1519964" title="Solaris (wydawnictwo)">
Solaris (wydawnictwo)



</doc>
<doc id="1519974" url="https://pl.wikipedia.org/wiki?curid=1519974" title="Piękna Wieś Opolska">
Piękna Wieś Opolska

Piękna Wieś Opolska – konkurs w woj. opolskim, organizowany corocznie od 1999 roku przez Urząd Marszałkowski Województwa Opolskiego celem wybrania oraz docenienia społeczności lokalne w budowie i zagospodarowania miejscowości. W programie mogą wziąć miejscowości wiejskie, lecz nie przysiółki. Miejscowość jest zgłaszana przez gminę wraz z odpowiednią dokumentacją. 
Kategorie.
Konkurs obejmuje kategorie:
Wśród ocenianych elementów dla kategorii A są: 
Dla kategorii B i C oceniane są:
Kategoria D (zagroda wiejska):
Kategoria E (projekt odnowy wsi):

</doc>
<doc id="1519978" url="https://pl.wikipedia.org/wiki?curid=1519978" title="Bollywood- filmy 2008">
Bollywood- filmy 2008



</doc>
<doc id="1519980" url="https://pl.wikipedia.org/wiki?curid=1519980" title="Historia twojego życia">
Historia twojego życia

Historia twojego życia (ang. "Stories of Your Life and Others", 2002) – zbiór wielokrotnie nagradzanych opowiadań autorstwa Teda Chianga, wydany w Polsce w 2006 roku przez Wydawnictwo Solaris w przekładzie Agnieszki Sylwanowicz, Michała Jakuszewskiego i Dariusza Kopocińskiego.
Zbiór został nagrodzony Locusem w 2002 r.
Opowiadanie "Historia twojego życia" zostało zekranizowane pod przez Denisa Villeneuve'a pod tytułem "Nowy początek".

</doc>
<doc id="1519983" url="https://pl.wikipedia.org/wiki?curid=1519983" title="Kazimierz Sokołowski (hokeista)">
Kazimierz Sokołowski (hokeista)

Kazimierz Sokołowski (ur. 26 marca 1908 we Lwowie, zm. 3 lipca 1998 w Tarnowie) – polski hokeista, dwukrotny olimpijczyk.
Zawodnik występujący na pozycji obrońcy. Reprezentował barwy Lechii Lwów oraz po wojnie Wisły Kraków.
63 razy wystąpił w reprezentacji Polski zdobywając 10 bramek. Dwukrotnie wystąpił na igrzyskach olimpijskich: w 1932 w Lake Placid i w 1936 w Garmisch - Partenkirchen. Wziął udział również w pięciu turniejach o mistrzostwo świata (1930, 1931, 1933, 1935, 1947).

</doc>
<doc id="1519984" url="https://pl.wikipedia.org/wiki?curid=1519984" title="Kazimierz Sokołowski">
Kazimierz Sokołowski



</doc>
<doc id="1519985" url="https://pl.wikipedia.org/wiki?curid=1519985" title="Sanhaja">
Sanhaja



</doc>
<doc id="1519986" url="https://pl.wikipedia.org/wiki?curid=1519986" title="Mistrzostwa Świata Juniorów w Lekkoatletyce 2010">
Mistrzostwa Świata Juniorów w Lekkoatletyce 2010

13. Mistrzostwa Świata Juniorów w Lekkoatletyce – zawody lekkoatletyczne, które odbyły się między 19 i 25 lipca 2010 w kanadyjskim mieście Moncton. 
Decyzję o przyznaniu miastu imprezy podjęto na kongresie IAAF w Osace w roku 2006. Areną zmagań sportowców był wybudowany specjalnie na mistrzostwa Stade Moncton 2010. Moncton starało się o organizację mistrzostw w roku 2008 jednak zdecydowano, że wówczas zawody będzie gościła Bydgoszcz. Były to drugie mistrzostwa świata juniorów w lekkiej atletyce, które odbywały się w Kanadzie. Poprzednio zawody tej rangi – w roku 1988 – gościło Sudbury. 
Uroczystego otwarcia zawodów, 19 lipca, dokonali premier Kanady Stephen Harper oraz minister sportu Gary Lunn. 

</doc>
<doc id="1519987" url="https://pl.wikipedia.org/wiki?curid=1519987" title="Śmierć Doktora Wyspy">
Śmierć Doktora Wyspy

Śmierć Doktora Wyspy, zbiór opowiadań autorstwa Gene’a Wolfe’a, wydany w Polsce w 1995 roku przez Wydawnictwo Prószyński i S-ka. Wyboru dokonał Arkadiusz Nakoniecznik

</doc>
<doc id="1519989" url="https://pl.wikipedia.org/wiki?curid=1519989" title="Bezpańskie psy (film 2004)">
Bezpańskie psy (film 2004)

Bezpańskie psy (, ) – irańsko-afgańsko-francuski dramat filmowy z 2004 roku w reżyserii Marzieh Meshkini. 
Akcja dramatu rozgrywa się w drugą rocznicę ataku na World Trade Center w afgańskiej stolicy Kabulu, w którym obalono władzę talibów. Film oparty jest na prawdziwej historii dwójki bezdomnych dzieci, których rodzice siedzą w więzieniu.

</doc>
<doc id="1519990" url="https://pl.wikipedia.org/wiki?curid=1519990" title="Vahan Bego">
Vahan Bego

Vahan Bego Begjanyan (ur. 13 lutego 1966 w Leninakan) – ormiański artysta plastyk, malarz i rzeźbiarz. 
Życiorys.
Urodził się i dorastał w Armenii. W 1985 otrzymał medal I stopnia na wystawie prac dyplomowych absolwentów średnich szkół plastycznych ZSRR. Do Polski wyemigrował w 1993 roku uciekając z kraju przed wojnami i klęskami żywiołowymi. Polska miała być tylko przystankiem w drodze do Pragi, gdzie mieszkał jego przyjaciel. Jednak zmienił plany i postanowił zostać i tworzyć w Polsce. Tworzył głównie u podnóża Karkonoszy (Jelenia Góra, Mysłakowice, Zgorzelec, Pławna) oraz Wrocławiu i Poznaniu. W 1998 otrzymał honorowe wyróżnienie jury na „Ogólnopolskim Biennale Pasteli Nowy Sącz” a w 2004 na tym samym biennale Grand Prix Ministra Kultury.
Vahan Bego maluje, rzeźbi, tworzy scenografie, realizacje multimedialne i happeningi. Wspólnie z Michałem Bulakiem stworzyli płaskorzeźbę o powierzchni ponad 100 m² zatytułowaną "WAZE" - "czyli Wizerunek Artystyczny Zjednoczonej Europy", która powstała na ścianie nieczynnego spichlerza (Młyn trójkołowy) w Zgorzelcu. Stworzył również oprawy graficzne dla takich zespołów jak Sweet Noise, Pidżama Porno czy Strachy na Lachy.

</doc>
<doc id="1519992" url="https://pl.wikipedia.org/wiki?curid=1519992" title="Chaimas Buršteinas">
Chaimas Buršteinas

Chaimas Buršteinas (ur. 1967 w Leningradzie) – od 2004 naczelny rabin Litwy. 
Życiorys.
Urodził się w Rosji sowieckiej w rodzinie ortodoksyjnych żydów. W 1980 rodzina złożyła wniosek o zgodę na wyjazd z ZSRR, który rozpatrzono po siedmiu latach. W okresie oczekiwania na wyjazd był dwukrotnie więziony przez KGB oraz wielokrotnie aresztowany. W 1984 uzyskał obywatelstwo izraelskie. Po przyjeździe do Palestyny podjął naukę w jesziwie "Shvut Ami" przeznaczonej dla emigrantów z ZSRR. Otrzymał smichę rabinacką z rąk naczelnego duchownego Jerozolimy Icchocka Kolica. Przez dziesięć lat pełnił posługę rabina wspólnoty Ber-Sheva. Pracował też jako nauczyciel w szkołach USA, Izraela, RFN i Rosji. 
Po powrocie do Rosji objął godność naczelnego rabina Petersburga i regionu północno-zachodniego Rosji. 
7 marca 2004 Litewska Gmina Żydowska wybrała go na urząd naczelnego rabina Litwy. W kwietniu tego samego roku osiedlił się i rozpoczął urzędowanie w Wilnie.

</doc>
<doc id="1519993" url="https://pl.wikipedia.org/wiki?curid=1519993" title="Diabelski krąg">
Diabelski krąg

Czarny krąg – gra planszowa dla 2 - 12 graczy. 
W rozgrywce gracze wcielają się w siły dobra reprezentowane przez czterech magów lub siły zła, które reprezentowane są przez osiem demonów. Akcja gry toczy się we wieży. Zadaniem magów jest obrona księżniczki przez trzy kolejne noce, do czasu pojawienia się posiłków. Mają oni w swojej fazie ruchu, do dyspozycji magiczne przedmioty takie jak krople elfów czy magiczna sól. W walce mogą korzystać z egzorcyzmów i modlitw. Siły zła muszą w ciągu trzech nocy zabić dziecko którego bronią magowie. Faza demonów rozpoczyna się od określenia jaki wpływ na ich siłę mają gwiazdy po czym rozpoczynają swoje akcje. Nie korzystają jak magowie z przedmiotów lecz mają możliwość rzucania klątw i wypuszczania pentagramów. Po fazach ruchu sił dobra i zła następuje faza zegara. Rzuca się kostkami aby określić czas jaki upłynął i zaznacza się liczbę minut na zegarze. Gra toczy się do momentu śmierci wszystkich magów i księżniczki co daje zwycięstwo demonom lub do końca trzeciej nocy kiedy to przybywają członkowie świętego bractwa. Jeśli do tego czasu magowie utrzymają dziecko przy życiu odnoszą zwycięstwo.

</doc>
<doc id="1519994" url="https://pl.wikipedia.org/wiki?curid=1519994" title="Chuchelna">
Chuchelna



</doc>
<doc id="1519995" url="https://pl.wikipedia.org/wiki?curid=1519995" title="Strzelcy Formuladeildin 2008">
Strzelcy Formuladeildin 2008

W sezonie 2008 Formuladeildin, czyli pierwszej ligi Wysp Owczych, padło w sumie 362 goli w 135 spotkaniach, czyli ponad 2,6 gola na mecz. Siedemnaście pośród strzelonych bramek, to gole samobójcze. Poniższa lista przedstawia strzelców dla poszczególnych klubów w tych rozgrywkach:
B36 Tórshavn.
33 zdobyte bramki, z czego jedna samobójcza w meczu przeciwko ÍF Fuglafjørður.
6 goli
5 goli
4 gole
3 gole
2 gole
1 gol
Gol samobójczy
B68 Toftir.
24 zdobyte bramki, z czego 3 samobójcze w meczach przeciwko: Skála ÍF, KÍ Klaksvík oraz B71 Sandoy.
6 goli
4 gole
2 gole
1 gol
Gole samobójcze
B71 Sandoy.
26 zdobytych bramek, z czego 2 samobójcze, przeciwko: Skála ÍF oraz KÍ Klaksvík.
7 goli
4 gole
3 gole
1 gol
Gole samobójcze
EB/Streymur.
54 zdobyte bramki, z czego 2 samobójcze, przeciwko: B71 Sandoy oraz B36 Tórshavn.
20 goli
12 goli
6 goli
4 gole
3 gole
1 gol
Gole samobójcze
HB Tórshavn.
57 zdobytych bramek
15 goli
7 goli
6 goli
5 goli
2 gole
1 gol
ÍF Fuglafjørður.
32 zdobyte bramki, z czego 1 samobójcza przeciwko Víkingur Gøta.
9 goli
5 goli
4 gole
3 gole
2 gole
1 gol
Bramka samobójcza
KÍ Klaksvík.
31 zdobytych bramek
11 goli
3 gole
2 gole
1 gol
NSÍ Runavík.
41 zdobytych bramek, z czego 2 samobójcze przeciwko KÍ Klaksvík.
8 goli
6 goli
5 goli
4 gole
3 gole
2 gole
1 gol
Gole samobójcze
Skála ÍF.
22 zdobyte bramki, z czego 2 samobójcze przeciwko: HB Tórshavn oraz ÍF Fuglafjørður.
4 gole
3 gole
2 gole
1 gol
Gole samobójcze
Víkingur Gøta.
42 bramki zdobyte, z czego 3 samobójcze, przeciwko: B71 Sandoy, HB Tórshavn oraz Skála ÍF.
9 goli
6 goli
5 goli
3 gole
2 gole
1 gol
Gole samobójcze

</doc>
<doc id="1519996" url="https://pl.wikipedia.org/wiki?curid=1519996" title="Przejście graniczne Krzanowice-Chuchelná (drogowe)">
Przejście graniczne Krzanowice-Chuchelná (drogowe)

Przejście graniczne Krzanowice-Chuchelná – polsko-czeskie przejście graniczne małego ruchu granicznego i na szlaku turystycznym położone w województwie śląskim, w powiecie raciborskim, w gminie miejsko-wiejskiej Krzanowice, w miejscowości Krzanowice, zlikwidowane w 2007 roku.
Opis.
Przejście graniczne turystyczne Krzanowice-Chuchelná w rejonie znaku granicznego nr "II/32 (IV/32)" zostało utworzone 13 kwietnia 2005 roku. Czynne było przez cały rok: w okresie wiosenno-letnim (kwiecień–wrzesień) w godz. 8.00–20.00, a w drugiej połowie roku w godz. 8.00–18.00. Dopuszczony był ruch pieszych, rowerzystów i narciarzy. Kontrolę graniczną i celną osób, towarów oraz środków transportu wykonywała Graniczna Placówka Kontrolna Straży Granicznej w Pietraszynie.
Przejście graniczne małego ruchu granicznego Krzanowice-Chuchelná zostało utworzone 19 lutego 1996 roku. Czynne było w godz. 6.00–22.00 przez cały rok. Dopuszczony był ruch pieszych, rowerzystów, motorowery o pojemności skokowej silnika do 50 cm³ i transport rolniczy. Odprawę graniczną i celną wykonywały organy Straży Granicznej. Kontrolę graniczną i celną osób, towarów oraz środków transportu wykonywała Strażnica SG w Krzanowicach.
Do przejścia granicznego można było dojechać drogą wojewódzką nr 917.
21 grudnia 2007 roku na mocy układu z Schengen przejścia graniczne zostały zlikwidowane.
Do przekraczania granicy państwowej z Republiką Czeską na szlakach turystycznych uprawnieni byli obywatele następujących państw:
W okresie istnienia Czechosłowackiej Republiki Socjalistycznej od 13 kwietnia 1960 roku, funkcjonowało w tym miejscu polsko-czechosłowackie przejście graniczne małego ruchu granicznego Krzanowice-Chuchelná – II kategorii. Czynne było w okresie 15 marca–30 listopada w godz. 6.00–19.00. Dopuszczony był ruch osób i środków transportu na podstawie przepustek w związku z użytkowaniem gruntów. Odprawę graniczną i celną wykonywały organy Wojsk Ochrony Pogranicza. Kontrolę graniczną i celną osób, towarów oraz środków transportu wykonywała Strażnica WOP Krzanowice.

</doc>
<doc id="1519997" url="https://pl.wikipedia.org/wiki?curid=1519997" title="Przejście graniczne Krzanowice-Chuchelna">
Przejście graniczne Krzanowice-Chuchelna



</doc>
<doc id="1519998" url="https://pl.wikipedia.org/wiki?curid=1519998" title="Karczmarski Wierch">
Karczmarski Wierch

Karczmarski Wierch (słow. "Skalka", "Krčmárske skalky", niem. "Klippberg", 1438 m n.p.m.) – wybitny szczyt reglowy w słowackich Tatrach Wysokich. Jest to najwybitniejsze wzniesienie w północno-zachodnim ramieniu Szerokiej Jaworzyńskiej ("Široká") oddzielającym Dolinę Białej Wody ("Bielovodská dolina") od Doliny Szerokiej ("Široká dolina") – dużej gałęzi Doliny Jaworowej ("Javorová dolina"). Od Golicy ("Holica", 1629 m) oddzielony jest przełęczą Stary Szałas ("Starý salaš", 1302 m), a od Gombosiego Wierchu ("Gombošov vrch", 1195 m) – płytką Gombosią Przełęczą. W partiach szczytowych wyróżnia się kilka wzniesień – w części północno-wschodniej dwa wierzchołki o niemal równej wysokości (1438 m), a w części południowo-zachodniej dwie niższe kulminacje (1417 i 1413 m). Od północno-wschodniego wierzchołka odchodzi w kierunku wschodnim krótki grzbiet z Kubalowym Siodłem i Kubalową Czubą.
Masyw Karczmarskiego Wierchu porośnięty jest w części górnoreglowym lasem. W pobliżu grani szczytowej, po stronie Doliny Szerokiej znajdują się dolomitowe skałki, zwane Karczmarskimi Skałkami – od nich wywodzi się słowacka nazwa szczytu. W dawniejszej literaturze polskiej był on najczęściej nazywany "Wierch Skałki" (nazwa ta funkcjonuje również we współczesnym przewodniku "Tatry Słowackie" Józefa Nyki).
Karczmarski Wierch wznosi się nad dolinami:
Na szczyt nie prowadzi żaden szlak turystyczny.

</doc>
<doc id="1520000" url="https://pl.wikipedia.org/wiki?curid=1520000" title="Armand Carrel">
Armand Carrel

Armand Carrel (ur. 8 maja 1800 w Rouen, zm. 25 lipca 1836 w Saint-Mandé) – francuski dziennikarz i polityk epoki monarchii lipcowej. 
Młodość i wczesna działalność.
Carrel urodził się w rodzinie kupca, ukończył szkołę średnią w Rouen, następnie był słuchaczem szkoły wojskowej w Saint-Cyr, którą ukończył w stopniu podporucznika. W czasie krótkiej służby wojskowej był już zdeklarowanym przeciwnikiem monarchii, uczestnicząc w nieudanej konspiracji z Belfortu, mającej na celu obalenie Restauracji Burbonów. Opuścił armię na własne życzenie w 1823, w momencie wybuchu wojny z Hiszpanią. Carrel wstąpił wówczas do legionu cudzoziemców broniących hiszpańskich Kortezów. Został wzięty do niewoli pod 
Figueres, postawiony przed sądem wojskowym i skazany na śmierć. Zdołał jednak uzyskać odwołanie od wyroku i zostać w 1824 uniewinnionym. 
Dziennikarz.
Carrel wrócił do Paryża, gdzie został sekretarzem znanego historyka Augustina Thierry'ego, z którym uczył się podstaw warsztatu historyka i dziennikarza. Zaczął publikować w "Constitutionnelu", "Le Globe", "le Producteur", "la Revue française", jak również napisał "Historię rewolucji i kontrrewolucji w Anglii". 
W 1830 razem z Adolphe Thiersem i Mignetem założył najbardziej radykalny ówcześnie francuski dziennik, "National". Stał się słynny dzięki konsekwentnej krytyce poczynań Karola X i jego ultrakonserwatywnej polityki. Carrel wziął również aktywny udział w rewolucji lipcowej, w czasie której jego gazeta należała do głównych opiniotwórczych czasopism. Po uzyskaniu przez Thiersa i Migneta stanowisk rządowych Carrel samodzielnie redagował gazetę, która nie traciła popularności i stała się głównym organem prasowym kół liberalnych. 
Carrel, po krótkim okresie entuzjazmu wobec monarchii lipcowej, szybko uznał ją za zbyt konserwatywną. Krytykował rząd Periera, a następnie także Thiersa (nie bez znaczenia pozostał fakt, że ten ostatni nie zaoferował Carrelowi oczekiwanego wysokiego stanowiska w administracji państwowej). Po powstaniu w Paryżu w 1832 Carrel przeszedł definitywnie na stronę republikanów, otwarcie sympatyzując z uczestnikami walk i potępiając rządowe represje. Atakował nadmierne wpływy księży katolickich, porzucenie liberalizmu obyczajowego i rosnące dążenia Ludwika Filipa do jedynowładztwa. Za wzorzec uważał ustrój Stanów Zjednoczonych, choć sprzeciwiał się niewolnictwu i kierowaniu się wyłącznie zasadą materializmu. Nie zaprzestał tych działań nawet po zaostrzeniu prawa prasowego w 1834. Rezultatem były dwa procesy, w tym jeden przed Izbą Parów, dwa pojedynki z konkurencyjnymi redaktorami oraz krótki pobyt w więzieniu św. Pelagii.
Śmierć.
Carrel zginął w pojedynku z redaktorem konkurencyjnego dziennika "la Presse", Emilem Girardinem. Był on konsekwencją ich długiej polemiki politycznej i finansowej, rozpoczętej przez oskarżenie Carrela, jakoby Girardin miał drogą nieuczciwej konkurencji powiększać liczbę abonentów gazety. Zirytowany ciągłymi atakami personalnymi Girardin zagroził publikacją szczegółów z życia prywatnego Carrela (pozostającego w związku z zamężną kobietą), który odpowiedział wyzwaniem na pojedynek i nie ustąpił, gdy jego przyszły adwersarz chciał zakończyć sprawę przez przeprosiny. W czasie walki na pistolety Carrel ranił Girardina w kolano, sam otrzymał kulę w pachwinę. Odwieziony do domu przyjaciela, w kilka dni później zmarł. Jego pogrzeb zamienił się w opozycyjną manifestację polityczną. 

</doc>
<doc id="1520002" url="https://pl.wikipedia.org/wiki?curid=1520002" title="Pożeglować do Bizancjum">
Pożeglować do Bizancjum

Pożeglować do Bizancjum, zbiór wielokrotnie nagradzanych opowiadań autorstwa Roberta Silverberga, wydany w Polsce w 2003 roku przez Wydawnictwo Solaris. 

</doc>
<doc id="1520014" url="https://pl.wikipedia.org/wiki?curid=1520014" title="Simonas Alperavičius">
Simonas Alperavičius

Simonas Alperavičius (ur. 11 października 1928 w Wilnie, zm. 27 marca 2014 tamże) – litewski prawnik i wykładowca, od 1992 przewodniczący Litewskiej Wspólnoty Żydów. 
Życiorys.
Urodził się w Wilnie, jednak w 1933 jego rodzina przeprowadziła się na Litwę, gdzie ukończył sześć klas Gimnazjum Żydowskiego im. Szolema Alejchema w Kownie. Po wybuchu wojny niemiecko-sowieckiej w 1941 rodzina uciekła w głąb ZSRR. 
Po wyzwoleniu Litwy spod okupacji nazistowskiej osiedlił się wraz z rodziną w Wilnie, gdzie uczył się w lokalnej szkole średniej, a później studiował prawo na Wileńskim Uniwersytecie Państwowym. Był zatrudniony w Wydziale Kłajpedzkim Ministerstwa Sprawiedliwości Litewskiej SRR. Od 1961 do 1988 nauczał prawa w szkołach afiliowanych przez Ministerstwie Spraw Wewnętrznych Litewskiej SRR. 
Po odrodzeniu się żydowskiej wspólnoty na Litwie został mianowany w 1989 dyrektorem generalnym Litewskiej Wspólnoty Żydów, a trzy lata później jej przewodniczącym. W 2006 objął również stanowisko przewodniczącego Wspólnoty Żydowskiej w Wilnie. Współorganizował I i II Światowy Kongres Litwaków. Zmarł po ciężkiej chorobie 27 marca 2014 w Wilnie.

</doc>
<doc id="1520023" url="https://pl.wikipedia.org/wiki?curid=1520023" title="Ryan Hansen">
Ryan Hansen

Ryan Albert Hansen (ur. 5 lipca 1981 w San Diego w stanie Kalifornia) – amerykański aktor filmowy i telewizyjny. Wystąpił w sztuce "Alice", granej przez Christian Community Theater, w podwójnej roli Trevona McKnighta i Nighta White'a.
Znany głównie z roli Dicka Casablancasa w serialu "Weronika Mars" ("Veronica Mars"). Wystąpił również w takich przebojach telewizyjnych, jak "Las Vegas", "Świat Raven" ("That’s So Raven"), "Ally McBeal" czy "Uziemieni" ("Grounded for Life"). W 2008 roku dostał rolę w horrorze "Piątek, trzynastego" ("Friday the 13th"), będącym remakiem filmu z 1980 roku pod tym samym tytułem.
Życie prywatne.
W 2004 ożenił się z Amy Russell. Para była przez dwa lata współlokatorami Kristen Bell. Hansen i Russell mają trzy córki: Crosby Jane, Millie Magnolia i Everett Eloise.

</doc>
<doc id="1520024" url="https://pl.wikipedia.org/wiki?curid=1520024" title="Ptilodus">
Ptilodus

Ptilodus – wymarły rodzaj ssaka z rodziny Ptilodontidae, który występował w paleocenie na terenie Ameryki Północnej.
"Ptilodus" był stosunkowo dużym przedstawicielem Multituberculata – osiągał 30–50 cm długości, z czego 7,5 cm przypadało na czaszkę. Przypuszcza się, że prowadził nadrzewny tryb życia – wskazuje na to szereg cech budowy anatomicznej, takich jak m.in. ostre pazury i długi, chwytny ogon. Uzębienie "Ptilodus" przypomina uzębienie współczesnych gryzoni, zwłaszcza dzięki powiększonym siekaczom występującym u przedstawicieli obu tych taksonów. Dieta "Ptilodus" pozostaje kwestią sporną – wedle jednej koncepcji było to zwierzę w większości roślinożerne (przypuszczenie to opiera się na analogiach w uzębieniu "Ptilodus" i gryzoni), zaś wedle innej – owadożerca, któremu duże siekacze służyły do zabijania owadów oraz innych niewielkich bezkręgowców.
Podział systematyczny.
Do rodzaju należały następujące gatunki:

</doc>
<doc id="1520028" url="https://pl.wikipedia.org/wiki?curid=1520028" title="Włodzimierz Juliusz Ludwig">
Włodzimierz Juliusz Ludwig



</doc>
<doc id="1520029" url="https://pl.wikipedia.org/wiki?curid=1520029" title="Mały Czarny Staw Kieżmarski">
Mały Czarny Staw Kieżmarski



</doc>
<doc id="1520031" url="https://pl.wikipedia.org/wiki?curid=1520031" title="Mały Czarny Stawek">
Mały Czarny Stawek



</doc>
<doc id="1520033" url="https://pl.wikipedia.org/wiki?curid=1520033" title="USS Fall River (CA-131)">
USS Fall River (CA-131)

USS Fall River (CA-131) – amerykański ciężki krążownik typu "Baltimore" z okresu II wojny światowej.
Jednostkę zamówiono 9 lipca 1942, stępkę położono 12 kwietnia 1943. Został zwodowany 13 sierpnia 1944 w stoczni New York Shipbuilding Corp. w Camden. Matką chrzestną była żona burmistrza Fall River Alexandra C. Murraya. Wszedł do służby 1 lipca 1945, pierwszym dowódcą został komandor D. S. Crawford.
31 października 1945 „Fall River” dotarł do Norfolk. Następnie uczestniczył w eksperymentalnych operacjach do 31 stycznia 1946. Krążownik został wtedy przydzielony do zespołu JTF 1, zorganizowanego do przeprowadzenia operacji "Crossroads", czyli testów broni atomowej na wyspach Marshalla w lecie 1946. W ramach przygotowań do tej operacji okręt przepłynął do San Pedro. Tam od 16 lutego do 6 marca był przebudowany by mógł pełnić funkcję okrętu flagowego. Do Pearl Harbor dotarł 17 marca. Tam na pokład wszedł kontradmirał F. G. Fahrion - dowódca grupy jednostek uczestniczących w operacji jako okręty-cele, pod jego dowództwem okręt wyruszył na wyspy Marshalla gdzie przebywał od 21 maja do 14 września.
Po szkoleniu przeprowadzonym na zachodnim wybrzeżu USA „Fall River” odbył pomiędzy 12 stycznia 1947 a 17 czerwca 1947 turę służbową na Dalekim Wschodzie jako okręt flagowy Cruiser Division 1. Wrócił do Puget Sound Navy Yard i został wycofany ze służby i umieszczony w rezerwie 31 października 1947.

</doc>
<doc id="1520034" url="https://pl.wikipedia.org/wiki?curid=1520034" title="Bouncer">
Bouncer

Bouncer (fr. "Bouncer") – francuska seria komiksowa z gatunku western, której twórcami są Alejandro Jodorowsky (scenariusz) i François Boucq (rysunki). Ukazuje się od 2001 roku, a jej oryginalnymi wydawcami są: Les Humanoïdes Associés (tomy 1–7) i Glénat (od tomu 8.). Po polsku seria ukazuje się w formie wydań zbiorczych: nakładem Egmont Polska (tomy 1–5), Scream Comics (tomy 1–7) i Taurus Media (tomy 8–11).
Fabuła.
Akcja serii rozgrywa się na Dzikim Zachodzie i opowiada o jednorękim rewolwerowcu i ochroniarzu, niepotrafiącym się wyplątać ze zobowiązań i przeszłości.

</doc>
<doc id="1520036" url="https://pl.wikipedia.org/wiki?curid=1520036" title="Władysław Plater">
Władysław Plater

Władysław Ewaryst Broel-Plater (ur. 7 listopada 1808 w Wilnie, zm. 22 kwietnia 1889) – hrabia, poseł na Sejm powstańczy w czasie powstania listopadowego, dziennikarz i polityk emigracyjny, fundator i członek Towarzystwa Muzeum Narodowego Polskiego w Rapperswilu w 1870 roku.
Życiorys.
Był synem Kazimierza i Apolinary z Żabów. W 1827 wyruszył w podróż. Odwiedził Petersburg, Niemcy, Szwajcarię i Anglię. Wybuch powstania zastał go w Anglii, zaś na początku 1831 powrócił do kraju. Podpisał 25 stycznia 1831 roku akt detronizacji Mikołaja I Romanowa. 10 sierpnia 1831 podpisał w Warszawie akt przystąpienia do powstania województwa mińskiego, tam też został wybrany na posła z powiatu wilejskiego, uczestniczył w obradach sejmu w Zakroczymiu i Płocku.
Majątek jego został skonfiskowany. W Paryżu w grudniu 1831 powołał wraz z bratem Cezarym Towarzystwo Litewskie i Ziem Ruskich. W maju 1832 wyruszył do Anglii w związku z polską mocją w Izbie Gmin. Był członkiem sejmu powstańczego na emigracji. W 1833 powrócił do Paryża i włączył się w działalność Towarzystwa Literackiego i z jego ramienia wydawał pismo w języku francuskim "Le Polonais. Journal des intérêts de la Pologne".
Służył jako łącznik księcia Adama Jerzego Czartoryskiego z francuskim światem politycznym. Od grudnia 1839 do czerwca 1840 przebywał w Londynie, wysłany tam dla zainteresowania rządu brytyjskiego kwestią Wolnego Miasta Krakowa.
Po powrocie do Paryża odsunął się od środowiska księcia Czartoryskiego. W 1841 założył monarchistyczny "Dziennik Narodowy". W 1844 przeniósł się do Szwajcarii, gdzie nabył dom w pobliżu Zurychu (willa Broelberg). Ożenił się z Karoliną Bauer, niemiecką aktorką o europejskiej sławie. Po wybuchu rewolucji lutowej 1848 przybył do Paryża i zawarł ugodę z obozem Hôtelu Lambert. Zawiózł do Frankfurtu nad Menem odezwę byłych parlamentarzystów Sejmu powstańczego do Zgromadzenia Ogólnoniemieckiego.
Po wybuchu powstania styczniowego uczestniczył w organizowaniu przerzutu młodzieży polskiej udającej się do kraju z Włoch przez Szwajcarię.10 lutego 1864 Romuald Traugutt zatwierdził wydawanie przez niego pisma w Szwajcarii w języku niemieckim dla szerzenia propagandy sprawy polskiej oraz kazał złożyć Platerowi "szczere podziękowanie za jego patriotyczne prace". W marcu tego roku komisarz Rządu Narodowego Wacław Przybylski mianował go formalnie agentem Rządu Narodowego w Szwajcarii.
W 1868 snuł plany utworzenia Ligi Antymoskiewskiej. W 1881 w czasie negocjowania konkordatu pomiędzy Watykanem a Imperium Rosyjskim protestował w swoim memoriale przed wprowadzeniem języka rosyjskiego do katolickich nabożeństw.
W stulecie konfederacji barskiej w sierpniu 1868 własnym sumptem ufundował Kolumnę Barską nad Jeziorem Zuryskim. W 1870 przeniósł kolumnę do wydzierżawionego zamczyska w Rapperswilu. W gmachu tym w październiku 1870 otworzył Muzeum Narodowe.

</doc>
<doc id="1520041" url="https://pl.wikipedia.org/wiki?curid=1520041" title="Władysław Broel-Plater">
Władysław Broel-Plater



</doc>
<doc id="1520044" url="https://pl.wikipedia.org/wiki?curid=1520044" title="Carnival in Coal">
Carnival in Coal

Carnival in Coal – francuska grupa grająca awangardowy metal założona w 1995 w Amiens. Pod względem stylu oraz granej muzyki Carnival jest porównywany do amerykańskiej grupy metalowej, Mr Bungle. Styl zespołu to połączenie death metalu oraz black metalu wraz z elementami disco oraz popu.
Na początku swojej kariery muzycznej zespół wydawał swoje płyty w nieistniejącej obecnie wytwórni War On Majors Record. W następnych latach wytwórnia współpracowała z innymi francuskimi wytwórniami w tym m.in. Season of Mist. W 2005 roku Carnival in Coal podpisał kontrakt z brytyjską wytwórnią Earache Records. W ostatnich latach istnienia zespół współpracował z rodzimą wytwórnią Equilibre Music.
W swojej historii zespół występował m.in. na festiwalach muzyki metalowej w Clisson oraz Chaulnes. W 2006 roku zespół wystąpił na festiwalu w stolicy Czech, Pradze.
Carnival in Coal został oficjalnie rozwiązany we wrześniu 2007 roku.

</doc>
<doc id="1520046" url="https://pl.wikipedia.org/wiki?curid=1520046" title="Geobotaniczny podział Polski">
Geobotaniczny podział Polski

Geobotaniczny podział Polski, regionalizacja geobotaniczna Polski – system podziału terytorium Polski na jednostki wyróżniane na podstawie kryteriów geobotanicznych. Uwzględnia on szatę roślinną charakteryzującą dany obszar oraz czynniki geograficzno-historyczne ją kształtującą. Podstawowymi czynnikami wyróżniania jednostek botaniczno-fizjograficznych są: flora, roślinność, klimat, rzeźba terenu, gleby oraz historia rozwoju roślinności. W XIX w. i na początku XX w. próby fitogeograficznej regionalizacji Polski podjęli m.in. Wincenty Pol i Marian Raciborski. W zależności od specyficznych potrzeb bywają tworzone systemy uwzględniające tylko wybrany typ roślinności, np. zbiorowiska łąkowe lub leśne. Przykładem jest system krain przyrodniczo-leśnych opracowany przez Leona Mroczkiewicza z 1952 r., czy późniejszy Tadeusza Tramplera i jego zespołu z 1990 r., stosowane w polskim leśnictwie lub system podziału na dzielnice rolniczo-klimatyczne Romualda Gumińskiego stosowany w agroklimatologii.
Spośród systemów uwzględniających całą szatę roślinną, zwłaszcza naturalną i półnaturalną, najszerzej stosowany jest system opracowany przez Władysława Szafera nawiązujący do systemu Raciborskiego.
System jest wpisany w szerszą klasyfikację wykraczającą poza granice Polski. W górach nakładają się na siebie dwa podziały – poziomy i pionowy (piętra roślinności). W obecnych granicach Polski wyróżniane są następujące jednostki:
System ten z kolei stał się podstawą podziału zaprezentowanego przez J. M. Matuszkiewicza, który oparty jest częściowo na pracach mających na celu określenie potencjalnej roślinności naturalnej Polski. Wygląda on następująco:

</doc>
<doc id="1520050" url="https://pl.wikipedia.org/wiki?curid=1520050" title="Tomas Šernas">
Tomas Šernas

Tomas Šernas (ur. 28 kwietnia 1962 w Wilnie) – litewski lekarz weterynarii i celnik, duchowny kalwiński, w latach 2001–2010 wiceprzewodniczący Konsystorza Litewskiego Kościoła Ewangelicko-Reformowanego, od 24 czerwca 2010 superintendent generalny Kościoła. 
Życiorys.
Urodził się w rodzinie muzykologów Eglė Mariji i Tadasa Šernasów. W młodości uczył się w technikum weterynaryjnym w Bujwidziszkach, gdzie uzyskał specjalizację weterynarza. Od 1983 do 1985 odbywał służbę w Armii Radzieckiej na Kaukazie. Po powrocie na Litwę podjął naukę na Akademii Weterynaryjnej w Kownie, pracował również w miejskim Ogrodzie Zoologicznym. 
W 1990 wstąpił do oddziału ochotników Sąjūdisu. Od stycznia 1991 był zatrudniony jako celnik Republiki Litewskiej – wysłano go na posterunek w Miednikach. 31 lipca 1991 na posterunku miała miejsce tragedia, gdy grupa funkcjonariuszy OMON zastrzeliła siedmiu litewskich policjantów i celników pełniących służbę na granicy litewsko–sowieckiej. Šernas jako jedyny litewski funkcjonariusz ocalał, jednak do dziś porusza się na wózku inwalidzkim. 
W 1997 rozpoczął studia w Katedrze Teologii Ewangelickiej Uniwersytetu Kłajpedzkiego, które ukończył w 2000 z tytułem bakałarza. W 2002 został absolwentem nauk prawnych w Centrum Badań i Studiów nad Religią Uniwersytetu Wileńskiego. 
W lipcu 2001 ordynowany na diakona w birżańskim kościele ewangelicko-reformowanym, a w czerwcu następnego roku na księdza w kościele wileńskim. Od 2001 pozostaje członkiem i wiceprzewodniczącym Konsystorza Litewskiego Kościoła Ewangelicko-Reformowanego, po raz kolejny był wybierany na tę funkcję w latach 2004 i 2007. W latach 2003–2010 był również zastępcą superintendenta generalnego. Od 24 czerwca 2010 pełni urząd superintendenta generalnego. 
Jest honorowym przewodniczącym Klubu 16 Lutego. Należał do grupy inicjatywnej na rzecz reaktywacji Stowarzyszenia Młodzieży Reformowanej "Radvila". 
Od 1993 jest żonaty z Rasą Šernienė – nauczycielką muzyki w jednej ze szkół wileńskich. Razem mają córkę Gertrūdę.

</doc>
<doc id="1520051" url="https://pl.wikipedia.org/wiki?curid=1520051" title="Super Crazy">
Super Crazy

Francisco Pantoja Islas (ur. 3 grudnia 1973) to meksykański wrestler, lepiej znany jako Super Crazy. Do niedawna pracował w World Wrestling Entertainment występując w jego brandzie "SmackDown!".

</doc>
<doc id="1520054" url="https://pl.wikipedia.org/wiki?curid=1520054" title="Olejak">
Olejak

Olejak to powszechnie używana nazwa odzieży wierzchniej impregnowanej parafiną. Są to głównie kamizelki, kurtki, płaszcze, spodnie i kapelusze np. kurtka olejakowa, płaszcz olejakowy. Odzież „olejakowa” ma specyficzny wygląd i wydziela charakterystyczny oleisty intensywny zapach (po ang. "oilskin", kurtka olejakowa – "oilskin jacket").
Historia.
Tradycja odzieży „olejakowej” sięga kilkuset lat. Żeglarze na całym świecie poczynając od Wielkiej Brytanii, Kanady, Australii i Nowej Zelandii potrzebowali odzieży wierzchniej zapewniającej ochronę przed wyjątkowo niekorzystnymi warunkami panującymi na morzach i oceanach.
Początkowo by chronić się przed ciągle wiejącym, zimnym, silnym wiatrem oraz wodą morską i deszczem zaczęto używać do szycia płaszczy i pałatek materiału z płótna żagli nasączonego olejem lnianym. Wytworzona w ten sposób odzież była trwała i skutecznie chroniła swych właścicieli przed deszczem i wiatrem. Tak narodził się pierwowzór dzisiejszych „olejaków”.
W XIX wieku płótno z żagli zastąpiono tkaniną z bawełny i dzięki temu stały się lżejsze i trwalsze. Wkrótce „olejaki” przyjęły się na całym świecie i nie tylko wśród ludzi morza lecz także wśród farmerów, stockmanów i kowbojów.
Kolejny postęp technologiczny nastąpił w okresie międzywojennym. Nasączanie materiałów olejem lnianym zostało zastąpione przez impregnację wcieraną parafiną. Zamiana środka impregnującego sprawiła, że odzież „olejakowa” stała się bardziej oddychająca i nie żółkła z upływem czasu. Materiał stał się mniej sztywny i umożliwiał większą swobodę ruchu.
W czasie II wojny światowej płaszcze „olejakowe” były używane jako ochronne okrycie wierzchnie dla marynarzy alianckich okrętów podwodnych i statków. To dzięki marynarzom, już po II wojnie światowej, płaszcze stały się niezmiernie popularne wśród motocyklistów na całym świecie. Che Guevara używał płaszcza olejakowego podczas swojej słynnej podróży motocyklowej przez Amerykę Łacińską.
Dzisiejsza odzież „olejakowa” zachowała tradycyjny wygląd i dalej cechuje się doskonałą odpornością na wiatr i deszcz przy zachowaniu oddychalności materiału. Przy produkcji nie używa się jak niegdyś grubego płótna lecz najwyższej jakości bawełny.
Do produkcji markowej odzieży „olejakowej” wykorzystuje się wysokogatunkową, gęsto tkaną bawełnę egipską o najdłuższych i najmocniejszych włóknach.

</doc>
<doc id="1520056" url="https://pl.wikipedia.org/wiki?curid=1520056" title="Meczet w Winksznupiu">
Meczet w Winksznupiu



</doc>
<doc id="1520064" url="https://pl.wikipedia.org/wiki?curid=1520064" title="Edward Lewis Bartlett">
Edward Lewis Bartlett

Edward Lewis Bartlett (ur. 20 kwietnia 1904 w Seattle, zm. 11 grudnia 1968 w Cleveland) – amerykański polityk związany z Partią Demokratyczną. 
W latach 1945–1959 przez siedem dwuletnich kadencji Kongresu Stanów Zjednoczonych był delegatem z Terytorium Alaski w Izbie Reprezentantów Stanów Zjednoczonych.
Po przystąpieniu Alaski do unii Stanów Zjednoczonych Bartlett został wybrany do Senatu Stanów Zjednoczonych. Zasiadał w nim od 1959 roku aż do śmierci w 1968 roku.
Linki zewnętrzne.
 

</doc>
<doc id="1520065" url="https://pl.wikipedia.org/wiki?curid=1520065" title="Bob Bartlett">
Bob Bartlett



</doc>
<doc id="1520066" url="https://pl.wikipedia.org/wiki?curid=1520066" title="Hvítavatn">
Hvítavatn

Hvítavatn (isl.: "białe jezioro") – małe jezioro położone na terenie wyżynnym na południu Islandii, pomiędzy Sídujökull i Skeiðarárjökull, dwoma południowymi jęzorami lodowcowymi największego islandzkiego lodowca - Vatnajökull. Leży w odległości ok. 15 km na północ od sandru rzeki Skeiðará.

</doc>
<doc id="1520067" url="https://pl.wikipedia.org/wiki?curid=1520067" title="Final girl">
Final girl

Final girl (pol. „finałowa dziewczyna”) – termin z dziedziny filmoznawstwa, topos określający postać płci żeńskiej ocalałą w horrorze (najczęściej slasherze). Jest to postać kobiety lub nastoletniej dziewczyny, której udaje się ujść z życiem z konfrontacji z zagrażającym jej niebezpieczeństwem, najczęściej zabójcą. Nie istnieje spolszczony odpowiednik pojęcia w formie spopularyzowanej.
Termin wprowadzony przez profesor teorii filmowej Carol J. Clover w książce "Mężczyźni, kobiety i piły mechaniczne: Płeć w nowoczesnym horrorze" ("Men, Women and Chain Saws: Gender in the Modern Horror Film"), powtarzający się w takich popularnych horrorach jak: "Krzyk" ("Scream"), "Teksańska masakra piłą mechaniczną" ("The Texas Chain Saw Massacre") czy "Obcy – ósmy pasażer Nostromo" ("Alien").
Postać „final girl” zasadniczo jest inteligentna, seksualnie nieprzystępna lub najczęściej jest po prostu dziewicą. W przeciwieństwie do swoich rówieśników przedstawionych w filmie, unika alkoholu, narkotyków i innych używek. Czasami posiada uniwersalne płciowo, podobne do męskiego, imię (np. Chris Higgins – "Piątek, trzynastego III", Sidney Prescott – "Krzyk"). Nabiera cech stereotypowo męskich, jak odwaga, siła czy wręcz agresja w pojedynku z zagrożeniem, którym najczęściej jest psychopatyczny morderca.
Genezę postaci „final girl” przedstawiono m.in. w filmie paradokumentalnym "" (2006), w którym motyw ten był jednym z głównych wątków fabuły, intensywnie przedyskutowanym. Określono go jako „survivor girl” (z ang. "survivor" – "ocalały").

</doc>
<doc id="1520068" url="https://pl.wikipedia.org/wiki?curid=1520068" title="Rimas Mikalauskas">
Rimas Mikalauskas

Rimas Mikalauskas (ur. 23 lutego 1967 w Kurszanach) – litewski duchowny ewangelicki, zastępca superintendenta generalnego Litewskiego Kościoła Ewangelicko-Reformowanego.
Życiorys.
W 1985 ukończył szkołę sportową w Poniewieżu. W młodości czynnie uprawiał piłkę nożną, grał m.in. w klubach młodzieżowych „Ekranas”, „Statyba” i „Moksklas”. Od 1985 do 1987 służył w ochronie przeciwpożarowej Armii Radzieckiej.
W 1987 podjął studia na Wydziale Historii Uniwersytetu Wileńskiego, które ukończył w 1992. W 1990 należał do inicjatorów powołania korporacji studentów historii „Tilia”, a w latach 1991–1992 pełnił funkcję przewodniczącego samorządu studentów Wydziału.
W latach 1992–1993 pracował w Centrum Analiz i Informacji Sejmu Republiki Litewskiej odpowiadając za kontakty medialne. W 1998 ukończył studia na Wydziale Teologii Ewangelickiej Chrześcijańskiej Akademii Teologicznej w Warszawie. Po powrocie na Litwę nauczał kultury fizycznej, historii, religii i etyki na szkołach letnich „Žilvitis”. Pracował również jako nauczyciel w szkołach średnich w Kurszanach, Szatach, Kiejdanach i Birżach. Znalazł się wśród inicjatorów wskrzeszenia protestanckiej organizacji młodzieżowej „Radvila”.
W 1998 został ordynowany w Kiejdanach na diakona, a rok później na księdza. Od 1999 do 2003 roku pełnił urząd proboszcza w parafii kiejdańskiej, od 2003 stoi na czele wspólnoty reformowanej w Birżach. Jest administratorem parafii reformowanych w Szwabiszkach i Popielu.
Od 2001 zasiada w Synodzie Kościoła Ewangelicko-Reformowanego. 27 sierpnia 2004 wybrano go pierwszym po II wojnie światowej superintendentem generalnym litewskiej wspólnoty reformowanej. Urząd sprawował przez dwie kadencje do 2010. Obecnie jest zastępcą superintendenta generalnego.
Reprezentuje Litewski Kościół w Światowym Aliansie Kościołów Reformowanych. Jest członkiem stałym Konferencji Zwierzchników Europejskich Kościołów Ewangelicko-Reformowanych.
Żonaty z Renatą, razem mają troje dzieci. 

</doc>
<doc id="1520069" url="https://pl.wikipedia.org/wiki?curid=1520069" title="Ernest Gruening">
Ernest Gruening

Ernest Gruening (ur. 6 lutego 1887 w Nowym Jorku, zm. 26 czerwca 1974 w Waszyngtonie) – amerykański polityk związany z Partią Demokratyczną.
Aktywnie starał się o przyłączenie Terytorium Alaski jako stanu do unii Stanów Zjednoczonych, co nastąpiło w 1959 roku.
Wówczas Gruening został wybrany jako przedstawiciel stanu Alaska do Senatu Stanów Zjednoczonych. Zasiadał w nim od 1959 roku do 1969 roku. W 1968 roku został laureatem Nagrody Margaret Sanger.
Po śmierci jego ciało poddano kremacji i prochy rozrzucono nad nazwaną jego imieniem i nazwiskiem górą Mount Ernest Gruening, na północ od miasta Juneau na Alasce.

</doc>
<doc id="1520072" url="https://pl.wikipedia.org/wiki?curid=1520072" title="S'il Suffisait d'Aimer">
S'il Suffisait d'Aimer



</doc>
<doc id="1520074" url="https://pl.wikipedia.org/wiki?curid=1520074" title="Ludomił Pułaski">
Ludomił Pułaski

Ludomił Pułaski herbu Ślepowron (ur. 3 stycznia 1871, zm. 24 maja 1953 we Wrocławiu) – ziemianin, działacz społeczny, senator II Rzeczypospolitej I kadencji w latach 1922–1927.
Życiorys.
Urodził się w rodzinie ziemiańskiej, jako syn Ludomiła Henryka i Zofii z Lesznowskich. Uczęszczał do IV Gimnazjum w Warszawie oraz do gimnazjum w Kaliszu. W latach 1889–1895 studiował na Wydziale Rolniczym Politechniki Ryskiej. W trakcie studiów został przyjęty do korporacji akademickiej Arkonia.
Od 1900 był właścicielem majątku Grzymiszew w guberni kaliskiej, którym zarządzał do wybuchu wojny.
Działalność publiczna.
W 1905 był jednym z współzałożycieli Szkoły Handlowej w Koninie. Od 1909 prezesem kaliskiego Gubernialnego Towarzystwa Rolniczego. Był jednym z organizatorów Związku Ziemian w Warszawie i pełnił funkcję prezesa jego Rady. W niepodległej Polsce, w 1918, Ludomił Pułaski został pierwszym starostą powiatu konińsko-słupeckiego. Pełnił obowiązki prezesa Rady Towarzystwa Okręgowego Rolniczego w województwie łódzkim. Był prezesem Rady Nadzorczej Zrzeszenia Właścicieli Lasów Prywatnych w Warszawie. Otrzymał godność szambelana papieskiego. Był senatorem I kadencji z ramienia Związku Ludowo-Narodowego w województwie łódzkim. Po 1931 związany z Akcją Katolicką.
Zimą 1945 został aresztowany przez UB i uwięziony w Piotrkowie Trybunalskim. Po uwolnieniu przeniósł się w 1948 do Wrocławia. Zmarł nagle. Został pochowany na cmentarzu w Osobowicach. Jego zwłoki przeniesiono później do kaplicy rodzinnej w Grzymiszewie.
Uchwałą Rady Miasta, jego imieniem nazwano 29 października 2008 jedną z ulic Konina.

</doc>
<doc id="1520076" url="https://pl.wikipedia.org/wiki?curid=1520076" title="Crossover (film)">
Crossover (film)

Crossover – rodzaj kontynuacji (sequela), w którym scalają się ze sobą wątki przedstawione w dwóch różnych filmach lub – jeszcze częściej – występują bohaterowie dwóch różnych filmów. Crossovery powstają w celach mocno komercyjnych, by przyciągnąć do kin fanów scalanych filmów. Termin używany także w odniesieniu do komiksów.
Przykładami filmowego crossovera są horrory: "Freddy kontra Jason", w którym fabuła opiera się na zjednoczeniu sił, a następnie walce Freddy’ego Kruegera (seria "Koszmar z ulicy Wiązów") i Jasona Voorheesa (seria "Piątek, trzynastego") oraz "Obcy kontra Predator", w którym połączono wątki Ksenomorfa (seria "Obcy") i Yautji (seria "Predator"). Crossovery inspirują twórców filmów animowanych, którzy konfrontują coraz to nowych kreskówkowych i filmowych bohaterów – jak np. w filmie "Batman kontra Drakula" czy "Batman i Superman". Przykładem może być również znany polski serial komediowy "Świat według Kiepskich", gdzie w specjalnym sylwestrowym odcinku „Wielki Bal” pojawiają się postacie z innych seriali – "Miodowe lata" oraz "Graczykowie".

</doc>
<doc id="1520078" url="https://pl.wikipedia.org/wiki?curid=1520078" title="Dekanat Ołpiny">
Dekanat Ołpiny

Dekanat Ołpiny (ołpiński) – dekanat należący do diecezji tarnowskiej. Został utworzony przez Biskupa Tarnowskiego w 1992 roku w związku z reorganizacją terytorialną kościoła. 
W skład dekanatu wchodzą parafie:

</doc>
<doc id="1520079" url="https://pl.wikipedia.org/wiki?curid=1520079" title="Direct-to-video">
Direct-to-video

Direct-to-video (ang. bezpośrednio na wideo) – film wydany bezpośrednio na rynek kina domowego, z pominięciem dystrybucji kinowej bądź emisji w telewizji. Chociaż wszystkie najważniejsze studia filmowe zakończyły dystrybucję filmów na kasetach VHS, przenosząc się na nośniki DVD i Blu-ray, terminy "direct-to-DVD" czy "direct-to-Blu-ray" używane są rzadziej, jako alternatywa.
Filmami wydawanymi bezpośrednio na rynek kina domowego często są tzw. cheapquele (ang. "cheap" – tani, człon "quel" stosowany jest w teorii filmowej) – specyficzna odmiana kontynuacji, charakteryzująca się niższym od oryginalnego filmu budżetem, często stanowiące kontynuację popularnych horrorów. Cheapquele powstają zazwyczaj w momencie, w którym film (najczęściej element serii) odnosi porażkę finansową i zniechęceni twórcy decydują się zamknąć serię. Jest to okazja dla reżyserów filmów klasy B, którzy kierują zazwyczaj cykl w nowym, niekoniecznie prowadzącym do sukcesu kierunku, wydając swoje produkcje na rynku video. Czasem zdarza się, że cheapquele są tak złe lub nie mają na tyle wspólnego z poprzednimi filmami z serii, że nie zostają zaakceptowane przez odbiorców jako kontynuacje pierwowzorów. Cheapquelami można określić m.in. filmy "", "Osiem milimetrów 2", "Efekt motyla 2" i "Szkoła uwodzenia 2" (będący także prequelem).
Często filmy wydane na rynku video trafiają również do telewizji. Tak było w przypadku cheapqueli "Uniwersalnego żołnierza" – filmów ' i '. Filmy te poprzedzały "", który de facto jest cheapquelem, ale nie telewizyjnym.
Popularne jest również wydawanie bezpośrednio na DVD, dawniej na video, parodii wielkich kinowych hitów, również charakteryzujących się mniejszym budżetem, bądź tzw. mockbusterów. Taką formę dystrybucji często stosują również początkujący filmowcy.

</doc>
<doc id="1520080" url="https://pl.wikipedia.org/wiki?curid=1520080" title="Elżbieta Adamiak (album)">
Elżbieta Adamiak (album)

Elżbieta Adamiak – pierwsza długogrająca (LP) płyta Elżbiety Adamiak, która skomponowała muzykę do wszystkich nagranych tam utworów. Płyta wydana w 1980 r. przez Polskie Nagrania „Muza” (SX 1992). W marcu 2008 r. 4ever Music wydało dopracowaną edycyjnie reedycję dwóch płyt: właśnie "Elżbiety Adamiak" z 1980 r. i "Do Wenecji stąd dalej co dzień" z 1986 r. Projekt graficzny okładki tej reedycji – Michał Poniedzielski.
Lista utworów.
Strona A
Strona B

</doc>
<doc id="1520088" url="https://pl.wikipedia.org/wiki?curid=1520088" title="Przedstawiciel dyplomatyczny">
Przedstawiciel dyplomatyczny



</doc>
<doc id="1520089" url="https://pl.wikipedia.org/wiki?curid=1520089" title="Reboot (film)">
Reboot (film)

Reboot – termin głównie z dziedziny teorii filmowej, określający film podejmujący tematykę wcześniejszego bądź wcześniejszych filmów z serii, niebędący jednak ich bezpośrednią kontynuacją ani prequelem. Jest to zazwyczaj film rozpoczynający nową serię opowiadającą o konkretnej postaci lub wprowadzającą znany wątek.
Przykładem reboota może być "Incredible Hulk" z 2008 roku czy nowa seria o Batmanie w reżyserii Christophera Nolana, zapoczątkowana w 2005 przez film "" lub "Niesamowity Spider-Man" z 2012. Za reboot uważany jest także "Piątek, trzynastego" z 2009 roku, chociaż często mylony jest on z remakiem. Popularnym przykładem filmowego reboota jest również kilkakrotnie wznawiana seria o Godzilli.
Termin "reboot" używany jest także w odniesieniu do innych mediów, np. gier komputerowych (', "Tomb Raider", ').

</doc>
<doc id="1520090" url="https://pl.wikipedia.org/wiki?curid=1520090" title="Stefan Plater-Zyberk">
Stefan Plater-Zyberk

Stefan Plater-Zyberk (ur. 31 lipca 1891 w Kurtowianach, zm. 9 lutego 1943 w Auschwitz-Birkenau) – hrabia, fotografik, artysta malarz. 
Życiorys.
Syn hrabiego Ludwika Wiktora i Teresy Marii z hr. Zamoyskich.
Ukończył gimnazjum w Wilnie. Podjął studia na Wydziale Architektury Politechniki Ryskiej (1912–1916), w trakcie których został przyjęty do korporacji akademickiej Arkonia. Dyplom uzyskał na Akademii Sztuk Pięknych w Warszawie.
W latach 1919–1920 był członkiem Polskiej Organizacji Wojskowej w Kownie, więzionym następnie przez władze litewskie. 22 czerwca 1934 roku poślubił Hannę Krystyna Gacką. 
Podczas II wojny światowej aresztowany przez Gestapo i przewieziony na Pawiak. Po śledztwie, 17 stycznia 1943 roku wywieziony do niemieckiego obozu koncentracyjnego Auschwitz-Birkenau. Rozstrzelany, zginął 9 lutego 1943 roku. 
Działalność zawodowa.
Fotografią zainteresował się około roku 1912, lecz dopiero w okresie międzywojennym zajął się jedynie fotografią, i to wyłącznie artystyczną, ilustracyjną. Początkowo fotografował nastrojowe pejzaże, następnie nowatorskie próby fotografowania współczesnej architektury, oraz eksperymenty w zakresie fotografii małoobrazkowej. Założył i prowadził firmę – pracownię Photo-Plat, która była równocześnie agencją i archiwum fotograficznym, dostarczającym wydawnictwom zdjęć na zamówione tematy. Plater brał udział w życiu warszawskiego środowiska fotograficznego, aktywnie uczestniczył w wystawach, regularnie eksponując swoje prace. Był członkiem Polskiego Towarzystwa Miłośników Fotografii. W 1931 roku, za swoje osiągnięcia w dziedzinie fotografii, zostaje przyjęty do Fotoklubu Polskiego. 

</doc>
<doc id="1520095" url="https://pl.wikipedia.org/wiki?curid=1520095" title="HD 269810">
HD 269810

HD 269810 – gwiazda podwójna typu widmowego O położona w gwiazdozbiorze Złotej Ryby w Wielkim Obłoku Magellana, jedna z najcięższych znanych gwiazd. Masa gwiazdy szacowana jest pomiędzy 140 a 200 mas Słońca, choć najczęściej podawane wartości wynoszą około 150 mas Słońca. Posiada towarzysza HD 269810 B.

</doc>
<doc id="1520098" url="https://pl.wikipedia.org/wiki?curid=1520098" title="Kościoły i związki wyznaniowe w Łodzi">
Kościoły i związki wyznaniowe w Łodzi

Łódź jest siedzibą metropolii łódzkiej, jednej z 14 metropolii obrządku łacińskiego w polskim Kościele katolickim. W jej skład wchodzą archidiecezja łódzka i łowicka. Główną świątynią archidiecezji łódzkiej jest bazylika archikatedralna św. Stanisława Kostki w Łodzi.
Ponadto w Łodzi istnieją placówki starokatolickie reprezentowane przez: Kościół Starokatolicki Mariawitów – diecezja śląsko-łódzka, parafia św. Franciszka z Asyżu, Kościół Katolicki Mariawitów - kustodia płocko-łódzka, Kościół Polskokatolicki w RP – parafia Świętej Rodziny, położona w dekanacie warszawsko-łódzkim diecezji warszawskiej oraz Kościół Starokatolicki w RP – który w Łodzi ma swoją stolicę.
W Łodzi swoją siedzibą ma także diecezja Polskiego Autokefalicznego Kościoła Prawosławnego – diecezja łódzko-poznańska, jedna z 6 diecezji w Polsce, utworzona w 1948 (zajmuje największą powierzchnię). Katedrą tej diecezji jest sobór św. Aleksandra Newskiego w Łodzi.
Protestantyzm w Łodzi reprezentowany jest przez większość tradycji wyznaniowych, zarówno nurtu ewangelickiego, jak i ewangelikalnego. Najwięcej wyznawców posiada Kościół Ewangelicko-Augsburski.
Liczną wspólnotę w mieście tworzą Świadkowie Jehowy należący do 29 zborów. Oprócz tego na terenie miasta swoją działalność prowadzą także inne wspólnoty religijne, m.in. gmina żydowska oraz muzułmańska. W sumie w Łodzi istnieje kilkadziesiąt Kościołów i związków wyznaniowych.
Kościół rzymskokatolicki.
Łódź jest siedzibą metropolii łódzkiej, jednej z 14 metropolii w polskim Kościele katolickim. W jej skład wchodzą archidiecezja łódzka oraz diecezja łowicka.
Archidiecezji łódzkiej przyporządkowanych jest 27 dekanatów, w tym 9 w samej Łodzi (Łódź-Bałuty, Łódź-Chojny-Dąbrowa, Łódź-Olechów, Łódź-Radogoszcz, Łódź-Retkinia-Ruda, Łódź-Stoki, Łódź-Śródmieście, Łódź-Teofilów-Żubardź, Łódź-Widzew). Najniższym ogniwem administracji diecezjalnej są parafie, których jest obecnie 65 w granicach Łodzi.
Diecezja łódzka została ustanowiona w 1920, do rangi archidiecezji (podległej bezpośrednio Stolicy Apostolskiej) podniesiona 25 marca 1992, a metropolia (w skład której weszła też diecezja łowicka) powołana w 2004 przez papieża Jana Pawła II.
Główną świątynią archidiecezji łódzkiej jest bazylika archikatedralna św. Stanisława Kostki w Łodzi.
Metropolitą łódzkim jest abp Grzegorz Ryś.
Ponadto w Łodzi znajduje się kilkadziesiąt rzymskokatolickich zgromadzeń zakonnych.
W kaplicy św. Krzysztofa (należącej do parafii Najświętszego Imienia Jezus w Łodzi) odbywają się nabożeństwa greckokatolickie. Łódzka społeczność grekokatolików tworzy powstałą w 2002 parafię Ofiarowania Pańskiego, należącą do dekanatu wrocławskiego eparchii wrocławsko-gdańskiej.
Kościoły starokatolickie.
Kościół Starokatolicki Mariawitów.
W Łodzi znajduje się parafia pw. św. Franciszka z Asyżu, położona na terenie diecezji śląsko-łódzkiej Kościoła Starokatolickiego Mariawitów, powstała w 1907 roku. Północno-wschodnia część miasta należy do parafii św. Jana Chrzciciela i św. Doroty w Dobrej. Na terenie miasta znajduje się również cmentarz mariawicki w dzielnicy Doły. 
Początkowo na terenie Łodzi znajdowały się trzy parafie mariawickie, posiadające własne świątynie, dwie z nich znajdują się obecnie w posiadaniu Kościoła rzymskokatolickiego (kościół św. Piotra i Pawła oraz kościół środowisk twórczych). 
Diecezja śląsko-łódzka jest jedną z 3 diecezji Kościoła Starokatolickiego Mariawitów i stano najstarsze biskupstwo w Łodzi, powstałe w 1910 roku. Obejmuje swym zasięgiem województwo śląskie, łódzkie, małopolskie i wielkopolskie. Stolicą diecezji jest Łódź.
Proboszczem parafii św. Franciszka z Asyżu przy ul. Franciszkańskiej 27, a zarazem ordynariuszem diecezji śląsko-łódzkiej jest biskup Zdzisław Maria Włodzimierz Jaworski.
Kościół Katolicki Mariawitów.
W Łodzi znajduje się parafia Matki Boskiej Nieustającej Pomocy, położona w kustodii płockiej Kościoła Katolickiego Mariawitów. Powstała w 1935, wskutek rozłamu w mariawityzmie. Jest jedną z największych placówek tego Kościoła w Polsce. Siedzibą parafii jest kaplica domowa, mieszcząca się przy ul. Jarowej 20. Nabożeństwom przewodzi kapłan ludowy Aleksander Karasiewicz (proboszcz parafii), następca siostry kapłanki Krystyny Marii Bogumiły Przyłuckiej (1927–1990).
Kościół Starokatolicki w Polsce.
W Łodzi znajduje się parafia pw. Podwyższenia Świętego Krzyża, najliczniejsza i najstarsza parafia Kościoła Starokatolickiego w RP.
W latach 1998–2012 parafia użytkowała budynek przy ul. Aleksandra 9, od 15 czerwca 2012 roku siedziba starokatolików znajduje się przy ul. Gdańskiej 143.
Posługi duszpasterskie w parafii pełni ks. Kazimierz Janusz Dorociński (proboszcz) oraz ks. sen. Henryk Paweł Hawryszczak (rezydent).
Kościół Polskokatolicki w Polsce.
W Łodzi znajduje się parafia Świętej Rodziny, położona w dekanacie warszawsko-łódzkim diecezji warszawskiej Kościoła Polskokatolickiego.
Parafia Świętej Rodziny, mieszcząca się przy ul. Bolesława Limanowskiego 60, powstała w 1934. Proboszczem parafii jest ks. Jacek Zdrojewski.
Kościoły wschodnie.
Polski Autokefaliczny Kościół Prawosławny.
Łódź jest siedzibą diecezji łódzko-poznańskiej, jednej z 6 diecezji Polskiego Autokefalicznego Kościoła Prawosławnego, utworzonej w 1948 (zajmuje największą powierzchnię). W jej skład wchodzą dekanaty – łódzki, krakowski oraz kujawsko-pomorski.
W skład dekanatu łódzkiego wchodzą 4 parafie, w tym m.in. parafia św. Aleksandra Newskiego w Łodzi.
Biskupem diecezjalnym jest od 2017 r. bp Atanazy.
Apostolski Kościół Ormiański.
W Łodzi znajduje się siedziba Ormiańskiego Kościoła Apostolskiego w RP, kierowana przez świeckiego prezesa zarządu administracyjnego Kościoła Unana Ananyana. Siedziba Kościoła znajduje się przy ulicy Piotrkowskiej 182 m. 549.
Ormiański Kościół Apostolski w RP nie jest oficjalnym reprezentantem Apostolskiego Kościoła Ormiańskiego i nie posiada w Polsce osób duchownych.
Kościoły ewangelickie.
Kościół Ewangelicko-Augsburski.
W Łodzi znajduje się parafia św. Mateusza, która należy do diecezji warszawskiej, jednej z sześciu w polskim Kościele Ewangelicko-Augsburskim.
Przy kościele, mieszczącym się przy ul. Piotrkowskiej 283, rezydował zmarły tragicznie w dniu 19 kwietnia 2010 biskup diecezjalny – ks. bp Mieczysław Cieślar.
Dzięki świetnej akustyce, w świątyni odbywają się liczne koncerty. Przez wiele lat w kościele występowała orkiestra Filharmonii Łódzkiej.
Kościół Ewangelicko-Reformowany.
Łódzka parafia powstała w 1888, skupiając mieszkańców Łodzi i okolic, będących pochodzenia polskiego, francuskiego, czeskiego (największa grupa) oraz niemieckiego (z Nowosolnej).
Świątynia przy ul. Radwańskiej 37, została wzniesiona w latach 1928–1932, według projektu K. Janiszewskiego z 1924.
Proboszczem parafii jest obecnie pastor Semko Koroza.
Kościół Ewangelicko-Metodystyczny.
W Łodzi znajduje się parafia Opatrzności Bożej. Istnieje ona od roku 1920. Należy do jednego z czterech kościelnych okręgów - do Okręgu Centralnego z siedzibą w Warszawie. Obok stałej pracy religijno-duszpasterskiej prowadzi świetlicę środowiskową dla dzieci. Angażuje się ponadto w prace Oddziału Regionu Łódzkiego Polskiej Rady Ekumenicznej. Najbliższą sąsiednią parafią jest parafia w Pabianicach. 
Nabożeństwa w niedziele i święta odbywają się o godzinie 12.00.
Proboszczem parafii przy ul. Organizacji WiN 2A jest obecnie pastor Dawid Carbonare (od 2019 r.).
Kościoły ewangelikalne.
Kościół Chrześcijan Baptystów.
Baptyści pojawili się w Łodzi w połowie lat 60. XIX wieku. W 1876 został zakupiony przez nich plac przy ul. Nawrot 27, na którym powstała świątynia, zaprojektowana przez Edwarda Kreutzburga. 25 czerwca 1882 została poświęcona. Rozbudowana została na początku lat 20. XX wieku. Budynek zboru był we władaniu baptystów aż do ukończenia II wojny światowej. Po zakończeniu wojny nieruchomości przejęło wojsko, a później władze administracyjne urządziły w nim Dom Kultury Milicjanta. W 1994 władze państwa przekazały go z powrotem w ręce wspólnoty baptystycznej. Pod koniec 2000 został zakończony projekt przebudowy całego kompleksu.
Grupa łódzkich baptystów rozrastała się w sposób niebywale szybki. W 1869 liczyła ona 71, a w roku następnym już ponad 100 osób. Na początku XX wieku pracę duszpasterską prowadzono już w czterech zborach. We wrześniu 1939 w Łodzi zamieszkiwało kilkuset baptystów. Dzisiejszy Kościół Chrześcijan Baptystów w Łodzi grupuje ponad 100 osób dorosłych.
Zbór w Łodzi przy ul. Nawrot 27 należy do okręgu centralnego, jednego z dziewięciu okręgów Kościoła Chrześcijan Baptystów w Polsce.
Nabożeństwa odbywają się niedziele o godzinie 10.00 oraz w czwartki o 18.00. Zborowi przewodzą pastorzy Leszek Wakuła i Roman Baranowski.
W budynku kościelnym znajduje się także księgarnia Kompas.
Placówka misyjna w dzielnicy Bałuty, którą opiekuje się misjonarz Marcin Buska.
Kościół Ewangelicznych Chrześcijan.
W Łodzi istnieją 3 zbory, należące do okręgu centralnego, jednego z pięciu okręgów Kościoła Ewangelicznych Chrześcijan w Polsce.
I Zbór Kościoła Ewangelicznych Chrześcijan ma swoją siedzibę przy ul. Grunwaldzkiej 1.
Nabożeństwa odbywają się w niedzielę o godzinie 10.00.
Pastorem Zboru jest Jan Puchacz.
Zbór Kościoła Ewangelicznych Chrześcijan „Woda Życia” ma swoją siedzibę przy ul. Organizacji WiN 2a.
Nabożeństwa odbywają się w niedzielę o godzinie 12.00, a studium Biblii w czwartki o godz. 18.00
Pastorem Zboru jest Eugeniusz Buza.
Zbór "Soli Deo Gloria" powstał 8 czerwca 2003. Przez dwa lata nabożeństwa odbywały się w wynajętym pomieszczeniu Kościoła Ewangelicko-Reformowanego. Od 29 maja 2005 w prywatnym budynku przy ul. Celnej 8.
Nabożeństwa odbywają się w niedzielę o godzinie 10.00 oraz w środę o 18.00.
Pastorem Zboru jest Zbigniew Modnicki.
Kościół Chrystusowy w RP.
"Społeczność Ewangeliczna" stanowi część Kościoła Chrystusowego w RP (do lipca 2004 "Kościół Zborów Chrystusowych"), istnieje od roku 1993.
Nabożeństwa odbywają się w niedziele o godzinie 10.00, w kaplicy na tyłach Kościoła Chrześcijan Baptystów przy ul. Nawrot 27.
Kościół Zielonoświątkowy.
W Łodzi istnieją 2 zbory, należące do okręgu centralnego, jednego z siedmiu okręgów Kościoła Zielonoświątkowego w Polsce, obejmującego województwa: mazowieckie i łódzkie.
I Zbór Kościoła Zielonoświątkowego w Łodzi powstał w 1923. Początkowo zgromadzał się w domu przekazanym do dyspozycji wierzącym przez jednego z braci. Później w "Gimnazjum Dziewcząt". W okresie II wojny światowej został rozwiązany przez niemieckie władze okupacyjne. Wznowił działalność w lipcu 1947, po wielu staraniach br. Franciszka Januszewicza – pierwszego po wojnie pastora zboru. Nabożeństwa odbywały się w domu braterstwa Januszewiczów, przy ul. Żwirki 4, a następnie w wynajmowanym lokalu przy ul. Szarej 1. Od 1993 w obecnym miejscu przy ul. Jaracza 95/97.
Nabożeństwa odbywają się w niedziele o godzinie 10.00 oraz w środy o 18.00.
Pastorem Zboru jest Piotr Karaś.
Zbór "Immanuel" ma swoją siedzibę przy ul. Jana Kilińskiego 24.
Nabożeństwa odbywają się niedziele o godzinie 10.00 oraz w środy o 18.00.
Pastorem zboru jest Ryszard Januszewicz.
Kościół Boży w Chrystusie.
Zbory Kościoła Bożego w Chrystusie w Łodzi, jako lokalne zgromadzenia członków Kościoła, są autonomiczne i każdy z nich posiada osobowość prawną. Na czele każdego z nich stoi pastor. W roku 2013 Kościół Boży w Chrystusie liczy 61 zborów na terenie całego kraju i prowadzi 5 misji. Zbory Kościoła Bożego w Chrystusie mają charakter zielonoświątkowy.
Zbór "Centrum Chrześcijańskiego „Zwycięstwo”" ma swoją siedzibę przy ul. Perłowej 20.
Nabożeństwa odbywają się w niedziele o godzinie 11.00, przy ul. Łąkowej 3/5.
Pastorem zboru jest Karol Michalak.
Siedziba wspólnoty znajduje się przy ul. Rewolucji 1905 roku 44. Pastorem jest Edmund Emmanuel.
Siedziba przy ul. Jaracza 40. Pastorem jest Raymond Adonai.
Pastorem nieistniejącego zboru był John Abraham Godson, radny Rady Miejskiej w Łodzi od stycznia 2008.
Chrześcijańska Wspólnota Zielonoświątkowa.
Historia zboru Chrześcijańskiej Wspólnoty Zielonoświątkowej w Łodzi sięga lat 30. XX wieku, kiedy to grupa osób czytających Pismo Święte (na czele z braćmi Skrzypczakiem i Borowiakiem) utworzyła Zbór Chrześcijański. W latach 70. funkcję przełożonego zboru pełnił Henryk Wojtasik, następnie jego brat – Władysław Wojtasik. Od 2003 roku pastorem zboru jest Leszek Bijak.
Nabożeństwa Chrześcijańskiej Wspólnoty Zielonoświątkowej odbywają się w domu modlitwy przy ul. Rogozińskiego 23 (w niedziele o godzinie 10.00 oraz w środy o 18.00).
Kościół Chrześcijan Wiary Ewangelicznej.
Zbór Kościoła Chrześcijan Wiary Ewangelicznej „Zwycięstwo” ma swoją siedzibę przy ul. świętego Kazimierza 16. Jest to wspólnota o charakterze zielonoświątkowym. Zbór łódzki jest jednym z 23 zborów Kościoła w Polsce.
Z Łodzią związane są ważne postacie i wydarzenia z życia Kościoła. W dniach 22-23 maja 1929, na konferencji międzyzborowej w Starej Czołnicy koło Łucka, utworzono Związek Zborów Chrześcijan Wiary Ewangelicznej (później Kościół Chrześcijan Wiary Ewangelicznej), którego przewodniczącym został Artur Bergholc z Łodzi. Siedzibą władz naczelnych Związku została Łódź. Przed drugą wojną światową wydawano w Łodzi czasopismo kościelne "Przystęp". Z kolei w 1945 na konferencji w Łodzi, wznowiono formalnie działalność Kościoła w Polsce, powołano nowy zarząd Kościoła, przyjęto również nowy statut.
Kościół Adwentystów Dnia Siódmego.
W Łodzi istnieją 2 zbory ("Łódź-Widzew" i "Łódź-Górna"), należące do okręgu łódzkiego, jednego z 14 okręgów Kościoła Adwentystów Dnia Siódmego w Polsce. Okręg łódzki przyporządkowany jest diecezji wschodniej (zjednoczeniu), jednej z trzech diecezji Kościoła w Polsce.
Łódzkie zbory Kościoła Adwentystów Dnia Siódmego liczą obecnie 222 wiernych ochrzczonych (stan na 14 maja 2005), wraz z dziećmi i młodzieżą jest to grupa około 300 osób.
Zbór "Łódź-Widzew".
Na tereny centralnej Polski adwentyzm przenika z Wołynia w 1893. W październiku tego roku przybywają do Łodzi dwaj adwentyści – Karol Fendel i Józef Szlodziński, z zawodu stolarze. Obydwaj wraz z rodzinami oraz kilkoma poznanymi tutaj osobami, tworzą w Łodzi pierwszą małą wspólnotę.
W 1895 na prośbę łódzkich adwentystów, Misja Adwentystyczna z Hamburga przysyła pierwszego pastora – Jana Labsbaka (lub Jana Låbsacka), który organizuje społeczność w zbór (pierwszy adwentystyczny w Królestwie Polskim) i ta data przyjmowana jest za początek zorganizowanej społeczności adwentystycznej w Łodzi.
W 1905 łódzki zbór liczy 24 dorosłych ochrzczonych, w chwili wybuchu I wojny światowej 60 osób, a w 1926 – 70. W dwudziestoleciu międzywojennym adwentyści bez większych przeszkód prowadzą swoją pracę apostolską. W latach 1923–1926 łódzka wspólnota adwentystyczna posiada pierwszego w Polsce zarejestrowanego duchownego adwentystycznego.
Nabożeństwa odbywają się początkowo w prywatnych mieszkaniach – przy ul. Milscha (obecnie ul. Kopernika) oraz Andrzeja Struga. W 1937 zbór przenosi się do lokalu przy ul. Wólczańskiej 57.
W czasie II wojny światowej licząca wówczas prawie 120 wyznawców wspólnota, zostaje na mocy rozporządzenia władz hitlerowskich podzielona na dwie części. Około 70-osobowa niemieckojęzyczna grupa adwentystów spotyka się legalnie, zaś 25-osobowa polska społeczność musi praktykować swoją wiarę potajemnie. Zbór traci swoją dotychczasową siedzibę przy ul. Wólczańskiej, która zostaje zamieniona w kwaterę SS. Nabożeństwa odbywają się przy ul. Piotrkowskiej 73, następnie 101, a od 1943 przy ul. Wólczańskiej 139.
Po wojnie w zborze pozostają jedynie polscy wyznawcy. Zbór spotyka się przy ul. Andrzeja Struga 17, Nowotki 79, a od 1962 po dziś dzień, w dawnej fabryce włókienniczej przy ul. Kopcińskiego 67. Okres powojenny to okres dynamicznego rozwoju Kościoła, choć wstrzymywanego liczną emigracją (łącznie kilkadziesiąt osób). Rekordowym był rok 1984, w którym chrzest przyjmują 34 osoby. Pod koniec lat 80. łódzka społeczność adwentystyczna przekracza 200 ochrzczonych wyznawców.
W latach 1960–1991 zbór łódzki jest także siedzibą zarządu diecezji wschodniej Kościoła Adwentystów Dnia Siódmego w Polsce.
W latach 90. część członków zboru "Łódź-Widzew" daje początek nowo powstałym zborom: "Łódź-Górna" oraz "Łódź-Bałuty".
Nabożeństwa w zborze "Łódź-Widzew" odbywają się w soboty o godzinie 9.30.
Pastorem zboru jest Konrad Pasikowski.
Zbór "Łódź-Górna".
Zbór "Łódź-Górna" został założony w 1991, w wyniku ewangelizacji prowadzonej przez małżeństwo Phil i Joanna Jones w hali Anilany. Utworzyli go nowi wyznawcy adwentyzmu oraz część członków macierzystego zboru "Łódź-Widzew".
Obecnie społeczność tego zboru przekracza 50 osób.
Nabożeństwa odbywają się w soboty o godzinie 10.30 przy ul. Płockiej 28.
Pastorem zboru jest Konrad Pasikowski.
Nieistniejące już zbory.
Zbór "Łódź-Bałuty".
Zbór "Łódź-Bałuty" (od 2004 Zbór "Łódź-Pielgrzym") został założony w 1993 roku, w wyniku ewangelizacji prowadzonej przez przybyłego z Australii pastora Janusza Skrzypaszka (w sali przy ul. Więckowskiego 18) w 1992 roku.
Charakterystyczną cechą zboru były częste zmiany siedzib, co wpłynęło na jego nazwę. Po dwuletnim okresie pobytu przy ul. Więckowskiego, zbór musiał opuścić ten lokal, przez krótki czas korzystając z gościny Kościoła Metodystów przy ul. Organizacji WiN 2A, a następnie przez półtora roku wynajmując na nabożeństwa pomieszczenia Stronnictwa Demokratycznego przy ul. Gdańskiej. Kolejne miejsca to czteropiętrowy budynek dawnego akademika Szkoły Filmowej przy ul. Ciesielskiej 6a oraz Ośrodek Kultury Rondo przy ul. Limanowskiego. Od 2006 roku siedzibą zboru była kamienica przy ul. Sterlinga 17/3.
Zbór rozwiązano w 2011 roku. Oficjalne zatwierdzenie tej decyzji nastąpiło 19 maja 2011 roku, podczas XXV Zjazdu Diecezji wschodniej Kościoła Adwentystów Dnia Siódmego w RP.
Opiekę nad zborem sprawował pastor Andrzej Siciński, następnie Mirosław Karauda i Remigiusz Krok.
Rodzimowierstwo słowiańskie.
Na terenie Łodzi działa kilka wspólnot rodzimowierstwa słowiańskiego; wśród nich można wyróżnić Krąg Radogost, Gromadę „Swarga” oraz Łódzką Wspólnotę Rodzimowierczą Wilczy Krąg.
Judaizm.
Gmina Wyznaniowa Żydowska w Łodzi.
Według przybliżonych danych statystycznych tuż przed wybuchem II wojny światowej, Łódź (wraz z osadami podmiejskimi, włączonymi w późniejszym czasie przez okupanta niemieckiego w granice miasta) zamieszkiwało 660 tys. osób. W tej liczbie znajdowało się 200 tys. Żydów.
Łódzka społeczność żydowska korzystała w tym czasie z ponad 250 synagog i domów modlitwy. W większości były to małe bożnice, znajdujące się w prywatnych mieszkaniach, przybudówkach i oficynach kamienic. Głównymi synagogami (zniszczonymi przez nazistów w listopadzie 1939) były: "Synagoga Alte Szil" przy ulicy Wolborskiej 20 – główna synagoga łódzkiej gminy żydowskiej, jedna z najbardziej okazałych synagog Łodzi, jak i samej Polski, "Wielka Synagoga" przy ul. Spacerowej 2, obecnie al. Kościuszki 2 (zbudowana z funduszy łódzkich fabrykantów m.in.: Izraela Poznańskiego, Joachima Silbersteina i Karola Scheiblera) – przeznaczona dla żydowskiej burżuazji, zasymilowanej z polską kulturą oraz "Synagoga Ezras Izrael" (zwana "Litwaków" lub "Wołyńską") przy ul. Wólczańskiej 6.
Obecnie czynne są dwie synagogi:
Przewodniczącym łódzkiej gminy jest Symcha Keller, który jest jednocześnie wiceprzewodniczącym i członkiem Rady Religijnej Związku Gmin Wyznaniowych Żydowskich w Polsce.
Islam.
W końcu XIX w. w statystykach wyznaniowych w Łodzi pojawili się muzułmanie. Byli to niekiedy przybyli ze wschodnich obszarów przedrozbiorowej Rzeczypospolitej potomkowie spolonizowanych Tatarów, lecz także żołnierze zaborczej armii rosyjskiej. W 1896 r. na cmentarzu wojskowym na Dołach wydzielono specjalną kwaterę mahometańską.
Po powstaniu Łodzi akademickiej muzułmanami są dość liczni studenci z krajów arabskich, także niekiedy pozostający w mieście na stałe. Gdy w latach 70. w Wojskowej Akademii Medycznej studiował pluton żołnierzy libijskich, urządzono w tamtejszych koszarach salę modlitwy dla wyznawców islamu.
Z mahometańskich rodzin polskich Tatarów wywodzili się wybitny chemik i rektor Politechniki Łódzkiej prof. Osman Achmatowicz oraz znany historyk z Uniwersytetu Łódzkiego prof. Bohdan Baranowski.
Gmina Muzułmańska.
Gmina łódzka zaczęła funkcjonować na przełomie 2004 i 2005. Gmina ta stanowi jeden z ośmiu oddziałów Ligi Muzułmańskiej w Polsce.
W obecnej chwili wspólnota muzułmańska nie posiada budynku, w którym byłyby odprawiane modlitwy. Mężczyźni spotykają się w Domu Studenta przy ulicy Matejki.
Czynione są starania przez gminę, by w Łodzi utworzyć Centrum Kultury Muzułmańskiej. Ma być to miejsce modlitwy dla ponad 100 łódzkich wyznawców tej religii. W budynku będzie część kulturalna i duchowa. Teren pod budowę przy ul. Pomorskiej wykupiła Liga Muzułmańska w Polsce.
Inne.
Buddyjski Związek Diamentowej Drogi Linii Karma Kagyu.
Buddyjski Ośrodek Medytacyjny w Łodzi jest jednym z ponad 40 ośrodków i grup medytacyjnych Buddyjskiego Związku Diamentowej Drogi Linii Karma Kagyu, działających w całej Polsce. Związek stanowi część ogólnoświatowej sieci ośrodków Buddyzmu Diamentowej Drogi należących do linii Karma Kagyu – jednej z czterech głównych tradycji buddyzmu tybetańskiego.
Łódzka wspólnota buddystów, praktykująca według tybetańskiej tradycji Karma Kagyu, zawiązała się w październiku 1983. Po kilku latach i zmianach adresu, uczniowie lamy Olego Nydahla znaleźli swoje miejsce w kamienicy przy ul. Narutowicza, gdzie funkcjonowali do lipca 2001. Następnie przenieśli się pod adres ul. Rewolucji 1905 roku nr 21. Od 27 września 2009 Buddyjski Ośrodek Medytacyjny mieści się przy ul. Zgodnej 9 (Górna).
Członkowie łódzkiego ośrodka organizują lub współorganizują buddyjskie wydarzenia w Polsce i w Łodzi, m.in. cykliczne noce buddyjskie w kinie Cytryna i wystawy "Przestrzeń Umysłu" w Poleskim Ośrodku Sztuki.
Kościół Jezusa Chrystusa Świętych w Dniach Ostatnich.
Gmina łódzka jest jedną z jedenastu gmin Kościoła Jezusa Chrystusa Świętych w Dniach Ostatnich w Polsce. Powstała w 1992 i liczy około stu wiernych (dane z lutego 2002).
Członkowie Kościoła spotykają się w wynajmowanym lokalu przy ul. Gdańskiej. Są plany by w najbliższym czasie wybudować w Łodzi kaplicę na działce przy ul. Kopcińskiego 33. W październiku 2005 teren został wstępnie uporządkowany, m.in. rozebrano stare garaże. Łódzka kaplica ma być budynkiem piętrowym z 26-metrową wieżą, o tradycyjnej bryle budynku kościelnego. Byłby to drugi, po warszawskim, wolno stojący dom spotkań Kościoła Jezusa Chrystusa Świętych w Dniach Ostatnich w Polsce.
Nabożeństwa odbywają się w niedziele o godzinie 10.00 przy ul. Gdańskiej 40.
Przywódcą łódzkiej gminy jest Piotr Bogusz
Świecki Ruch Misyjny „Epifania”.
Zbór w Łodzi przy ul. Radwańskiej 63 jest jednym z ponad osiemdziesięciu zborów "ŚRM Epifania" w Polsce.
Nabożeństwa odbywają się niedziele i święta o godzinie 9.00.
Świadkowie Jehowy.
Około roku 1905 istniały w Łodzi małe grupy wyznawców, w roku 1912 w Chojnach. Łódź w okresie międzywojennym stanowiła centrum Świadków Jehowy w Polsce (do 1931 roku noszących nazwę Badacze Pisma Świętego). W 1922 roku na pogrzeb wyznawczyni Emilii Mandowej przybyło około tysiąca osób, chcących się dowiedzieć więcej o tym wyznaniu. Mandowa była właścicielką składów obuwia, a w jej domu przy ul. Piotrkowskiej 108 odbywały się zebrania. Odczyty biblijne odbywały się w Teatrze Skała i w Filharmonii Łódzkiej, a później także przy ul. Piotrkowskiej 243. Łódzką grupę wyznawców umacniali współwyznawcy z Gdańska, którzy wygłaszali wykłady biblijne. W 1924 roku na dorocznej uroczystości Wieczerzy Pańskiej ("Pamiątce") zebrały się 92 osoby. Byłą halę fabryczną w centrum miasta przystosowano na potrzeby sali, w której zorganizowano pierwszą konwencję z udziałem ok. 200 obecnych. W roku 1925 zebrania odbywały się m.in. w kinie przy ul. Zachodniej oraz w lokalu przy ul. Orlej 3. W latach 1925–1929 w różnych salach (m.in. przy ul. Piotrkowskiej 108 i ul. Wólczańskiej 5) odbyły się kolejne konwencje. W czerwcu 1927 roku w Filharmonii Łódzkiej zorganizowano pokazy filmu "Fotodrama stworzenia". Oprócz polskojęzycznych wyznawców, działały również osoby niemieckojęzyczne. 6 kwietnia 1931 roku w hotelu Manteuffel odbył się zjazd delegatów z 71 zborów w kraju. W 1930 roku do Łodzi przeniesiono Biuro Oddziału (Betel) – siedzibę zarządu głównego i ośrodek koordynujący działalność Towarzystwa Strażnica w Polsce. W tym celu zakupiono budynek przy ulicy Rzgowskiej 24. Przez 2 lata (1930-1932) Betel mieściło się w budynku sali zborowej przy ul. Piotrkowskiej 108. Ośrodkiem kierował Wilhelm Scheider.
W czasie II wojny światowej wielu łódzkich Świadków Jehowy zginęło w hitlerowskich obozach koncentracyjnych m.in. w Auschwitz-Birkenau; ich duży transport dotarł do tego obozu w listopadzie 1942 roku. Heinrich Himmler osobiście nakłaniał Świadków Jehowy w 1941 roku do podpisania oświadczenia o wyrzeczeniu się wiary, jednak nikt tego nie uczynił. 15 lipca 1943 roku 10 dzieci Świadków Jehowy z okolic Wisły, których rodzice odmówili podpisania "Volkslisty" (niemieckiej listy narodowościowej), odebrano rodzicom i umieszczono w obozie dla nieletnich w Łodzi.
W tym okresie zebrania odbywały się w mieszkaniach prywatnych. Pod koniec lat 40. XX wieku funkcjonowały w Łodzi 4 Sale Królestwa dla 4 łódzkich zborów. Według danych szacunkowych w latach 1948–1949 w Łodzi działało około tysiąca głosicieli. Wieczorem 21 czerwca 1950 roku aresztowano wolontariuszy z Biura Oddziału, a budynek przy ul. Rzgowskiej został skonfiskowany. W następnych dziesięcioleciach – już w czasie zakazu działalności – powstawały kolejne zbory. Świadkowie Jehowy za działalność religijną i za odmowę służby wojskowej byli skazywani na kary więzienia. Działalność wydawnicza ich publikacji była prowadzona konspiracyjnie w kilku ukrytych ośrodkach drukarskich. Od początku lat 80. XX wieku w mieście ponownie organizowane są oficjalne kongresy, obecnie w Atlas Arenie. Pod koniec lat 90. XX wieku działało na terenie Łodzi 40 zborów oraz kilkanaście Sal Królestwa. Obecnie w Łodzi znajduje się także Sala Zgromadzeń przy ul. Chocimskiej 4, miejsce zgromadzeń obwodowych, a także kongresów w języku angielskim. Stoi na parceli o powierzchni ponad 12 tys. m² gdzie zaadaptowano byłą halę naprawy samochodów oraz stojący obok budynek socjalny. Obiekt został oddany do użytku 19 czerwca 1999 roku. W skład kompleksu wchodzą: sala główna, dwie Sale Królestwa oraz pokoje gościnne. W 1999 roku na "XIII Międzynarodowym Zjeździe Polskiego Towarzystwa Anestezjologii i Intensywnej Terapii" w Łodzi Świadkowie Jehowy przedstawili ekspozycje na temat bezkrwawej chirurgii. W 2001 roku w Łodzi działo 3400 głosicieli w 42 zborach. W 2012 roku nastąpiła reorganizacja zborów, Od 2012 roku rozpoczęto reorganizacje zborów, wskutek czego stały się one większe i lepiej zorganizowane, lecz ich liczba zmniejszyła się, których w Łodzi jest 30 (w tym zbór języka migowego, angielsko-, rosyjsko- i ukraińskojęzyczny oraz grupa chińskojęzyczna, hiszpańskojęzyczna i ormiańskojęzyczna). W sierpniu 2013 roku wdrożono też program świadczenia publicznego na terenie poszczególnych zborów (specjalne świadczenie publiczne na terenie wielkomiejskim obejmujące Łódź) z pomocą wózków z bezpłatną literaturą biblijną.

</doc>
<doc id="1520100" url="https://pl.wikipedia.org/wiki?curid=1520100" title="Bureau of Alcohol, Tobacco, Firearms and Explosives">
Bureau of Alcohol, Tobacco, Firearms and Explosives

Bureau of Alcohol, Tobacco, Firearms and Explosives lub ATF (Biuro ds. Alkoholu, Tytoniu, Broni Palnej oraz Materiałów Wybuchowych) – agencja federalna Stanów Zjednoczonych, zajmująca się przestępstwami i ich zapobieganiem, także przestrzeganiem regulacji i przepisów federalnych, w tematach zawartych w jej nazwie.
ATF została powołana w 1972 i podlega Departamentowi Sprawiedliwości Stanów Zjednoczonych. Zazwyczaj agenci ATF wspomagają w polu pracowników FBI i United States Marshals Service, korzystając w dochodzeniach z laboratoriów FBI.
ATF dysponuje budżetem w wysokości 1 mld dolarów.

</doc>
<doc id="1520101" url="https://pl.wikipedia.org/wiki?curid=1520101" title="Uczelnie rolnicze w Polsce">
Uczelnie rolnicze w Polsce

Uczelnie rolnicze w Polsce – pierwszymi polskimi uczelniami rolniczymi były: powstały w 1816 Instytut Agronomiczny w Warszawie, powstała w 1858 Akademia Rolnicza w Dublanach (pierwsza w zaborze rosyjskim, zaś druga w austriackim) oraz powstała w 1870 Wyższa Szkoła Rolnicza im. Haliny w Żabikowie (w zaborze pruskim). Po II wojnie światowej utworzono kilka wyższych szkół rolniczych (WSR), które następnie przekształcano w akademie rolnicze. W ostatnich latach wszystkie akademie rolnicze przemianowano na uniwersytety przymiotnikowe: przyrodnicze, rolnicze i inne. 
Poniższy wykaz przedstawia działające w Polsce uczelnie rolnicze oraz wydziały uniwersyteckie, kształcące na kierunkach rolniczych.

</doc>
<doc id="1520105" url="https://pl.wikipedia.org/wiki?curid=1520105" title="Sztangista">
Sztangista



</doc>
<doc id="1520107" url="https://pl.wikipedia.org/wiki?curid=1520107" title="Jonon">
Jonon



</doc>
<doc id="1520108" url="https://pl.wikipedia.org/wiki?curid=1520108" title="Inbreeding">
Inbreeding



</doc>
<doc id="1520114" url="https://pl.wikipedia.org/wiki?curid=1520114" title="Jadwiga Cichocka">
Jadwiga Cichocka

Jadwiga Cichocka z domu Wielądek (ur. 28 lutego 1914 w Czerwonce Liwskiej, zm. 9 listopada 2008 w Warszawie) – polska nauczycielka i polityk, posłanka na Sejm PRL VII i VIII kadencji.
Życiorys.
Córka Franciszka i Apolonii. Z wykształcenia była polonistką, ukończyła Państwowe Seminarium Nauczycielek Gospodarstwa w Warszawie. W 1962 została dyrektorem szkoły podstawowej w Czerwonce Liwskiej. Należała do Zjednoczonego Stronnictwa Ludowego, była wiceprzewodniczącą Głównej Komisji Rewizyjnej ZSL oraz członkinią plenum Wojewódzkiego Komitetu partii w Siedlcach. Od 1965 do 1976 zasiadała w Wojewódzkiej Radzie Narodowej. W Sejmie PRL (w którym pełniła mandat w latach 1976–1985) pracowała w Komisji Kultury i Sztuki oraz w Komisji Oświaty i Wychowania.
Została odznaczona Krzyżem Kawalerskim Orderu Odrodzenia Polski, Medalem Komisji Edukacji Narodowej, Medalem 30-lecia Polski Ludowej oraz Złotą Odznaką ZNP.

</doc>
<doc id="1520117" url="https://pl.wikipedia.org/wiki?curid=1520117" title="Siły niemieckie w I wojnie światowej">
Siły niemieckie w I wojnie światowej

Siły niemieckie w I wojnie światowej – armia Cesarstwa Niemieckiego po sukcesach wojen z 1866 roku (wojna prusko-austriacka) i 1870–1871 (wojna francusko-pruska) miała przed rozpoczęciem I wojny światowej miano najlepszej armii w Europie. Była ona wzorem dla szeregu innych armii, większość których znajdowała się pod jej wpływem, a nawet kopiowało jej organizację, regulaminy i naśladowało niemiecką doktrynę wojenną. Niemiecka doktryna wojenna przewidywała uderzenia w skrzydła przeciwnika, co było absolutnym novum w sztuce operacyjnej, maksymalne wykorzystanie w walce wszystkich rodzajów broni i wojsk. Armia była dobrze zabezpieczona technicznie, jak na owe czasy. Cesarstwo Niemieckie okazało się najbardziej przygotowane do wojny ze wszystkich państw biorących w niej udział.
Przy 64,9 mln ludności oraz 12,3 mln w koloniach, w okresie pokoju Cesarstwo Niemieckie utrzymywało siły zbrojne w sile 768 tys. żołnierzy (bez kolonii), zorganizowanych w 92 dywizje piechoty i 10 dywizji kawalerii, posiadały 7312 dział średnich kalibrów i 2076 dział dużych kalibrów, 232 samoloty, 26 okrętów liniowych, 36 krążowników różnych typów, 97 niszczycieli, 20 okrętów podwodnych. Ogólne możliwości mobilizacyjne wynosiły ok. 13,5 mln żołnierzy, w tym było przeszkolonych wojskowo rezerw ok. 4,3 mln ludzi. Plany zakładały liczebność sił zbrojnych po mobilizacji – 3 822 tys. żołnierzy.
Po mobilizacji pod bronią znalazło się 3 822 tys. żołnierzy, zorganizowanych w 96 dywizji piechoty i 11 dywizji kawalerii. Armia miała 232 samoloty, 9388 dział różnych kalibrów, 37 okrętów liniowych, 4 krążowniki liniowe, 44 krążowniki, 144 niszczyciele, 28 okrętów podwodnych.
W czasie działań wojennych w Cesarstwie Niemieckim było zmobilizowanych łącznie ok. 13,2 mln żołnierzy (inne źródła 11 mln). W końcu wojny armia niemiecka liczyła ok. 7,6 mln żołnierzy.
W czasie trwania wojny przemysł niemiecki wyprodukował i przekazał armii: 8,5 mln karabinów, 280 tys. karabinów maszynowych, 64 tys. dział, 12 tys. moździerzy, ok. 100 czołgów, 306 mln szt. pocisków artyleryjskich, 8,2 mld szt. amunicji strzeleckiej, 65 tys. samochodów, 8 okrętów liniowych. Wydatki na wojnę wyniosły 37,8 mld ówczesnych dolarów USA.
Straty armii niemieckiej: ok. 2,037 mln poległych i zmarłych (inne źródła 1,774 mln zabitych) co stanowi 30,8 żołnierza na 1000 mieszkańców, 4,216 mln rannych, 1,153 mln jeńcy i zaginieni. Łączne straty 7,143 mln żołnierzy, co stanowiło ok. 64,9% stanu zmobilizowanych.

</doc>
<doc id="1520120" url="https://pl.wikipedia.org/wiki?curid=1520120" title="Buszowiec ostropyski">
Buszowiec ostropyski

 ("Ctenopoma acutirostre") – gatunek ryby z rodziny błędnikowatych, rodzaju Ctenopoma. Jest to ryba hodowlana.
Występowanie.
Buszowiec ostropyski żyje w wodach dorzecza rzeki Konga.
Pożywianie.
Buszowiec ostropyski żywi się różnymi pokarmami.
Warunki hodowlane.
Parametry wody nie są istotne jeśli jej ogólna jakość jest dobra. Optimum termiczne w akwarium to ok. 25 °C.

</doc>
<doc id="1520128" url="https://pl.wikipedia.org/wiki?curid=1520128" title="Pani Firmiani">
Pani Firmiani

Pani Firmiani (oryg. fr. "Madame Firmiani") – nowela Honoriusza Balzaka wydana po raz pierwszy w 1832. Wchodzi w skład "Scen z życia prywatnego" cyklu "Komedia ludzka".
Czas powstania utworu.
"Panią Firmiani" Balzac napisał najprawdopodobniej na przełomie stycznia i lutego 1832 roku. Po raz pierwszy wydał ją w „Revue de Paris” 19 lutego 1832 roku, a następnie jeszcze w tym samym roku u wydawcy Gosselina w zbiorze "Nouveaux Contes philosophiques" wraz z "Mistrzem Korneliuszem", "Czerwoną oberżą" i "Ludwikiem Lambertem". W 1835 roku przeniósł ją do "Scen z życia prywatnego" w "Studiach obyczajowych", gdzie ponownie znalazła się w wydaniu Charpentiera z 1839 roku. W 1842 roku Balzac włączył utwór do "Komedii ludzkiej" umieszczając go jako piąty z kolei w pierwszym tomie.
Treść.
Młody Oktaw żyje razem z tajemniczą panią Firmiani, a ich ubóstwo, jakie nastąpiło po okresie życia na wysokiej stopie, skłania wielki świat paryski do przekonania, że kobieta zrujnowała młodzieńca. Tymczasem wuj Oktawa, pragnąc zabezpieczyć jego przyszłość, przyjeżdża do miasta i przeprowadza prywatne śledztwo. Dowiaduje się w ten sposób, że pani Firmiani straciła męża w czasie wojny, lecz nie zdobyła pisemnego dowodu na jego śmierć, co uniemożliwiło jej przejęcie majątku, zaś Oktaw stracił pieniądze nie na kochankę, lecz spłacając długi zaciągnięte przez ojca.
Cechy utworu.
"Pani Firmiani", podobnie jak "Fałszywa kochanka", opisuje życie ludzi uczciwych w zdemoralizowanym Paryżu, przedstawia trudności z nim związane (plotki, fałszywe podejrzenia) oraz szczęście wiodące z zachowania swoich zasad moralnych. Utwór jest jednak przede wszystkim wyrazem balzakowskiej fascynacji psychologią kobiety dojrzałej. Równocześnie pani Firmiani stanowi opis ideału kobiety, pełnej ciepła, uczciwej i gotowej wspierać swojego ukochanego w każdej sytuacji. Pod tym względem wykształcona i inteligentna bohaterka stanowi przeciwieństwo postaci takich jak Maria de Vandenesse z "Córki Ewy", sugerując, iż nabycie cech idealnych nie byłoby trudne dla kobiety, gdyby nie wpływ mężczyzn i tworzonych przez nich obyczajów (co zresztą na kartach powieści przyznaje wuj Oktawa). Pani Firmiani jest również ostro skontrastowana z Różą Chapotel, żoną "Pułkownika Chaberta", która po domniemanej śmierci męża nie tylko przejęła cały jego majątek, ale i nie chciała podzielić się z nim, gdy nieoczekiwanie powrócił; w ten sposób powieść wpisuje się w cykl utworów poruszających problem stosunków społecznych po upadku Napoleona. Pod względem formalnym układ utworu (zagadka, a następnie jej rozwiązanie) jest typowy dla wczesnej twórczości autora.
Część krytyków dopatrywała się modelu dla pani Firmiani w pani Récamier. Często porównywano również szczęście Oktawa i pani Firmiani do tego, które było udziałem Balzaka i pani de Berny, wspierającej finansowo pisarza. Błyskotliwy początek utworu kusi krytyków do rozważań na temat nowoczesności pisarstwa Balzaka. Niezależnie od odpowiedzi na otwierające utwór pytanie o nieuchwytną osobowość głównej bohaterki, dla wielu badaczy zasadniczą kwestią w utworze jest poruszone w "Czerwonej oberży" (1831), a pogłębione w "Kurateli" zagadnienie pochodzenia i legalności fortun. 27 kwietnia 1825 roku została przegłosowana ustawa przygotowana przez ministra Villèle’a, zwana jako prawo „miliarda emigrantów” zmierzająca do wypłaty odszkodowań emigrantom pozbawionym majątku przez sprzedaż Dóbr Narodowych. Echo debat nad tą wyjątkowo kontrowersyjną ustawą wydaje się stanowić czyn Oktawa zwracającego bezprawnie zagarnięty przez ojca majątek. Guy Sagnes zauważa: "W przeciwieństwie do tego, co często ma miejsce w "Komedii ludzkiej", tutaj pieniądze nie niszczą miłości, ale miłość oczyszcza pieniądze".

</doc>
<doc id="1520131" url="https://pl.wikipedia.org/wiki?curid=1520131" title="Jelena Tairowa">
Jelena Tairowa

Jelena Tairowa, ros. Елена Кайратовна Таирова (ur. 28 sierpnia 1991 w Mińsku, zm. 16 marca 2010 w Moskwie) – rosyjska szachistka pochodzenia białoruskiego, arcymistrzyni od 2006 r. oraz posiadaczka męskiego tytułu mistrza międzynarodowego.
Życiorys.
Sukcesy szachowe zaczęła odnosić od najmłodszych lat. W 2001 r. zdobyła tytuł mistrzyni Europy w kategorii do 10 lat (w Kallithei oraz brązowy medal mistrzostw świata w tej samej kategorii wiekowej (w Oropesa del Mar). W swoim dorobku ma również dwa tytuły wicemistrzyni Europy do 12 lat (2002, Peñiscola i 2003, Budva) oraz cztery medale w kategorii do 14 lat: złoty (2005, Belfort, MŚ), dwa srebrne (2004, Ürgüp i 2005, Herceg Novi; oba ME) oraz brązowy (2004, Heraklion, MŚ). W 2007 r. wystąpiła w narodowej reprezentacji Rosji na rozegranych w Jekaterynburgu drużynowych mistrzostwach świata, zdobywając dwa srebrne medale (wspólnie z zespołem oraz za indywidualny wynik na V szachownicy).
Do innych sukcesów Jeleny Tairowej należą:
Najwyższy ranking w karierze osiągnęła 1 listopada 2009 r., z wynikiem 2455 punktów zajmowała wówczas 38. miejsce na światowej liście FIDE.
Zmarła w wieku 18 lat na raka płuc.

</doc>
<doc id="1520135" url="https://pl.wikipedia.org/wiki?curid=1520135" title="Jenynsia liniowana">
Jenynsia liniowana

Jenynsia liniowana ("Jenynsia lineata") – gatunek słodkowodnej ryby z rodziny czworookowatych (Anablepidae).
Występowanie.
Jenynsia liniowana żyje w dopływach estuarium Mirim Lagoon w Ameryce Południowej.
Pożywienie.
Gatunek roślinożerny. W akwariach żywi się różnym pokarmem.
Rozmnażanie.
Narządy płciowe osobników tego gatunku są asymetryczne, do tarła mogą podchodzić osobniki o narządach położonych po przeciwnych stronach, np. połączyć się mogą lewostronny samiec z prawostronną samicą i odwrotnie. Jest to gatunek żyworodny. Co 5 tygodni rodzi się około 20 sztuk młodych.

</doc>
<doc id="1520139" url="https://pl.wikipedia.org/wiki?curid=1520139" title="Matia Bazar">
Matia Bazar

Matia Bazar – włoski zespół muzyczny, grający muzykę popową, założony w 1975 roku w Genui. 
Grupa jedenaście razy wystąpiła podczas Festiwalu Piosenki Włoskiej w San Remo, nagrała 28 albumów. Pierwszą wokalistką została Antonella Ruggiero, którą od 1989 roku zastępowała Laura Valente. W 1998 roku na jej miejsce trafiła Silvia Mezzanotte. W 1979 roku zespół reprezentował Włochy podczas 24. Konkursu Piosenki Eurowizji z utworem „Raggio di luna”, z którym zajęli 15. miejsce w finale.

</doc>
<doc id="1520140" url="https://pl.wikipedia.org/wiki?curid=1520140" title="Ekaterina Atalik">
Ekaterina Atalik



</doc>
<doc id="1520141" url="https://pl.wikipedia.org/wiki?curid=1520141" title="Maria Teresa de Filippis">
Maria Teresa de Filippis

Maria Teresa de Filippis (ur. 11 listopada 1926 w Neapolu, zm. 8 stycznia 2016 w Scanzorosciate) – włoska kierowca wyścigowy, pierwsza kobieta biorąca udział w wyścigach Formuły 1. W jedynym wyścigu (Grand Prix Belgii), który ukończyła, była na 10. pozycji. W 1958 startowała w zespole konstruktorów Maserati, a w sezonie 1959 w Porsche.

</doc>
<doc id="1520142" url="https://pl.wikipedia.org/wiki?curid=1520142" title="Taisho 14">
Taisho 14



</doc>
<doc id="1520143" url="https://pl.wikipedia.org/wiki?curid=1520143" title="Osiecka (album)">
Osiecka (album)

Osiecka – solowy album Katarzyny Nosowskiej z piosenkami Agnieszki Osieckiej wydany 28 listopada 2008. Nagrania dotarły do 1. miejsca listy OLiS.
Część utworów, które znajdują się na albumie Nosowskiej została już wcześniej przygotowana i wykonana na specjalnym koncercie w Teatrze Muzycznym Roma. Występ odbył się 15 września w ramach koncertu galowego XI edycji konkursu "Pamiętajmy o Osieckiej".
Muzykę nagrano w Muzycznym Studiu Trójki im. Agnieszki Osieckiej w dniach 1–4 listopada 2008, natomiast wokale we wrocławskim studiu Fonoplastykon w dniach 5–9 listopada 2008.
W 2009 roku płyta została nagrodzona Fryderykiem w kategorii „Album Roku – Piosenka Poetycka”. 5 czerwca ukazała się edycja specjalna albumu, która zawiera dodatkowy nośnik DVD, na którym znajduje się 43 minutowy film ukazujący prace nad płytą. 9 września wydawnictwo uzyskało status dwukrotnej platynowej płyty. Łączny nakład przekroczył 60 tys. zestawów.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1520144" url="https://pl.wikipedia.org/wiki?curid=1520144" title="Maia Lomineiszwili">
Maia Lomineiszwili

Maia Lomineiszwili, gruz. მაია ლომინეიშვილი (ur. 11 listopada 1977 w Tbilisi) – gruzińska szachistka, arcymistrzyni od 1996, posiadaczka męskiego tytułu mistrza międzynarodowego od 2003 roku.
Kariera szachowa.
Sukcesy szachowe zaczęła odnosić na początku lat 90. XX wieku. W 1991 zdobyła w Mamai tytuł mistrzyni Europy do 14 lat, a w Warszawie brązowy medal mistrzostw świata w tej samej kategorii wiekowej. W swoim dorobku posiada jeszcze trzy medale zdobyte w kategoriach juniorskich: złoty (1996, Tapolca, ME do 20 lat) oraz dwa brązowe (1993, Bratysława, MŚ do 16 lat i 1994, Segedyn, MŚ do 18 lat). Pięciokrotnie (1993, 1996, 1998, 2002, 2009) zdobywała tytuły indywidualnej mistrzyni Gruzji. 
Wielokrotnie reprezentowała Gruzję w turniejach drużynowych, między innymi:
W 2004 wystąpiła w rozegranych w Eliście mistrzostw świata systemem pucharowym. Po zwycięstwach w dwóch pierwszych rundach (w II nad Alisą Gallamową), w III przegrała z Naną Dzagnidze i odpadła z dalszej rywalizacji. W 2008 r. była uprawniona do startu w kolejnym turnieju o mistrzostwo świata, jednak wspólnie z wszystkimi reprezentantkami Gruzji zrezygnowała z niego z powodu wojny w Osetii Południowej.
Dwukrotnie zdobyła medale akademickich mistrzostw świata: złoty (Warna 2000) oraz brązowy (Rotterdam. Do innych jej sukcesów na arenie międzynarodowej należą m.in.:
Najwyższy wynik rankingowy w dotychczasowej karierze osiągnęła 1 kwietnia 2009; mając 2447 punktów, zajmowała wówczas 40. miejsce na światowej liście FIDE.

</doc>
<doc id="1520146" url="https://pl.wikipedia.org/wiki?curid=1520146" title="Donovan">
Donovan

Donovan (właściwie Donovan Phillips Leitch, ur. 10 maja 1946 w Glasgow) – szkocki wokalista i gitarzysta. Śpiewa w stylu pop i folk. Współpracował m.in. z The Beatles, pisząc m.in. część piosenki „Yellow Submarine”. 11 razy znalazł się na brytyjskiej liście przebojów, a najwyższe, drugie miejsce, osiągnął piosenką „Sunshine Superman”. Był jednym z najpopularniejszych artystów lat sześćdziesiątych (hit – evergreen „Mellow Yellow” (w Polsce znany także jako piosenka z żartobliwym polskim tekstem pod tytułem „Ktoś mi ukradł melon”, śpiewana m.in. przez młodzież na koloniach letnich i przez harcerzy).

</doc>
<doc id="1520150" url="https://pl.wikipedia.org/wiki?curid=1520150" title="Średniak (polana w Gorcach)">
Średniak (polana w Gorcach)

Średniak – polana w Paśmie Gorca w Gorcach znajdująca się pomiędzy szczytami Jaworzyny Kamienickiej (1288 m) i Przysłopu (1188 m). Ma powierzchnię 15,8 ha i zajmuje podgrzbietowe, północne zbocza. Znajduje się na obszarze Gorczańskiego Parku Narodowego w obwodzie ochronnym Jaworzyna i Kiczora. Położona jest na wysokości 1150–1190 m n.p.m., jej zbocza opadają do doliny Kamienickiego Potoku.
Jeszcze po II wojnie światowej tętniła życiem pasterskim. Po zaprzestaniu wypasu znacznie już zarosła pojedynczymi świerkami i całymi ich kępami. Największą część niezarośniętej jeszcze polany porasta bliźniczka psia trawka i łąka mieczykowo-mietlicowa. Na niewielkich fragmentach występuje łąka ostrożeniowa, a na podmokłych obszarach nieduże fragmenty bogatszej gatunkowo młaki kozłkowo-turzycowej z kruszczykiem błotnym, gółką długoostrogową i storczycą kulistą. Na bardziej żyznych i wilgotnych miejscach można spotkać rzadkie w Gorcach gatunki roślin górskich; omieg górski i miłosna górska. Nieduży fragment polany zajmuje łąka ostrożeniowa z czerwono kwitnącym ostrożniem łąkowym.
Kompleks kilku blisko siebie położonych polan (Bieniowe, Przysłop Górny i Średniak) otoczonych dużymi lasami powoduje, że przychodzą tutaj czasami szukać pożywienia takie duże ssaki, jak dzik, sarny, jelenia i niedźwiedź brunatny. W powietrzu często dostrzec można myszołowa, jastrzębia, czy pustułkę.
Z polany roztaczają się widoki na północną stronę, obejmujące Gorce i Beskid Wyspowy. Na opracowanej przez park tablicy informacyjnej znajduje się panorama widokowa z opisem szczytów.
Polana należy do miejscowości Zasadne w województwie małopolskim, w powiecie limanowskim, w gminie Kamienica.

</doc>
<doc id="1520151" url="https://pl.wikipedia.org/wiki?curid=1520151" title="Donovan Phillips Leitch">
Donovan Phillips Leitch



</doc>
<doc id="1520157" url="https://pl.wikipedia.org/wiki?curid=1520157" title="Łódzka Piwnica Artystyczna &quot;Przechowalnia&quot;">
Łódzka Piwnica Artystyczna &quot;Przechowalnia&quot;



</doc>
<doc id="1520160" url="https://pl.wikipedia.org/wiki?curid=1520160" title="Íñigo Landaluze">
Íñigo Landaluze

Iñigo Landaluze Intxaurraga (ur. 9 maja 1977 roku w Getxo) – hiszpański kolarz szosowy. W zawodowym peletonie ścigał się w latach 2001-2009. Jeździł w barwach Euskaltel-Euskadi.
Był wierny swojej baskijskiej drużynie, w której się wychował od początku kariery. Brał udział we wszystkich wielkich tourach, lecz Giro d'Italia nie udało mu się ukończyć. Wycofał się po 14. etapie w 2008 roku. Rok wcześniej był 43. w klasyfikacji generalnej Tour de France, co było jego najwyższym miejscem w klasyfikacji generalnej trzech największych tourów. Był bliski nawet wygrania etapu w tamtej edycji "Wielkiej Pętli", lecz na 7. etapie przegrał o 40 sekund ze współtowarzyszem ucieczki Linusem Gerdemannem.
Zwycięstwo w Dauphiné Libéré i kłopoty z dopingiem.
Jego największym sukcesem było wygranie Dauphiné Libéré w 2005 roku. Mimo że nie wygrał żadnego etapu lecz jechał najrówniej ze wszystkich i to on okazał się najlepszy podczas ostatniego sprawdzianu przed Tour de France. Tuż za nim uplasowali się tak świetni kolarze jak Santiago Botero czy Levi Leipheimer. W "Wielkiej Pętli" jednak nie zaistniał. Badania antydopingowe w tym właśnie roku zaraz po Tour de France dały wynik pozytywny. W organizmie Landaluze wykryto podwyższony testosteron. Liczne protesty drużyny i kolarza nie przyniosły skutków. Była obawa że zabrane zostanie mu zwycięstwo w Dauphiné Libéré. Został wykluczony z występu we Vuelta a España. Wszystko jednak dobrze się skończyło i Bask został oczyszczony z zarzutów. Debiut we Vuelcie został tylko przesunięty na następny rok.
Mierzył 178 cm wzrostu i ważył 65 kg.

</doc>
<doc id="1520162" url="https://pl.wikipedia.org/wiki?curid=1520162" title="Jednostka organiczna">
Jednostka organiczna

Jednostka organiczna, oddział organiczny - w terminologii wojskowej jednostka wojskowa będąca stałą, składową częścią jednostki wojskowej wyższego szczebla ale należącą do innego typu broni, może to być np. kompania artyleryjska czy oddział pancerny wchodzący będąca na stale w Ordre de Bataille dywizji piechoty.
Organiczne zintegrowanie jednostek wojskowych różnego typu ułatwia ścisłą współpracę i zazwyczaj podnosi skuteczność działania danych oddziałów wojskowych ale w niektórych sytuacjach może także ograniczać ich efektywność, np. oddziały piechoty spełniające misję pokojową zazwyczaj nie potrzebują wsparcia organicznych oddziałów artyleryjskich które jednak wchodzą na stałe w skład danej jednostki.

</doc>
<doc id="1520164" url="https://pl.wikipedia.org/wiki?curid=1520164" title="CSMS">
CSMS

CSMS (ang. "Concatenated SMS") – usługa łączonych SMS-ów umożliwiająca przekroczenie ograniczenia do 160 znaków dla pojedynczego SMS-a. Przy użyciu tej metody, długie wiadomości dzielone są po stronie nadawczej, a po stronie odbiorczej, po odebraniu wszystkich danych, fragmenty są łączone celem prezentacji użytkownikowi. Opłata jest naliczana za każdą wiadomość składową CSMS-a. Początkowo, ze względu na brak wzajemnej zgodności pomiędzy operatorami telekomunikacyjnymi, użycie funkcji CSMS mogło być utrudnione.
Obecnie, usługa CSMS jest szeroko rozpowszechniona. Także dostawcy niektórych bramek SMS oferują taką usługę.
W jedną wiadomość CSMS można połączyć do 255 SMS-ów (ok. 40 kB), ale terminale pośredniczące nakładają jednak ograniczenie do ok. 900 znaków.
Wysyłanie łączonego SMS-a.
W celu przesłania długiej wiadomości jest ona dzielona na części składające się maksymalnie z 133 lub 134 oktetów (153 lub 152 7-bitowych znaków). Do tego dodawane jest 6 lub 7 bajtów jako UDH zawierających informacje o tym, jak dokonać ponownego połączenia wiadomości.Jeśli używamy takich opcji jak formatowanie tekstu lub osadzona grafika, maksymalna długość pojedynczej wiadomości ulegnie dalszemu skróceniu.
Przykładowy format UDH opisujący długą wiadomość z 8-bitowym numerem referencyjnym przedstawia się następująco:
Przykładowy format UDH opisujący długą wiadomość z 16-bitowym numerem referencyjnym przedstawia się następująco:
W przypadku kiedy rozmiar w bitach elementu UDH nie jest wielokrotnością jednostki kodowania znaków w wiadomości (np. 7-bitowych znaków) dodawane są bity wyrównujące, gdyż dane użytkownika (właściwa wiadomość) muszą zaczynać się od bitu będącego wielokrotnością jednostki kodowania znaków.
Przykład:
Dla UDH, które zajmuje 6 bajtów (8-bitowy numer referencyjny) i znaków kodowanych 7 bitowo wielkość UDH wynosi 48 bitów, i nie jest wielokrotnością 7. W taki wypadku dodawany jest 1 bit wyrównujący, aby wiadomość użytkownika zaczęła się od 49 bitu. (bity numerowane od 0, czyli UDH jest na bitach 0 - 47 + 48 bit wyrównujący + treść wiadomości od 49 bitu).
Przykład UDH dla SMS-a podzielonego na dwa fragmenty:
 05 00 03 CC 02 01 [ treść wiadomości ]
 05 00 03 CC 02 02 [ treść wiadomości ]

</doc>
<doc id="1520166" url="https://pl.wikipedia.org/wiki?curid=1520166" title="Eliasz Aleksander">
Eliasz Aleksander

Eliasz Aleksander, także Aleksander Eliasz (rum. "Iliaş Alexandru", "Iliaş al III-lea") – hospodar Mołdawii, w latach 1666–1668 z rodu, Muszatowiczów.
Był synem hospodara Aleksandra Eliasza. Zmarł wkrótce po utracie tronu w Konstantynopolu. Był ostatnim hospodarem mołdawskim z dynastii Muszatowiczów.

</doc>
<doc id="1520167" url="https://pl.wikipedia.org/wiki?curid=1520167" title="Jeanette Kwakye">
Jeanette Kwakye

Jeannette Boahemaa Kwakye (ur. 20 marca 1983 w Londynie) – brytyjska lekkoatletka, sprinterka.
Jako juniorka nie notowała większych sukcesów, choć zdobyła brązowy medal w sztafecie 4 x 100 metrów podczas Mistrzostw Świata Juniorów w Lekkoatletyce (Kingston 2002). W 2007 zajęła 4. miejsce w biegu na 60 metrów na Halowych Mistrzostwach Europy w Lekkoatletyce (Birmingham 2007). Latem została mistrzynią Wielkiej Brytanii w biegu na 100 i 200 metrów. Zimą 2008 odniosła największy sukces w swojej karierze – zdobyła srebrny medal podczas Halowych Mistrzostw Świata w Lekkoatletyce (bieg na 60 m Walencja). Na igrzyskach olimpijskich (Pekin 2008) zajęła 6. miejsce w biegu na 100 metrów, zaś sztafeta brytyjska, której mocnym punktem była Kwakye nie ukończyła biegu finałowego. Wielokrotna złota medalistka mistrzostw kraju.
W styczniu 2014 ogłosiła zakończenie kariery.

</doc>
<doc id="1520168" url="https://pl.wikipedia.org/wiki?curid=1520168" title="Faustynki">
Faustynki



</doc>
<doc id="1520169" url="https://pl.wikipedia.org/wiki?curid=1520169" title="Konkurencyjność">
Konkurencyjność

Konkurencyjność – zdolność do długookresowego, efektywnego wzrostu. Jej elementami są więc efektywność, dynamika oraz elastyczność badanego podmiotu gospodarczego.

</doc>
<doc id="1520172" url="https://pl.wikipedia.org/wiki?curid=1520172" title="Armia Tennessee">
Armia Tennessee



</doc>
<doc id="1520174" url="https://pl.wikipedia.org/wiki?curid=1520174" title="Klub gejowski">
Klub gejowski

Klub gejowski (ang. "gay bar") – nazwą tą określa się bary i kluby, których docelową grupą klientów są geje i inne osoby LGBT i dla których stanowią one miejsca rozrywki i spotkań towarzyskich. Określenie to dotyczy lokali bez względu na ich wielkość i charakter – zarówno małe bary na kilka stolików, przez typowe restauracje, aż po duże lokale rozrywkowe z kilkoma parkietami i wieloma pomieszczeniami o różnym przeznaczeniu (sauny, sale kinowe, darkroomy). Często lokale dla gejów w dużych miastach grupują się w jednej okolicy uważanej za gay village. Większość klubów gejowskich przyjmuje także klientów heteroseksualnych. Lokali gejowskich nie należy utożsamiać z lokalami gay-friendly, w których osoby LGBT są mile widziane, ale nie są docelową grupą klientów.
W Polsce typowe kluby gejowskie zaczęły powstawać po przemianach ustrojowych 1989 r. Za najstarszy taki klub uchodzi warszawski „Fantom” zlokalizowany przy ul. Brackiej 20a, działający od 1994 r.

</doc>
<doc id="1520177" url="https://pl.wikipedia.org/wiki?curid=1520177" title="Axel Witsel">
Axel Witsel

Axel Laurent Angel Lambert Witsel (wym. ; ur. 12 stycznia 1989 w Liège) – belgijski piłkarz, występujący na pozycji pomocnika w hiszpańskim klubie Atlético Madryt oraz w reprezentacji Belgii.
Kariera klubowa.
W sezonie 2007/2008 został mistrzem Belgii oraz został wybrany najlepszym młodym piłkarzem sezonu. W styczniu 2009 został także wybrany najlepszym piłkarzem 2008 w Belgii.
30 sierpnia 2009 w meczu przeciwko RSC Anderlecht złamał nogę Marcinowi Wasilewskiemu brutalnie faulując Polaka, za co otrzymał czerwoną kartkę. 1 września 2009 został zawieszony przez Komisję Dyscyplinarną przy Belgijskim Związku Piłki Nożnej do 23 listopada 2009 (na 85 dni), bez możliwości wcześniejszego powrotu na boisko. Oprócz tego też miał uiścić karę w wysokości 2 500 euro.
Po złożonym odwołaniu kara została jednak znacznie złagodzona. Witsel ostatecznie został zawieszony jedynie na osiem spotkań nie jak wcześniej na jedenaście. Komisja odwoławcza zezwoliła piłkarzowi na grę w europejskich pucharach, oraz zmniejszyła karę finansową z nałożonych 2 500 euro do symbolicznych 250 euro.
14 stycznia 2010, grając przeciw Anderlechtowi, zaatakował Rolanda Juhásza. Otrzymał za to czerwoną kartkę. Komisja Dyscyplinarna Belgijskiego Związku Piłki Nożnej ukarała go początkowo zawieszeniem na 2 mecze, jednak później kara ta została darowana.
13 lipca 2011 podpisał kontrakt z lizbońską Benficą.
3 września 2012 podpisał kontrakt z rosyjskim Zenitem Petersburg, który zapłacił za niego aż 40 mln euro Benfice Lizbona.
W styczniu 2017 mając ofertę z włoskiego Juventusu, wybrał chińskie Tianjin Quanjian.
Życie prywatne.
Jego matka jest Belgijką, a ojciec pochodzi z Martyniki.

</doc>
<doc id="1520178" url="https://pl.wikipedia.org/wiki?curid=1520178" title="Stefan Petryczajko">
Stefan Petryczajko

Stefan Petryczajko herbu własnego (rum. "Ştefan Petriceicu", zm. w 1690), znany również jako Stefan Petru – trzykrotny hospodar mołdawski w latach 1672–1674, 1674 i 1684 roku.
Życiorys.
W 1672 Turcja rozpoczęła wojnę z Polską. Armia turecka przeszła przez Mołdawię, zdobyła Kamieniec i rozpoczęła oblężenie Lwowa. Polska została zmuszona do zawarcia bardzo niekorzystnego traktatu buczackiego, na mocy którego w Kamieńcu pozostał garnizon turecki. Jego zaopatrzenie i zakwaterowanie spadły na barki mieszkańców Mołdawii. Sytuacja gospodarcza w kraju znacznie się pogorszyła. Oskarżany o sprzyjanie Polsce w czasie wojny polsko-tureckiej, Jerzy Duca, został usunięty z tronu przez Imperium Osmańskie oraz zastąpiony przez Stefana, za wcześniejszą zgodą Wysokiej Porty. 
Mołdawianie oprócz zaopatrzenia Turków w Kamieńcu, byli odpowiedzialni za budowę i utrzymanie mostów na północ. Min. z tych powodów, ale przede wszystkim z powodu pogardliwego zachowania dowódców tureckich wobec Petryczajki, bojarów i ludności mołdawskiej, książę coraz bardziej zbliżał się do Polaków. 
Po wznowieniu wojny turecko-polskiej, w trakcie bitwy pod Chocimiem Stefan zaczął wspomagać Polaków i otwarcie zaatakował wojska tureckie. Armia turecka została pokonana, a wojska polskie zajęły Chocim i część Mołdawii. Jednakże działania Stefana spotkały się z niechęcią lokalnych bojarów, przekonanych do Turków w szczególności oddaniem pod władzę mołdawską w 1672 części terytoriów ukraińskich odebranych Polsce na mocy traktatu z Buczacza, położonych na północ od Dniestru. 
Następnie wraz ze swoimi bojarami pod przywództwem metropolity Dosyteusza rozpoczął negocjacje w sprawie przejścia na rosyjskie obywatelstwo. Na początku 1674 roku jego przedstawiciel przybył do Moskwy, prosząc o ochronę przed Turkami. Mołdawski apel spotkał się z dobrym przyjęciem w Rosji, gdyż księstwo mogło stać się cennym sojusznikiem, ale Moskwa nie chciała komplikować sytuacji otwartymi akcjami i udzieliła wymijającej odpowiedzi na pytanie o obywatelstwo. Niemniej jednak Rosja podjęła konkretne środki wojskowe - kampanię przeciwko Doroszence, który na polecenie sułtana naciskał na księstwo mołdawskie. 
Wkrótce Petryczayko wraz z dużą grupą bojarów, Dosyteuszem i armią został zmuszony do szukania schronienia w Polsce, gdzie otrzymał polski indygenat, a władcą Mołdawii został Grek, Dymitr I Cantacuzino. Wrócił na krótko do władzy, zanim Dimitrie Cantacuzino zastąpił go po raz drugi w lutym 1674 roku. 
Petryczajko podjął drugą próbę uzyskania obywatelstwa rosyjskiego i utworzył nową ambasadę w Moskwie. W Rosji natomiast stronili od negocjacji ze względu na trudną sytuację międzynarodową i nieufność władcy, który spędził w Polsce 10 lat i dzięki Polakom powrócił na tron. Ambasada nie została wpuszczona dalej niż do Kijowa, Dosyteusz i inni bojarzy zostali nagrodzeni i wrócili z powrotem.
W 1683 roku armia turecka została pokonana przez wojska polskie podczas Bitwy pod Wiedniem. Następnie z inicjatywy polskiego króla, Jana III Sobieskiego, Stefan Petryczajko wspierany był przez oddziały polskie pułkownika Dymideckiego, zasilone chorągwią polskiego hetmana kozackiego – Stefana Kunickiego. Ludność ich popierała, dołączyli do nich również Mołdawianie pochodzący z różnych regionów kraju. Według tureckiego kronikarza Rashida Efendi, armia mołdawsko-ukraińska liczyła 30 tysięcy ludzi. Kunicki pokonał Tatarów w Budziaku, ale oblężenie Bendera i Akermana zakończyło się niepowodzeniem. Sytuacja w kraju była niepewna, ponieważ nie można było walczyć z Turkami, pozostawiając wrogie garnizony na tyłach. W tym samym czasie główne siły Tatarów, wycofując się spod Wiednia, wypędziły armię mołdawsko-kozacką poza Dniestr. Petryczayko został zmuszony do opuszczenia Mołdawii, a Cantacuzino ponownie stał się władcą Mołdawii. 
Na mocy konstytucji z 1685 nakazano dawać Stefanowi 20 000 zł ze skarbu koronnego. Polska Encyklopedia Szlachecka przypisuje mu również herb książęcy o nazwie Petru.
Życie prywatne.
Stefan był synem bojara o imieniu Toader. Pozostał w Polsce aż do śmierci, ostatnie lata swojego życia spędził jako opat w klasztorze Zwollin, gdzie zmarł w 1690 roku. Obecnie jest pochowany w Klasztorze św. Onufrego w Ławrowie, niedaleko granicy polsko-ukraińskiej.

</doc>
<doc id="1520179" url="https://pl.wikipedia.org/wiki?curid=1520179" title="Półdziobek smukły">
Półdziobek smukły

Półdziobek smukły ("Hemirhamphodon pogonognathus") – gatunek żyworodnej ryby z rodziny Zenarchopteridae. Bywa hodowany w akwariach.
Występowanie.
Półdziobek smukły żyje w wodach Tajlandii, Malezji, Indonezji oraz Singapuru.
Wymagania hodowlane.
Boki akwarium powinny być obrośnięte roślinami, a górna i środkowa część zbiornika powinna być wolną przestrzenią do swobodnego pływania.

</doc>
<doc id="1520181" url="https://pl.wikipedia.org/wiki?curid=1520181" title="Gay Bar">
Gay Bar



</doc>
<doc id="1520182" url="https://pl.wikipedia.org/wiki?curid=1520182" title="Trandolapryl">
Trandolapryl

Trandolapryl – organiczny związek chemiczny, lek z grupy inhibitorów konwertazy angiotensyny stosowany głównie w terapii nadciśnienia tętniczego. Jest prolekiem, jego aktywną formą jest trandolaprylat.
Mechanizm działania.
Trandolapryl powoduje zahamowanie działania konwertazy angiotensyny i w efekcie zmniejszenie stężenia angiotensyny II. Końcowym efektem jest spadek ciśnienia tętniczego.
Wskazania.
Zarejestrowanymi w Polsce wskazaniami do stosowania trandolaprylu są: nadciśnienie tętnicze, zastoinowa niewydolność serca, oraz zaburzenia czynności lewej komory serca u pacjentów po zawale mięśnia sercowego.
Dawkowanie.
Dawka początkowa wynosi od 0,5 mg/d (u pacjentów z niewydolnością wątroby czy zastoinową niewydolnością serca) do 2 mg/d (pacjenci z nadciśnieniem tętniczym). Lek podaje się raz na dobę. Maksymalną dawką są 4 mg/d.
Lek na rynku występuje w dawkach: 0,5 mg i 2 mg.
Preparaty.
W Polsce trandolapryl jest dostępny pod nazwą handlową "Gopten" (Abbot) jako preparat prosty, oraz w połączeniu z werapamilem jako "Tarka" (Abbot).
Na świecie jest sprzedawany jako "Mavik".

</doc>
<doc id="1520183" url="https://pl.wikipedia.org/wiki?curid=1520183" title="Trandolapril">
Trandolapril



</doc>
<doc id="1520184" url="https://pl.wikipedia.org/wiki?curid=1520184" title="Gay bar">
Gay bar



</doc>
<doc id="1520185" url="https://pl.wikipedia.org/wiki?curid=1520185" title="Zaułek Grotowskiego">
Zaułek Grotowskiego



</doc>
<doc id="1520187" url="https://pl.wikipedia.org/wiki?curid=1520187" title="Gergely Kulcsár">
Gergely Kulcsár

Gergely Kulcsár (ur. 10 marca 1934 w Nagyhalász, zm. 12 sierpnia 2020 w Vácu) – węgierski lekkoatleta, specjalizujący się w rzucie oszczepem.
Trzykrotny medalista igrzysk olimpijskich (Rzym 1960, Tokio 1964, Meksyk 1968). Dwukrotnie zdobywał brązowe medale mistrzostw Europy (Sztokholm 1958 i Budapeszt 1966). Kulcsár ma w dorobku również złoty medal Uniwersjady (Sofia 1961). Rekord życiowy: 85,14 w 1971.

</doc>
<doc id="1520190" url="https://pl.wikipedia.org/wiki?curid=1520190" title="Teoria inteligentnego projektu">
Teoria inteligentnego projektu



</doc>
<doc id="1520192" url="https://pl.wikipedia.org/wiki?curid=1520192" title="Fareham">
Fareham

Fareham – miasto w Wielkiej Brytanii. w Anglii w hrabstwie Hampshire między Southampton a Portsmouth. Położone jest nad Zatoką Fareham przy ujściu rzeki Wallington. Miasto liczy 10800 mieszkańców. Wytwarza się tu czerwoną cegłę; jest również ośrodkiem wielu centrów informacji telefonicznej ("call centre").
Historia.
Osadnictwo na terenach współczesnego miasta istniało już w starożytności, jednak miasto założono za czasów normańskich. Początkowo nosiło nazwę "Ferneham", która przetrwała do dziś jako nazwa ratusza miejskiego. Domesday Book z roku 1086 podaje, że znajdowały się tu dwa młyny. Organizm miejski wytworzył się w XII wieku, i mimo że żyło tu tylko kilkuset mieszkańców, był ważnym ośrodkiem portowym, zwłaszcza dla eksportu drewna. W czasach nowożytnych ośrodek garbarski.
Gospodarka.
W mieście wytwarza się czerwoną cegłę, znaną w Anglii jako "Fareham red brick". Zbudowano z niej m.in. londyński Royal Albert Hall. W mieście funkcjonuje wiele telefonicznych centrów informacji biznesowych – Fareham jest drugim pod względem liczby "call centres" miastem w Anglii. Ponadto w mieście rozwinął się przemysł elektrotechniczny, materiałów budowlanych, spożywczy, skórzany oraz stoczniowy.

</doc>
<doc id="1520193" url="https://pl.wikipedia.org/wiki?curid=1520193" title="Briquet Griffon Vendéen">
Briquet Griffon Vendéen

Briquet Griffon Vendéen – rasa psa, należąca do grupy psów gończych i posokowców, zaklasyfikowana do sekcji psów gończych. Podlega próbom pracy.
Rys historyczny.
Rasa powstała w XVII wieku, w podobny sposób co grand griffon vendéen.
Wygląd.
Wygląd zbliżony do grand griffon vendéen, tyle że jest od niego mniejszy. Jego głowa jest krótsza, a uszy wąskie i zwisające, nisko osadzone.
Sierść gęsta i bujna.
Umaszczenie jest jednolite lub mieszane.
Użytkowość.
Pies używany do polowań na drobną zwierzynę, np. króliki. Może polować zarówno samodzielnie, jak i w sforze.
Zachowanie i charakter.
Energiczny i żywy.

</doc>
<doc id="1520195" url="https://pl.wikipedia.org/wiki?curid=1520195" title="Żółtaczek">
Żółtaczek

Żółtaczek, pielęgnica indyjska, ("Etroplus maculatus") – gatunek ryby z rodziny pielęgnicowatych. Bywa hodowany w akwariach.
Występowanie.
Żółtaczek indyjski żyje w wodach Indii oraz Sri Lanki.
Charakterystyka.
Żółtaczek indyjski jest ubarwiony na kolor złoty z pomarańczowymi plamkami albo niebieski. Boki żółtaczka mają ubarwienie od ciemnożółtego po jasnopomarańczowego.
Odżywianie.
Żółtaczek indyjski żywi się różnym pokarmem.

</doc>
<doc id="1520197" url="https://pl.wikipedia.org/wiki?curid=1520197" title="Perindopryl">
Perindopryl



</doc>
<doc id="1520200" url="https://pl.wikipedia.org/wiki?curid=1520200" title="Gończy z Nivernais">
Gończy z Nivernais

Gończy z Nivernais – rasa psa, należąca do grupy psów gończych, i posokowców, zaklasyfikowana do sekcji psów gończych. Podlega próbom pracy.
Rys historyczny.
Griffon nivernijski pochodzi od dawnych celtyckich psów gończych "„Ségusiens”", które były używane do polowań przez Galów w okresie podboju Galii. Następnie psy te były krzyżowane z psami sprowadzonymi z wypraw krzyżowych przez Świętego Ludwika, a z krzyżówek tych otrzymano Szare psy św. Ludwika – „Chiens Gris de Saint Louis”, uważane dzisiaj za bezpośrednich przodków griffona nivernijskiego. Były one duże, szybkie i wytrwałe, trudne w dyscyplinie, i zajadłe. Szary pies św. Ludwika używany przede wszystkim do polowań na dziki i wilki był bardzo popularny przez 200 lat aż do panowania Ludwika XI, lecz został opuszczony na korzyść białych psów królewskich – „Chien Blanc”. Jednak niektórzy hodowcy z Nivernais nadal trzymali te psy, aż do czasu rewolucji francuskiej, gdy wydawało się, że rasa zniknęła. Sto lat później ostatni przedstawiciele szarych psów były prawdopodobnie krzyżowane z Griffons de Bresse. Pod koniec XIX i na początku XX wieku Griffon Nivernais otrzymał krew Foxhounda i Vendéen poprawiając swoją wielkość i prędkość. Mieszańce Vendéen z Nivernais zwłaszcza krzyżowane z Psem Świętego Huberta dały początek rasie Otterhound, którą ponownie wykorzystano dla griffona nivernijskiego.
Wygląd.
Pysk długi i szeroki, długie uszy, zbliżone kształtem do stożka.
Szata jest długa, twarda i szorstka w dotyku, sprawia wrażenie „rozczochranej”.
Umaszczenie jest najczęściej szare lub płowe, może być też złote.
Zachowanie i charakter.
Niektóre cechy jego charakteru są zrozumiałe przez styl w jakim poluje. Jest to pies dość uparty, zajadły, niezależny i trudny do dużego, grupowego polowania. Wielokrotnie dowiódł swojego sprytu i zaangażowania przez co może być swobodnie używany w małych grupach. Ma ogromną siłę przebicia, jest odporny na trudne warunki pogodowe i terenowe. Wykorzystywany do polowania na dziki, gdzie ryzyko wzbudza jego agresję. Może być trudny do poskromienia w młodym wieku, ale są to psy inteligentne, ich bezgraniczna pasja do polowania w połączeniu z silnym charakterem wymaga zdecydowanego, spokojnego zachowania.
Użytkowość.
Pies przeznaczony przede wszystkim do polowania na dziki.

</doc>
<doc id="1520201" url="https://pl.wikipedia.org/wiki?curid=1520201" title="Konferencje Gestapo-NKWD">
Konferencje Gestapo-NKWD

Konferencje Gestapo-NKWD – seria konferencji pomiędzy Gestapo a NKWD odbytych w latach 1939–1941, których celem była wymiana informacji i doświadczeń w zwalczaniu polskiego ruchu oporu, eliminacji polskiej inteligencji i elity przywódczej na ziemiach wcielonych do III Rzeszy oraz ZSRR po kampanii wrześniowej.
Początki współpracy.
Po podpisaniu paktu Ribbentrop-Mołotow w 1939 oraz wspólnej inwazji Niemiec oraz ZSRR na Polskę kraj został podzielony na dwie części. W Brześciu nad Bugiem 23 września 1939 odbyła się wspólna niemiecko-radziecka defilada z okazji zwycięstwa nad Polską. W dniu 28 września 1939 został podpisany w Moskwie traktat o granicach i przyjaźni III Rzesza-ZSRR, w którym dokonano czwartego rozbioru ziem polskich. Granice ustalono na linii Sanu, Bugu, Narwi i Pisy. Tajne załączniki tego traktatu przewidywały współpracę Gestapo i NKWD w zwalczaniu polskich organizacji niepodległościowych głosząc: „Obie strony nie będą tolerować na swych terytoriach jakiejkolwiek polskiej propagandy, która dotyczy terytoriów drugiej strony. Będą one tłumić na swych terytoriach wszelkie zaczątki takiej propagandy i informować się wzajemnie w odniesieniu do odpowiednich środków w tym celu.” Stało się to podstawą do wzajemnej współpracy policji oraz sił bezpieczeństwa obu okupantów, przybierając formę czterech tematycznych konferencji, które odbyły się w latach 1939–1941 w Brześciu, Przemyślu, Zakopanem oraz Krakowie.
Historia współpracy.
Informacja Tadeusza Komorowskiego – komendanta Krakowsko-Śląskiego Obszaru Związku Walki Zbrojnej:
Niemieccy narodowi socjaliści współpracowali z radzieckim NKWD w dziele eksterminacji narodu polskiego. Wyrazem daleko posuniętej kooperacji były wspólne konferencje Gestapo i NKWD.
Pierwsza z nich miała miejsce w Brześciu nad Bugiem 27 listopada 1939 roku. Jej tematem przewodnim były metody zwalczania w zarodku przez obu okupantów konspiracji niepodległościowej.
Druga konferencja NKWD i Gestapo odbyła się pod koniec listopada 1939 roku w Przemyślu. Jej tematyka została poszerzona o problem wymiany jeńców polskich oraz metodykę eksterminacji polskiej ludności. Podczas tej konferencji na mocy rozkazu Stalina przekazano Hitlerowi, m.in. 150 komunistów niemieckich.
Następna konferencja odbyła się w Zakopanem, które zostało zajęte 2 września 1939 przez wojska słowackie, a dopiero 27 listopada 1939, w dniu pierwszej konferencji Gestapo-NKWD w Brześciu, oficjalnie przekazane Niemcom. 20 lutego 1940 roku rozpoczęła się w Zakopanem w willach „Pan Tadeusz” oraz „Telimena” trzecia metodyczna konferencja NKWD i Gestapo. Według niektórych źródeł na początku lutego 1940 roku doszło do tajnego spotkania Heinricha Himmlera i Ławrientija Berii w pałacyku myśliwskim Hermanna Göringa w Romintach w Puszczy Rominckiej, gdzie prowadzono rozmowy o eksterminacji społeczeństwa polskiego i zwalczaniu polskiego ruchu oporu. Wspólne plany eksterminacyjne konstruowano do 4 kwietnia 1940. W marcu 1940 kolejna podkonferencja miała miejsce w Krakowie.
George Watson z University of Cambridge uważa, że los polskich oficerów w niewoli radzieckiej został przesądzony na wspólnych konferencjach NKWD i Gestapo. Duże znaczenie wspólnym konferencjom NKWD i Gestapo przypisuje także Robert Conquest w pracy "Stalin: Breaker of Nations".
Zakres współpracy.
Współpraca obejmowała:
Skutki współpracy sowiecko-niemieckiej dla Polaków.
Niemcy ułożyli dla Polski tzw. Generalny Plan Wschodni – wielki plan germanizacji oraz eliminacji ludności polskiej. Bezpośrednim efektem współpracy między Gestapo a NKWD była wymiana informacji na temat personaliów i pobytu przedstawicieli polskiej inteligencji. Dane te posłużyły do planowo przeprowadzanych masakr intelektualistów w Akcji AB „Ausserordentliche Befriedungsaktion”, w której zgładzono ponad 8 tys. najwybitniejszych przedstawicieli polskiej inteligencji, oraz tzw. Intelligenzaktion w szeregu jej regionalnych etapów jak: Sonderaktion Krakau – akcja eliminacji krakowskiej inteligencji, Sonderaktion Lublin – eliminacja lubelskiej inteligencji, Intelligenzaktion Pommern – eliminacja polskiej inteligencji na Pomorzu, Intelligenzaktion Schlesien – eliminacja polskiej inteligencji na Górnym Śląsku itd.
Podobne cele na okupowanych przez siebie terenach realizowali Sowieci.
Film.
Problem współpracy Gestapo z NKWD stał się kanwą cyklu dokumentalnego pt. „NKWD – GESTAPO: małżeństwo z rozsądku” z roku 2009 w reżyserii Haliny Samojłau według scenariusza Uadimira Samojłau.

</doc>
<doc id="1520202" url="https://pl.wikipedia.org/wiki?curid=1520202" title="Drury">
Drury

Obiekty geograficzne:
Osoby o nazwisku Drury
Inne znaczenia

</doc>
<doc id="1520204" url="https://pl.wikipedia.org/wiki?curid=1520204" title="Henri Lansbury">
Henri Lansbury

Henri George Lansbury (ur. 12 października 1990 w Londynie) – angielski piłkarz występujący na pozycji pomocnika w angielskim klubie Luton Town. Wychowanek Arsenalu, w trakcie swojej kariery grał także w takich zespołach jak Scunthorpe United, Watford, Norwich City, West Ham United, Nottingham Forest, Aston Villa oraz Bristol City. Młodzieżowy reprezentant Anglii.

</doc>
<doc id="1520205" url="https://pl.wikipedia.org/wiki?curid=1520205" title="Briquet Griffon Vendeen">
Briquet Griffon Vendeen



</doc>
<doc id="1520206" url="https://pl.wikipedia.org/wiki?curid=1520206" title="Dave Ottley">
Dave Ottley

Dave Ottley (ur. 5 kwietnia 1955 w Thurrock) – brytyjski lekkoatleta specjalizujący się w rzucie oszczepem.
Wicemistrz olimpijski z Los Angeles – uzyskał wówczas wynik 85,74 m. W 1977 zdobył srebrny medal uniwersjady. W roku 1986 z rezultatem 80,62 wywalczył złoty krążek igrzysk wspólnoty narodów. Rekord życiowy: 90,70 m starym modelem oszczepu (12 czerwca 1985, Loughborough) i 78,64 nowym modelem (29 sierpnia 1987, Rzym).

</doc>
<doc id="1520213" url="https://pl.wikipedia.org/wiki?curid=1520213" title="Kenth Eldebrink">
Kenth Eldebrink

Kenth Eldebrink (ur. 14 maja 1955 w Morjärv) - szwedzki lekkoatleta specjalizujący się w rzucie oszczepem.
Brązowy medalista olimpijski z Los Angeles. Podczas finałowego konkursu, 5 sierpnia 1984, uzyskał wynik 83,72 m. Rekord życiowy: 91,14 m (4 września 1983, Sztokholm).
Brat Andresa - hokeisty i medalisty olimpijskiego.

</doc>
<doc id="1520214" url="https://pl.wikipedia.org/wiki?curid=1520214" title="Pomoc de minimis">
Pomoc de minimis

Pomoc "de minimis" to pomoc publiczna, wsparcie państwa, udzielana przedsiębiorcom, która nie musi być zgłaszana do Komisji Europejskiej. Zgodnie bowiem z normą prawa rzymskiego "de minimis non curat lex" – prawo nie troszczy się o drobiazgi, pomoc o niewielkich rozmiarach nie powoduje naruszenia konkurencji na rynku.
Szczegółowe uregulowania zawarte są w rozporządzeniu Komisji (UE) nr 1407/2013 z 18 grudnia 2013, które weszło w życie 1 stycznia 2014, zastępując wcześniejsze rozporządzenie Komisji (WE) nr 1998/2006 z 15 grudnia 2006. Zgodnie z obowiązującymi przepisami, zgłoszeniu nie podlega pomoc publiczna w wysokości nieprzekraczającej 200 tys. euro w ciągu 3 lat.
Konstrukcja pomocy "de minimis" opiera się nie na wyłączeniu jej spod ogólnego zakazu konkurencji (art. 107 i 108 TFUE) na mocy aktu prawnego, a na uznaniu (i jedynie potwierdzeniu tego w rozporządzeniu Komisji), że pomoc ta jest na tyle drobna, że nie zagraża zasadom wolnego rynku. Stąd też tytuł rozporządzenia: "w sprawie stosowania art. 107 i 108 Traktatu o funkcjonowaniu Unii Europejskiej do pomocy "de minimis"".
Zakres.
Wsparcie de minimis obejmuje m.in.najbardziej popularne dotacje ze środków unijnych. Ponadto państwo może w tym przypadku wesprzeć właścicieli firm poprzez m.in. zwolnienia z podatku od nieruchomości czy dotacje na cele środowiskowe. Pomoc de minimis może być udzielana przedsiębiorcy w różnych formach:
Limit.
Zgodnie z przepisami całkowita kwota pomocy de minimis przyznanej przez państwo członkowskie jednemu przedsiębiorstwu nie może przekroczyć 200 000 EUR brutto (ok. 867000 złotych) w okresie trzech lat kalendarzowych. Wyjątkiem są przedsiębiorstwa z sektora drogowego transportu towarów, gdzie limit otrzymanej pomocy wynosi 100 000 EUR. Jednakże świadczenia usług zintegrowanych, w których sam transport jest tylko jednym z elementów usługi (np. usług przeprowadzkowych, pocztowych lub kurierskich albo usług obejmujących zbieranie i przetwarzanie odpadów), nie należy uznawać za usługi transportowe.
Wartość otrzymanej pomocy de minimis można sprawdzić w Urzędzie Ochrony Konkurencji i Konsumentów. Istnieje nawet aplikacja SHRIMP, która ma ułatwić ten proces. Pułap pomocy gwarantuje niewywieranie wpływu na wymianę handlową pomiędzy państwami członkowskimi Unii oraz nie zagraża konkurencji rynkowej. Małe i średnie przedsiębiorstwa definiuje zalecenie KE 2003/361/WE (1) oraz załącznik I do rozporządzenia (WE) nr 800/2008 (2).
Gdy w ciągu ostatnich trzech lat limit został przekroczony, przedsiębiorstwo nie może skorzystać z innych form wsparcia, będzie także zmuszone oddać uzyskaną ponad limit pomoc wraz z odsetkami.
Ograniczenia.
Pomoc de minimis przeznacza się na rozwój przedsiębiorstw, jej celem nie jest ratowanie firm, które są w kiepskiej kondycji finansowej. Jednym z czynników wykluczających możliwość skorzystania ze wsparcia jest fakt, iż firma znajduje się w trudnej kondycji ekonomicznej. O wsparcie de minimis nie mogą ubiegać się także przedsiębiorcy:
De minimis nie obejmuje również pomocy uwarunkowanej pierwszeństwem korzystania z towarów krajowych do towarów z zagranicy. Ponadto nie można ubiegać się o wsparcie na działalność związaną z wywozem do państw trzecich lub państw członkowskich ani na działalność w sektorze przetwarzania i wprowadzania do obrotu produktów rolnych w następujących przypadkach:
Szczegółowe postanowienia dotyczące pomocy de minimis zawarte są w rozporządzeniu Komisji (UE) nr 1407/2013 z 18 grudnia 2013, które weszło w życie 1 stycznia 2014, zastępując wcześniejsze rozporządzenie Komisji (WE) nr 1998/2006 z 15 grudnia 2006.
Pomoc "de minimis" udzielona przedsiębiorcom w latach 2015-2017 w Polsce.
Wartość pomocy de minimis udzielonej przedsiębiorcom w 2017 roku:

</doc>
<doc id="1520215" url="https://pl.wikipedia.org/wiki?curid=1520215" title="Książęta haliccy">
Książęta haliccy



</doc>
<doc id="1520217" url="https://pl.wikipedia.org/wiki?curid=1520217" title="Józef Nikodem Kłosowski">
Józef Nikodem Kłosowski

Józef Nikodem Kłosowski, ps. "Lemiesz", "Czepiec" (ur. 26 marca 1904 w Krasnymstawie, zm. 26 listopada 1959 w Lublinie) – pisarz, publicysta, poeta, pedagog, działacz ruchu ludowego, organizator życia kulturalnego na Lubelszczyźnie, inicjator powstania Muzeum Regionalnego w Krasnymstawie, odkrywca talentu poetyckiego Stanisława Bojarczuka. Żołnierz Batalionów Chłopskich, szef prasy i wydawnictw w Komendzie Głównej Okręgu Lublin tej organizacji, pułkownik.
Życiorys.
Józef Kłosowski urodził się 26 marca 1904 w rodzinie rzemieślniczej. W wieku siedemnastu lat wstąpił do Związku Młodzieży Wiejskiej „Wici”. Po ukończeniu szkoły średniej studiował polonistykę, historię sztuki i malarstwo na Uniwersytecie Warszawskim. Po studiach wrócił do Krasnegostawu, gdzie pracował jako pedagog, najpierw w szkole powszechnej, a następnie w szkole rolniczej. W 1931 wstąpił do SL.
Zorganizował teatr ludowy, z którym objeżdżał wsie i osady Lubelszczyzny. Tworzył grafiki, z których kilka zachowało się do dziś. Są przechowywane w Muzeum Regionalnym w Krasnymstawie („Samotna brzoza”, „Młyn”, „Widok na las”).
Odkrył i wypromował samorodny talent – chłopskiego poetę – Stanisława Bojarczuka, którego poznał jeszcze we wczesnym dzieciństwie. Ich przyjaźń trwała do końca życia Bojarczuka. Kłosowski pomagał mu publikować w prasie. Wspólnie ze Zbigniewem Stepkiem przygotował do druku zbiór sonetów Bojarczuka, którym zainteresowała się Ludowa Spółdzielnia Wydawnicza. Właśnie w niej pod koniec życia Bojarczuka ukazał się zbiór sonetów pod tytułem "Blaski i dźwięki".
Kłosowski był organizatorem życia literackiego. Zapraszał na wieczory autorskie znanych pisarzy lubelskich (m.in. Józefa Czechowicza). Przed wojną wydawał własne pismo „Wieś Krasnystawska”, w którym publikował artykuły o kulturze lokalnego środowiska.
Po wybuchu II wojny światowej był nauczycielem tajnych kompletów. Od 1940 był członkiem Batalionów Chłopskich. W Komendzie Głównej Okręgu Lublin odpowiadał za prasę i wydawnictwa. W 1942 wraz z bratem Wacławem uciekł przed aresztowaniem. W tym czasie wydawał pisma podziemne: „Najnowsze wiadomości”, „Kukułka”, „Roch”, „Chłopski Znak”, „Wyzwolenie”, „Wieś tworząca”, „Zielona Kadra”. W 1942 w Orchowcu zorganizował podziemną drukarnię. W dalszym ciągu działał w Stronnictwie Ludowym („Roch”). Swoje wojenne przeżycia opisał w książkach: "Jarzmo", "Mgła", "Walka z aniołem", "Czarna Wiosna", "Gwiazdy nad polaną", "Ziemia bez skarg", "Berło".
Po wojnie uczył w Gimnazjum im. Władysława Jagiełły w Krasnymstawie. Następnie został kierownikiem Wojewódzkiego Wydziału Kultury w Lublinie, którym kierował do 1950. Założył lubelski tygodnik „Zdrój”, poświęcony upowszechnianiu kultury i twórczości. Redaktor czasopisma „Kamena”. Po wojnie był prezesem lubelskiego oddziału ZLP.
Pod koniec lat 50. zachorował na serce. Zmarł 26 listopada 1959. Pochowany został na cmentarzu w Krasnymstawie.
Upamiętnienie.
Jego imieniem została nazwana ulica, przy której mieszkał odkryty przez niego talent – Stanisław Bojarczuk.

</doc>
