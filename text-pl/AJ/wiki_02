<doc id="1522636" url="https://pl.wikipedia.org/wiki?curid=1522636" title="Kawęczyn (gmina w województwie lubelskim)">
Kawęczyn (gmina w województwie lubelskim)

Kawęczyn (do 1874 "Zofianka") – dawna gmina wiejska istniejąca do 1954 roku w woj. lubelskim. Siedzibą gminy był Kawęczyn.
Gmina Kawęczyn powstała w 1874 roku w Królestwie Polskim, w powiecie janowskim guberni lubelskiej z obszaru dotychczasowej gminy Zofianka.
W 1919 gmina weszła w skład woj. lubelskiego. Do 1933 ustrój gminy Kawęczyn kształtowało zmodyfikowane prawo zaborcze.
Według stanu na 30 września 1921 gmina Kawęczyn obejmowała miejscowości Andrzejów, Biała-Nowa Osada, Biała Ordynacka, Biała Poduchowna, Bilsko-Laski, Borownica, Cegielnia Stara, Cząszcz, Flisy, Gierłachy, Godziszów, Jonaki, Kawęczyn, Kawęczyn-Nowa Osada, Krzemień, Łążek-Bąki, Łążek Ordynacki, Majdan-Zofianka Górna, Momoty Jakubowe, Momoty-Nowa Osada, Obrówka, Pikule, Rataj Ordynacki, Rataj Poduchowny, Ruda, Szklarnia, Wólka Ratajska, Zofianka Dolna i Zofianka Górna. Gmina liczyła 11.639 mieszkańców.
Podczas okupacji gmina należała do dystryktu lubelskiego (w Generalnym Gubernatorstwie). Po wyzwoleniu powołano do życia Radę Narodową w Kawęczynie na mocy statutu z dnia 1 stycznia 1944 roku. 9 sierpnia 1945 roku zniesiono powiat janowski a z jego obszaru utworzono powiat kraśnicki.
Według stanu z dnia 1 lipca 1952 roku gmina Kawęczyn składała się z 21 gromad: Andrzejów, Biała Ordynacka cz. I, Biała Ordynacka cz. II, Biała Poduchowna, Flisy, Godziszów cz. I, Godziszów cz. II, Godziszów cz. III, Kawęczyn, Kawęczyn Nowa Osada, Krzemień cz. I, Krzemień cz. II, Łążek Ordynacki, Pikule, Rataj Ordynacki, Rataj Poduchowny, Ruda, Szklarnia, Wólka Ratajska, Zofianka Dolna i Zofianka Górna.
Gmina Kawęczyn została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Kawęczyn nie przywrócono. Jej tereny wchodzą obecnie w skład gmin Godziszów, Janów Lubelski i Dzwola powiatu janowskiego.
Zobacz też: gmina Kawęczyn, gmina Nowy Kawęczyn

</doc>
<doc id="1522637" url="https://pl.wikipedia.org/wiki?curid=1522637" title="48 Dywizja Piechoty">
48 Dywizja Piechoty

Dywizje piechoty (strzelców) noszące numer „48”:
Wojska Polskiego
Wehrmachtu
Cesarskiej i królewskiej Armii
Armii Imperium Rosyjskiego
Armii Czerwonej

</doc>
<doc id="1522638" url="https://pl.wikipedia.org/wiki?curid=1522638" title="49 Dywizja Piechoty">
49 Dywizja Piechoty

Dywizje piechoty (strzelców) noszące numer „49”:
Austro-węgierskie:
Inne:

</doc>
<doc id="1522639" url="https://pl.wikipedia.org/wiki?curid=1522639" title="Kochanówka (Łódź)">
Kochanówka (Łódź)

Kochanówka – osiedle w zachodniej części Łodzi (na Bałutach), wchodzące w skład osiedla administracyjnego Bałuty Zachodnie, dawniej podłódzka osada szpitalna. W północnej części osiedla w okolicach ulicy Sokołowskiej oraz Kąkolowej niezmiennie zachował się krajobraz wiejski.
Granice osiedla.
Kochanówka stanowi obszar ograniczony:
Nazwy ulic.
Charakterystycznym dla tej okolicy jest fakt, że większość tych nazw odwołują się swoją etymologią do rolnictwa i ogrodnictwa np. ulice Zagonowa, Kłosowa, Uprawna, Glebowa, Bruzdowa, Hodowlana, Hektarowa, Morgowa, Kompostowa, Nasienna oraz inne. Tylko pojedyncze przypadki mają zupełnie inną etymologię.
Historia.
Kochanówka to dawna osada szpitalna. Od 1867 w gminie Radogoszcz w powiecie łódzkim. W okresie międzywojennym należała do powiatu łódzkiego w woj. łódzkim. W 1921 roku liczba mieszkańców wynosiła 235. 1 września 1933 utworzono gromadę (sołectwo) "Kały" w granicach gminy Radogoszcz, składającej się ze wsi Kały AB, osady szpitalnej Kochanówka, osady Borowiec, wsi Budy Kałowskie i osady Zadraż. Podczas II wojny światowej włączony do III Rzeszy.
Po wojnie Kochanówka powróciła na krótko do powiatu łódzkiego woj. łódzkim, lecz już 13 lutego 1946 włączono ją wraz z całą gminą Radogoszcz do Łodzi.
Parafia Matki Boskiej Nieustającej Pomocy.
Parafia ta obejmuje cały obszar osiedla Kochanówka. Kościół parafialny, wybudowany w latach 1925–26 mieści się przy ul. Chochoła 3. Parafia liczy 3 954 wiernych.
Komunikacja miejska na Kochanówce.
Linie tramwajowe 
Na osiedle Kochanówka dojechać można tramwajem linii 8 i 2, które swoją trasę kończą przy ulicy Chochoła. 
Dawniej przystanki miały tu też linie: 5, 12, 25 oraz podmiejska linia 44 do Aleksandrowa Łódzkiego zlikwidowana w końcu lat 80.
Linie autobusowe 
Przez osiedle Kochanówka przejeżdżają również autobusy linii: 

</doc>
<doc id="1522642" url="https://pl.wikipedia.org/wiki?curid=1522642" title="Miedźno (stacja kolejowa)">
Miedźno (stacja kolejowa)

Miedźno – stacja kolejowa we wsi Zawady, w powiecie kłobuckim w województwie śląskim, na linii kolejowej nr 131, czyli Magistrali Węglowej. Stacja straciła na znaczeniu, kiedy w 2009 r. wstrzymano ruch pasażerski na odcinku Herby Nowe – Chorzew Siemkowice.

</doc>
<doc id="1522644" url="https://pl.wikipedia.org/wiki?curid=1522644" title="Agencja Informacyjna Havas">
Agencja Informacyjna Havas



</doc>
<doc id="1522646" url="https://pl.wikipedia.org/wiki?curid=1522646" title="Kochanówka w Łodzi">
Kochanówka w Łodzi



</doc>
<doc id="1522647" url="https://pl.wikipedia.org/wiki?curid=1522647" title="Powstanie Bocskaya">
Powstanie Bocskaya

Powstanie Bocskaya – powstanie na Węgrzech w latach 1604–1606 w trakcie walk Węgrów z Habsburgami.
W 1604 roku, pod pretekstem walki z nadużyciami i gwałtami austriackiego komendanta Koszyc, Stefan Bocskay pozyskał dla swojej sprawy hajduków i z ich pomocą zorganizował powstańczą armię, zorganizowaną na wzór szeklerów. Przekonał do siebie szlachtę, a nawet niektórych magnatów. Zjednał sobie chłopów i protestanckich mieszczan, którym obiecał nowe prawa i przywileje. Wkrótce rozpoczął również potajemne negocjacje z Imperium Osmańskim.
15 października 1604 roku w bitwie pod Álmosd pokonał wojska habsburskie i podporządkował swojej władzy Słowację. Po zdobyciu Koszyc otrzymał od sułtana tureckiego akceptację do objęcia tronu w Siedmiogrodzie. 21 lutego 1605 roku sejm siedmiogrodzki w Mediaș wybrał go księciem Siedmiogrodu i Węgier. Dążąc do zjednoczenia kraju, Stefan Bocskay podjął zabiegi o tytuł królewski. W tym celu prowadził dalsze negocjacje z Ahmedem I. W kwietniu 1605 roku otrzymał z rąk wielkiego wezyra Lala Mehmeda Paszy koronę i przyzwolenie od sułtana osmańskiego na używanie tytułu króla Węgier i na koronację.
Współpraca Stefana Bocskaya z armią turecką pozwoliła mu na szybkie opanowanie całych Węgier – spowodowała jednak również umocnienie się Wielkiej Porty kosztem Księstwa Siedmiogrodu. Bocskay, obawiając się, że może stać się marionetką w rękach sułtana, postanowił prowadzić własną politykę i wykorzystać toczącą się wojnę austriacko-turecką. W tym celu rozpoczął zabiegi dyplomatyczne i jako mediator dwóch stron próbował zakończyć konflikt zbrojny. Kosztem zrzeczenia się pretensji do tytułu królewskiego i uznania dzięki temu przez Habsburgów suwerennych rządów w Siedmiogrodzie, Stefan Bocskay zawarł 23 czerwca 1606 roku traktat pokojowy w Wiedniu, a następnie podjął się mediacji między sułtanem a cesarzem. Jego działania zakończyły się podpisaniem przez wojujące strony 11 listopada 1606 traktatu pokojowego w Zsitvatörök. Od tego czasu Siedmiogród stał się praktycznie niepodległy.
Krótko po odniesieniu sukcesu politycznego Stefan Bocskay nagle zmarł w Koszycach (prawdopodobnie otruty przez kanclerza Michała Kathaya). Nie mając potomków, na swego następcę wyznaczył Bálinta Homonnaya. Sejm siedmiogrodzki nie uszanował jednak tej woli i na elekcji wybrał księciem Siedmiogrodu Zygmunta Rakoczego.
Bocskay pochowany został w katedrze św. Michała w Alba Iulia, która jest nekropolią książąt Siedmiogrodu.

</doc>
<doc id="1522648" url="https://pl.wikipedia.org/wiki?curid=1522648" title="Jens Lundqvist">
Jens Lundqvist

Jens Mikael Lundqvist (ur. 29 sierpnia 1979 w Gävle) – szwedzki tenisista stołowy, olimpijczyk, medalista mistrzostw Europy, zawodnik Vaillante Angers.
Życiorys.
Kariera turniejowa.
Dwukrotnie był młodzieżowym mistrzem Europy w kategorii wiekowej kadetów. Był członkiem kadry narodowej Szwecji, która w 2002 zdobyła złoty, a w 2003 brązowy medal mistrzostw Europy. W 2010 zdobył brązowy medal mistrzostw Europy w grze podwójnej w parze z Pärem Gerellem. Z drużyną narodową zaś ponownie zdobył medale: w 2011 medal srebrny, a w 2014 medal brązowy.
Dwukrotnie uczestniczył w igrzyskach olimpijskich, zajmując za każdym razem z reprezentacją Szwecji dziewiąte miejsce w turnieju drużyn narodowych.
Jest dziewięciokrotnym mistrzem Szwecji – 4 razy wygrywał w grze pojedynczej, a 5 razy w grze podwójnej.
Kariera klubowa.
Jego pierwszym klubem był Valbo AIF. Następnie został zawodnikiem Söderhamns UIF, w barwach którego w wieku 16 lat zadebiutował w szwedzkiej ekstraklasie. W 2001 został zawodnikiem TTC Frickenhausen, gdzie występował do 2006. W latach 2006-2007 był zawodnikiem TTF Liebherr Ochsenhausen, a w latach 2007-2009 Vaillante Angers. Następnie został zawodnikiem Werderu Bremen, skąd odszedł do Vaillante Angers.
Sukcesy.
Sukcesy turniejowe.
"Na podstawie."

</doc>
<doc id="1522650" url="https://pl.wikipedia.org/wiki?curid=1522650" title="Kosin (gmina)">
Kosin (gmina)

Kosin (do 1874 "Janiszów") – dawna gmina wiejska istniejąca do 1954 roku w woj. lubelskim. Siedzibą władz gminy był Kosin.
Gmina Kosin powstała w 1874 roku, w Królestwie Polskim, w powiecie janowskim w guberni lubelskiej z obszaru dotychczasowej gminy Janiszów.
W 1919 roku gmina weszła w skład woj. lubelskiego. Po wyzwoleniu powołano do życia Radę Narodową w Kosinie na mocy statutu z dnia 1 stycznia 1944 roku. 9 sierpnia 1945 roku zniesiono powiat janowski a z jego obszaru utworzono powiat kraśnicki, w którego skład weszła gmina Kosin.
1 lipca 1951 z gminy Kosin wyłączono gromady Opoka Duża i Opoczka Mała, włączając je do gminy Annopol w tymże powiecie.
Według stanu z dnia 1 lipca 1952 roku gmina Kosin składała się z 7 gromad: Borów, Janiszów, Kosin, Łany, Mniszek, Wymysłów i Zabełcze. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy o nazwie "Kosin" nie przywrócono, a jej dawny obszar stanowi obecnie południową część gminy Annopol.
Zobacz też: gmina Kosina

</doc>
<doc id="1522651" url="https://pl.wikipedia.org/wiki?curid=1522651" title="Gdańsk Osowa">
Gdańsk Osowa

Gdańsk Osowa – stacja kolejowa w Gdańsku, w dzielnicy Osowa, przy ul. Barniewickiej 60a, na liniach kolejowych: nr 201, 235 i 248.
W 2018 stacja obsługiwała 2–3 tys. pasażerów na dobę.
Położenie.
Stacja znajduje się w dzielnicy Osowa, przy ul. Barniewickiej 60a. Jest położona na zachód od Obwodnicy Trójmiasta na wysokości ok. 150 m n.p.m.. Przed stacją znajduje się plac, na którym mieści się pętla autobusowa wykorzystywana przez linię autobusową nr 179, 210 oraz nocną N1. Do stacji docierają ponadto autobusy linii 169 oraz 269. Pętla autobusowa została zmodernizowana i oddana do użytku w 2022. Na terenie pętli znalazło się miejsce na 3 odseparowane perony autobusowe (2 kierunkowe, 1 końcowy), a także na 4 miejsca postojowe dla autobusów. Wiata przystankowa w kierunku Oliwy została wyposażona w tablicę systemu informacji pasażerskiej.
Historia.
Geneza.
Linia kolejowa nr 201, na której znajduje się stacja Gdańsk Osowa, jest północnym fragmentem międzywojennej Magistrali Węglowej. Linia ta łączyła Śląsk z Portem w Gdyni omijając terytorium Wolnego Miasta Gdańsk.
Jedynym wykorzystanym odcinkiem istniejącej wcześniej linii kolejowej był krótki odcinek linii kolejowej Kościerzyna – Kartuzy, a dokładniej 13,5 km odcinek pomiędzy Gołubiem Kaszubskim a Somoninem&lt;ref name="ŚK1/2002"&gt;&lt;/ref&gt;. Dodatkowo tuż po I wojnie światowej powstały odcinki omijające Wolne Miasto Gdańsk łączące Kokoszki z Gdynią. Jednakże wielki pośpiech, w którym powstały te linie spowodował, że nadawały się one jedynie do ruchu lokalnego i wojskowego. W 1921 powstała pierwsza stacja Osowa, znajdująca się na terenie wsi Wysoka (od 1973 część gdańskiej dzielnicy Osowa).
W 1920 polski rząd ustalił ogólny zarys głównych tras transportowych w Polsce. Za priorytet uznano połączenie zagłębi górniczych z Warszawą, Gdańskiem, Hrubieszowem i Koninem. Projekt ten będący tylko ogólnym zarysem stał się bazą dla projektów szczegółowych, które powstały w latach 1926–1928.
Ze względu na wrogą postawę władz Gdańska wobec Polski i trudności związanych z eksploatacją portu w Gdańsku, 23 września 1922 Sejm uchwalił decyzję o budowie portu w Gdyni, a dokładniej na terenach pomiędzy wsiami Oksywie i Gdynia. Problemem w eksploatacji portu był jednak brak dojazdu koleją bez konieczności przejazdu przez terytorium WMG. Dodatkowym impulsem do budowy magistrali ułatwiającej eksport drogą morską była wojna celna między Polską a Niemcami.
Wiosną 1929 rozpoczęto budowę zabudowań dworcowych według projektu inż. Tatarczucha&lt;ref name="ŚK1/2001"&gt;&lt;/ref&gt;.
1930–1945.
Obecna stacja Gdańsk Osowa wraz z magistralą węglową łączącą Śląsk z portem w Gdyni została otwarta 9 listopada 1930 pod nazwą "Osowa". Przełączenie torów na nowy przedbieg nastąpiło w nocy z 8 na 9 listopada. Tego samego dnia uruchomiono biegnący z Owczarni nowy odcinek linii kolejowej z Kokoszek, przez co nowa Osowa od razu stała się lokalnym węzłem kolejowym. Na stację przeniesiono personel z poprzedniej stacji Osowa.
We wrześniu 1939 po agresji Niemiec na Polskę nazwa stacji została zmieniona na "Espenkrug". Stacja pozostawała czynna przez cały okres wojny i okupacji. Według niemieckich planów, w pobliżu linii 201 miały powstać nowoczesne osiedla, natomiast sama stacja byłaby węzłem kolej podmiejskiej.
1945–1989.
Już po przejęciu władzy na Pomorzu przez polską administrację rozpoczęły się prace związane z odbudową zniszczonej infrastruktury. Stacja Osowa została uruchomiona już we wrześniu 1945. Cała linia została przydzielona do DOKP w Gdańsku, która została podzielona na strefy odpowiedzialne za odbudowę na swoim terenie. Linią nr 201 zajmowały się jednostki Bydgoszcz, Gdynia i Kościerzyna. Problemem okazała się jednak umowa koncesyjna, która dawała Francusko-Polskiemu Towarzystwu Kolejowemu koncesję do 1975. Ostatecznie umowę udało się wypowiedzieć dopiero 10 maja 1947. W 1947 Osowa ponownie stała się węzłem, gdyż przywrócono ruch pomiędzy Kokoszkami a Gdynią. 1 lipca 1949 odwołano militaryzację kolei przez co przywrócono, w miarę możliwości, normalną pracę kolei. W tym samym czasie przywrócono przejezdność linii nr 201. 15 lutego 1948 niedaleko posterunku Krykulec (obecnie na terenie miasta Gdynia) zdarzył się wypadek. Pociąg towarowy prowadzony lokomotywą Ty246, prowadzony przez niedoświadczonego, nie zaznajomionego ze szlakiem maszynistę, na skutek wyczerpania powietrza w hamulcach wjechał na tył innego pociągu niszcząc 16 wagonów. W 1949 pomiędzy Osową a Gdynią zostały wybudowane tory łapankowe według projektu inż. Köpcke
W latach 60. szybki rozwój przemysłu spowodował zwiększenie przewozów na linii 201 pomiędzy Gdynią Główną i Kościerzyną. W rozkładzie z 1964/65 pomiędzy tymi miastami kursowało 6 par pociągów osobowych. Natomiast według rozkładu jazdy z 1966–1967 przez Osowę jeździło 13 par pociągów Gdynia – Kościerzyna.
1 stycznia 1973 wieś Osowa znalazła się w granicach Gdańska, w związku z czym nazwa stacji została zmieniona na Gdańsk Osowa. Tego samego dnia zamknięto ruch pasażerski na linii do Kokoszek, w związku z czym Gdańsk Osowa przestał być stacją węzłową, stając się tym samym mijanką. W tym samym roku rozebrano fragment tej linii znajdujący się na odcinku Kokoszki – Klukowo, ponieważ przecinał on pas startowy planowanego lotniska.
po 1989.
W 1992 pojawiły się pierwsze spalinowe zespoły trakcyjne na linii 201. Były to dwuwagonowe pojazdy serii SA101 (001, 002, 003), które okazały się zbyt małe jak na trasę, po której niewiele wcześniej kursowały pociągi zestawione z wagonów piętrowych. Dodatkowo szynobusy były dość awaryjne („choroby wieku dziecięcego”), w związku z czym pojazdy te wkrótce trafiły na mniej frekwencyjne połączenia do Czerska i Chojnic&lt;ref name="KMiD2/2006"&gt; &lt;/ref&gt;. W 1994 wprowadzono nowe SZT na linii Gdynia – Kościerzyna. Były to pojazdy z serii SA102, ale i one nie były długo stosowane na tej trasie, najpierw obsługiwały połączenia mniej uczęszczane przez podróżnych, wkrótce jednego przeniesiono do obsługi linii Chojnice – Tczew, drugi coraz częściej jeździł na trasie Gdynia – Hel.
24 września 1998 na trasie Gdańsk Osowa - Gdynia Główna odbyły się jazdy pokazowe niemieckiego spalinowego zespołu trakcyjnego VT644 TALENT&lt;ref name="ŚK6/1998"&gt;&lt;/ref&gt;.
W 2001 podczas powodzi w Gdańsku przez Gdańsk Osowę jeździły pociągi Intercity, gdyż przez kilkanaście dni linia przez Gdańsk Główny była nieprzejezdna. Był to tylko objazd, a nie planowa komunikacja&lt;ref name="ŚK2/2002"&gt; &lt;/ref&gt;.
1 stycznia 2010 została zamknięta kasa biletowa.
Stacja została zmodernizowana w latach 2014–2015, a w 2021 kosztem 3,7 mln zł jej otoczenie ma zostać przekształcone przez firmę Kruszywo w węzeł integracyjny
Linie kolejowe.
Gdańsk Osowa jest węzłem kolejowym. Zbiegają się tu trzy normalnotorowe niezelektryfikowane linie kolejowe: 201 Nowa Wieś Wielka – Gdynia Port Centralny, na której odbywa się ruch pasażerski (pociągi relacji Gdynia Główna – Kościerzyna) i towarowy, jednotorowa linia kolejowa nr 235 Kokoszki – Gdańsk Osowa, na której odbywa się wyłącznie ruch towarowy oraz linia kolejowa nr 248 Gdańsk Wrzeszcz – Gdańsk Osowa. Linia 201 w kierunku Gdyni Głównej jest dwutorowa, w kierunku Kościerzyny jest jednotorowa, natomiast linia do Wrzeszcza jest na całej długości dwutorowa.
Infrastruktura.
Budynek dworca.
Dworzec Gdańsk Osowa powstał w latach 30. XX wieku. Jest zbudowany w typowym dla tej linii stylu "Bydgoszcz – Gdynia", charakterystycznym dla północnej części magistrali węglowej (podobne znajdują się np. w Gdyni Wielkim Kacku, Wieżycy czy Skorzewie). Zabudowania stacyjne zostały wykonane przez Francusko-Polskie Towarzystwo Kolejowe. Dworzec ma konstrukcję trójbryłową, w której największa z brył jest mieszkalna. Znajdują się tutaj mieszkania załogi stacji. Wejście do nich znajduje się w rogu budynku od strony placu przeddworcowego. Oprócz mieszkań na parterze znajduje się fragment poczekalni. Pomieszczenia mieszkalne nie mają z poczekalnią żadnego połączenia. W bryle środkowej znajduje się hala poczekalni, która częściowo wchodzi na "bryłę mieszkalną" z niej wykrojone jest miejsce na kasę bagażową. W trzeciej bryle znajdują się dwa pomieszczenia: pokój naczelnika stacji oraz pomieszczenie, w którym znajduje się kasa biletowa, telegraf oraz nastawnia Os. Nastawnia ta oraz kasa biletowa były dawniej obsługiwane przez jedną osobę. Kasę biletową zamknięto w 2010.
W 2016 miasto Gdańsk wyraziło zainteresowanie nieodpłatnym przejęciem budynku dworca na cele kulturalne (biblioteka).
Perony.
Przed modernizacją stacja posiadała dwa niezadaszone perony. Perony były pokryte płytami chodnikowymi. Peron pierwszy nie był używany – służył do 1973 do obsługi pociągów pasażerskich na linii 235. Peron drugi był przeznaczony do obsługi pociągów kursujących po linii 201, czyli pociągów relacji Gdynia Główna – Kościerzyna. Po modernizacja stacja posiada 2 częściowo zadaszone perony. Peron pierwszy służy do obsługi pociągów Gdańsk Wrzeszcz–Gdynia Główna/Kościerzyna/Kartuzy–Gdynia Główna natomiast peron drugi jest używany do obsługi pociągów Gdynia–Kościerzyna/Kartuzy/Gdańsk Wrzeszcz.
Pozostałe budynki.
Na stacji Gdańsk Osowa znajduje się magazyn, do którego doprowadzona jest bocznica. Obok placu stacyjnego mieści się również nieczynna ziemianka. Przy głowicy stacji, od strony Gdyni znajduje się nieczynna nastawnia, zaadaptowana do celów mieszkalnych.
Ruch pociągów.
Pociągi regionalne.
Przez stację Gdańsk Osowa kursują pociągi Polregio, w relacjach Gdynia Główna – Kościerzyna – Gdynia Główna oraz Gdańsk Wrzeszcz – Gdynia Główna.
Pociągi dalekobieżne.
Przez stację nie kursują pociągi dalekobieżne. Ostatni z nich – sezonowy pociąg pospieszny Gdynia-Wrocław Główny – przejechał tędy 30 sierpnia 1990. Przyczyną wycofania połączeń dalekobieżnych z tej linii była możliwość skrócenia czasów przejazdu między Gdynią a Bydgoszczą w przypadku skierowania ich linią zelektryfikowaną przez Gdańsk Główny.
Rozkład 2008/2009 ważny do 12 grudnia 2009 przewidywał co prawda kursowanie tędy wakacyjnego pociągu pospiesznego relacji Łeba/Hel – Katowice&lt;ref name="SRJP2008/09"&gt;&lt;/ref&gt;&lt;ref name="SRJP2009/10"&gt;&lt;/ref&gt;, jednakże ostatecznie połączenie to było realizowane przez Gdańsk Główny, co skróciło czas przejazdu między Gdynią a Bydgoszczą o 26 minut (w kierunku przeciwnym o 13 minut).
Do końca sezonu letniego 2012 przez Gdańsk Osowę przejeżdżały ponadto pociągi przyspieszone Arriva RP w relacji Bydgoszcz – Hel.
Pociągi towarowe.
Linia nr 201 zbudowana została głównie dla dalekobieżnego ruchu towarowego. Jednakże jej znaczenie po elektryfikacji połączenia przez Tczew w tym ruchu jest znikome. Linia ta obsługuje głównie ruch lokalny, związany z potrzebami przemysłu w powiatach kościerskim i bytowskim. Rola tej linii wzrasta podczas zakłóceń w ruchu na odcinku Tczew – Gdańsk lub Bydgoszcz – Tczew, bowiem stanowi alternatywę lub wzmocnienie tych połączeń. Północny odcinek linii 201 pomiędzy Gdańskiem Osową a Gdynią Główną używany jest również do dostaw głównie paliwa lotniczego do portu lotniczego. Pociągi te obsługiwane są przez Lotos Kolej.
Dodatkowo przez magistralę węglówkę jeżdżą pociągi innych prywatnych przewoźników.

</doc>
<doc id="1522655" url="https://pl.wikipedia.org/wiki?curid=1522655" title="Altymetria">
Altymetria

Altymetria (łac. "altus" – wysoki, gr. "metréō" – mierzę) – technika pomiarów zmian wysokości powierzchni oceanu i pomiarów wysokości nad powierzchnią ziemi.
Altymetria satelitarna.
Pomiary satelitarne dokonywane są obecnie za pomocą dwupasmowych wysokościomierzy radarowych (radarów altymetrycznych). Pomiary wymagają znajomości elementów orbitalnych. Dwupasmowy system pozwala na wyeliminowanie zaburzeń w jonosferze. Pomiary satelitarne opierają się na wysyłaniu pulsów mikrofalowych i pomiarze czasu propagacji tych pulsów od satelity do powierzchni oceanu i z powrotem. Po uwzględnieniu poprawek atmosferycznych można ocenić wysokość powierzchni oceanu z dokładnością do kilku centymetrów. Pierwsze radarowe pomiary zmiany poziomu oceanu robiono pod koniec lat 1980 z satelitów SeaSat oraz Geosat pod koniec lat 80. Jason jest jednym ze współczesnych (2008) projektów altymetrycznych. 
Informacja o wysokości powierzchni oceanu jest kluczowym parametrem pozwalającym przewidzieć prądy morskie.

</doc>
<doc id="1522657" url="https://pl.wikipedia.org/wiki?curid=1522657" title="Rodopy Wschodnie">
Rodopy Wschodnie

Rodopy Wschodnie (bułg. "Източни Родопи") – wschodnia część masywu górskiego Rodopów.
Rodopy Wschodnie leżą między dolinami Kajalijki, Borowicy, Ardy i Wyrbicy na zachodzie, a doliną Maricy na wschodzie. Zajmują około jednej trzeciej powierzchni całego masywu. Mają charakter gór niskich i pogórzy. Przeciętna wysokość nad poziomem morza wynosi zaledwie 320 m. W większości leżą na terytorium Bułgarii, niewielka część – w Grecji.
Najwyższe szczyty:
W Rodopach Wschodnich wyróżnia się następujące jednostki geomorfologiczne:
Rodopy Wschodnie zbudowane są głównie ze skał osadowych przemieszanych z wulkanicznymi. Rzeźba jest bardzo urozmaicona. Klimat pasma jest przejściowy między śródziemnomorskim a umiarkowanym, wyraźnie cieplejszy i łagodniejszy niż w Rodopach Zachodnich. Odpowiednio do tego w szacie roślinnej przeważają ciepłolubne gatunki flory śródziemnomorskiej.
W Rodopach Wschodnich odkryto ślady kultur megalitycznych i liczne znaleziska z okresu trackiego.
Region jest zamieszkany przez Turków, Bułgarów, Pomaków, Cyganów i Ormian.

</doc>
<doc id="1522660" url="https://pl.wikipedia.org/wiki?curid=1522660" title="Prometeizm">
Prometeizm

Prometeizm – postawa etyczna, dla której ideałem moralnym jest dobrowolne podporządkowanie działań jednostki dobru ludzkości. Nawiązuje do mitycznej postaci Prometeusza. Oznacza bunt przeciwko boskim wyrokom oraz cierpienie własne w imię szczęścia ogółu.
Przykładami z literatury mogą być dr Rieux z "Dżumy" Alberta Camus, Kordian z dramatu romantycznego Juliusza Słowackiego, Konrad w III części "Dziadów" Adama Mickiewicza (jego prometejska postawa ukazana jest w "Wielkiej improwizacji"), postać dr. Judyma z "Ludzi bezdomnych" Stefana Żeromskiego oraz biblijny Adam w utworze "Dies irae" Jana Kasprowicza.
Pojęciem, które wiąże się z postawą Prometeusza, jest tzw. kompleks Prometeusza, czyli dążenie do uzyskania przewagi nad własnym ojcem.

</doc>
<doc id="1522662" url="https://pl.wikipedia.org/wiki?curid=1522662" title="Henryk Giedroyc">
Henryk Giedroyc

Henryk Maria Giedroyc (ur. 12 stycznia 1922 w Warszawie, zm. 21 marca 2010 w Maisons-Laffitte) – polski działacz emigracyjny, w latach 2003–2010 kierownik Instytutu Literackiego, brat Jerzego Giedroycia. 
Życiorys.
Uczęszczał do Gimnazjum im. Jana Zamoyskiego w Warszawie. We wrześniu 1939 wraz z Jerzym Giedroyciem wyjechał do Rumunii. W 1940 zdał maturę w Bukareszcie i kilka miesięcy później wraz z bratem dotarli przez Stambuł do Palestyny. Od kwietnia 1941, jako żołnierz Brygady Strzelców Karpackich 2. Korpusu Polskiego, służył w 2 kompanii transportowej i przebył cały szlak bojowy (brał m.in. udział w walkach pod Tobrukiem) aż do północnych Włoch. Podjął studia na Politechnice w Turynie. Następnie wyjechał do Wielkiej Brytanii, gdzie wstąpił do Polskiego Korpusu Przysposobienia i Rozmieszczenia, przeznaczonego dla zdemobilizowanych żołnierzy Polskich Sił Zbrojnych na Zachodzie. W Londynie pracował w fabryce lodów u Wallsa.
W 1952 zamieszkał w Paryżu i podjął pracę w kierowanym przez brata Jerzego Instytucie Literackim, w podparyskim Maisons-Laffitte, zajmując się sprawami administracyjnymi. W 2003, po śmierci Zofii Hertz, został kierownikiem tej placówki i prezesem Stowarzyszenia Instytut Literacki „Kultura” ("Association Institut Littéraire „Kultura”"), którą kierował do śmierci. Jego następcą w Instytucie Literackim został Wojciech Sikora.
Pochowany na cmentarzu w Le Mesnil-le-Roi, u boku żony, Włoszki Ledy Pasquali (1919–2002), brata Jerzego (1906–2000) i jego b. żony Tatiany z d. Szwecow (1913–2005). Na tym samym cmentarzu spoczywają też inni współtwórcy paryskiej „Kultury”: Zofia (1910–2003) i Zygmunt (1908–1979) Hertzowie oraz Maria (1894–1981) i Józef (1896–1993) Czapscy.

</doc>
<doc id="1522663" url="https://pl.wikipedia.org/wiki?curid=1522663" title="Dom Bosco Cuiaba">
Dom Bosco Cuiaba



</doc>
<doc id="1522665" url="https://pl.wikipedia.org/wiki?curid=1522665" title="Leon Marszałek">
Leon Marszałek

Leon Marszałek, "Adam", "Paweł", "Jan", "Andrzej Brzoza", "Żwawy Szpak" (ur. 10 kwietnia 1912 w Poznaniu, zm. 2 marca 1996 w Warszawie) – polski prawnik, działacz spółdzielczości, wydawca, podporucznik, instruktor harcerski Związku Harcerstwa Polskiego, harcmistrz, ostatni naczelnik Szarych Szeregów (1944–1945).
Życiorys.
Dzieciństwo i młodość.
Urodził się 10 kwietnia 1912 r. w Poznaniu w rodzinie Adama (1870–1933) – zecera i korektora w Drukarni Św. Wojciecha oraz Bogumiły z Ofierzyńskich (1874–1950). W 1922 r. rozpoczął naukę w Gimnazjum św. Marii Magdaleny w Poznaniu i wstąpił do działającej przy tej szkole 15 Poznańskiej Drużyny Harcerzy (PDH) im. Romualda Traugutta, w której przeszedł wszystkie szczeble harcerskie – do funkcji drużynowego włącznie. W lipcu 1929 r. wraz z drużyną uczestniczył w II Zlocie Narodowym w Poznaniu. W 1930 r. zdał maturę i podjął studia na Wydziale Prawno-Ekonomicznym Uniwersytetu Poznańskiego. Studia ukończył w 1934 r. uzyskując dyplom magistra prawa.
W latach 1930–1934 aktywnie działał w Akademickim Kole Harcerskim (AKH) im. Heliodora Święcickiego, odgrywającego znaczącą rolę w ZHP, szczególnie w ruchu starszoharcerskim. W roku akademickim 1932/1933 pełnił funkcję prezesa AKH. W 1932 r. ukończył kurs podharcmistrzowski i 4 lutego tego roku otrzymał stopień podharcmistrza. W latach 1932–1933 wchodził w skład komitetu redakcyjnego czasopisma harcerskiego „Czuj Duch” ukazującego się w Poznaniu. W Komendzie Poznańskiej Chorągwi Harcerzy pełnił funkcję kierownika Referatu Prasy (1931–1932) i Wydziału Starszoharcerskiego (1933–1934). W sierpniu 1934 r. uczestniczył w I Zlocie Starszego Harcerstwa w Żabiem na Huculszczyźnie, gdzie nadano mu imię totemowe "Żwawy Szpak".
Od listopada 1934 do września 1939 r. mieszkał w Katowicach, gdzie pracował w Śląskiej Chorągwi Harcerzy i współpracował z Działem Zagranicznym Naczelnictwa ZHP, kierowanym przez hm. Henryka Kapiszewskiego. W latach 1935–1936 był hufcowym Hufca Harcerzy w Katowicach. W 1935 r. brał udział w Jubileuszowym Zlocie Harcerstwa Polskiego w Spale oraz jako członek polskiej delegacji w Jubileuszowym Zlocie Skautów Jugosłowiańskich w Belgradzie. W 1936 r. został przybocznym przewodniczącego ZHP Michała Grażyńskiego oraz jego sekretarzem jako wojewody śląskiego. 10 maja 1937 r. został mianowany harcmistrzem.
Od 1936 r. utrzymywał systematyczne kontakty z polskim harcerstwem w Niemczech, m.in. odwiedzał tamtejsze drużyny, wizytował obozy oraz uczestniczył w zebraniach Naczelnictwa ZHP w Niemczech. Jako sekretarz wojewody śląskiego był zmuszony przekraczać granicę nielegalnie. Wizytował również główne ośrodki harcerskie na terenie Francji. W 1937 i 1938 r. gościł przez kilka tygodni kolejno Naczelnika ZHP w Niemczech hm. Józefa Kachla oraz Naczelnika ZHP we Francji hm. Antoniego Drągowskiego. W 1937 r. był zastępcą komendanta Śląskiej Chorągwi Harcerzy i uczestniczył w V Światowym Jamboree Skautowym w Vogelenzang w Holandii oraz odwiedzał ośrodki polskiego harcerstwa w Belgii. Na krótko przed wybuchem II wojny światowej przeszedł do pracy w Komitecie Przemysłu Węglowego, w sierpniu 1939 r. przekształconym w Naczelną Organizację Przemysłu Węglowego.
Okupacja niemiecka.
Od 1940 r. przebywał w Warszawie, gdzie został członkiem Szarych Szeregów i podjął półkonspiracyjną pracę w Spółdzielni Spożywców „Społem”, będąc stałym łącznikiem z Delegaturą Rządu na Kraj. Był doradcą naczelnika Szarych Szeregów hm. Floriana Marciniaka i należał do jego najbliższych współpracowników. Na polecenie Floriana Marciniaka prowadził rozmowy z jezuitą o. Tomaszem Rostworowskim na temat połączenia Szarych Szeregów z Harcerstwem Narodowym znanym pod swym konspiracyjnym kryptonimem „Hufce Polskie”. Rozmowy te nie dały jednak oczekiwanych rezultatów.
W 1940 r. wspólnie ze Stanisławem Berezowskim i Florianem Marciniakiem napisał broszurę pt. "Manifest młodego pokolenia" zawierającą deklarację programową Szarych Szeregów, opublikowaną konspiracyjnie przez Główną Kwaterę Szarych Szeregów „Pasiekę”. Opracował wstępną koncepcję kształcenia starszyzny, realizowaną później w formie kursów podharcmistrzowskich o kryptonimie „Szkoła za lasem”. W 1942 r. w ramach akcji „M” polegającej na oddziaływaniu wychowawczemu na młodzież niezorganizowaną uczestniczył w redagowaniu "Katechizmu M" – kodeksu postępowania młodego Polaka w okupowanym kraju.
W końcu 1942 r. objął funkcję inspektora okręgów w Kierownictwie Walki Cywilnej (organie Polskiego Państwa Podziemnego utworzonym wspólnie przez Delegaturę Rządu na Kraj i Armię Krajową). W 1943 r. wszedł w skład komisji powołanej przez Naczelnictwo Szarych Szeregów, która na zebraniu w dniu 12 maja 1943 r. dokonała faktycznej nominacji hm. Stanisława Broniewskiego na naczelnika Szarych Szeregów. 1 listopada 1943 r. został aresztowany przez Gestapo w związku z wcześniejszym zatrzymaniem sekretarza Kierownictwa Walki Cywilnej „Wosińskiego”. Zwolniony z aresztu w grudniu 1943 r. Zimą na przełomie 1943/1944 wszedł formalnie w skład ścisłej Głównej Kwatery Szarych Szeregów „Pasieki” jako przewodniczący powołanej wówczas Rady Programowej przy Naczelniku Harcerzy. Celem Rady Programowej Szarych Szeregów było ugruntowanie dokonywanego procesu scalania harcerstwa i opracowanie koncepcji powojennej odbudowy ZHP.
W czasie powstania warszawskiego został mianowany przez płk. dypl. Antoniego Chruściela „Montera” komendantem Wojskowej Służby Społecznej (WSS), której podległo m.in. zaopatrzenie ludności w żywność i wodę, służby sanitarne i opieka nad rannymi oraz informacja i poczta. Działał w I Obwodzie „Radwan” (Śródmieście) Warszawskiego Okręgu Armii Krajowej. Działalność WSS, złożonej głównie z harcerek i harcerzy, opisał w pracy zbiorowej pt. "Ludność cywilna w Powstaniu Warszawskim".
W chwili upadku powstania warszawskiego (2 października 1944 r.) na wniosek Stanisława Broniewskiego, decyzją Naczelnictwa następnie zatwierdzoną przez p.o. przewodniczącego ZHP Tadeusza Kupczyńskiego i wiceprzewodniczącą Wandę Opęchowską został mianowany Naczelnikiem Szarych Szeregów (Stanisław Broniewski wraz z trzonem Głównej Kwatery „Pasieki” poszedł do niewoli niemieckiej). W połowie października 1944 r. odbudował Główną Kwaterę Szarych Szeregów w Krakowie. Za pośrednictwem szefa Biura Informacji i Propagandy KG ZWZ-AK Kazimierza Moczarskiego nawiązał kontakt z Komendą Główną Armii Krajowej i z jego inicjatywy przygotował materiały uzasadniające wniosek o przyznanie Szarym Szeregom Orderu Virtuti Militari, do czego jednak ostatecznie nie doszło.
Kazimierz Moczarski umożliwił Leonowi Marszałkowi kontakt z gen. Leopoldem Okulickim „Niedźwiadkiem”. W grudniu 1944 r. po spotkaniu z „Niedźwiadkiem” w Częstochowie Marszałek uzyskał pełną akceptację rozwiązania organizacji „Szare Szeregi” w momencie wkraczania wojsk radzieckich i polskich do kraju. W styczniu 1945 r. na odprawie w Krakowie decyzja ta została jednomyślnie zaakceptowana przez komendantów „uli” Szarych Szeregów. 3 stycznia 1945 r. „Jan” wydał ostatni rozkaz naczelnika Szarych Szeregów – L. 3/45, nakazujący rozwiązanie struktur Szarych Szeregów w miarę wypierania Niemców z terenu kraju. Po rozwiązaniu Szarych Szeregów Leon Marszałek zakończył swoją służbę w ZHP.
Działalność powojenna.
Po zakończeniu wojny w 1945 r. przeniósł się do Łodzi i do 1951 r. pracował w spółdzielczości, pełniąc szereg funkcji, m.in. wiceprezesa Centralnego Związku Spółdzielczego (1948–1951) oraz redaktora naczelnego „Przeglądu Spółdzielczego”, jest także wykładowcą spółdzielczości w Szkole Głównej Handlowej w Warszawie. Po powrocie do Warszawy pracował w Państwowym Wydawnictwie Naukowym (PWN) (1951–1969). Współtworzył zespół redakcyjny i warsztat edytorski pierwszych w powojennej Polsce encyklopedii powszechnych, kierował zespołem redakcyjnym encyklopedii i słowników (1959–1969), w tym jako redaktor naczelny (1965–1969). W latach 1959–1969 kierował pracami nad Wielką Encyklopedią Powszechną PWN. W latach 1972–1978 pełnił funkcję I zastępcy dyrektora Biblioteki Narodowej w Warszawie. W latach 1988–1990 był redaktorem naczelnym czasopisma „Editor”. Zajmował się dydaktyką i pracą naukową, m.in. był kierownikiem Studium Spółdzielczego w Szkole Głównej Handlowej w Warszawie (1947–1949), zastępcą profesora na Wydziale Dziennikarstwa Uniwersytetu Warszawskiego (1955–1957), kierownikiem Studium Spółdzielczego dla Pracujących przy Towarzystwie Wolnej Wszechnicy Polskiej w Warszawie (1960–1966) oraz wykładowcą edytorstwa na UW (1969–1976).
Pracę zawodową łączył z pracą społeczną. Od 1959 r. należał do Polskiego Towarzystwa Wydawców Książek (PTWK). W latach 1967–1970 pełnił funkcję prezesa Zarządu Głównego, a następnie przewodniczącego Komisji Historycznej i autorem opracowania dotyczącego historii PTWK. W 1979 r. został członkiem honorowym PTWK.
Zmarł 2 marca 1996 r. w Warszawie i został pochowany na Cmentarzu Powązkowskim w Warszawie (kw. 53-5-4).
Życie prywatne.
W 1939 r. Leon Marszałek zawarł związek małżeński z Anną Dudziak (ur. 1914) nauczycielką, harcerką I Żeńskiej Drużyny Harcerskiej w Krakowie, drużynową 16 Żeńskiej Drużyny Harcerskiej w Katowicach. Miał syna Rafała (ur. 1940) doktora nauk humanistycznych, krytyka i historyka filmu oraz córkę Annę (1947–2010) socjologa, dziennikarkę radiową i telewizyjną.

</doc>
<doc id="1522670" url="https://pl.wikipedia.org/wiki?curid=1522670" title="Dom Bosco">
Dom Bosco



</doc>
<doc id="1522673" url="https://pl.wikipedia.org/wiki?curid=1522673" title="Clube Esportivo Dom Bosco">
Clube Esportivo Dom Bosco



</doc>
<doc id="1522675" url="https://pl.wikipedia.org/wiki?curid=1522675" title="Sigitas Kaktys">
Sigitas Kaktys

Sigitas Kaktys (ur. 15 kwietnia 1956 w miejscowości Puokė w rejonie szkudzkim) – litewski polityk, samorządowiec, lekarz, były minister administracji i poseł na Sejm Republiki Litewskiej.
Życiorys.
Ukończył w 1980 studia w Kowieńskim Uniwersytecie Medycznym. W 1983 w Kijowie uzyskał specjalizację w zakresie ortopedii i traumatologii. Pracował początkowo w Ucianie, a w latach 1981–1995 był zastępcą naczelnego lekarza w Centralnym Szpitalu Rejonu Możejki. Przed 1989 należał do KPZR, w 1993 zaangażował się w działalność Związku Ojczyzny. Od 1990 do 1995 pełnił funkcję zastępcy starosty rejonu możejskiego, następnie przez rok był starostą tego rejonu. W 1996 z ramienia konserwatystów uzyskał mandat posła na Sejm.
W rządzie Rolandasa Paksasa w 1999 przez kilka miesięcy sprawował urząd ministra ds. administracji i reformy samorządowej. W 2000 bez powodzenia kandydował jako niezależny w wyborach parlamentarnych. Przez trzy lata był dyrektorem spółki prawa handlowego "Žemaitijos leidyba". W 2003 powrócił do zawodu ortopedy-traumatologa, został ordynatorem oddziału w szpitalu w Możejkach. W 2008 został zastępcą przewodniczącego Związku Ojczyzny – Litewskich Chrześcijańskich Demokratów w rejonie możejskim. W tym samym roku bez powodzenia z listy TS-LKD próbował powrócić do Sejmu.

</doc>
<doc id="1522677" url="https://pl.wikipedia.org/wiki?curid=1522677" title="Myglenik">
Myglenik

Myglenik (bułg. "Мъгленик", gr. "Σίλο" – "Silo") – niewielkie pasmo górskie w Rodopach Wschodnich. Najwyższy szczyt – Kodżaele (Tsami, 1266 m n.p.m.). Północny skraj należy do Bułgarii, część centralna i południowa - do Grecji. Na południu przechodzi w pasmo Bukate. Porośnięte lasami bukowymi. Nazwa pasma pochodzi od mgieł otaczających przez większość czasu najwyższe partie. 
 

</doc>
<doc id="1522680" url="https://pl.wikipedia.org/wiki?curid=1522680" title="Speedway Championships">
Speedway Championships

Speedway Championships – gra komputerowa wydana i wyprodukowana przez firmę Techland, światowe wydanie tej gry przypadło na 30 czerwca 2001 r., a polskie na 15 lipca 2001 r.
Opis gry.
Speedway Championship to symulator sportu żużlowego, gracz wciela się w zawodnika, którego głównym celem jest zdobycie tytułu Mistrza Świata. Dostępne są trzy tryby gry: Mistrzostwa Świata, trening oraz jazda na czas. Animacja w pełni odwzorowuje dynamikę ruchu motocykla, zapewniając duży realizm gry. Dzięki trybowi dzielonego ekranu w rozgrywce może brać udział jednocześnie nawet do czterech osób. Każdy turniej Mistrzostw Świata odbywa się na innym stadionie, a co za tym idzie na innym torze. Gra posiada różnorodność parametrów toru, takich jak jego długość, szerokość i przyczepność sprawiają, że poszczególne zawody wymagają innej taktyki.

</doc>
<doc id="1522683" url="https://pl.wikipedia.org/wiki?curid=1522683" title="Włodzimierz Hellmann">
Włodzimierz Hellmann

Włodzimierz Jerzy Hellmann ps. „Justyn”, „Szczęsny”, „Włodek” (ur. 9 grudnia 1880 w Warszawie, zm. 23 września 1964 tamże) – polski działacz socjalistyczny i niepodległościowy, członek Wydziału Bojowego PPS, legionista, uczestnik wojny 1920, pułkownik uzbrojenia, kawaler Krzyży Złotego i Srebrnego Orderu Wojennego Virtuti Militari.
Życiorys.
Syn Kazimierza, który za udział w powstaniu styczniowym był zesłany na Syberię, i Aleksandry z domu Wasilewskiej (1849–1944), członkini OB PPS.
W 1898 ukończył szkołę realną w Humaniu, następnie do 1904 studiował w Szkole Mechaniczno-Technicznej H. Wawelberga i S. Rotwanda w Warszawie. Zatrudniony w przemyśle metalowym. Nawiązał kontakt z PPS. 
Od grudnia 1904 pracował w laboratorium pirotechnicznym przy produkcji bomb. Został również instruktorem i wykładowcą na kursach bojowych. Członek Organizacji Bojowej PPS. Od czerwca 1905 działał w OB w Zagłębiu Dąbrowskim.
Po rozłamie w PPS w listopadzie 1906, został członkiem PPS (Frakcja Rewolucyjna). We wrześniu 1907 powołany, w miejsce aresztowanego Montwiłł-Mireckiego, do Wydziału Bojowego PPS. Uczestniczył w:
Wskutek inwigilacji Ochrany, 3 lutego 1909 został aresztowany i osadzony w X Pawilonie Cytadeli Warszawskiej pod fałszywym nazwiskiem Maksymilian Bolkot. Zwolniony za kaucją na początku 1910 wyjechał do Galicji. Tam podjął ponownie działalność w Wydziale Bojowym PPS. Został instruktorem szkoły bojowej we Lwowie. Był przeciwny usamodzielnieniu się Związku Walki Czynnej spod wpływów PPS i złożył w kwietniu 1911 rezygnację z członkostwa w Wydziale Bojowym. Do 1914 prowadził w Zakopanem firmę „Podhalańska Spółka Techniczna”.
Na początku sierpnia 1914 roku wstąpił do Legionów Polskich. Od marca 1916 roku dowodził kompanią techniczną Legionów Polskich. 9 sierpnia 1915 roku został mianowany porucznikiem, a 1 lipca 1916 roku kapitanem.
Jako major był dowódcą kompanii saperów Polskiego Korpusu Posiłkowego. Wzięty do niewoli przez Austriaków podczas przebijania się przez front pod Rarańczą w lutym 1918 roku. Osadzony w obozie Chust na Węgrzech. W końcu maja 1918 przedostał się do Warszawy i wstąpił do Polskiej Siły Zbrojnej organizowanej przez władze okupacyjne, gdzie służył do 1 listopada 1918.
Od listopada 1918 roku w Wojsku Polskim. Był m.in. od 1920 dowódcą 101 Rezerwowego pułku piechoty Dywizji Ochotniczej, przekształconego w 1921 w 3 pułk Syberyjski (późniejszy 84 pułk piechoty), z którym uczestniczył w wojnie polsko-bolszewickiej w stopniu podpułkownika, ze starszeństwem z dniem 1 czerwca 1919.
W marcu 1924 roku na własną prośbę został przeniesiony w stan spoczynku z przydziałem do macierzystego 84 pp. Pracował do października 1929 roku jako mechanik w Zakładach Amunicyjnych „Pocisk”, a następnie jako urzędnik w Instytucie Technicznym Uzbrojenia Ministerstwa Spraw Wojskowych.
W 1934 roku jako podpułkownik pospolitego ruszenia piechoty pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I. Był wówczas „przewidziany do użycia w czasie wojny”.
We wrześniu 1939 roku został ewakuowany na Węgry. Osadzony w cywilnym obozie Siófok. W styczniu 1940 roku wezwany, przedostał się do Paryża a następnie Anglii, gdzie pracował jako zastępca szefa Wojskowego Instytutu Technicznego. Z powodu wieku przeniesiony w stan spoczynku 1 kwietnia 1944 roku.
Rozkazem Ministra Obrony Narodowej MON L.dz. 916/MON.45 z 26 stycznia 1945 roku oraz MON L.dz. 1268/Tjn.Org.Pers. z 8 lutego 1945 roku został wyznaczony na stanowisko przewodniczącego Komisji Kontrolnej Gospodarki Pieniężnej Funduszem Specjalnym przekazanym szefowi wojskowemu „Moniki” i delegatowi MON na Francję. Kontrolę przeprowadził do 7 marca 1945 roku w Paryżu wspólnie z pułkownikiem intendentem Adamem Kosibą.
W listopadzie 1945 roku powrócił do Polski i zamieszkał w Aninie pod Warszawą. Odmówiono mu uznania stopnia oficerskiego; pozbawiony emerytury, żył z renty starczej. Zmarł po długiej chorobie 23 września 1964 roku. Został pochowany na Cmentarzu Wojskowym na Powązkach w Warszawie (kwatera A9-8-3).
Rodzina.
Członkiem OB PPS była również jego matka Aleksandra ps. „Felicja” oraz brat Józef. Żona Zenobia była członkiem PPS. Miał dwóch synów: Włodzimierza (ur. 1911), profesora Politechniki Gdańskiej i Jerzego (ur. 1913), lekarza. Dziadek profesora Andrzeja Hellmanna, specjalisty w zakresie hematologii.

</doc>
<doc id="1522684" url="https://pl.wikipedia.org/wiki?curid=1522684" title="William Sturges Bourne">
William Sturges Bourne

William Sturges Bourne (ur. 7 listopada 1769, zm. 1 lutego 1845 w New Forest) – brytyjski polityk, członek stronnictwa torysów.
Był synem wielebnego Johna Sturgesa i Judith Bourne. Urodził się jako William Sturges. Wykształcenie odebrał w Winchester College oraz w Christ Church na Uniwersytecie Oksfordzkim. W 1793 r. został powołany do korporacji prawniczej Lincoln’s Inn. Podczas studiów zaprzyjaźnił się z późniejszym premierem George’em Canningiem, który pomógł mu uzyskać w 1798 r. mandat parlamentarny z okręgu Hastings. W 1802 r. zmienił okręg wyborczy na Christchurch.
W 1803 r. Sturges odziedziczył majątek swojego wuja i zmienił nazwisko na Sturges Bourne. W latach 1804–1806 był sekretarzem skarbu, a w latach 1807–1809 piątym lordem skarbu. W 1812 r. utracił miejsce w Izbie Gmin, ale dzięki staraniom Canninga został w 1814 r. członkiem Tajnej Rady i komisarzem w Radzie Kontroli, a w 1815 r. uzyskał mandat parlamentarny z okręgu Bandon. Sprawował go do końca kandencji parlamentu w 1818 r. Następnie do 1826 r. ponownie reprezentował okręg Christchurch. W latach 1818–1819 był przewodniczącym komisji ds. reformy praw ubogich. Opracowane przez komisje projekty zostały uchwalone jako "Sturges Bourne Acts". W 1822 r. Bourne zrezygnował ze stanowiska w Radzie Kontroli.
Sturges Bourne ponownie zmienił okręg wyborczy w 1826 r., tym razem na Ashburton. Rok później został ministrem spraw wewnętrznych w rządzie Canninga, ale rychło zmienił stanowisko i został pierwszym komisarzem ds. lasów. Następca Canninga, lord Goderich, kilkakrotnie oferował mu stanowisko Kanclerza Skarbu, ale Bourne zawsze odmawiał, przez co minister wojny i kolonii William Huskisson oskarżył go o sabotowanie prac gabinetu. Bourne odszedł ze stanowiska po upadku gabinetu w lutym 1828 r.
W następnych latach Sturges Bourne wspierał równouprawnienie katolikó, ale sprzeciwiał się reformie wyborczej. W 1830 r. zmienił okręg wyborczy na Milborne Port, a w 1831 r. zrezygnował z miejsca w parlamencie. Został natomiast członkiem królewskiej komisji ds. praw ubogich. Zmarł w 1845 r.

</doc>
<doc id="1522685" url="https://pl.wikipedia.org/wiki?curid=1522685" title="Zadni Staw Spiski">
Zadni Staw Spiski

Zadni Staw Spiski, również Wyżni Staw Spiski (słow. "Zadné Spišské pleso", "Vyšné Spišské pleso", "Horné Spišské pleso") – staw położony na wysokości 2022 m n.p.m., w Dolinie Pięciu Stawów Spiskich (górna część Doliny Małej Zimnej Wody), w słowackich Tatrach Wysokich. Pomiary pracowników TANAP-u z lat 60. XX w. wykazują, że ma on powierzchnię 0,210 ha, wymiary 100 × 45 m i głębokość ok. 1,5 m. Leży w pobliżu Wielkiego Stawu Spiskiego, a dokładniej na północny wschód od niego. Jest najwyżej położonym stawem wśród Pięciu Stawów Spiskich, pozostałe to: Wielki Staw Spiski, Mały Staw Spiski, Pośredni Staw Spiski i Niżni Staw Spiski.

</doc>
<doc id="1522694" url="https://pl.wikipedia.org/wiki?curid=1522694" title="Stoły (Bieszczady)">
Stoły (Bieszczady)

Stoły (także Magura Krywicka; 968 m n.p.m.) – szczyt górski w Bieszczadach Zachodnich.
Jest główną kulminacją grzbietu odbiegającego z Wysokiego Berda (968 m n.p.m.) na północny wschód, przebiegającego następnie w kierunku północnym, ku dolinie Sanu. sąsiaduje od zachodu z doliną Tworylczyka, zaś od wschodu – z doliną Hulskiego.
Topografia.
W kierunku południowo-zachodnim ze szczytu grzbiet łagodnie opada na przełęcz, gdzie znajduje się polana, a następnie wznosi się na szczyt Błyszczowe Berce (895 m n.p.m.). Dalej obniża się na drugie, niżej położone siodło, za którym zaczyna się wznosić ku Wysokiemu Berdu. Natomiast na północ od wierzchołka grzbiet początkowo obniża się o kilkadziesiąt metrów i wyrównuje na wysokości nieco powyżej 900 m n.p.m. Znajduje się tutaj punkt zwornikowy dla odgałęziającego się na północny wschód grzbietu kulminującego w leżącym nad Sanem wzniesieniu o nazwie Ryli (622 m n.p.m.). Od tegoż punktu główny grzbiet masywu, oddzielony od odnogi Ryli doliną nienazwanego potoku, biegnie dalej na północ. Obniża się on najpierw nieco łagodniej do ok. 800 m n.p.m., a potem – stromiej – o kolejne 100 m. Tutaj znowu rozwidla się na dwie równoległe odnogi przedzielone doliną potoku Gaływ – krótszą wschodnią (tzw. Obicz) oraz dłuższą zachodnią (Za Gaływ). Obie opadają do doliny Sanu.
Ochrona przyrody.
Stoki są zalesione z wyjątkiem okolic wspomnianej przełęczy na południowy zachód od szczytu, kilku polan w górnych partiach zboczy Stołów oraz rejonu szczytu Ryli i doliny potoku płynącego na zachód od niego. Tereny na południowy zachód od szczytu należą do Bieszczadzkiego Parku Narodowego, zaś pozostałą część grzbietu Stołów obejmuje Park Krajobrazowy Doliny Sanu. Granica między nimi przechodzi tuż na wschód od wierzchołka, w kierunku NW – SE. Nad samym Sanem utworzono rezerwat przyrody Krywe.
Turystyka.
W północnej części masywu, na wysokości 580–650 m n.p.m. przebiega droga stokowa z Hulskiego na Szczycisko, którą wiedzie niebieski szlak rowerowy na odcinku Zatwarnica – grzbiet Otrytu. Przez widokowy szczyt Ryli prowadzi czerwono znakowana ścieżka historyczno-przyrodnicza „Przysłup Caryński – Krywe nad Sanem”. Rozpoczyna się ona w dolinie potoku płynącego na zachód od Ryli, gdzie znajdują się pozostałości dawnej wsi Krywe. Łączy się tu z nią odnoga o znakach niebieskich. W grzbiecie Stołów nie przebiegają szlaki turystyki pieszej PTTK.

</doc>
<doc id="1522701" url="https://pl.wikipedia.org/wiki?curid=1522701" title="James Patrick Kelly">
James Patrick Kelly

James Patrick Kelly (ur. 11 kwietnia 1951 w Mineola, Nowy Jork) – amerykański pisarz science fiction i fantasy, laureat nagród Nebula i Hugo. 
Ukończył literaturę angielską na University of Notre Dame w 1972 r. Do 1977 pracował pisząc podania. Dwukrotnie uczestniczył w warsztatach dla pisarzy Clarion Workshop, w 1974 i 1976 r. Pierwszy utwór, opowiadanie "Dea Ex Machina", opublikował w 1975 r. w piśmie „Galaxy Science Fiction”.
Dwukrotnie zdobył nagrodę Hugo za nowele "Myśleć jak dinozaury" (1995) oraz "10^16 to 1" (1999). Jego powieść "Burn" (2005), zdobyła zaś nagrodę Nebula w 2006 r. 
Kelly bierze udział w nauczaniu przyszłych pisarzy, wykładając na warsztatach Clarion oraz Sycamore Hill Writer's Workshop. Od 1998 r. udziela się w Rady ds. Sztuki Stanu New Hampshire, a od 2004 r. jej przewodniczy.

</doc>
<doc id="1522702" url="https://pl.wikipedia.org/wiki?curid=1522702" title="Parafia Świętego Ducha w Pobiedziskach">
Parafia Świętego Ducha w Pobiedziskach

Parafia Świętego Ducha w Pobiedziskach – rzymskokatolicka parafia w Pobiedziskach, należy do dekanatu pobiedziskiego. Powstała 19 czerwca 2004 roku. Obecny kościół poewangelicki został wybudowany w stylu klasycystycznym w 1 połowie XIX wieku.

</doc>
<doc id="1522705" url="https://pl.wikipedia.org/wiki?curid=1522705" title="Osvaldo Ríos">
Osvaldo Ríos

Osvaldo Ríos Alonso, bardziej znany jako Osvaldo Ríos (ur. 25 października 1960 roku w Carolina, Portoryko) – portorykański aktor telewizyjny, model, piosenkarz i muzyk. telenowele, w których brał udział, stały się popularne w wielu krajach.
Życiorys.
Syn Osvaldo Ríosa i Nellie Alonso, ma siostrę Mildred oraz dwóch braci: Osvaldoa Luisa i Alexandra. Początkowo występował w rodzinnym kraju Portoryko jako piosenkarz i muzyk. Następnie, po ukończeniu wydziału psychologii, przez kilka lat pracował z dobrymi wynikami jako terapeuta z grupą nastolatków. Dorabiał także jako model. Występował na scenie w przedstawieniach: "Piaf" ("La Piaf"), "Fortuna i oczy mężczyzny" ("La Fortuna y Los Ojos Del Hombre"), "María" oraz broadwayowskich musicalach: "Chłopaki i lalki" ("Guys &amp; Dolls"), "Król i ja" ("The King &amp; I") i "Piękna i bestia" ("La Bella y la Bestia"). 
Był trzykrotnie żonaty; z Carmen Dominicci, Sully Diaz (od 1986 do 29 grudnia 1986) i Géraldine Fernández (od 1 lipca 2000), mają dwóch synów - Giuliano Gabriela (ur. 21 stycznia 1990) i Osvaldo Gabriela (ur. 14 sierpnia 2001). Związany był z Llamą Ivelin Giro.

</doc>
<doc id="1522706" url="https://pl.wikipedia.org/wiki?curid=1522706" title="Praskowia Sałtykowa">
Praskowia Sałtykowa

Praskowia Fiodorowna Sałtykowa, ros. "Прасковья Фёдоровна Салтыкова" (ur. , zm. ) – caryca Rosji, żona cara Iwana V Romanowa, matka cesarzowej Anny Iwanowny.
Rodzina.
Praskowia była córką Fiodora Piotrowicza Sałtykowa i Anny Michajłownej Tatiszczewej. w Moskwie poślubiła cara Rosji Iwana V. Para miała pięć córek.
Została pochowana w Ławrze Aleksandra Newskiego w Petersburgu.

</doc>
<doc id="1522707" url="https://pl.wikipedia.org/wiki?curid=1522707" title="Jason-1">
Jason-1

Jason – projekt satelitarny monitorujący globalną cyrkulację oceanu za pomocą pomiarów altymetrycznych.

</doc>
<doc id="1522708" url="https://pl.wikipedia.org/wiki?curid=1522708" title="Papugoryba">
Papugoryba



</doc>
<doc id="1522712" url="https://pl.wikipedia.org/wiki?curid=1522712" title="Parafia Zmartwychwstania Pańskiego">
Parafia Zmartwychwstania Pańskiego

Parafie pod wezwaniem Zmartwychwstania Pańskiego

</doc>
<doc id="1522714" url="https://pl.wikipedia.org/wiki?curid=1522714" title="Airspeed Horsa">
Airspeed Horsa

Airspeed Horsa – brytyjski szybowiec transportowy z II wojny światowej, produkowany przez Airspeed Ltd. Nazwa szybowca pochodzi od Horsy, legendarnego wojownika i władcy Kentu.
Historia rozwoju konstrukcji.
Szybowiec zbudowany według wymagań X.26/40 z grudnia 1940 roku na szybowiec transportowy mogący przewozić 20−25 żołnierzy oraz sprzęt i lądować w przygodnym terenie. Szybowiec miał mieć konstrukcję drewnianą, aby wykorzystać wolne moce produkcyjne nie obciążonego jeszcze zadaniami dla wojska przemysłu meblarskiego.
Ministerstwo Lotnictwa, po zapoznaniu się z projektem zespołu konstrukcyjnego pod kierownictwem H. Tiltmanna, zamówiło siedem egzemplarzy prototypowych. Dwa z nich zostały zmontowane w zakładach Fairey przy lotnisku Heathrow i posłużyły do prób w locie. Pozostałych pięć powstało w Airspeed Ltd. w Portsmouth jako egzemplarze doświadczalne dla armii.
Produkcję seryjną, obok wytwórni Airspeed, podjęły także przedsiębiorstwa Austin Motor Company i Harris Lebus (producent mebli) z poddostawcami. Zbudowano około 3800 szybowców.
Zastosowanie bojowe.
Szybowce "Horsa" były, obok amerykańskiego szybowca Waco CG-4 Hadrian, podstawowym sprzętem transportowym brytyjskich wojsk powietrznodesantowych. Były używane m.in. podczas desantu na Sycylii, lądowania w Normandii, operacji „Market Garden” i forsowania Renu pod Wesel (operacja „Varsity”). Kilku egzemplarzy używała także armia amerykańska. Do holowania wymagały czterosilnikowych samolotów takich jak Handley Page Halifax lub Short Stirling – szczególnie w gorącym klimacie. Były lubiane przez załogi m.in. z uwagi na zastosowane podwozie z kołem przednim – co chroniło szybowiec przed kapotażem podczas lądowania w grząskim gruncie.
Opis konstrukcji.
Szybowiec "Airspeed Horsa" był drewnianym wolnonośnym górnopłatem o konstrukcji półskorupowej. Przednia część kadłuba z ładownią miała przekrój kołowy, tylna stożkowy, bocznie spłaszczony. Kabina pilotów była wysunięta do przodu, co zapewniało doskonałą widoczność, ale narażało załogę podczas lądowania w trudnym terenie.
Szybowiec był przystosowany do transportu 25 (Mk II – 28) żołnierzy z wyposażeniem lub ładunku, np. dwóch samochodów Willys Jeep albo jednego jeepa i haubicy M3A1 kal. 75 mm. Załadunek i wyładunek odbywały się przez duże drzwi z lewej strony kadłuba, mniejsze drzwi z prawej strony, a w warunkach polowych po odłączeniu tylnej części kadłuba (w zależności od wersji: odstrzeliwaną za pomocą ładunków wybuchowych lub odchylaną na zawiasach). W szybowcach Horsa Mk II zastosowano odchylaną na bok kabinę pilotów, umożliwiającą bezpośredni wjazd i wyjazd z ładowni.
Szybowiec był z założenia sprzętem wielokrotnego użytku, jednak praktyka pokazała co innego. Lądowanie w silnie bronionym obszarze, często w warunkach przeładowania konstrukcji, potrzeba szybkiego rozładowania samochodów lub innego przewożonego sprzętu sprawiła, że zdecydowana większość szybowców z powodu uszkodzeń po lądowaniu nie nadawała się do dalszego wykorzystania. Jednak możliwość lądowania szybowca w konkretnym miejscu (brak rozproszenia sił jak w desancie spadochronowym) oraz przewożony w szybowcu sprzęt stanowiły tak istotne zalety, że szybowce transportowe (w tym Airspeed Horsa) były szeroko wykorzystywane podczas II wojny światowej.

</doc>
<doc id="1522717" url="https://pl.wikipedia.org/wiki?curid=1522717" title="Okręg wyborczy Christchurch">
Okręg wyborczy Christchurch

Okręg wyborczy Christchurch powstał w 1571 r. i wysyłał do angielskiej, a następnie brytyjskiej, Izby Gmin dwóch deputowanych. W 1832 r. liczbę mandatów przypadających na okręg zmniejszono do jednego. Okręg zlikwidowano w 1918 r., ale przywrócono ponownie w 1983 r. Okręg obejmuje miasto Christchurch w hrabstwie Dorset.

</doc>
<doc id="1522718" url="https://pl.wikipedia.org/wiki?curid=1522718" title="Parafia Matki Boskiej Nieustającej Pomocy w Pobiedziskach">
Parafia Matki Boskiej Nieustającej Pomocy w Pobiedziskach

Parafia Matki Boskiej Nieustającej Pomocy w Pobiedziskach – rzymskokatolicka parafia leżąca w granicach dekanatu pobiedziskiego. Parafia została erygowana w 1981 roku przez kardynała Stefana Wyszyńskiego i mieści się w zachodniej części Pobiedzisk w dzielnicy Letnisko Leśne.
Historia.
Starania o utworzenie parafii podjął ks. kard. Stefan Wyszyński w lutym 1977 r. Pierwszy proboszcz, ks. Józef Bogusławski, przybył do nowo utworzonej kaplicy (przy ul. Brzozowej) 1 października 1980 roku. Kaplica i mieszkanie dla proboszcza zostały przygotowane staraniem ks. prałata Kazimierza Stelmaszyka, proboszcza i dziekana pobiedziskiego.
Pozwolenie na budowę kościoła wydały władze gminne w czerwcu 1986 r. W uroczystość Matki Boskiej Częstochowskiej, czyli 26 sierpnia, rozpoczęły się prace przy zalewaniu fundamentów. Był to równocześnie dzień przejścia do wieczności ks. prob. Józefa Bogusławskiego.
1 paždziernika 1986 roku prymas Polski kard. Józef Glemp mianował proboszczem ks. Adama Zasadę.
4 grudnia 1988 roku ks. bp Jan Czerniak poświęcił kaplicę, która została utworzona z części katechetycznej kościoła. Kaplica służyła, z przerwami, za kościół parafialny do 1 października 2000 roku, kiedy kościół został konsekrowany przez ks. abp. Henryka J. Muszyńskiego Metropolitę Gnieźnieńskiego.
W ołtarzu znajduje się obraz MBNP ufundowany w 1989 r. przez ks. Kazimierza Stelmaszyka. Jest to wotum za ocalenie z obozu koncentracyjnego w Dachau.
Po przebudowie dawna kaplica została dedykowana pamięci 108 Męczenników z czasów II wojny światowej, szczególnie bł. ks. Marianowi Konopińskiemu. W ołtarzu znajduje się Jego obraz autorstwa Małgorzaty Musierowicz. Rodzina Błogosławionego przekazała pamiątki z Nim związane: obrazek prymicyjny, list pisany w Dachau do najbliższych w 10 rocznicę święceń kapłańskich – 12 czerwca 1942 roku, kamienną rzeźbę – "Ucieczka do Egiptu", obraz Pana Jezusa w podwójnej koronie: królewskiej i cierniowej oraz obraz "Czynszowa moneta".
Przy kaplicy została utworzona Izba Pamięci związana z ostatnią wojną światową.
Projekt wnętrza kościoła i kaplicy jest autorstwa artysty plastyka Bolesława Musierowicza.
1 lipca 2019 roku proboszczem parafii został ks. Jan Andrzejewski, zastępując ks. Adama Zasadę, który przeszedł na emeryturę. 

</doc>
<doc id="1522720" url="https://pl.wikipedia.org/wiki?curid=1522720" title="Bolesław Kon">
Bolesław Kon

Bolesław Kon (ur. 9 grudnia 1906 w Warszawie, zm. 10 czerwca 1936 tamże) – polski pianista żydowskiego pochodzenia, laureat III nagrody na II Międzynarodowym Konkursie Pianistycznym im. Fryderyka Chopina.
Życiorys.
Młodość i wykształcenie.
Urodził się w ubogiej żydowskiej rodzinie, w której nie było tradycji muzycznych. Podczas I wojny światowej uczył się w Konserwatorium Moskiewskim u Konstantego Igumnowa. W latach 1924–1928 studiował w Polsce, najpierw w Wyższej Szkole Muzycznej im. Fryderyka Chopina w Warszawie (klasy Bolesława Domaniewskiego i Aleksandra Michałowskiego), a następnie w Konserwatorium Warszawskim (klasa Zbigniewa Drzewieckiego). Studia ukończył z wyróżnieniem.
Kariera pianistyczna.
Po studiach przeniósł się do Krakowa, gdzie w latach 1929–1931 był profesorem w klasie fortepianu w Konserwatorium Towarzystwa Muzycznego. Oprócz działalności pedagogicznej koncertował w wielu miastach Polski. W 1932 wziął udział w II Międzynarodowym Konkursie Pianistycznym im. Fryderyka Chopina. Dotarł do finału, gdzie zgromadził tyle samo punktów, co Abram Lufer. Ówczesny regulamin konkursu nie przewidywał nagród "ex aequo", więc o kolejności miejsc zdecydowało losowanie. W wyniku zastosowania tej procedury Kon zajął III miejsce, a Lufer IV. Kon otrzymał też nagrodę dla najlepszego Polaka w konkursie.
W 1933 zwyciężył w Międzynarodowym Konkursie Muzycznym w Wiedniu. Po sukcesach konkursowych zaczął występować w wielu europejskich krajach (Francja, Holandia, Włochy, Rumunia, Austria i Węgry). Koncertował też w Polsce podczas imprez organizowanych przez Stowarzyszenie Miłośników Dawnej Muzyki, Towarzystwo Współczesnej Muzyki Polskiej i Organizację Ruchu Muzycznego. W jego repertuarze były utwory m.in. Siergieja Rachmaninowa i Fryderyka Chopina, ale nie pozostawił żadnych nagrań muzycznych.
10 czerwca 1936 popełnił samobójstwo w Warszawie. Pochowany na cmentarzu Powązkowskim (kwatera 239-2-13).

</doc>
<doc id="1522721" url="https://pl.wikipedia.org/wiki?curid=1522721" title="Bárðarbunga">
Bárðarbunga

Bárðarbunga – aktywny wulkan położony w Islandii, zlokalizowany pod czapą lodową lodowca Vatnajökull. Wznosi się na wysokość 2009 m n.p.m., co czyni wulkan drugą pod względem wysokości górą w Islandii (najwyższy szczyt to Hvannadalshnúkur).
Charakterystyka.
Wulkan ten jest zlokalizowany pod północno-zachodnią częścią lodowca Vatnajökull, na północny zachód od Grímsvötn. Posiada kalderę o średnicy 700 m, ukrytą pod lodowcem. Ze szczelin należących do systemu tego wulkanu w holocenie wydobywały się olbrzymie ilości lawy, w tym największy holoceński wypływ lawy Þjórsá (ponad 21 kilometrów sześciennych). Wulkan ten ma długą historię erupcji z epizodami większej aktywności; w XVIII wieku wybuchał 15 razy. Ostatnią pewną erupcję w XX wieku odnotowano w 1910. Ze względu na położenie większości obszarów aktywnych pod czapą lodową, erupcjom tego wulkanu może towarzyszyć zjawisko jökulhlaup.
Erupcja 2014-15.
29 sierpnia 2014 roku rozpoczęła się najnowsza erupcja tego wulkanu, którą poprzedziło wystąpienie ponad 300 wstrząsów sejsmicznych. W pierwszych dniach nie było jasne, jak zachowa się wulkan, lecz potem na północ od niego, w obrębie starszego pola lawowego Holuhraun rozpoczęła się erupcja szczelinowa, która trwała do 28 lutego 2015. Nowe pole lawowe osiągnęło powierzchnię 85 km², największą od erupcji wulkanu Laki w XIX wieku; podczas erupcji istniało w nim także jezioro lawowe. Objętość lawy bazaltowej, która wydostała się na powierzchnię wskutek tej erupcji oceniono na 1,4 km³, ponad ośmiokrotnie więcej niż wyrzuciła erupcja Eyjafjallajökull w 2010 roku, ale w odróżnieniu od niej Bárðarbunga nie spowodowała zakłóceń w ruchu lotniczym.

</doc>
<doc id="1522722" url="https://pl.wikipedia.org/wiki?curid=1522722" title="Gangster Disciples">
Gangster Disciples

Gangster Disciples – chicagowski gang uliczny założony w 1968 r. przez Larry'ego Hoovera. W swoich szeregach mają przeszło 60 tysięcy członków z całej Ameryki, w większości pochodzenia afroamerykańskiego. Zajmując się przede wszystkim sprzedażą narkotyków, rozbojem, itp. 

</doc>
<doc id="1522728" url="https://pl.wikipedia.org/wiki?curid=1522728" title="Black Disciples">
Black Disciples

Black Disciples, BDN lub BDN III (Czarni Apostołowie) – chicagowski gang uliczny założony w 1966 roku przez Davida Barksdale'a, należący do Folk Nation, znany ze swojej okrutności. Przestępcze działalności to sprzedaż narkotyków, rozboje, morderstwa, itp. Mają ponad 16 tysięcy członków.

</doc>
<doc id="1522731" url="https://pl.wikipedia.org/wiki?curid=1522731" title="List do Przyjaciół">
List do Przyjaciół

List do Przyjaciół – miesięcznik dla młodzieży katolickiej wydawany w Krakowie przez Duszpasterstwo Młodzieży. Pismo ukazuje się od 1975 roku. Pierwszym redaktorem naczelnym był ks. Antoni Sołtysik.

</doc>
<doc id="1522736" url="https://pl.wikipedia.org/wiki?curid=1522736" title="Ania Nissan Micra Tour">
Ania Nissan Micra Tour



</doc>
<doc id="1522737" url="https://pl.wikipedia.org/wiki?curid=1522737" title="Mistrzostwa Świata w Piłce Siatkowej Mężczyzn 2006 (eliminacje strefy CEV)/Grupa A">
Mistrzostwa Świata w Piłce Siatkowej Mężczyzn 2006 (eliminacje strefy CEV)/Grupa A

Mecze grupy A pierwszej rundy kwalifikacyjnej do Mistrzostw Świata w Piłce Siatkowej Mężczyzn 2006 strefy CEV rozegrane zostały w dniach od 13 do 15 stycznia 2005 roku w angielskim Sheffield.
W grupie A znalazły się trzy drużyny: Anglia, Szkocja i Irlandia Północna.
Awans do drugiej rundy kwalifikacyjnej uzyskała Anglia, wygrywając wszystkie swoje mecze i nie tracąc ani jednego seta.
Tabela.
Grupa A
Mecze.
&lt;br&gt;
&lt;br&gt;
Anglia – Irlandia Północna.
Czwartek, 13 stycznia 2005
14:07 - English Institute of Sport, Sheffield – Widzów: 293
Szkocja – Irlandia Północna.
Piątek, 14 stycznia 2005
19:30 - English Institute of Sport, Sheffield – Widzów: 103
Anglia – Szkocja.
Sobota, 15 stycznia 2005
18:00 - English Institute of Sport, Sheffield – Widzów: 871
Składy.
Sekcja grupuje szerokie składy wszystkich reprezentacji narodowych w piłce siatkowej, które grały w grupie A pierwszej rundy kwalifikacyjnej do mistrzostw świata.
Przynależność klubowa na koniec sezonu 2004-05.
Anglia.
Trener: Ian Legrand&lt;br&gt;Asystent: Jefferson Williams
Irlandia Północna.
Trener: Gerry Ford&lt;br&gt;Asystent: Stephen Forsyth
Szkocja.
Trener: Thomas Dowens&lt;br&gt;Asystent: John Scrimgeour

</doc>
<doc id="1522738" url="https://pl.wikipedia.org/wiki?curid=1522738" title="Tkanka łączna galaretowata">
Tkanka łączna galaretowata

Tkanka galaretowata - jest to rodzaj tkanki łącznej występującej u płodu w sznurze pępowinowym (nazywana wtedy galaretą Whartona) oraz w miazdze młodych zębów po urodzeniu. Jest wytwarzana przez fibroblasty.
Histologicznie składa się z nielicznych komórek, dużej ilości kwasu hialuronowego oraz włókien kolagenowych.

</doc>
<doc id="1522739" url="https://pl.wikipedia.org/wiki?curid=1522739" title="Tkanka galaretowata">
Tkanka galaretowata



</doc>
<doc id="1522742" url="https://pl.wikipedia.org/wiki?curid=1522742" title="William Bentinck (4. książę Portland)">
William Bentinck (4. książę Portland)

William Henry Cavendish-Scott-Bentinck, 4. książę Portland (ur. 24 czerwca 1768, zm. 27 marca 1854) – brytyjski arystokrata i polityk, członek stronnictwa torysów, najstarszy syn premiera Wielkiej Brytanii Williama Cavendisha-Bentincka, 3. księcia Portland, i lady Dorothy Cavendish, córki 4. księcia Devonshire.
Życiorys.
Urodził się jako William Bentinck. W 1795 zmienił nazwisko na Scott-Bentinck, a w 1801 na Cavendish-Scott-Bentinck. Od urodzenia nosił tytuł grzecznościowy „markiza Titchfield”. Wykształcenie odebrał w Ealing School, Westminster School, na Uniwersytecie Oksfordzkim oraz w Hadze. W 1790 został wybrany do Izby Gmin jako reprezentant okręgu Petersfield. W 1791 zmienił okręg na Buckinghamshire. Po śmierci ojca w 1809 odziedziczył tytuł 4. księcia Portland i zasiadł w Izbie Lordów.
W 1827 został Lordem Tajnej Pieczęci w gabinecie George’a Canninga. Po trzech miesiącach został ministrem bez teki. W rządzie lorda Godericha był w latach 1827–1828 Lordem Przewodniczącym Rady. W latach 1794–1841 był również Lordem Namiestnikiem Middlesex. 
Rodzina.
4 sierpnia 1795 w Londynie poślubił Henriettę Scott, córkę generała Johna Scotta i Margaret Dundas. William i Harriet mieli razem czterech synów i pięć córek:

</doc>
<doc id="1522743" url="https://pl.wikipedia.org/wiki?curid=1522743" title="Parafia Wniebowzięcia Najświętszej Maryi Panny w Żukowie">
Parafia Wniebowzięcia Najświętszej Maryi Panny w Żukowie

Parafia Wniebowzięcia Najświętszej Maryi Panny w Żukowie – parafia znajdująca się w archidiecezji gdańskiej w dekanacie Żukowo. Kościół parafialny, ponorbertański, gotycki został wybudowany w XIV-XV wieku. Mieści się przy ulicy 3 Maja.

</doc>
<doc id="1522746" url="https://pl.wikipedia.org/wiki?curid=1522746" title="Mistrzostwa Świata w Piłce Siatkowej Mężczyzn 2006 (eliminacje strefy CEV)/Grupa B">
Mistrzostwa Świata w Piłce Siatkowej Mężczyzn 2006 (eliminacje strefy CEV)/Grupa B

Mecze grupy B pierwszej rundy kwalifikacyjnej do Mistrzostw Świata w Piłce Siatkowej Mężczyzn 2006 strefy CEV rozegrane zostały w dniach od 13 do 15 maja 2005 roku w węgierskim mieście - Tiszaújváros.
W grupie B znalazły się cztery drużyny: Azerbejdżan, Mołdawia, Słowenia oraz Węgry.
Awans do drugiej rundy kwalifikacyjnej uzyskała Słowenia, wygrywając wszystkie swoje mecze, tracąc dwa sety.
Tabela.
Grupa B
Mołdawia – Słowenia.
Piątek, 13 maja 2005
15:30 - Sportcentrum, Tiszaújváros – Widzów: 50
Węgry – Azerbejdżan.
Piątek, 13 maja 2005
18:00 - Sportcentrum, Tiszaújváros – Widzów: 750
Słowenia – Azerbejdżan.
Sobota, 14 maja 2005
15:30 - Sportcentrum, Tiszaújváros – Widzów: 110
Mołdawia – Węgry.
Sobota, 14 maja 2005
18:00 - Sportcentrum, Tiszaújváros – Widzów: 650
Azerbejdżan – Mołdawia.
Niedziela, 15 maja 2005
15:00 - Sportcentrum, Tiszaújváros – Widzów: 80
Węgry – Słowenia.
Niedziela, 13 maja 2005
17:30 - Sportcentrum, Tiszaújváros – Widzów: 600
Składy.
Sekcja grupuje szerokie składy wszystkich reprezentacji narodowych w piłce siatkowej, które grały w grupie B pierwszej rundy kwalifikacyjnej do mistrzostw świata.
Przynależność klubowa na koniec sezonu 2004-05.
Azerbejdżan.
Trener: Oktaj MusajewAsystent: Nikołaj Miroszniczen
Mołdawia.
Trener: Artur RomaszczanAsystent: Genrih Kasparow
Słowenia.
Trener: Gregor HribarAsystent: Iztok Kšela
Węgry.
Trener: György DemeterAsystent: József Forman

</doc>
<doc id="1522752" url="https://pl.wikipedia.org/wiki?curid=1522752" title="Hvannadalshnjúkur">
Hvannadalshnjúkur



</doc>
<doc id="1522755" url="https://pl.wikipedia.org/wiki?curid=1522755" title="Mistrzostwa Świata w Piłce Siatkowej Mężczyzn 2006 (eliminacje strefy CEV)/Grupa C">
Mistrzostwa Świata w Piłce Siatkowej Mężczyzn 2006 (eliminacje strefy CEV)/Grupa C

Mecze grupy C pierwszej rundy kwalifikacyjnej do Mistrzostw Świata w Piłce Siatkowej Mężczyzn 2006 strefy CEV rozegrane zostały w dniach od 6 do 8 maja 2005 roku w rumuńskim mieście - Tulcza.
W grupie C znalazły się cztery drużyny: Belgia, Białoruś, Norwegia i Rumunia.
Awans do drugiej rundy kwalifikacyjnej uzyskała Rumunia, wygrywając wszystkie swoje mecze i tracąc dwa sety.
Tabela.
Grupa C
Mecze.
&lt;br&gt;
&lt;br&gt;
&lt;br&gt;
&lt;br&gt;
&lt;br&gt;
Belgia – Białoruś.
Piątek, 6 maja 2005
16:00 - Sports Hall Polivalenta, Tulcza – Widzów: 400
Rumunia – Norwegia.
Piątek, 6 maja 2005
18:45 - Sports Hall Polivalenta, Tulcza – Widzów: 1100
Norwegia – Białoruś.
Sobota, 7 maja 2005
16:00 - Sports Hall Polivalenta, Tulcza – Widzów: 500
Rumunia – Belgia.
Sobota, 7 maja 2005
18:30 - Sports Hall Polivalenta, Tulcza – Widzów: 1150
Belgia – Norwegia.
Niedziela, 8 maja 2005
16:00 - Sports Hall Polivalenta, Tulcza – Widzów: 350
Białoruś – Rumunia.
Niedziela, 8 maja 2005
18:30 - Sports Hall Polivalenta, Tulcza – Widzów: 1200
Składy.
Sekcja grupuje składy wszystkich reprezentacji narodowych w piłce siatkowej, które grały w grupie C pierwszej rundy kwalifikacyjnej do mistrzostw świata.
Przynależność klubowa na koniec sezonu 2004-05.
Belgia.
Trener: Claudio Gewehr&lt;br&gt;Asystent: Stijn Morand
Białoruś.
Trener: Uładzimir Salikau&lt;br&gt;Asystent: Aleksandr Bagrincew
Norwegia.
Trener: Dariusz Marszałek&lt;br&gt;Asystent: Shuichi Mizuno
Rumunia.
Trener: Mircea Spătăcean&lt;br&gt;Asystent: Robert Tvardochlib

</doc>
<doc id="1522757" url="https://pl.wikipedia.org/wiki?curid=1522757" title="Edward Bekier">
Edward Bekier

Edward Bekier (ur. 9 października 1883 w Sierpcu, zm. 10 lutego 1945 w Wilnie) – chemik, zajmujący się chemią nieorganiczną i fizyczną. Profesor zwyczajny Uniwersytetu Stefana Batorego w Wilnie, założyciel katedry chemii fizycznej oraz oddziału Polskiego Towarzystwa Chemicznego w Wilnie.
Życiorys.
Syn Jana Ignacego Bekiera i Marii z Nawrockich. Świadectwo dojrzałości otrzymał w roku 1904 w II Gimnazjum Filologicznym w Warszawie.
W latach 1904-1905 studiował na wydziale lekarskim Uniwersytetu Warszawskiego. W roku 1905 został relegowany z uczelni za udział w bojkocie szkół rosyjskich. W latach 1905-1911 studiował chemię na Uniwersytecie Jagiellońskim w Krakowie. Na podstawie pracy doświadczalnej w zakresie chemii uzyskał tytuł doktora filozofii.
W roku 1912 podjął studia w pracowni chemii fizycznej Uniwersytetu w Getyndze, a następnie w latach 1913-1914 studiował na Politechnice w Charlottenburgu w Berlinie. W 1915 został asystentem w katedrze chemii Politechniki Warszawskiej, następnie w roku 1918 pracował jako adiunkt w katedrze chemii nieorganicznej tego uniwersytetu. W 1919 został powołanu na stanowisko docenta i wykładał na Wydziale Chemicznym Politechniki Warszawskiej oraz Wydziale Przyrodniczym Towarzystwa Kursów Naukowych (1916-1918).
W czasie wojny polsko-bolszewickiej ochotniczo służył w Wojsku Polskim jako kanonier I Pułku Artylerii Zenitowej.
Dekretem Naczelnika Państwa w 1920 został mianowany profesorem nadzwyczajnym. W latach 1921-1922 prowadził katedrę chemii nieorganicznej Uniwersytetu im. Adama Mickiewicza w Poznaniu a od roku
1922 organizował katedrę chemii fizycznej Uniwersytetu Stefana Batorego w Wilnie, którą prowadził do wybuchu II wojny światowej w 1939 r.
W 1936 z rąk Prezydenta RP otrzymał nominację na profesora zwyczajnego. W latach 1923-1924 i 1931-1932 był dziekanem Wydziału Matematyczno-Przyrodniczego Uniwersytetu Wileńskiego, a w latach 1924-1925, 1928-1929 oraz 1932-1933 prodziekanem.
Był współzałożycielem i wieloletnim prezesem oddziału Polskiego Towarzystwa Chemicznego w Wilnie, członkiem Towarzystwa Przyjaciół Nauk oraz "Societe de Chimie Physique" w Paryżu. Zorganizował i kierował biblioteką chemiczną Uniwersytetu Wileńskiego. Był także założycielem i kuratorem "Koła Chemików".
W czasie II wojny światowej prowadził wykłady chemii fizycznej w ramach tajnego Uniwersytetu Stefana Batorego w Wilnie.
Dorobek naukowy.
Jego dorobek naukowy to 29 pozycji opublikowanych w piśmiennictwie chemicznym krajowym i zagranicznym. Są to prace z dziedziny elektrochemii i radioaktywności oraz własności metali ich i stopów. Główny kierunek jego działalności naukowej dotyczył kinetyki chemicznej w układach niejednorodnych i jednorodnych.
Inne.
Jego żoną była Stanisława z Haniczów. Z tego małżeństwa pochodzi syn Jan Jerzy (ur. 1929).

</doc>
<doc id="1522758" url="https://pl.wikipedia.org/wiki?curid=1522758" title="Francisco Rúa">
Francisco Rúa

Francisco Rúa (ur. 4 lutego 1911, zm. 5 sierpnia 1993) – argentyński piłkarz, napastnik (prawoskrzydłowy).
Rúa karierę zawodową rozpoczął w 1932 w klubie Talleres Remedios de Escalada, w którym zagrał 4 mecze. W 1933 został graczem CA Lanús, w którym zagrał tylko jedno spotkanie, po czym w 1934 przeniósł się do amatorskiego klubu Sportivo Dock Sud.
Jako piłkarz klubu Sportivo Dock Sud był w kadrze reprezentacji Argentyny w finałach mistrzostw świata w 1934 roku, gdzie Argentyna odpadła już w pierwszej rundzie. Zagrał w jedynym meczu ze Szwecją.
W 1938 Rúa został piłkarzem klubu CA Vélez Sarsfield, na powrót zmieniając swój status z amatorskiego na zawodowy. Po rozegraniu 4 meczów przeniósł się w 1939 do Newell’s Old Boys Rosario, w którym w 10 meczach zdobył 6 bramek. W 1940 znalazł się w drugoligowym klubie CA Estudiantes, w którego barwach rozegrał 16 spotkań i zdobył 3 bramki. Na koniec kariery w latach 1946-1947 rozegrał 8 meczów w klubie CA Temperley.

</doc>
<doc id="1522759" url="https://pl.wikipedia.org/wiki?curid=1522759" title="Bzie Zameckie">
Bzie Zameckie

Bzie Zameckie (niem. "Schloß Goldmannsdorf") – dawna wieś, od 1975 w granicach miasta Jastrzębie-Zdrój w województwie śląskim. Stanowi środkową część sołectwa Bzie, skupiającego także dawne wsie Bzie Górne i Bzie Dolne. Bzie Zameckie leży na wschodnich rubieżach miasta, przy granicy z gminą Pawłowice.
Historia administracyjna.
Bzie Zameckie w przeszłości związane było z powiatem pszczyńskim na Górnym Śląsku, gdzie stanowiło gminę jednostkową. W II RP przynależało do województwa śląskiego i powiatu pszczyńskiego.
Podczas II wojny światowej włączone do III Rzeszy (rejencja katowicka, powiat Pleß). 1 kwietnia 1940 hitlerowcy znieśli gminę Bzie Zameckie, włączając ją wraz z Pniówkiem do gminy Bzie Górne, którą z kolei 17 stycznia 1941 połączono z Pawłowicami w Ortspolizeibezirk Pawlowitz.
Po wojnie Bzie Zameckie weszło w skład województwa śląsko-dąbrowskiego. 1 grudnia 1945 formalnie (przez władze polskie) utraciło status gminy, i zostało włączone do nowo utworzonej zbiorowej gminy Golasowice.
W związku z reformą znoszącą gminy jesienią 1954 roku, Bzie Zameckie włączono do nowo utworzonej gromady Bzie Zameckie dla której ustalono 16 członków gromadzkiej rady narodowej. 1 stycznia 1957 całą gromadę Bzie Zameckie włączono do powiatu wodzisławskiego w tymże województwie, gdzie przetrwała do końca 1972 roku. 8 grudnia 1970 wieś Bzie Zameckie liczyła 840 mieszkańców.
W związku z kolejną reformą administracyjną kraju Bzie Zameckie weszło w skład nowo utworzonej gminy Ruptawa w powiecie wodzisławskim w województwie katowickim, lecz już dwa i pół roku później, 27 maja 1975, zostało włączono w granice Jastrzębie-Zdrój.

</doc>
<doc id="1522761" url="https://pl.wikipedia.org/wiki?curid=1522761" title="Francisco Rua">
Francisco Rua



</doc>
<doc id="1522762" url="https://pl.wikipedia.org/wiki?curid=1522762" title="Franz Kiwisch">
Franz Kiwisch

Franz Kiwisch von Rotterau (ur. 30 kwietnia 1814 w Klattau (dziś Klatovy), zm. 24 października 1852 w Pradze) – austriacki lekarz ginekolog, profesor na Uniwersytecie w Würzburgu, a później na Uniwersytecie w Pradze. Był jednym z głównych oponentów Semmelweisa. Po objęciu przez Kiwischa katedry w Pradze, w Würzburgu zastąpił go Friedrich Wilhelm Scanzoni von Lichtenfels. Zmarł w wieku zaledwie 37 lat z powodu gruźlicy płuc i kręgosłupa.

</doc>
<doc id="1522763" url="https://pl.wikipedia.org/wiki?curid=1522763" title="Franz Kiwisch von Rotterau">
Franz Kiwisch von Rotterau



</doc>
<doc id="1522766" url="https://pl.wikipedia.org/wiki?curid=1522766" title="Bardarbunga">
Bardarbunga



</doc>
<doc id="1522767" url="https://pl.wikipedia.org/wiki?curid=1522767" title="Osvaldo Rios">
Osvaldo Rios



</doc>
<doc id="1522768" url="https://pl.wikipedia.org/wiki?curid=1522768" title="Sortymenty drzewne">
Sortymenty drzewne



</doc>
<doc id="1522769" url="https://pl.wikipedia.org/wiki?curid=1522769" title="Freiburg/Elbe">
Freiburg/Elbe



</doc>
<doc id="1522770" url="https://pl.wikipedia.org/wiki?curid=1522770" title="Cheese Factory Records">
Cheese Factory Records



</doc>
<doc id="1522771" url="https://pl.wikipedia.org/wiki?curid=1522771" title="Maryla Jonasówna">
Maryla Jonasówna

Maryla Jonasówna (również Maryla Jonas; ur. 31 maja 1911 w Warszawie, zm. 3 lipca 1959 w Nowym Jorku) – polska pianistka i wirtuoz żydowskiego pochodzenia, laureatka II Międzynarodowego Konkursu Pianistycznego im. Fryderyka Chopina w Warszawie.
Życiorys.
Początek kariery pianistycznej.
Urodziła się w 1911, w Warszawie, w wielodzietnej rodzinie polskich Żydów. Zafascynowana grą na fortepianie oraz będąc utalentowaną w tej dziedzinie rozpoczęła już jako kilkuletnie dziecko naukę gry na tym instrumencie, początkowo u pedagoga Włodzimierza Oberfelta. Mając osiem lat zadebiutowała na pierwszym publicznym koncercie z orkiestrą pod batutą Emila Młynarskiego, na którym została uznana jako „cudowne dziecko”. Następnie jako jedenastoletnia dziewczyna, w 1922 została przyjęta do Konserwatorium Warszawskiego (klasa Józefa Turczyńskiego). W wieku lat 12 wystąpiła po raz pierwszy na poranku symfonicznym w Filharmonii Warszawskiej.
Lata pobytu w Polsce.
W trakcie swojej kariery wzięła udział w kilku konkursach pianistycznych, w tym w dwóch Konkursach Chopinowskich w Warszawie. Przygotowując się do występu w Konkursie Chopinowskim – na krótko – wyjechała do Morges na konsultacje pianistyczne do Ignacego Jana Paderewskiego, a następnie do Wiednia do Emila von Sauera.
W 1927 wystąpiła jako jedna z najmłodszych uczestniczek w I Międzynarodowym Konkursie Pianistycznym im. Fryderyka Chopina, ale odpadła po eliminacjach, nie docierając do finału. Pięć lat później w 1932 zdobyła XIII nagrodę i tytuł laureatki na II Konkursie Chopinowskim. W recenzji prasowej po jej występie eliminacyjnym (17 marca) pisano wówczas w „Ilustrowanym Kuryerze Codziennym”:
Ponadto brała udział w Międzynarodowym Konkursie Pianistycznym im. Beethovena w Wiedniu (1933), gdzie otrzymała wyróżnienie i Międzynarodowym Konkursie Muzycznym im. Eugène'a Ysaÿe'a w Brukseli (1938). Koncertowała w wielu krajach Europy, m.in. w Niemczech, Francji, Holandii, Danii czy Szwecji. W okresie 1927–1928 wystąpiła na Festiwalach Mozartowskich w Bayreuth i Salzburgu.
Przed wybuchem II wojny światowej często koncertowała na terenie Polski, m.in. w Filharmonii Warszawskiej, gdzie m.in. zagrała "I Koncert fortepianowy e-moll", Henryka Melcera-Szczawińskiego czy "Partitę na fortepian" z orkiestrą Alfredo Caselli. Wyszła w tym czasie po raz pierwszy za mąż za znanego polskiego kryminologa. Często występowała na recitalach, z repertuarem różnych kompozytorów. Na antenie Polskiego Radia można ją było usłyszeć w transmitowanych koncertach chopinowskich.
Okres emigracji w Ameryce.
W trakcie II wojny światowej już w pierwszych jej miesiącach straciła rodziców, męża i dwóch braci, a sama niebawem została aresztowana przez gestapo i zatrzymana. Po siedmiu miesiącach pobytu w więzieniu wydostał ją jeden z oficerów niemieckich, który słyszał jej grę na koncercie i zaproponował, aby udała się do ambasady brazylijskiej w Berlinie, gdzie dotarła – idąc pieszo – po kilku tygodniach. Po wyrobieniu przez urzędników ambasady fałszywych dokumentów, udała się do punktu przerzutowego w Lizbonie, skąd wyruszyła do Ameryki Południowej, docierając w 1940 do Rio de Janeiro w Brazylii. 
Będąc w trudnym położeniu po podróży (wyczerpanie fizyczne i psychiczne) poddała się leczeniu w sanatorium. Kluczowym momentem w jej dalszym życiu było spotkanie w 1940 z przybyłym na cykl recitali wybitnym pianistą i wirtuozem Arturem Rubinsteinem, który pomógł jej powrócić do czynnego życia artystycznego. 30 czerwca 1940 po raz pierwszy dała po przyjeździe do Ameryki Południowej swój koncert w Rio de Janeiro. W następnych latach wielokrotnie koncertowała w Rio de Janeiro i Buenos Aires, jak również w niektórych krajach Ameryki Łacińskiej. Postanowiła wówczas, aby spróbować swoich sił w Stanach Zjednoczonych, gdzie 25 lutego 1946 wystąpiła w sali Carnegie Hall w Nowym Jorku, w swoim pierwszym zorganizowanym koncercie po zakończeniu wojny, który odbył się przy niewielkiej frekwencji publiczności. Jej talent został jedynie zauważony przez krytyków muzycznych i dziennikarzy. Jerome D. Bohm, krytyk muzyczny „The Herald Tribune” napisał o niej wówczas pochlebną recenzję, stwierdzając:
Kilka tygodni później (30 marca) zorganizowano jej kolejny koncert w Nowym Jorku (Carnegie Hall), w którym odniosła wielki sukces, zarówno artystyczny jak i frekwencyjny. Następnie 10 października 1946 wystąpiła z orkiestrą Filharmonii Nowojorskiej pod dyrekcją Artura Rodzińskiego, a potem występowała w innych amerykańskich salach koncertowych, m.in. w Chicago, Filadelfii, Cincinnati czy Dallas oraz w Kanadzie. W 1946 wyszła po raz drugi za mąż, poślubiając endokrynologa dr. Ernesta G. Abrahama. 
U schyłku życia.
Podczas jednego ze swoich koncertów w 1951 zemdlała i od tej pory ograniczyła znacznie tempo swojego życia artystycznego. Przeprowadzone wkrótce badania w 1952 wykazały, że jest to skutkiem rzadkiej choroby krwi. Wówczas koncertowała już tylko sporadycznie, dając kilka koncertów. 1 grudnia 1956 wystąpiła – jak się później okazało – po raz ostatni z publicznym recitalem w nowojorskiej sali Carnegie Hall, mając w programie utwory Wolfganga Amadeusa Mozarta i Fryderyka Chopina, ale ze względu na stan zdrowia pominęła niektóre zaplanowane utwory, a ostatni "Polonez fis-moll op. 44" (Chopina) zagrała tylko częściowo, przerywając występ. Zmarła 3 lipca 1959 w Nowym Jorku, w wyniku długotrwałej, postępującej i wyniszczającej choroby. 
Repertuar i dyskografia.
W jej repertuarze znalazły się utwory m.in. Fryderyka Chopina, Roberta Schumanna, Henryka Melcera-Szczawińskiego, Georga Friedricha Händla czy Franza Schuberta. Nagrała kilka płyt dla wytwórni płytowej Columbia Records.

</doc>
<doc id="1522773" url="https://pl.wikipedia.org/wiki?curid=1522773" title="Maryla Jonas">
Maryla Jonas



</doc>
<doc id="1522774" url="https://pl.wikipedia.org/wiki?curid=1522774" title="Ziya Gokalp">
Ziya Gokalp



</doc>
<doc id="1522776" url="https://pl.wikipedia.org/wiki?curid=1522776" title="Powstanie Thokolyego na Węgrzech">
Powstanie Thokolyego na Węgrzech



</doc>
<doc id="1522780" url="https://pl.wikipedia.org/wiki?curid=1522780" title="Powstanie Thokolyego">
Powstanie Thokolyego



</doc>
<doc id="1522782" url="https://pl.wikipedia.org/wiki?curid=1522782" title="Parafia Świętej Marii Magdaleny w Czarnkowie">
Parafia Świętej Marii Magdaleny w Czarnkowie

Parafia Świętej Marii Magdaleny w Czarnkowie - parafia rzymskokatolicka archidiecezji poznańskiej; powołana w XIII wieku, konsekracji dokonał biskup poznański ks. Jan Węgorzewski.
Historia kościoła pod wezwaniem św. Marii Magdaleny w Czarnkowie.
Kościół parafialny, dawniej kolegiacki, pw. św. Marii Magdaleny jest najcenniejszym zabytkiem miasta. Początków jego szukać należy w I połowie XIII wieku. W północno-wschodniej ścianie gotyckiej wieży można z trudem odczytać zatartą datę 1247. Pierwsze pisane źródło historyczne mówi o roku 1298 
z zaznaczeniem, że kościół ten należy do najstarszych w diecezji poznańskiej. Z dużym prawdopodobieństwem należy przypuszczać, 
że najstarsza świątynia była budowlą drewnianą. Data 1580, umieszczona na absydzie kościoła oznacza początek budowy 
w obecnym kształcie, którą to budowę zakończono w roku 1586 
w trzecią niedzielę po Zesłaniu Ducha Świętego, jej konsekracji dokonał biskup poznański, ks. Jan Węgorzewski.
Miejsca namaszczenia zostały oznaczone dwunastoma zacheuszkami. Świeczniki te symbolizują 12 apostołów i każdego roku w rocznicę poświęcenia świątyni, płoną w nich świece.
Kościół zgodnie z dawnym zwyczajem jest orientowany, tzn. jest zwrócony ołtarzem głównym na wschód. Świątynia została wybudowana w stylu późnogotyckim, o czym świadczą nieco spłaszczone sklepienia krzyżowo-żebrowe i gwiaździste o kolistych zwornikach. Świątynia w dawnych czasach była kolegiatą. O jej erygowanie zabiegał Adam Sędziwój Czarnkowski. Po jego śmierci Katarzyna z Leszczyńskich Czarnkowska wraz z synem Franciszkiem Kazimierzem Sędziwojem zwróciła się z prośbą do biskupa poznańskiego, ks. Adama Nowodworskiego, aby kościół wynieść 
do rzędu kolegiat. Dnia 19 stycznia 1632 roku kościół parafialny stał się kolegiatą.
Odtąd pracowało przy nim sześciu duchownych: pierwszy proboszcz - ks. Jan Skierzewski, kustosz, który był zarazem kaznodzieją oraz czterech kanoników. Wszyscy ci duchowni tworzyli kapitułę kolegiacką. Przywilejów kolegiaty używał kościół czarnkowski przez dwa wieki do dnia 16 lipca 1821 roku, kiedy 
to papież Pius VII Bullą „De Salute Animarum” /O Zbawieniu Dusz/ postanowił, że kolegiata stała się ponownie kościołem parafialnym. 
Po wyniesieniu kościoła do rzędu kolegiat, została dobudowana Kaplica Biczowania Pana Jezusa, której fundatorką była Zofia 
z Herbertów Czarnkowska. Kaplica została poświęcona w 1634 roku. Z fundacji Mikołaja i Anny Swiniarskich została dobudowana kaplica św. Jana Nepomucena około 1757 roku. Dwa pożary: 1709 i 1768 były powodem do przeprowadzenia renowacji w latach 1724-1726 
i po 1768 roku. Większe renowacje kościoła miały miejsce jeszcze 
w latach 1923 i 1927. 
W wieży zawieszono dzwon z fundacji proboszcza ks. Stanisława Modlińskiego, odlany w Poznaniu w 1768, natomiast na wieży zachował się zegar, który pochodzi z XVII wieku.
Prezbiterium.
Uwagę przykuwa barokowy ołtarz. W nastawie umieszczono 
w roku 1844 obraz patronki kościoła św. Marii Magdaleny, którą artysta przedstawił w pokutnej szacie z rozpuszczonymi złotorudymi, tycjanowskimi włosami. Święta wpatruje się w otwartą księgę i leżącą obok trupią czaszkę, która symbolizuje Vanitas – marność i znikomość ziemskiego życia.
Nad obrazem ołtarz zwieńcza wspaniała, kształtem zbliżona 
do trójkąta barokowa gloria. Kształt ten symbolizuje Trójcę Świętą.
Centralnie przedstawiono postać najświętszej Marii Panny Wniebowziętej 
i Ukoronowanej. Nad nią wyciągają ręce w błogosławiącym geście Bóg Ojciec 
i Chrystus, wysoko nad Nimi unosi się srebrzysta Gołębica – symbol Ducha Świętego. Po prawej i lewej stronie umieszczono adorujące anioły i putta, małe aniołki wyłaniające się ze srebrzystych obłoków. Po prawej stronie obrazu patronki znajduje się figura św. Piotra z mieczem i św. Kazimierza Królewicza w czapce książęcej i w szacie ozdobionej błamem gronostajowym. Po lewej stronie św. Paweł z otwartą księgą i gęsim piórem oraz św. Franciszek z Asyżu w habicie zakonnym, przepasany sznurem z trzema węzłami, symbolizującymi trzy śluby: ubóstwa, czystości i posłuszeństwa; na dłoni świętego znajduje się trupia czaszka – symbol przemijania – częsty motyw baroku. Figury apostołów Piotra i Pawła przedstawiają patronów poznańskiej diecezji.
Figury św. Kazimierza i Franciszka są patronami fundatora kolegiaty. 
Na drzwiach tabernakulum umieszczono symbole Eucharystii: kłosy pszeniczne 
i winne grona. Po jednej i drugiej stronie prezbiterium ustawiono dwurzędowe rokokowe stalle. Prezbiterium oddziela od nawy głównej łuk tęczowy, 
na którym przedstawiono scenę ukrzyżowania Zbawiciela.
Obecnie prezbiterium pełni funkcję kaplicy wieczystej adoracji Najświętszego Sakramentu. Adoracja trwa codziennie od zakończenia porannej Mszy św. do rozpoczęcia Mszy świętej wieczornej.
Kaplica Biczowania Pana Jezusa.
Dobudowana w XVII wieku oddzielona od nawy kunsztownie kutą 
w żelazie kratą z panoplią tzn. różnym uzbrojeniem i herbem „Nałęcz”, które świadczą o rycerskich tradycjach rodu Czarnkowskich. W ołtarzu kaplicy wisi obraz ze sceną poprzedzającą biczowanie. Nad obrazem – Wszechwidzące Oko Opatrzności Boskiej w trójkącie. Pod obrazem – tabernakulum z greckimi literami: Alfa i Omega – symbolizującymi początek i koniec wszechrzeczy.
W antepedium wyhaftowany jest napis:
IN CHRISTO OMNIA – W Chrystusie wszystko i data 1747.
Na przeciwległej ścianie barokowy obraz z charakterystycznym światłocieniem, przedstawiający obraz Golgoty z wyeksponowanym przez strumień światła Krzyżem. Pod obrazem bogato zdobiona złoceniami ławka kolatorska. Kaplica Biczowania była kaplica grobową Czarnkowskich.
Kaplica Świętych Aniołów Stróżów.
W kaplicy mieszczą się najcenniejsze pamiątki Czarnkowa. 
W ołtarzu obraz Anioła Stróża przeprowadzającego przez kładkę małego chłopca nad przepaścią, z której wyłania się paszcza smoka – symbolizująca szatana. Obraz został namalowany przez Hermana Hana – malarza baroku. W południowej ścianie wmurowano spiżową tablicę, będącą skrótową, panegiryczną /pełną pochwał/ genealogią rodu Czarnkowskich. Tam też można odczytać historyczną datę założenia Czarnkowa – 1192. Tablicę ufundował w 1602 roku Stanisław Czarnkowski, a odlał ją w spiżu poznański ludwisarz Walenty Kuningh. W zachodniej ścianie widnieje renesansowy przyścienny nagrobek Macieja i Katarzyny Czarnkowskich wykonany z marmuru kararyjskiego. W górnej niszy postać rycerza 
w charakterystycznej renesansowej pozie, przypominającej człowieka pogrążonego we śnie. W dolnej niszy – postać niewieścia w stroju przypominającym zakonny, z różańcem w dłoni. Nagrobek wyszedł spod dłuta Hermana van Hutte i Jana Zaręby. Najcenniejszym zabytkiem jest cynowa trumna z XVII wieku, wykonana przez Jakuba Kanadeja, kryjąca szczątki najznakomitszego przedstawiciela rodu Czarnkowskich – Adama Sędziwoja. Boki trumny są ozdobione tondami – kolistymi reliefami, przedstawiającymi rycerskie czyny zmarłego. Czoło sarkofagu zdobi przymocowany na stałe portret trumienny, będący unikatem sztuki sepulkralnej w Polsce.
Kaplica Jana Nepomucena.
Oddzielona od nawy XVIII wieczną kratą żelazną. W ołtarzu, 
w środkowej części nastawy, św. Antoni Padewski z Boskim Dzieciątkiem na ręku. Po prawej stronie figura św. Jana Nepomucena, po lewej Matka Boska Niepokalanie Poczęta – Apokaliptyczna, której głowa opromieniona jest 12 gwiazdami – symbolizującymi 12 pokoleń Izraela. W antepedium stylizowana Róża – herb rodu Swiniarskich „Poraj”. Kaplica ta jest kaplicą grobową tego rodu – 
w krypcie znajdują się trumny Mikołaja i Anny Swiniarskich oraz dwójki dzieci.
Nawa główna.
Na środkowym podłuczu postacie patronów Polski: św. Stanisława 
i św. Wojciecha. Po lewej stronie, za kaplicą Biczowania, znajduje się ambona, której baldachim zdobią dwie tablice Dekalogu. 
Po przeciwnej stronie znajduje się chrzcielnica z postacią Chrystusa, przyjmującego chrzest w Jordanie z rąk św. Jana Chrzciciela.
Ambona i chrzcielnica ozdobione są stiukowymi, złoconymi ornamentami rokokowymi. Tuż za amboną znajduje się boczny ołtarz Matki Bożej Różańcowej, ozdobiony dwiema spiralnymi kolumnami i rzeźbami św. Jadwigi i niezidentyfikowanej postaci świętej zakonnicy. Po przeciwnej stronie nawy znajduje się drugi boczny ołtarz – Narodzenia Najświętszej Marii Panny. 
Obraz namalowany w warsztacie Hermana Hana w 1630 roku przedstawia mistyczne narodziny Bogurodzicy, wykwitającej 
z Dzieciątkiem z kielicha lilii – symbolu niewinności. Artysta umieścił postacie wiekowych rodziców Marii św. Anny i św. Joachima. W różnych miejscach nawy głównej ustawione są konfesjonały: po obu stronach wejścia do nawy głównej – dwa rokokowe, w kaplicy Biczowania Pańskiego – potężny, szafiasty, barokowy.
Kruchta północna.
Znajduje się w niej obraz barokowy – św. Rocha – patron morowego powietrza. Święty jest przedstawiony w ubiorze pielgrzyma, prawą nogę ma obnażoną, malarz umieścił na niej niewielką plamkę, będącą pierwszym symptomem dżumy. Groźny pies, który szczerzy zęby jest symbolem zarazy i szatana.
Kruchta główna.
W bocznej ścianie umieszczona jest tablica epitafijna, poświęcona pamięci ostatniego przedwojennego proboszcza tej parafii, księdza kanonika Mikołaja Swinarskiego, który zginął męczeńską śmiercią w obozie koncentracyjnym – Sachsenhausen – Oranienburg w lutym 1940 roku.
Zakrystia.
Przy południowej ścianie znajduje się figura Chrystusa Frasobliwego w cierniowej koronie, pochylonego i zadumanego nad tragizmem cierpień człowieka. Na ścianie zachodniej zawieszono lawaterz rokokowy /naczynie do umywania rąk/ z herbami „Nałęcz” i „Poraj”, które są podtrzymywane przez dwa aniołki /putta/. W zakrystii znajdują się zabytkowe lichtarze i naczynia liturgiczne. 
Od prezbiterium oddzielają północną /lewą/ zakrystię drzwi żelazne 
z 1578 roku.

</doc>
<doc id="1522784" url="https://pl.wikipedia.org/wiki?curid=1522784" title="Janis Donins">
Janis Donins



</doc>
<doc id="1522785" url="https://pl.wikipedia.org/wiki?curid=1522785" title="Hans-Juergen Stumpff">
Hans-Juergen Stumpff



</doc>
<doc id="1522786" url="https://pl.wikipedia.org/wiki?curid=1522786" title="Mały Staw Spiski">
Mały Staw Spiski

Mały Staw Spiski (słow. "Malé Spišské pleso") – staw położony na wysokości 2000 m n.p.m., w Dolinie Pięciu Stawów Spiskich (górna część Doliny Małej Zimnej Wody), w słowackich Tatrach Wysokich. Pomiary pracowników TANAP-u z lat 60. XX w. wykazują, że ma on powierzchnię 0,180 ha, wymiary 54 × 54 m i głębokość ok. 3,5 m. Leży tuż obok Schroniska Téryego, nad samym progiem Doliny Pięciu Stawów Spiskich. Jest najmniejszy spośród wszystkich Pięciu Stawów Spiskich, pozostałe to: Zadni Staw Spiski, Wielki Staw Spiski, Pośredni Staw Spiski i Niżni Staw Spiski.
Szlaki turystyczne.
Czasy przejścia podane na podstawie mapy.

</doc>
<doc id="1522787" url="https://pl.wikipedia.org/wiki?curid=1522787" title="Zjawisko Seeligera">
Zjawisko Seeligera

Zjawisko Seeligera – efekt związany ze zwiększeniem jasności ciała niebieskiego Układu Słonecznego, gdy jest ono w opozycji względem Słońca. Zjawisko to zostało zaobserwowane przez niemieckiego astronoma Hugo von Seeligera. Zauważył on, że pierścienie Saturna są bardziej widoczne gdy planeta ta znajdzie się w opozycji.

</doc>
<doc id="1522788" url="https://pl.wikipedia.org/wiki?curid=1522788" title="Konkurs Piosenki Eurowizji 1971">
Konkurs Piosenki Eurowizji 1971

16. Konkurs Piosenki Eurowizji 1971 odbył się 3 kwietnia 1971 w Dublinie.
Zwyciężczynią konkursu została Séverine, reprezentantka Monako z piosenką "Un banc, un arbre, une rue", stając się pierwszą w historii przedstawicielką kraju, w którym nigdy nie była.
Przebieg konkursu.
Każdy nadawca po raz pierwszy w historii konkursu był zobowiązany do transmitowania teledysków do wszystkich piosenek konkursowych przed finałem. Belgijska zapowiedź pokazała duet Nicole i Hugo śpiewających "Goeiemorgen, morgen", ale Nicole nagle zachorowała na kilka dni przed konkursem. Telewizja zdecydowała, że parę zastąpią Jacques Raymond i Lily Castel. Reportaże sugerują, że Castel nie miała wystarczająco czasu nawet na zakup odpowiedniego kostiumu na konkurs. 
Przed konkursem wprowadzono nowe zasady głosowania: dwoje jurorów z każdego kraju (jeden w wieku 16-25 lat, drugi - 26-55) przyznawało 5–1 pkt każdej z piosenek tuż po jej prezentacji na scenie. Potem byli proszeni na scenę (po trzy kraje, tj. 6 jurorów na scenie), by podać punkty przyznane poszczególnym piosenkom. Proces głosowania był krytykowano ze względu na fakt, że niektórzy jurorzy przyznawali mniej punktów od innych.
Po raz pierwszy zastosowano zasadę mówiącą o tym, że na scenie może występować maksymalnie sześć osób. Wcześniej z reguły przed publicznością stawali soliści albo duety.
Kraje uczestniczące.
W konkursie wzięli udział reprezentanci z 18 państw, w tym powracające po przerwie telewizje z Finlandii, Norwegii, Portugalii, Szwecji i Austrii, a także debiutujący nadawca publiczny z Malty.
W finale konkursu wystąpiło kilku uczestników, którzy reprezentowali swoje kraje w poprzednich konkursach: reprezentujący Belgię Jacques Raymond startował wcześniej w finale konkursu w 1963, a Katja Ebstein po raz drugi reprezentowała Niemcy, wcześniej występując w barwach kraju podczas konkursu w 1970.

</doc>
<doc id="1522789" url="https://pl.wikipedia.org/wiki?curid=1522789" title="Jurgen Peiffer">
Jurgen Peiffer



</doc>
<doc id="1522790" url="https://pl.wikipedia.org/wiki?curid=1522790" title="Juergen Peiffer">
Juergen Peiffer



</doc>
<doc id="1522793" url="https://pl.wikipedia.org/wiki?curid=1522793" title="Comedy rock">
Comedy rock

Comedy rock – nurt w muzyce rockowej. 
Znany jest jako muzyka rockowa z wątkami satyry i ironii (objawiającej się przede wszystkim w tekstach, ale również w zabawnych odgłosach podczas grania na zwykłych instrumentach). Przedstawiciele nurtu: Tenacious D, The Offspring, Bloodhound Gang. W Polsce jednymi z przedstawicieli tego gatunku są zespoły Big Cyc, Elektryczne Gitary, Nocny Kochanek, Łydka Grubasa czy Lej Mi Pół.

</doc>
<doc id="1522794" url="https://pl.wikipedia.org/wiki?curid=1522794" title="Pavel Schönfeld">
Pavel Schönfeld



</doc>
<doc id="1522796" url="https://pl.wikipedia.org/wiki?curid=1522796" title="Elizabeth Moon">
Elizabeth Moon

Elizabeth Moon (ur. 7 marca 1945 w McAllen, Teksas) – amerykańska pisarka science fiction i fantasy.
Urodziła się jako Susan Elizabeth Norris. Ukończyła historię na Rice University w Houston w 1968 r. (potem zdobyła także licencjat z biologii). W tym samym roku wstąpiła do marines, gdzie dosłużyła się stopnia porucznika. W 1969 r. poślubiła Richarda Moona; ich syn urodził się w 1983 r.
Zaczęła publikować w latach 70. Jej pierwsza powieść "The Sheepfarmer's Daughter" zdobyła nagrodę Comptona Crooka w 1989 r. Powieść "Prędkość mroku" została nagrodzona w 2003 r. nagrodą Nebula. Moon została także w 2007 r. uhonorowana nagrodą im. Roberta Heinleina.
Większość twórczości Elizabeth Moon to militarna odmiana science fiction.
Swą pierwszą książkę napisała w wieku 6 lat. Pisarka ma także wykształcenie muzyczne, gra na akordeonie i śpiewa w chórze. Działa także w lokalnym samorządzie, wykorzystując swe doświadczenie w zakresie ratownictwa medycznego.

</doc>
<doc id="1522798" url="https://pl.wikipedia.org/wiki?curid=1522798" title="Luigi Fagioli">
Luigi Fagioli

Luigi Fagioli (ur. 9 czerwca 1898 w Osimo, zm. 20 czerwca 1952 po wypadku w rajdzie Mille Miglia) – włoski kierowca wyścigowy, II wicemistrz pierwszego sezonu Formuły 1, oraz wicemistrz mistrzostw Europy z roku 1935.

</doc>
<doc id="1522800" url="https://pl.wikipedia.org/wiki?curid=1522800" title="Baula">
Baula

Baula – wygasły wulkan (934 m) położony w Islandii, zlokalizowany w pobliżu drogi Hringvegur.

</doc>
<doc id="1522801" url="https://pl.wikipedia.org/wiki?curid=1522801" title="Turn Loose the Swans">
Turn Loose the Swans

Turn Loose the Swans – druga płyta studyjna brytyjskiego zespołu My Dying Bride wydana w październiku 1993 roku przez wytwórnię płytową Peaceville.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1522802" url="https://pl.wikipedia.org/wiki?curid=1522802" title="Bazylika archikatedralna Świętych Apostołów Piotra i Pawła w Kownie">
Bazylika archikatedralna Świętych Apostołów Piotra i Pawła w Kownie

Bazylika archikatedralna Świętych Apostołów Piotra i Pawła w Kownie (lit. Kauno Šv. apaštalų Petro ir Povilo arkikatedra bazilika) – kościół gotycki z XV wieku, trójnawowy, zbudowany z cegły, wielokrotnie przebudowywany. Mieści się przy ulicy Vilniaus gatve, pod numerem 26.
Budowę świątyni rozpoczęto w 1413 r. Nawę główną i wieże ukończono w 1624 r. Prace budowlane zakończyły się w 1655 r. Budowla mierzy 84 m długości i 34 m szerokości. Nawa główna ma 26 m wysokości. Jest to największa świątynia katolicka na Litwie i jedyny w kraju kościół gotycki w formie bazyliki. W latach 1808–1864 świątynia należała do augustianów. Od 1895 pełni funkcję katedry, od 1921 jest bazyliką mniejszą.
Ołtarz główny z 1755, wykonany przez Tomasza Podhajskiego, przedstawia scenę Ukrzyżowania w otoczeniu 12 apostołów. Ołtarzy bocznych jest dziewięć. Ściany świątyni zdobią obrazy Johanna Gotharda Berhoffa i Michała Andriollego. W świątyni pochowano biskupa żmudzkiego Macieja Wołónczewskiego, poetę Maironisa (mauzoluem na zewnątrz kościoła) oraz kardynała Vincentasa Sladkevičiusa.

</doc>
<doc id="1522804" url="https://pl.wikipedia.org/wiki?curid=1522804" title="Pesa 610M">
Pesa 610M

Pesa 610M – szerokotorowy inspekcyjny wagon spalinowy wyprodukowany przez Pesa Bydgoszcz dla Kolei Ukraińskich. Jest wersją rozwojową jednoczłonowego spalinowego pojazdu szynowego Partner (typ 214M). Powstał tylko jeden egzemplarz, który został dostarczony w 2004 roku.
Historia.
Pesa Bydgoszcz w 2001 rozpoczęła produkcję fabrycznie nowych pojazdów szynowych. Jako pierwszy powstał normalnotorowy spalinowy wagon silnikowy typu 214M przeznaczony na rynek polski&lt;ref name="ŚK 5/2003"&gt;&lt;/ref&gt;. W 2004 Pesa rozpoczęła realizację zamówień na pojazdy tego typu dla kolei szerokotorowych. Pierwsze dotyczyło pięciu wagonów dla Kolei Ukraińskich. Jednym z nich jest wagon inspekcyjny 610M przeznaczony dla dyrektora generalnego Kolei Ukraińskich, a pozostałe cztery to 620M przeznaczone dla regularnego ruchu pasażerskiego. Projekt wyglądu zewnętrznego i wnętrza wagonu inspekcyjnego typu 610M został zrealizowany przez nieoficjalną grupę projektową D7, w skład której weszli Marek Adamczewski oraz Marek i Bogumiła Jóźwiccy.
W 2011 Koleje Rosyjskie zamówiły nowy model pojazdu inspekcyjnego Pesy – 611M.
214M
610M
620M
Konstrukcja.
Pudło.
610M to wagon silnikowy dostosowany do skrajni szerokotorowej (szerszy w stosunku do polskich odpowiedników) i wyposażony w sprzęg SA-3. Wytrzymałość konstrukcji nadwozia określono jako P II według normy PN EN 12663. Zastosowano nierdzewne poszycie.
Napęd i zawieszenie.
Wagon porusza się na dwóch wózkach napędowych typu 3MSa. Zawieszenie ma dwa stopnie usprężynowania, drugim są sprężyny pneumatyczne. Jednostki napędowe stanowią dwa silniki MTU połączone z przekładniami Voith. Możliwa jest trakcja wielokrotna do 3 pojazdów.
Pojazd jest wyposażony w system kontroli i diagnostyki.
Przestrzeń pasażerska.
Wnętrze pojazdu zostało przystosowane do pracy i podróżowania. Na obu końcach pojazdu znajdują się, połączone z kabiną maszynisty, sale widokowe umożliwiające obserwację aktualnie pokonywanej linii kolejowej. W wagonie znajduje się także sala konferencyjna wyposażona w sprzęt audiowizualny oraz przedział biurowo-sypialny z łazienką (zamknięty system WC) i zapleczem kuchennym. Do wykończenia środka pojazdu wykorzystano elementy drewniane, a siedziska powleczono skórzaną tapicerką. Wnętrze jest w pełni klimatyzowane i monitorowane
Wejście.
Z każdej strony pojazdu znajduje się jedna para drzwi o szerokości 1 300 mm. Połączenie obniżanych dwóch stopni wewnątrz i jednego wysuwanego na zewnątrz umożliwia wychodzenie zarówno na wysoki peron, jak i bezpośrednio na podtorze. Podłoga znajduje się na wysokości 1 345 mm nad poziomem główki szyny.
Eksploatacja.
610M-001 służy od 2004 do jazd inspekcyjnych dyrekcji kolei ukraińskich. Do grudnia 2012, kiedy przechodził przegląd techniczny poziomu czwartego u producenta w Bydgoszczy, przejechał 700 000 km&lt;ref name="ZM 12/2012"&gt;&lt;/ref&gt;.
Podczas rosyjskiej inwazji w 2022 pojazd przeznaczono jako mobilne centrum dowodzenia służące do zarządzania Kolejami Ukraińskimi. Na pokładzie zamontowano instalacje Starlink.

</doc>
<doc id="1522805" url="https://pl.wikipedia.org/wiki?curid=1522805" title="Gum 29">
Gum 29

Gum 29 (również RCW 49) – duży i jasny obszar H II znajdujący się w konstelacji Kila. Jest jonizowany i rozświetlany przez zanurzoną w nim gromadę otwartą Westerlund 2. Wraz z nią stanowi obiekt NGC 3247 w New General Catalogue, który odkrył John Herschel 1 kwietnia 1834 roku.
Odległość do Westerlund 2, a tym samym do Gum 29, nie jest dokładnie znana; przy użyciu różnych metod oszacowano, że znajduje się w odległości od ok. 2 do 8 kiloparseków (od 6,5 do 26 tys. lat świetlnych) od Słońca. Jedna z najnowszych prac dotyczących Westerlund 2 (opublikowana w 2013 roku) podaje wartość ok. 9,3 tys. lat świetlnych.
Gum 29 jest jednym z najbardziej wydajnych obszarów formowania gwiazd w Drodze Mlecznej. Według szacunków w mgławicy tej znajduje się ponad 2200 gwiazd niewidocznych na optycznych długościach fali świetlnej, ponieważ są one w gęstym pyle i gazie mgławicy. Dopiero zdjęcia wykonane teleskopem podczerwonym Kosmicznego Teleskopu Spitzera ujawniły obecność około 300 nowo powstałych gwiazd. Gwiazdy te znajdują się w bardzo wczesnym stadium swojej ewolucji, dzięki czemu dostarczają ważnych danych dotyczących powstawania i rozwoju gwiazd. Z obserwacji tych wynika, że nieoczekiwanie dla astronomów, większość gwiazd tego obszaru posiada dyski akrecyjne. Oznacza to więc, że dyski akrecyjne są dużo bardziej powszechne niż uważano do tej pory. Szczegółowe obserwacje dwóch dysków gwiazd mgławicy wykazały, że są one zbudowane w sposób wymagany w procesie formowania układu planetarnego. Spośród wszystkich znanych dysków akrecyjnych są to najdalsze i najsłabsze potencjalne dyski protoplanetarne zaobserwowane do tej pory. Odkrycie to wspiera teorię, według której dyski protoplanetarne są naturalnym elementem procesu ewolucji gwiazd, a układy planetarne nie są rzadkością w Drodze Mlecznej.

</doc>
<doc id="1522808" url="https://pl.wikipedia.org/wiki?curid=1522808" title="RCW 49">
RCW 49



</doc>
<doc id="1522813" url="https://pl.wikipedia.org/wiki?curid=1522813" title="Ahlden (Aller)">
Ahlden (Aller)

Ahlden (Aller) – miasto (niem. "Flecken") w Niemczech nad rzeką Aller, w kraju związkowym Dolna Saksonia, w powiecie Heidekreis, wchodzi w skład gminy zbiorowej Ahlden.

</doc>
<doc id="1522814" url="https://pl.wikipedia.org/wiki?curid=1522814" title="Wielki Staw Spiski">
Wielki Staw Spiski

Wielki Staw Spiski (słow. "Veľké Spišské pleso") – staw położony na wysokości 2014 m n.p.m., w Dolinie Pięciu Stawów Spiskich (górna część Doliny Małej Zimnej Wody), w słowackich Tatrach Wysokich. Pomiary pracowników TANAP-u z lat 60. XX wieku wykazują, że ma on powierzchnię 3,480 ha, wymiary 324 × 182 m i głębokość ok. 10 m. Leży nieopodal Schroniska Téryego. Jest największy spośród wszystkich Pięciu Stawów Spiskich, pozostałe to: Zadni Staw Spiski, Mały Staw Spiski, Pośredni Staw Spiski i Niżni Staw Spiski.
Ma odpływ, którym woda spływa do Pośredniego Stawu Spiskiego.

</doc>
<doc id="1522816" url="https://pl.wikipedia.org/wiki?curid=1522816" title="The Angel and the Dark River">
The Angel and the Dark River

The Angel and the Dark River – trzecia płyta studyjna brytyjskiego zespołu My Dying Bride wydana 22 maja 1995 roku przez wytwórnię płytową Peaceville.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1522818" url="https://pl.wikipedia.org/wiki?curid=1522818" title="Jan Stráský">
Jan Stráský

Jan Stráský (ur. 24 grudnia 1940 w Pilźnie, zm. 6 listopada 2019 w Pradze) – czeski ekonomista i polityk, parlamentarzysta, wicepremier i minister, ostatni premier Czechosłowacji (1992).
Życiorys.
W latach 1958–1990 był pracownikiem czechosłowackiego banku państwowego (SBČS). W latach 1963–1970 studiował filozofię i ekonomię polityczną na Uniwersytecie Karola w Pradze. Od 1964 do 1969 był członkiem Komunistycznej Partii Czechosłowacji, w 1969 wystąpił z partii, pomimo tego w 1970 został dodatkowo z niej oficjalnie relegowany.
Od 1990 do 1991 był zastępcą dyrektora generalnego jednego z banków i doradcą czeskiego premiera. W 1991 należał do założycieli Obywatelskiej Partii Demokratycznej, w latach 1992–1997 był wiceprzewodniczącym partii. W 1998 wystąpił z niej i przeszedł do tworzącej się Unii Wolności.
Od maja 1991 do lipca 1992 pełnił funkcję wicepremiera Czechosłowacji. W okresie od 2 lipca do 31 grudnia 1992 sprawował funkcję premiera Czechosłowacji; w związku z rozpadem państwa był ostatnią osobą w historii, piastującą ten urząd. Ponadto, po rezygnacji Václava Havla, od 20 lipca tego samego roku był również pełniącym obowiązki prezydenta Czechosłowacji. W 1992 przez kilka miesięcy kierował też federalnym resortem handlu zagranicznego. Oprócz tego równolegle sprawował mandat deputowanego do Czeskiej Rady Narodowej.
Po rozpadzie federacji był deputowanym do Izby Poselskiej (do 1998) oraz pierwszym ministrem transportu Republiki Czeskiej (od stycznia 1993 do października 1995). Z ministerstwa transportu odszedł do ministerstwa zdrowia, którym kierował do stycznia 1998. W 1998 wycofał się z aktywności publicznej. Powrócił do niej w 2001, obejmując stanowisko dyrektora administracji kraju południowoczeskiego; zajmował je do 2006.
Od 2011 do 2012 był dyrektorem Parku Narodowego Szumawa, gdzie wzbudził kontrowersje decyzją o zastosowaniu insektycydów w postaci pułapek feromonowych w walce z kornikami. Wieloletni członek Klubu Czeskich Turystów, w latach 2006–2014 był przewodniczącym tej instytucji.

</doc>
<doc id="1522821" url="https://pl.wikipedia.org/wiki?curid=1522821" title="Eickeloh">
Eickeloh

Eickeloh - gmina w Niemczech, w kraju związkowym Dolna Saksonia, w powiecie Heidekreis, wchodzi w skład gminy zbiorowej Ahlden. Położona jest przy zbiegu rzek Aller i Leine na południe od miasta Walsrode.

</doc>
<doc id="1522824" url="https://pl.wikipedia.org/wiki?curid=1522824" title="Pośredni Staw Spiski">
Pośredni Staw Spiski

Pośredni Staw Spiski (słow. "Prostredné Spišské pleso") – staw położony na wysokości 2013 m n.p.m., w Dolinie Pięciu Stawów Spiskich (górna część Doliny Małej Zimnej Wody), w słowackich Tatrach Wysokich. Pomiary pracowników TANAP-u z lat 60. XX w. wykazują, że ma on powierzchnię 2,360 ha, wymiary 225 × 142 m i głębokość ok. 4,6 m. Leży nieopodal Schroniska Téryego. Jest to drugi co do wielkości spośród Pięciu Stawów Spiskich, pozostałe to: Zadni Staw Spiski, Mały Staw Spiski, Wielki Staw Spiski (największy) i Niżni Staw Spiski.

</doc>
<doc id="1522825" url="https://pl.wikipedia.org/wiki?curid=1522825" title="Witold Banasikowski">
Witold Banasikowski

Witold Banasikowski (ur. 10 listopada 1954 w Warszawie, zm. 15 listopada 2008 w Zakopanem) – polski lekkoatleta biegający na 400 m przez płotki. 
Życiorys.
Podczas kariery zawodniczej startował - bez większych sukcesów - w barwach warszawskiego Orła. Po zakończeniu kariery pracował jako trener. W ostatnich latach zajmował się szkoleniem kadry narodowej. Wśród wyróżniających się podopiecznych trenera można wymienić m.in. Monikę Bejnar czy Annę Pacholak.
Zmarł nagle 15 listopada 2008 podczas obozu sportowego w Zakopanem. 24 listopada 2008 został pochowany na Starych Powązkach w Warszawie (kwatera 273-2-19).

</doc>
<doc id="1522826" url="https://pl.wikipedia.org/wiki?curid=1522826" title="Kryłów (gmina)">
Kryłów (gmina)

Kryłów – dawna gmina wiejska istniejąca w latach 1867-1954 na Lubelszczyźnie. Siedzibą gminy był Kryłów.
Gmina Kryłów powstała w 1867 roku w Królestwie Kongresowym, a po jego podziale na powiaty i gminy z początkiem 1867 roku weszła w skład w powiatu hrubieszowskiego w guberni lubelskiej, jako jedna z 13 gmin wiejskich powiatu (w latach 1912-1915 jako część guberni chełmskiej). do gminy przyłączono pozbawiony praw miejskich Kryłów.
W 1919 roku gmina weszła w skład woj. lubelskiego. Gmina graniczyła od północy z gminami Mieniany i Chotiaczów (woj. wołyńskie), od wschodu z gminami Grzybowica (woj. wołyńskie) i Dołhobyczów, od południa z gminą Poturzyn (powiat tomaszowski), a od zachodu z gminą Mircze (a po jej zniesieniu w 1936 roku z gminą Miętkie). Główna część gminy była skupiona wzdłuż rzeki Bug, natomiast w południowo-zachodniej części gmina posiadała długi, wąski "ogon", wdzierający się pomiędzy gminy Mircze i Poturzyn.
Do 1933 roku ustrój gminy Kryłów kształtowało zmodyfikowane prawo zaborcze. Podczas okupacji gmina należała do dystryktu lubelskiego (w Generalnym Gubernatorstwie). W 1943 roku w skład gminy wchodziły wsie: Kosmów, Kosmów-Kolonia, Kryłów, Kryłów-Kolonia, Łasków, Łasków-Kolonia, Małków, Małków-Kolonia, Prehoryłe-Kolonia, Smoligów i Szychowice. 1 lipca 1952 roku gmina Kryłów składała się z 9 gromad.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin 1 stycznia 1973 roku gminy Kryłów nie przywrócono a jej dawny obszar wszedł w skład nowej gminy Mircze (oraz częściowo gminy Hrubieszów).

</doc>
<doc id="1522829" url="https://pl.wikipedia.org/wiki?curid=1522829" title="Krafla">
Krafla

Krafla – czynny (ostatnia erupcja w 1984 roku) kompleks wulkaniczny położony na północny wschód od jeziora Mývatn w Islandii. Jego najwyższy wierzchołek ma wysokość 800 m n.p.m.

</doc>
<doc id="1522832" url="https://pl.wikipedia.org/wiki?curid=1522832" title="Rudzienice Suskie">
Rudzienice Suskie

Rudzienice Suskie – stacja kolejowa w Rudzienicach, w województwie warmińsko-mazurskim, w Polsce.
W roku 2017 stacja obsługiwała 20–49 pasażerów na dobę.

</doc>
<doc id="1522833" url="https://pl.wikipedia.org/wiki?curid=1522833" title="Jan Strasky">
Jan Strasky



</doc>
<doc id="1522834" url="https://pl.wikipedia.org/wiki?curid=1522834" title="Lista gier komputerowych wydanych przez Nickelodeon">
Lista gier komputerowych wydanych przez Nickelodeon

Powyższa lista przedstawia gry komputerowe wydane przez amerykańską telewizję Nickelodeon. Od lat 90. XX wieku Nickelodeon produkuje gry komputerowe (dystrybutowane głównie przez THQ) na różne konsole.

</doc>
<doc id="1522837" url="https://pl.wikipedia.org/wiki?curid=1522837" title="Grethem">
Grethem

Grethem - gmina w Niemczech, w kraju związkowym Dolna Saksonia, w powiecie Heidekreis, wchodzi w skład gminy zbiorowej Ahlden.
Geografia.
Gmina Grethem położona jest na lewym brzegu rzeki Aller, na południe od miasta Walsrode.
Do gminy należy dzielnica Büchten.

</doc>
<doc id="1522838" url="https://pl.wikipedia.org/wiki?curid=1522838" title="Like Gods of the Sun">
Like Gods of the Sun

Like Gods of the Sun – czwarta płyta studyjna brytyjskiego zespołu My Dying Bride wydana 7 października 1996 roku przez wytwórnię płytową Peaceville.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1522840" url="https://pl.wikipedia.org/wiki?curid=1522840" title="Wacław Jezusek">
Wacław Jezusek

Wacław Jezusek (ur. 14 września 1896 w Kolnie, zm. 5 grudnia 1982 w Płocku) – polski duchowny katolicki diecezji płockiej, infułat.
Zarys biografii.
Święcenia kapłańskie przyjął 30 maja 1920 z rąk biskupa Antoniego Juliana Nowowiejskiego. W 1922 ukończył z doktoratem studia z zakresu prawa kanonicznego w Rzymie. Od 1923 wicekanclerz kurii diecezjalnej w Płocku, a w latach 1928-1939 i od 1940 wikariusz generalny diecezji płockiej. Wykładał w Seminarium Duchownym w Płocku. 
W latach 1941-1945 przebywał na terenie archidiecezji warszawskiej. Od 1945 kanclerz kurii w Płocku. W 1949 odznaczony godnością prałata domowego Jego Świątobliwości, w tymże roku został też regensem Seminarium Duchownego w Płocku (do 1963). W 1964 mianowany radcą kurii, następnie wikariuszem generalnym (funkcji tych zrzekł się na własną prośbę). W 1971 przeszedł na emeryturę. 
Pozostawił dorobek pisarski liczący około 300 pozycji, poświęconych w głównej mierze martyrologii duchowieństwa płockiego. Pochowany na cmentarzu katolickim w Płocku, w kwaterze prałatów katedry płockiej.

</doc>
<doc id="1522843" url="https://pl.wikipedia.org/wiki?curid=1522843" title="Hademstorf">
Hademstorf

Hademstorf – gmina w Niemczech, w kraju związkowym Dolna Saksonia, w powiecie Heidekreis, wchodzi w skład gminy zbiorowej Ahlden.
Geografia.
Gmina Hademstorf położona jest na prawym brzegu rzeki Aller.

</doc>
<doc id="1522845" url="https://pl.wikipedia.org/wiki?curid=1522845" title="Lubajny (przystanek kolejowy)">
Lubajny (przystanek kolejowy)

Lubajny – przystanek kolejowy w Lubajnach, w województwie warmińsko-mazurskim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="1522847" url="https://pl.wikipedia.org/wiki?curid=1522847" title="Wielka encyklopedia tatrzańska">
Wielka encyklopedia tatrzańska

Wielka encyklopedia tatrzańska – polska encyklopedia wiedzy o Tatrach (tatrologii). Jest to fundamentalne dzieło znawców Tatr – Zofii Radwańskiej-Paryskiej i Witolda Henryka Paryskiego, którzy przez 60 lat chodzili po Tatrach i zajmowali się ich badaniem. Encyklopedia obejmuje całość problematyki tatrzańskiej. Zawiera wiadomości z topografii Tatr, historii, geografii, przyrody, turystyki, etnografii, geologii, taternictwa, a także zdjęcia, rysunki i mapy. Książka ma 1556 stron. Pierwsze książkowe wydanie pojawiło się w 1995, potem było jeszcze wznawiane w 2004. Obydwa wydania pojawiły się z 3 wersjami okładki: płótno, skóra i półskórek. Encyklopedia wydana została w Poroninie przez Wydawnictwo Górskie. Ponadto wyszła wersja multimedialna na płycie CD-ROM. Zawierała ona łącznie ok. 6000 haseł, 1200 grafik (w tym panoramy), a także nagrania gwary i muzyki górali polskich i słowackich oraz 60 interaktywnych map graniowych.
Na nazewnictwie topograficznym "Wielkiej encyklopedii tatrzańskiej" w dużym stopniu opiera się nazewnictwo tatrzańskie przyjęte w polskiej Wikipedii. W internecie dostępna jest również sieciowa wersja tej encyklopedii (link).

</doc>
<doc id="1522848" url="https://pl.wikipedia.org/wiki?curid=1522848" title="Hodenhagen">
Hodenhagen

Hodenhagen – gmina w Niemczech, w kraju związkowym Dolna Saksonia, w powiecie Heidekreis, siedziba gminy zbiorowej Ahlden.
Geografia.
Gmina Hodenhagen położona jest na prawym brzegu rzeki Aller
Serengeti Park.
Park zoologiczno-rozrywkowy o powierzchni 200 hektarów, składających się z kilku stref, które można przejechać samochodem. W Serengeti Park mieszka ok. 1,5 tys. dzikich zwierząt (lwy, stada gnu, bawoły, żyrafy, tygrysy i strusie) żyjących niczym na wolności. Znajduje się tu również największa w Niemczech hodowla słoni; jedyne w Europie Aqua Safari, w ramach którego zwierzęta podziwia się z płynącej łodzi; 
minizoo (blisko 200 zwierząt); świat małp - miejsce, w którym żyje ok. 200 małp 20 różnych gatunków; Świat Rozrywki z ponad 40 atrakcjami (park linowy, diabelski młyn, słoniowy samolot, place zabaw).

</doc>
<doc id="1522849" url="https://pl.wikipedia.org/wiki?curid=1522849" title="Baszta Niedźwiadka">
Baszta Niedźwiadka

Baszta Niedźwiadka – średniowieczna baszta w systemie fortyfikacji miejskich Wrocławia, znajdująca się pomiędzy dzisiejszymi ulicami: Piaskową a Kraińskiego, na tyłach Hali Targowej przy pl. Nankiera.
Pierwotnie (około połowy XIII wieku) był to tylko prostokątny wykusz we wschodniej linii obwarowań wewnętrznych umożliwiający rażenie z boku nieprzyjaciela zbliżającego się do murów. W wieku XIV wykusz uzyskał dodatkową kondygnację, stając się czworoboczną wieżą, w której umieszczono otwory strzelnicze. W wieku XV lub XVI basztę wyposażono w działobitnię.
Późniejsze rozbudowy systemu fortyfikacji miasta opierały się już na nowocześniejszych konstrukcjach budowlanych i obejmowały obszerniejszą połać miasta, poza wewnętrzną linią średniowiecznych murów miejskich. Baszta Niedźwiadka utraciła swoje militarne znaczenie na tyle, że podczas nakazanej w roku 1807 przez napoleońskich dowódców rozbiórki murów miejskich zachowano ją. W ciągu wieku XIX i na początku XX przebudowywano ją i adaptowano do innych celów tak, że dotrwała do II wojny światowej. Podczas oblężenia "Festung Breslau" baszta zniszczona została w 75%, ale w latach 1957–1958 podjęto jej rekonstrukcję według projektu Mirosława Przyłęckiego. Podczas tej rekonstrukcji wmurowano w południowo-zachodni narożnik baszty kamienną rzeźbę niedźwiadka, odnalezioną w zwałach powojennych gruzów gdzieś w rejonie ul. Łaciarskiej; od tej rzeźby baszta zyskała swą dzisiejszą nazwę.
Obecnie w Baszcie, użytkowanej przez Zrzeszenie Studentów Polskich, prowadzona jest działalność gastronomiczna; znajdowała się tu winiarnia "Baszta", później "La Luz", wreszcie restauracja pod nazwą "Abrams' Tower".

</doc>
<doc id="1522850" url="https://pl.wikipedia.org/wiki?curid=1522850" title="Hengill">
Hengill

Hengill – wulkan (803 m n.p.m.) położony w południowo-zachodniej Islandii na południe od Þingvellir. Wulkan zajmuje powierzchnię około 100 km2.
Jest aktywny, na co dowodem są liczne gorące źródła i fumarole, choć ostatnia erupcja miała miejsce ok. 2000 lat temu.
Wulkan jest ważnym źródłem energii dla dwóch dużych elektrowni geotermalnych: Hellisheiði i Nesjavellir.
Okolice wulkanu są atrakcyjnym obszarem turystycznym, dzięki rozbudowanej sieci szlaków pieszych i gorącym źródłom, z których kilka nadaje się do kąpieli. Większość szlaków turystycznych zaczyna się przy elektrowniach geotermalnych lub w miasteczku Hveragerði, które jest zaliczane do obszaru wulkanu Hengill.

</doc>
<doc id="1522851" url="https://pl.wikipedia.org/wiki?curid=1522851" title="Mieniany (gmina)">
Mieniany (gmina)

Mieniany (do 1877 "Kozodawy") – dawna gmina wiejska istniejąca od drugiej połowy XIX wieku do 1954 roku na Lubelszczyźnie. Siedzibą gminy były Mieniany, a następnie Czerniczyn (1945–54). 
Gmina Mieniany powstała w 1877 roku, w Królestwie Polskim, w powiecie hrubieszowskim w guberni lubelskiej z obszaru dotychczasowej gminy Kozodawy.
W 1919 roku gmina weszła w skład woj. lubelskiego. W 1924 roku w skład gminy wchodziły: Cichobórz wieś, folwark; Czerniczynek wieś; Czumów wieś, folwark; Dąbrowa folwark; Gródek Nadbużny wieś, folwark; Kozodawki folwark; Kozodawy wieś, folwark; Kujtówka kol.; Masłomęcz wieś, folwark; Metelin wieś, folwark; Mieniany wieś, folwark; Ślipcze wieś; Ślipcze-Wołynka folwark. Do 1933 roku ustrój gminy Kryłów kształtowało zmodyfikowane prawo zaborcze. 1 kwietnia 1936 roku do gminy Mieniany włączono gromady Brodnica, Czerniczyn i Wolica ze zlikwidowanej gminy Dziekanów. Podczas okupacji gmina należała do dystryktu lubelskiego (w Generalnym Gubernatorstwie). 
Po wojnie siedzibę gminy przeniesiono z Mienian do Czerniczyna. Według stanu z dnia 1 lipca 1952 roku gmina Mieniany składała się z 12 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Mieniany nie przywrócono a jej dawny obszar wszedł w skład nowej gminy Hrubieszów.

</doc>
<doc id="1522854" url="https://pl.wikipedia.org/wiki?curid=1522854" title="Niżni Staw Spiski">
Niżni Staw Spiski

Niżni Staw Spiski (słow. "Nižné Spišské pleso", "Dolné Spišské pleso") – staw położony na wysokości 2000 m n.p.m., w Dolinie Pięciu Stawów Spiskich (górna część Doliny Małej Zimnej Wody), w słowackich Tatrach Wysokich. Pomiary pracowników TANAP-u z lat 60. XX w. wykazują, że ma on powierzchnię 0,710 ha, wymiary 145 × 86 m i głębokość ok. 4,2 m. Leży na zachód od Schroniska Téryego, w małej kotlince opadającej do dolnych partii Dolinki Lodowej. Jest to jeden z Pięciu Stawów Spiskich, pozostałe to: Zadni Staw Spiski, Mały Staw Spiski, Wielki Staw Spiski i Pośredni Staw Spiski.
Szlaki turystyczne.
Czasy przejścia podane na podstawie mapy.

</doc>
<doc id="1522856" url="https://pl.wikipedia.org/wiki?curid=1522856" title="Brennisteinsalda">
Brennisteinsalda

Brennisteinsalda – wulkan (855 m n.p.m.) położony w południowej Islandii w pobliżu Landmannalaugar.
Ostatnia erupcja w 1961 r.

</doc>
<doc id="1522857" url="https://pl.wikipedia.org/wiki?curid=1522857" title="Raga rock">
Raga rock

Raga rock – gatunek rocka w którym wprowadzono orientalne rytmy i instrumenty. Narodził się w Wielkiej Brytanii na fali fascynacji kulturą Indii w latach 1965-1970.

</doc>
<doc id="1522859" url="https://pl.wikipedia.org/wiki?curid=1522859" title="Hrabstwo Jones (Iowa)">
Hrabstwo Jones (Iowa)

Hrabstwo Jones – hrabstwo położone w USA w stanie Iowa z siedzibą w mieście Anamosa. Założone w 1837 roku.

</doc>
<doc id="1522860" url="https://pl.wikipedia.org/wiki?curid=1522860" title="Rethem (Aller)">
Rethem (Aller)

Rethem (Aller) – miasto w Niemczech, w kraju związkowym Dolna Saksonia, w powiecie Heidekreis, położone jest nad rzeką Aller, siedziba gminy zbiorowej Rethem/Aller.
Dzielnice.
Dzielnice miasta:
Komunikacja.
Przez miasto przebiega droga krajowa B209.

</doc>
<doc id="1522863" url="https://pl.wikipedia.org/wiki?curid=1522863" title="Picton, Lennox i Nueva">
Picton, Lennox i Nueva

Picton, Lennox i Nueva – grupa trzech wysp (i mniejszych wysepek), położonych na południowym krańcu Ameryki Południowej u wybrzeży Ziemi Ognistej. Administracyjnie należą do chilijskiej gminy "Cabo de Hornos" (region Magallanes). Lennox zajmuje powierzchnię 170 km², Nueva 120 km², a Picton 105 km². W XIX w. wyspa Picton była miejscem wydobycia złota.
Ze względu na swoje strategiczne położenie u wyjścia Kanału Beagle na Ocean Atlantycki stanowiły terytorium sporne pomiędzy Argentyną i Chile. Ponadto przypuszczano, że mogą się tu znajdować złoża złota i ropy naftowej. W 1977 Chile i Argentyna zgodziły się na arbitraż brytyjskiej królowej Elżbiety II. W maju 1977 Elżbieta II zadecydowała, iż Picton, Nueva i Lennox powinny należeć do Chile. W odpowiedzi na to Argentyna nie zgodziła się na nową linię graniczną, a relacje między obydwoma krajami przybrały formę otwartego konfliktu. Kres zatargom położyła dopiero mediacja między obydwoma krajami przeprowadzona przez Jana Pawła II, która doprowadziła do ostatecznego porozumienia, zawartego w maju 1985 w Rzymie. Na jego mocy całe sporne terytorium przejęło ostatecznie Chile.

</doc>
<doc id="1522864" url="https://pl.wikipedia.org/wiki?curid=1522864" title="Miętkie (gmina)">
Miętkie (gmina)

Miętkie – dawna gmina wiejska istniejąca w latach 1867–1954 na Lubelszczyźnie. Siedzibą gminy było Miętkie, a następnie Sahryń i Turkowice (1945–1954).
Gmina Miętkie powstała w 1867 roku w Królestwie Kongresowym, a po jego podziale na powiaty i gminy, z początkiem 1867 roku, weszła w skład powiatu hrubieszowskiego w guberni lubelskiej, jako jedna z 13 gmin wiejskich powiatu (w latach 1912–1915 jako część guberni chełmskiej).
W 1919 roku gmina weszła w skład woj. lubelskiego. W 1924 roku w skład gminy wchodziły: Adamówka wieś; Adelina folwark, wieś; Andrzejówka wieś, kol.; Kożuchy wieś; Lipowiec wieś, folwark; Miętkie wieś, folwark; Mołożów wieś, kol.; Sahryń wieś; Sahryń I kol.; Sahryń II kol.; Sahryń III kol.; Tuczapy wieś, folwark; Turkowice wieś, folwark; Wronowice wieś; Wronowice-Doliwo kol.; Wronowice-Paprzyce kol.; Wronowice (Pasieka) kol.. Do 1933 roku ustrój gminy Miętkie kształtowało zmodyfikowane prawo zaborcze. W 1936 roku do gminy Miętkie włączono obszar zlikwidowanej gminy Mircze. Podczas okupacji gmina należała do dystryktu lubelskiego (w Generalnym Gubernatorstwie).
Po wojnie siedzibę gminy przeniesiono do Turkowic. Według stanu z dnia 1 lipca 1952 roku gmina Miętkie składała się z 23 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Miętkie nie przywrócono, a jej dawny obszar wszedł w skład odtworzonej gminy Mircze (oraz fragmentarycznie gminy Werbkowice).

</doc>
<doc id="1522865" url="https://pl.wikipedia.org/wiki?curid=1522865" title="Romualda z Bagnickich Baudouin De Courtenay">
Romualda z Bagnickich Baudouin De Courtenay



</doc>
<doc id="1522867" url="https://pl.wikipedia.org/wiki?curid=1522867" title="Buchholz (Aller)">
Buchholz (Aller)

Buchholz (Aller) – gmina w Niemczech, w kraju związkowym Dolna Saksonia, w powiecie Heidekreis, wchodzi w skład gminy zbiorowej (niem."Samtgemeinde") Schwarmstedt.
Geografia.
Gmina Buchholz położona jest nad rzeką Aller, na trasie drogi krajowej B214.
Dzielnice gminy.
W skład gminy wchodzą dwie dzielnice: Buchholz (Aller) i Marklendorf.

</doc>
<doc id="1522868" url="https://pl.wikipedia.org/wiki?curid=1522868" title="Picton (wyspa)">
Picton (wyspa)



</doc>
<doc id="1522869" url="https://pl.wikipedia.org/wiki?curid=1522869" title="Lennox (wyspa)">
Lennox (wyspa)



</doc>
<doc id="1522870" url="https://pl.wikipedia.org/wiki?curid=1522870" title="Thomas Seddon">
Thomas Seddon

Thomas Seddon (ur. 28 sierpnia 1821 w Londynie, zm. 23 listopada 1856 w Kairze) – angielski malarz pejzażysta związany z prerafaelitami.
Urodził się w rodzinie stolarza, wytwórcy mebli. W 1842 wyjechał na studia do Paryża dla zapoznania się z technikami dekoracyjnymi. Po powrocie do Anglii projektował meble dla rodzinnego zakładu. Od 1849 robił pierwsze wycieczki po Walii i Bretanii szkicując i malując krajobrazy. Należał do francuskiej szkoły barbizońskiej. W 1852 miał pierwszą wystawę w Royal Academy. 
Przełomem w życiu artysty był wyjazd do Kairu pod koniec 1853, gdy dołączył do przebywającego tam Holmana Hunta. Zafascynowany orientalnym pięknem Egiptu i Palestyny pozostał tam ponad rok. Silny wpływ wywarła na niego drobiazgowość obrazów Hunta. Do Anglii powrócił przez Francję na początku 1855. Prace wykonane w czasie podróży wystawiał prywatnie (na Berners Street w 1855 i na Conduit Street w 1856), gdyż zostały odrzucone przez Akademię. Zarówno jego obrazy, jak i rysunki odznaczały się dużą starannością.
W październiku 1856 ponownie wyjechał do Kairu, lecz jego podróż i życie przerwała niespodziewana śmierć. Bezpośrednią przyczyną zgonu była dyzenteria.
W 1857 odbyła się pośmiertna wystawa prac Seddona w Society of Arts w Londynie; obraz "Jerozolima z Doliną Jozafata" zakupiła National Gallery. W 1859 brat artysty wydał jego biografię.

</doc>
<doc id="1522871" url="https://pl.wikipedia.org/wiki?curid=1522871" title="Nueva (wyspa)">
Nueva (wyspa)



</doc>
<doc id="1522873" url="https://pl.wikipedia.org/wiki?curid=1522873" title="Essel">
Essel

Essel – gmina w Niemczech, w kraju związkowym Dolna Saksonia, w powiecie Heidekreis, wchodzi w skład gminy zbiorowej Schwarmstedt.
Geografia.
W skład gminy Essel wdzodzą następujące dzielnice:

</doc>
<doc id="1522874" url="https://pl.wikipedia.org/wiki?curid=1522874" title="Esjufjöll">
Esjufjöll

Esjufjöll – czynny (ostatnia erupcja w 1927 r.) wulkan (1760 m n.p.m.) położony na zachód od wulkanu Katla w południowo-wschodniej Islandii.

</doc>
<doc id="1522875" url="https://pl.wikipedia.org/wiki?curid=1522875" title="Stan wyjątkowy (album)">
Stan wyjątkowy (album)

Stan wyjątkowy – trzeci album zespołu Grupa Operacyjna.

</doc>
<doc id="1522876" url="https://pl.wikipedia.org/wiki?curid=1522876" title="Mołodiatycze (gmina)">
Mołodiatycze (gmina)

Mołodiatycze (od 1973 "Trzeszczany") – dawna gmina wiejska istniejąca w latach 1867-1954 na Lubelszczyźnie. Siedzibą gminy były Mołodiatycze.
Gmina Mołodiatycze (pierwotnie "gmina Mołodziatycze") powstała w 1867 roku w Królestwie Kongresowym a po jego podziale na powiaty i gminy z początkiem 1867 roku weszła w skład w powiatu hrubieszowskiego w guberni lubelskiej, jako jedna z 13 gmin wiejskich powiatu (w latach 1912-1915 jako część guberni chełmskiej). 
W 1919 roku gmina weszła w skład woj. lubelskiego. W 1924 roku w skład gminy wchodziły: Bereście wieś, kol.; Bohutycze wieś, kol.; Długie folwark; Dobromierzyce wieś, kol., folwark; Drogojewka wieś; Gdeszyn wieś, kol.; Józefin folwark; Korytyna wieś; Majdan Wielki wieś; Mołodiatycze wieś, folwark; Obłoczyn folwark; Ostrówek folwark; Peresołowice wieś, kol.; Trzeszczany wieś, folwark; Zaborce wieś, folwark. Do 1933 roku ustrój gminy Mołodiatycze kształtowało zmodyfikowane prawo zaborcze. Podczas okupacji gmina należała do dystryktu lubelskiego (w Generalnym Gubernatorstwie). 
Według stanu z dnia 1 lipca 1952 roku gmina Mołodiatycze składała się z 14 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Mołodiatycze nie przywrócono a jej dawny obszar wszedł w skład nowej gminy Trzeszczany.

</doc>
<doc id="1522877" url="https://pl.wikipedia.org/wiki?curid=1522877" title="Colin Stanley Gum">
Colin Stanley Gum

Colin Stanley Gum (ur. 1924, zm. 29 kwietnia 1960 w Zermatt) – australijski astronom. Zajmował się katalogowaniem emisji H-alfa w mgławicach emisyjnych południowej półkuli. Swoje prace opublikował w 1955 roku pod tytułem "A study of diffuse southern H-alpha nebulae" (Studium rozproszonych mgławic H-alfa półkuli południowej). Katalog Guma zawiera listę 85 obiektów.
Colin Gum zmarł przedwcześnie w Alpach po wypadku na nartach w 1960 roku. Jego imieniem nazwano krater Guma na Księżycu i odkrytą przez niego rozległą, choć słabo widoczną Mgławicę Guma.

</doc>
<doc id="1522882" url="https://pl.wikipedia.org/wiki?curid=1522882" title="Jenő Barcsay">
Jenő Barcsay

Jenő Barcsay (ur. 14 stycznia 1900 w Katonie, zm. 2 kwietnia 1988) – węgierski malarz.
Urodził się w rodzinie arystokratów pochodzących z Siedmiogrodu. W 1919 roku przeprowadził się do Budapesztu, gdzie rozpoczął studia w Akademii Sztuk Pięknych, studia ukończył w 1924. W 1926 spędził wakacje w Makó, gdzie namalował wiele obrazów przedstawiających lokalną przyrodę i krajobrazy. Pod koniec 1926 wyjechał do Paryża, gdzie poznał paryską bohemę artystyczną, odkrył wiele dzieł Paula Cézanna, które wywarły znaczący wpływ na jego późniejsze dzieła.
W 1927 odbył podróż do Włoch, gdzie studiował Quattrocento oraz artystów okresu renesansu, a także nabył wiedzę na temat anatomii. Po powrocie z Italii zamieszkał w Szentendre. W 1929 wyjechał ponownie do Paryża, aby zgłębić tajniki rozwijającego się kubizmu. W 1931 został nauczycielem sztuki w Szentendre, a w 1945 został profesorem budapeszteńskiej Akademii Sztuk Pięknych, gdzie malował obrazy, a także szkicował figury anatomiczne. Po 20 latach pracy na rzecz akademii przeszedł na emeryturę.
Zmarł w 1988 w Budapeszcie w wieku 88 lat.

</doc>
<doc id="1522884" url="https://pl.wikipedia.org/wiki?curid=1522884" title="Lindwedel">
Lindwedel

Lindwedel – gmina w Niemczech, w kraju związkowym Dolna Saksonia, w powiecie Heidekreis, wchodzi w skład gminy zbiorowej Schwarmstedt.

</doc>
<doc id="1522885" url="https://pl.wikipedia.org/wiki?curid=1522885" title="Moniatycze (gmina)">
Moniatycze (gmina)

Moniatycze – dawna gmina wiejska istniejąca w latach 1867-1954 na Lubelszczyźnie. Siedzibą gminy były Moniatycze.
Gmina Moniatycze powstała w 1867 roku w Królestwie Kongresowym a po jego podziale na powiaty i gminy z początkiem 1867 roku weszła w skład w powiatu hrubieszowskiego w guberni lubelskiej, jako jedna z 13 gmin wiejskich powiatu (w latach 1912-1915 jako część guberni chełmskiej). 
W 1919 roku gmina weszła w skład woj. lubelskiego. W 1924 roku w skład gminy wchodziły: Annopol wieś; Czartowiec wieś, folwark; Iwanki folwark; Janki wieś; Kułakowice wieś; Lipice wieś; Mojsławice wieś, kol.; Nieledew wieś, folwark; Nowosiółki wieś, folwark; Obrowiec wieś, folwark; Przychodziec kol.; Stefków kol.; Stepankowice wieś, folwark; Turkułówka kol.; Ubrodowice wieś; Wincentówka folwark; Wołajowice wieś; Zadubce wieś, kol.. Do 1933 roku ustrój gminy Moniatycze kształtowało zmodyfikowane Białoskóry, Dziekanów, Moroczyn, Szpikołosy, Świerszczów i Teptiuków ze zlikwidowanej gminy Dziekanów. Podczas okupacji gmina należała do dystryktu lubelskiego (w Generalnym Gubernatorstwie). 
Według stanu z dnia 1 lipca 1952 roku gmina Moniatycze składała się z 27 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Moniatycze nie przywrócono a jej dawny obszar wszedł w skład nowej gminy Hrubieszów.

</doc>
<doc id="1522887" url="https://pl.wikipedia.org/wiki?curid=1522887" title="Hrabstwo Keokuk">
Hrabstwo Keokuk

Hrabstwo Keokuk – hrabstwo położone w USA w stanie Iowa z siedzibą w mieście Sigourney. Założone w 1843 roku.

</doc>
<doc id="1522888" url="https://pl.wikipedia.org/wiki?curid=1522888" title="Nagroda Artura C. Clarke'a">
Nagroda Artura C. Clarke'a



</doc>
<doc id="1522889" url="https://pl.wikipedia.org/wiki?curid=1522889" title="Nagroda Arthura C. Clarke'a">
Nagroda Arthura C. Clarke'a



</doc>
<doc id="1522890" url="https://pl.wikipedia.org/wiki?curid=1522890" title="Nagroda Arthura Clarke'a">
Nagroda Arthura Clarke'a



</doc>
<doc id="1522891" url="https://pl.wikipedia.org/wiki?curid=1522891" title="Nagroda Arthura C. Clarke">
Nagroda Arthura C. Clarke



</doc>
<doc id="1522894" url="https://pl.wikipedia.org/wiki?curid=1522894" title="Schwarmstedt">
Schwarmstedt

Schwarmstedt – gmina w Niemczech, w kraju związkowym Dolna Saksonia, w powiecie Heidekreis, siedziba gminy zbiorowej Schwarmstedt.
Geografia.
Gmina Schwarmstedt położona jest nad rzeką Leine.
Komunikacja.
Przez Schwarmstedt przebiega droga krajowa B214.
Współpraca.
Miejscowości partnerskie Schwarmstedt to:

</doc>
<doc id="1522895" url="https://pl.wikipedia.org/wiki?curid=1522895" title="Navarino (wyspa)">
Navarino (wyspa)

Navarino – wyspa należąca do Chile. Położona pomiędzy Ziemią Ognistą na północy, a Przylądkiem Horn na południu. Administracyjnie podlega pod region Magallanes, prowincję Antarktyka Chilijska, gminę Cabo de Hornos. Zamieszkana przez około 3000 osób, skupionych się głównie w osadzie Puerto Williams (około 2000 mieszkańców). Najwyższym szczytem jest Pico Navarino (1195 m). W przeszłości wyspę zamieszkiwali Indianie ze szczepu Yagán. Później powstał tu angielski punkt misyjny.
Średnia temperatur w najcieplejszym miesiącu wynosi 9,6 °C, a w najzimniejszym 1,9 °C. Średnia roczna opadów sięga 467 mm (na południowym wybrzeżu jest wyższa – ok. 800 mm). Wyspę porastają lasy (drzewa z rodzajów "Nothofagus pumilio", "Nothofagus antarctica" oraz "Coihue"), w rejonach o bardziej skąpych opadach przeważają krzewiaste zarośla. Wyspa posiada połączenie lotnicze z Punta Arenas oraz promowe poprzez Cieśninę Magellana.

</doc>
<doc id="1522896" url="https://pl.wikipedia.org/wiki?curid=1522896" title="Grímsnes">
Grímsnes

Grímsnes – wygasły (ostatnia erupcja ok. 3500 lat p.n.e.) wulkan (214 m n.p.m.) położony w południowo-zachodniej Islandii na południowy wschód od jeziora Thingvallavatn.

</doc>
<doc id="1522897" url="https://pl.wikipedia.org/wiki?curid=1522897" title="Kujbyszewiacy">
Kujbyszewiacy

Kujbyszewiacy – potoczna nazwa stosowana wobec absolwentów Szkoły Specjalnej (zwanej też „Szkołą Polityczną”) NKWD w Kujbyszewie 1944–45, z której wywodziła się znaczna część kadr dla aparatu bezpieczeństwa publicznego w PRL.
Po paktach Ribbentrop-Mołotow z 23 sierpnia 1939 i Ribbentrop-Stalin z 28 września 1939 oraz podziale terytorium II Rzeczypospolitej między III Rzeszę a ZSRR, NKWD przystąpiło do formowania własnych kadr z byłych obywateli polskich dla przyszłego komunistycznego aparatu bezpieczeństwa. We wrześniu 1940 w Smoleńsku zorganizowany został ok. 200-osobowy batalion NKWD (tzw. „Aleksandrowskaja Szkoła”), w którego skład wchodzili wyselekcjonowani Polacy, Żydzi, Ukraińcy i Białorusini, przewidziani jako „reprezentanci” ziem wcielonych do ZSRR. Przeszkolenie wojskowe, wywiadowcze i polityczne odbywało się pod kierunkiem oficerów NKWD, dowodzonych przez ppłk. Strielcowa.
Kurs zakończył się w marcu 1941; część absolwentów otrzymała wówczas pierwsze zadania „operacyjne”, inni – uznani za najzdolniejszych – zostali skierowani na dalsze szkolenie polityczne i operacyjne w Gorkim pod kierunkiem płk. NKWD Żurawlewa. Absolwentami obu tych kursów byli m.in. późniejsi prominentni funkcjonariusze aparatu bezpieczeństwa w PRL, m.in. Aleksander Kokoszyn (szef Informacji Wojskowej LWP), Władysław Spychaj vel Sobczyński (m.in. szef WUBP w Rzeszowie i Kielcach, dyrektor Biura Paszportów Zagranicznych MBP), Mikołaj Demko vel Mieczysław Moczar (wiceminister bezpieki, minister spraw wewnętrznych), Konrad Świetlik (dowódca Korpusu Bezpieczeństwa Wewnętrznego, wiceminister bezpieki), Józef Czaplicki (m.in. dyrektor Departamentu MBP).
Niezależnie od zadań długofalowych – tzn. tworzenia w przyszłości zalążków władzy sowieckiej na ziemiach polskich, absolwenci tych kursów otrzymywali doraźne zadania wywiadowcze i dywersyjne; w tym celu byli przerzucani na terytoria Polski okupowane przez III Rzeszę (jeszcze przed wybuchem wojny niemiecko-sowieckiej 22 czerwca 1941), biorąc udział w rozpracowywaniu struktur Polskiego Państwa Podziemnego i polskich organizacji niepodległościowych wchodzących w jego skład – głównie Związku Walki Zbrojnej.
W latach 1942–1943 NKWD organizował kursy pod Moskwą dla doraźnie formułowanych grup sabotażowo-dywersyjnych związanych z bieżącymi zadaniami na zapleczu frontu; dobór kursantów wskazuje, że także kierowano się kryteriami narodowościowymi, wykorzystując antagonizmy na tle narodowościowym; w grupie „polskiej” znaleźli się m.in. Jan Frey-Bielecki (później m.in. szef WUBP w Warszawie i Krakowie) oraz Stefan Antosiewicz (m.in. wicedyrektor Departamentu Kadr MBP).
18 października 1943 z inicjatywy Stanisława Radkiewicza (późniejszego szefa MBP) został powołany Samodzielny Batalion Szturmowy (SBS), przekształcony wkrótce w Polski Samodzielny Batalion Specjalny (PSBS); kierowali nim oficerowie NKWD i NKGB; szkolono w nim do przyszłych zadań w aparacie bezpieczeństwa starannie dobranych żołnierzy; spośród nich oraz innych wyselekcjonowanych (według bardzo ostrych kryteriów m.in. lojalności wobec ZSRR) osób z różnych jednostek 1 Dywizji Piechoty im. Tadeusza Kościuszki i Armii Czerwonej wywodzili się kandydaci do następnego etapu szkolenia, które rozpoczęło się 12–15 kwietnia 1944 w Kujbyszewie w Obwodowym Zarządzie NKWD w specjalnym ośrodku noszącym formalną nazwę: Szkoła Oficerska nr 366.
Już pierwszych dniach pobytu zgromadzeni tam kandydaci byli poddani dalszym, bardzo szczegółowym badaniom kontrwywiadowczym i politycznym ze strony NKWD; z początkowego stanu 270 osób wyselekcjonowano 217 kursantów; komendantem szkoły i kursu „polskiego” był płk Dragunow (oficer śledczy NKWD), jego zastępcą ds. szkolenia – płk Somow; kurs został podzielony na 2 kompanie (5 plutonów) i pluton oficerski; jedynym wykładowcą znającym język polski był ppor. Ajzen Lajb Wolf (vel Leon Ajzen, później Andrzejewski, dyrektor Departamentu MBP), zastępca komendanta szkoły ds. polityczno-wychowawczych.
Celem kursu było przygotowanie kandydatów do przyszłego komunistycznego aparatu terroru w zakresie pracy śledczej i operacyjnej; program nauczania składał się z „przedmiotów ogólnych” (m.in. historia WKP(b), historia polskiego ruchu robotniczego i literatura „radziecka”), „tematyki wojskowej” (musztra, nauka o broni, topografia) i „tematyki zawodowej” (formy i metody pracy wywiadu i kontrwywiadu, techniki operacyjne i śledcze, podstawy kryminalistyki).
31 lipca 1944 absolwenci kursu uzyskali zaświadczenia („charakterystyki”) o przydatności do określonego rodzaju „pracy”: operacyjnej (wywiadowczej i kontrwywiadowczej), agenturalnej lub śledczej; następnie skierowano ich do Lublina do dyspozycji płk. Stanisława Radkiewicza – wówczas kierownika resortu bezpieczeństwa publicznego PKWN. Obejmowali najważniejsze funkcje w centrali resortu oraz tworzonych jednostkach terenowych (powiatowych i wojewódzkich UBP).
Dotkliwe braki kadrowe organów bezpieki spowodowały, że już w październiku 1944 rozpoczął się w Kujbyszewie następny kurs, na który skierowano kolejnych 218 kandydatów; trwał on do marca 1945; jego absolwenci także zasilili szeregi centrali MBP i jego jednostek terenowych; wkrótce, przy wydatnym udziale absolwentów kursów kujbyszewskich, zostały założone 3 szkoły oficerskie na potrzeby MBP: Szkoła Oficerów bezpieczeństwa, Szkoła Oficerów Polityczno-Wychowawczych, Centralna Szkoła Oficerów Liniowych.
Kujbyszewiacy (obok absolwentów innych kursów NKWD) do lat 60. odgrywali decydującą rolę w resorcie bezpieczeństwa; niektórzy z nich pełnili czynną służbę w resorcie jeszcze w epoce Edwarda Gierka.
W grupie „kujbyszewiaków” znaleźli się m.in.:

</doc>
<doc id="1522898" url="https://pl.wikipedia.org/wiki?curid=1522898" title="Dziekanów (gmina)">
Dziekanów (gmina)

Dziekanów (do 1918 "Hrubieszów") – dawna gmina wiejska istniejąca w latach 1918–1936 w woj. lubelskim. Siedzibą gminy był Dziekanów.
Gmina Dziekanów powstała w 1918 roku w powiecie hrubieszowskim z obszaru dotychczasowej gmina Hrubieszów.
W 1919 roku gmina weszła w skład woj. lubelskiego. W 1924 roku w skład gminy wchodziły: Antonówka folwark; Białoskóry wieś; Borodyca wieś; Czerniczyn wieś; Dziekanów folwark i wieś; Gołębowice leśniczówka; Jakubówka folwark; Kazimierówka folwark; Łotoszyn folwark, kol.; Makowszczyzna folwark; Michałówka kol.; Moroczyn folwark i wieś; Pobereżany wieś; Szpikołosy folwark, wieś; Szwajcary kol.; Świerszczów folwark i wieś; Tarasówka kol.; Teptiuków folwark, wieś; Wolica Podhorecka wieś; Wójtostwo kol. Gmina stanowiła wąski, podłużny pas na północ od Hrubieszowa, oddzielający gminy Moniatycze i Horodło, na północy sięgający gminy Białopole; do gminy należała też niewielka eksklawa położona na południe od Hrubieszowa. Do 1933 roku ustrój gminy Dziekanów kształtowało zmodyfikowane prawo zaborcze.
16 lipca 1930 z gminy Dziekanów wyłączono Antonówkę, Pobereżany, Pobereżany Prywatne, Makowszczyznę, Michałówkę, Teresówkę, Wójtostwo, Sławęcin, Młyn Parowy, grunta Towarszystwa Rolniczego im. St. Staszica oraz kolonię Nieskuszce z sołectwa Dziekanów, włączające je do miasta Hrubieszowa.
Tak terytrorialnie okrojona jednostka przetrwała do 1936 roku. 1 kwietnia 1936 została zniesiona, a jej obszar włączony do gmin: Mieniany (gromady Białoskóry, Dziekanów, Szpikołosy, Świerszczów i Teptiuków) i Moniatycze (gromady Brodnica, Czerniczyn i Wolica).

</doc>
<doc id="1522905" url="https://pl.wikipedia.org/wiki?curid=1522905" title="Eupelykozaury">
Eupelykozaury

Eupelykozaury (Eupelycosauria) – takson w obrębie rzędu pelykozaurów.
Eupelycosauria wyróżnił i nazwał Kemp (1982); w jego klasyfikacji eupelykozaury były gradem w randze podrzędu obejmującym rodziny Varanopidae, Ophiacodontidae i Sphenacodontidae. Reisz (1986) utrzymał Eupelycosauria w randze podrzędu, zaliczając do nich dodatkowo rodzinę Edaphosauridae. Część późniejszych autorów przedefiniowała Eupelycosauria, zaliczając do nich dodatkowo terapsydy (w tym ssaki); tak definiowane Eupelycosauria są kladem obejmującym większość synapsydów (tak np. Reisz, Berman i Scott, 1992; Berman, Sumida i Lombard, 1997). Pierwsze eupelykozaury pojawiły się pod koniec karbonu (wczesny pensylwan; np. rodzaj "Archaeothyris", a być może także jeszcze wcześniejszy "Protoclepsydrops") i reprezentowały zaledwie jeden z wielu etapów upodabniania się do ssaków. Synapomorfiami odróżniającymi je od Caseasauria (również pelykozaurów) były proporcje poszczególnych kości czaszki.
Caseasauria generalnie są klasyfikowane jako grupa siostrzana do kladu obejmującego wszystkie pozostałe synapsydy. Z badań Bensona (2012) wynika jednak, że taka ich pozycja filogenetyczna (i tym samym istnienie tradycyjnie rozumianych Eupelycosauria) jest niepewna. Analiza kladystyczna uwzględniająca tylko cechy budowy czaszki potwierdziła, że Caseasauria były najbardziej bazalnymi synapsydami; natomiast z analizy uwzględniającej tylko cechy budowy szkieletu pozaczaszkowego oraz analizy uwzględniającej cechy zarówno czaszki, jak i szkieletu pozaczaszkowego, wynikło, że najbardziej bazalny był klad obejmujący rodziny Varanopidae i Ophiacodontidae. Benson zwrócił uwagę, że w budowie szkieletu pozaczaszkowego synapsydów z rodzin Caseidae i Edaphosauridae występują podobieństwa, które mogą wpływać na wynik analiz kladystycznych. Nie był jednak pewien, czy podobieństwa te istotnie wynikają z pokrewieństwa tych rodzin, czy też są jedynie skutkiem przystosowania się przedstawicieli obu tych rodzin do roślinożerności. Według Bensona wątpliwość tę mogłyby wyjaśnić szkielety pozaczaszkowe przedstawicieli Caseasauria innych niż Caseidae, ale ci byli wówczas znani wyłącznie z czaszek. Późniejsze analizy Brocklehursta, Fröbischa i Reisza (2014) oraz Brocklehursta i współpracowników (2016), w której uwzględnieni zostali dwaj wcześni przedstawiciele Caseasauria, u których znane są również kości szkieletu pozaczaszkowego (tj. należący do Caseidae "Eocasea" oraz należący do Eothyrididae "Vaughnictis smithae"), potwierdziły, że Caseasauria są siostrzane do kladu obejmującego wszystkie pozostałe synapsydy, tj. do eupelykozaurów.
Ewolucja.
Większość eupelykozaurów nienależących do terapsydów była dominującymi zwierzętami lądowymi od późnego karbonu do końca wczesnego permu. Ofiakodonty były pospolite odkąd się pojawiły – od pensylwanu do wczesnego permu – lecz stopniowo ich rozmiary zmniejszały się. Zróżnicowane pod względem wielkości Edaphosauridae i Caseidae były głównymi roślinożercami wczesnego permu. Najlepiej poznanym edafozaurydem jest osiągający 3 m długości "Edaphosaurus", cechujący się wysokim żaglem rozpiętym na wyrostkach kolczystych kręgosłupa, służącym prawdopodobnie do regulacji ciepłoty ciała. Rodzina Sphenacodontidae obejmowała drapieżne eupelykozaury, m.in. dimetrodona, również mającego charakterystyczny żagiel na grzbiecie i będącego największym lądowym drapieżnikiem swoich czasów. Przedstawiciele rodziny Varanopseidae przypominali żyjące dziś warany i być może prowadzili podobny tryb życia.
Terapsydy wykształciły się z form blisko spokrewnionych ze Sphenacodontidae. Stały się dominującymi lądowymi zwierzętami przez resztę permu i dużą część triasu, a także dały początek ssakom. Wszystkie nienależące do terapsydów eupelykozaury wyginęły podczas wymierania permskiego.
Filogeneza.
Kladogram synapsydów z zaznaczeniem pozycji Eupelycosauria
 Synapsida
 |--Caseasauria
 `--Eupelycosauria
 |--Varanopseidae
 `--+--Ophiacodontidae
 `--+--Edaphosauridae
 `--Sphenacodontia
 |--Sphenacodontidae
 `--Therapsida

</doc>
<doc id="1522906" url="https://pl.wikipedia.org/wiki?curid=1522906" title="Eupelycosauria">
Eupelycosauria



</doc>
<doc id="1522909" url="https://pl.wikipedia.org/wiki?curid=1522909" title="I Hate Myself and Want to Die">
I Hate Myself and Want to Die

I Hate Myself and Want to Die – piosenka zespołu grunge’owego Nirvana. Znane są jego dwie wersje. Utwór „2 Bass Kid”, nagrany podczas sesji nagraniowej albumu "In Utero", znany jest też pod tytułem „I Hate Myself and I Want to Die”.
Studyjna wersja utworu ukazała się w 1993 roku na albumie kompilacyjnym "The Beavis and Butt-Head Experience" oraz na stronie B singla „Pennyroyal Tea”. Wersja demo znana jest z trzeciej płyty w wydanym w 2004 roku boksie "With the Lights Out".

</doc>
<doc id="1522913" url="https://pl.wikipedia.org/wiki?curid=1522913" title="Kerlingarfjöll">
Kerlingarfjöll

Kerlingarfjöll – masyw wulkaniczny położony w południowo-zachodniej Islandii na południowy zachód od lodowca Hofsjökull. Jego najwyższy wierzchołek o nazwie Snaekollur ma wysokość 1488 m n.p.m.
Masyw Kerlingarfjöll wchodzi w skład rozległego kompleksu wulkanicznego, którego główną częścią jest centralny wulkan Hofsjökull przykryty czapą lodowca o tej samej nazwie. Kerlingarfjöll uznawany jest za drzemiący i choć nie są znane żadne jego historyczne erupcje, to występują tu fumorale, których aktywność (najbardziej intensywna na całej Islandii) koncentruje się w centralnej części masywu.

</doc>
<doc id="1522914" url="https://pl.wikipedia.org/wiki?curid=1522914" title="Kompleksy">
Kompleksy



</doc>
<doc id="1522917" url="https://pl.wikipedia.org/wiki?curid=1522917" title="Józef Jakobs">
Józef Jakobs



</doc>
<doc id="1522921" url="https://pl.wikipedia.org/wiki?curid=1522921" title="Ojczyzna (singel)">
Ojczyzna (singel)



</doc>
<doc id="1522924" url="https://pl.wikipedia.org/wiki?curid=1522924" title="System Raunkiaera">
System Raunkiaera



</doc>
<doc id="1522927" url="https://pl.wikipedia.org/wiki?curid=1522927" title="WET">
WET



</doc>
<doc id="1522929" url="https://pl.wikipedia.org/wiki?curid=1522929" title="Josef Jacobs">
Josef Jacobs

Josef Carl Peter Jacobs (ur. 15 maja 1894 w Kreuzkapelle, zm. 29 lipca 1978 w Monachium) – as lotnictwa niemieckiego z 48 zwycięstwami w I wojnie światowej. Należał do grona pilotów Balloon Busters.
Życiorys.
Urodził się w Nadrenii. Pierwszy kontakt z lotnictwem miał w 1912 roku w wieku 18 lat. W momencie wybuchu I wojny światowej został przydzielony do lotnictwa. Po ukończeniu szkolenia we Fliegerersatz Abteilung Nr. 3 w Gocie został skierowany do 11 Eskadry rozpoznawczej, gdzie służył przez rok. Pierwsze zwycięstwo odniósł 1 lutego 1916 nad samolotem. Wkrótce został przeniesiony do innej jednostki Fokkerstaffel West (FSW), w której pozostał do początku lutego 1917 roku. W tej jednostce odniósł kolejne dwa zwycięstwa. Po przeniesieniu do 22 Eskadry Myśliwskiej Jagdstaffel 22, w której pozostał do sierpnia 1917 roku odniósł kolejne 11 zwycięstw. W sierpniu 1917 roku Jacobs został przeniesiony do 7 Eskadry Myśliwskiej Jagdstaffel 7, w której pozostał, aż do końca wojny. W 7 Eskadrze osiągnął najwięcej zwycięstw. Do końca wojny liczba zwycięstw wyniosła 48. Wchodziły w nie zestrzelenia samolotów i balonów nieprzyjaciela.
Po zakończeniu walk z państwami trójporozumienia, Josef Jacobs walczył jeszcze do 1919 roku na Łotwie przeciwko wojskom bolszewickim.
Po wojnie na krótko został instruktorem lotnictwa i szkolił pilotów tureckich. Potem wycofał się ze służby wojskowej i prowadził własną firmę. Po dojściu do władzy Hitlera odmówił wstąpienia do Luftwaffe. Przed II wojną światową przeniósł się do Holandii, gdzie przebywał pod przybranym nazwiskiem do końca wojny. Po wojnie powrócił do Niemiec. Zmarł w Monachium w 1978 roku.

</doc>
<doc id="1522935" url="https://pl.wikipedia.org/wiki?curid=1522935" title="Grammy Lifetime Achievement Award">
Grammy Lifetime Achievement Award

Grammy Lifetime Achievement Award jest amerykańską nagrodą przyznawaną „wykonawcom, którzy w trakcie swojego życia mieli wybitny wkład na polu nagrywania muzyki”.

</doc>
<doc id="1522936" url="https://pl.wikipedia.org/wiki?curid=1522936" title="Eyjafjallajökull (wulkan)">
Eyjafjallajökull (wulkan)

Eyjafjallajökull (wym. ) – czynny wulkan o wysokości 1666 m n.p.m. w masywie Eyjafjöll w południowej Islandii, położony na zachód od wulkanu Katla w pobliżu lodowca Eyjafjallajökull. Nazwa składa się z trzech słów, które w języku islandzkim oznaczają lodowiec masywu "Eyja" (nazwa masywu pochodzi z kolei od słowa wyspa). W ciągu ostatnich 1100 lat do erupcji Eyjafjallajökull dochodziło czterokrotnie: w 920, 1612, 1821–1823 i w 2010. W pierwszych trzech przypadkach wkrótce następowała erupcja pobliskiego wulkanu Katla.
Wulkan ten jest wulkanem podlodowcowym.
Erupcja w 2010.
Między 3 i 5 kwietnia 2010 r. nastąpiło około 3000 słabych trzęsień ziemi z epicentrum w okolicy wulkanu. Niektóre drgania były odnotowywane w pobliskich miastach. Wybuch wulkanu nastąpił 15 kwietnia – miasta Fljótshlíð i Markarfljót zostały ewakuowane. Trzęsienie nie spowodowało ofiar w ludziach, aczkolwiek pył wulkaniczny znacznie zakłócił ruch samolotowy w całej Europie.

</doc>
<doc id="1522937" url="https://pl.wikipedia.org/wiki?curid=1522937" title="Bückeburg">
Bückeburg

Bückeburg – miasto w Niemczech, w kraju związkowym Dolna Saksonia, w powiecie Schaumburg.
Geografia.
Bückeburg położony jest na Niżu Środkowoeuropejskim niedaleko miasta Minden. Przez miasto przebiega droga krajowa B65 i B83. 
Historia.
W latach 1643-1918 Bückeburg był stolicą hrabstwa a następnie księstwa Schaumburg-Lippe. Siedzibą władców księstwa był miejscowy zamek.
Komunikacja.
W Bückeburgu znajduje się stacja kolejowa.

</doc>
<doc id="1522943" url="https://pl.wikipedia.org/wiki?curid=1522943" title="Obernkirchen">
Obernkirchen

Obernkirchen – miasto w Niemczech, w kraju związkowym Dolna Saksonia, w powiecie Schaumburg.
Geografia.
Obernkirchen położony jest na wschód od miasta Bückeburg.

</doc>
<doc id="1522944" url="https://pl.wikipedia.org/wiki?curid=1522944" title="Stanisław Zaremba">
Stanisław Zaremba



</doc>
<doc id="1522947" url="https://pl.wikipedia.org/wiki?curid=1522947" title="Hugh Talbot Patrick">
Hugh Talbot Patrick

Hugh Talbot Patrick (ur. 11 maja 1860 w New Philadelphia, zm. 5 stycznia 1939) – amerykański neurolog. 
Życiorys.
Studiował medycynę w Wooster i Nowym Jorku, w 1884 roku został doktorem medycyny. Od 1891 do 1894 roku studiował neurologię i psychiatrię w Europie, między innymi w klinice Emanuela Mendla w Berlinie. W 1896 roku został profesorem neurologii w Poliklinice Chicago. Od 1899 roku profesor na Northwestern University. Przewodniczący American Neurological Association w 1907 roku. Członek American Medical Association, New York State and County Association, New York State and County Society, Medical Society of Greater New York.
Zmarł na nowotwór żołądka w 1939 roku.
28 kwietnia 1896 poślubił Fannie E. Gary, córkę Josepha E. Gary'ego, sędziego sądu najwyższego w Chicago. Mieli troje dzieci: Talbota, Catherine i Elizabeth.
Wprowadził do medycyny test, znany jako test Patricka.

</doc>
<doc id="1522948" url="https://pl.wikipedia.org/wiki?curid=1522948" title="I Hate This Part">
I Hate This Part

I Hate This Part – piosenka pop stworzona przez Lucasa Secona, Wayne’a Hectora, Jonasa Jeberga i Cutfathera na drugi album studyjny The Pussycat Dolls, "Doll Domination" (2008). Wyprodukowany przez Jeberga oraz Cutfathera, utwór wydany został jako trzeci singel promujący krążek dnia 7 października 2008 w Australii.
Informacje o singlu.
Początkowo drugim singlem promującym krążek zespołu w Australii miał być utwór „Whatcha Think About That”, jednak plany te wycofano kiedy to właśnie piosenka „I Hate This Part” znacznie częściej dodawana była do list odtwarzań w najpopularniejszych australijskich stacjach radiowych. W pierwszym tygodniu od daty premiery kompozycji w Australii, piosenka stała się najczęściej granym utworem w systemie airplay.
Singel ukazał się również w Wielkiej Brytanii, który na Wyspach Brytyjskich uznany został za drugi singel z albumu. Obecnie „I Hate This Part” promowany jest w większości krajów świata zamiast piosenki „Whatcha Think About That”.
Girlsband po raz pierwszy zaprezentował utwór na żywo podczas „Wal-Mart Soundcheck” na oficjalnej stronie internetowej Wal-Martu. Pierwszy występ telewizyjny zanotowano dnia 15 października 2008 w australijskim programie Sunrise. Ponownie piosenka wykonana została dnia 3 listopada w programie "The Ellen DeGeneres Show", jednak występ nie został wyemitowany w telewizji, lecz ekskluzywnie znalazł się na oficjalnej stronie internetowej show. Zespół zaprezentował utwór również dnia 23 listopada 2008 podczas gali American Music Awards.
Wydanie singla.
Dnia 12 października 2008 utwór zadebiutował na pozycji #45 najczęściej sprzedawanych singli w Australii bazując jedynie w sprzedaży digital download, a jako najwyższe obrał miejsce #10. Na oficjalnym notowaniu najlepiej sprzedających się singli jedynie w postaci płyt kompaktowych w Australii piosenka znalazła się na pozycji #7.
W Stanach Zjednoczonych singel znajduje się na liście "Billboard" Pop 100 obierając jak najwyższe miejsce #12. Na notowaniu "Billboard" Hot 100 kompozycja, jako najwyższe, zajęła miejsce #11.
W Europie kompozycja zajęła miejsca #9 w Irlandii oraz #12 w Wielkiej Brytanii.
Teledysk.
Teledysk do singla nagrywany był dnia 28 września 2008 przez Josepha Kahna. Akcja klipu rozgrywa się na pustyni. Oficjalna premiera teledysku miała miejsce dnia 13 października 2008 na oficjalnej stronie YouTube zespołu. Telewizyjna premiera teledysku odbyła się 15 października 2008 w programie "Total Request Live" stacji MTV. Dnia 17 października strona internetowa iTunes Store udostępniła klip do ściągnięcia w wersji ekskluzywnej wraz z oficjalnym teledyskiem do singla „Just Dance” nagranego przez Lady GaGę.
Teledysk ukazuje członkinie śpiewające oraz tańczące na pustyni wraz ze swoimi elementami rozpoznawczymi – Melody z kwiatkiem, Ashley z różowym pluszakiem oraz Kimberly stojąca przy zepsutym samochodzie dostawczym. Kolejne ujęcia prezentują wokalistki wspólnie ukazujące show m.in. w strugach deszczu. Nicole na początku i na końcu siedzi przy fortepianie. Cały teledysk utrzymany jest w melancholii.
Listy utworów i formaty singla.
Australijski CD singel
Promocyjny CD singel
Promocyjne CD remiks

</doc>
<doc id="1522954" url="https://pl.wikipedia.org/wiki?curid=1522954" title="Rodenberg">
Rodenberg

Rodenberg – miasto w Niemczech, w kraju związkowym Dolna Saksonia, w powiecie Schaumburg, siedziba gminy zbiorowej Rodenberg.
Geografia.
Rodenberg leży na trasie drogi krajowej B442, ok. 10 km na wschód od miasta Stadthagen.

</doc>
<doc id="1522955" url="https://pl.wikipedia.org/wiki?curid=1522955" title="Demaratos">
Demaratos

Demaratos (gr. "Δημάρατος") - król Sparty z dynastii Eurypontydów, który współrządził w latach 515-491 p.n.e. wraz z Kleomenesem I.
W 506 p.n.e. obaj królowie dowodzili wyprawą wojenną miast Peloponezu przeciwko Atenom, w trakcie której Demaratos wycofał swe wojska podczas bitwy. Od tego czasu spartańskimi wyprawami dowodził tylko jeden król. Konflikt między królami zakończył się pozbawieniem Demaratosa tronu pod pretekstem jego pochodzenia z nieprawego łoża. Tron zajął sojusznik Kleomenesa, Leotychidas II.
W 490 p.n.e. Demaratos zbiegł ze Sparty i znalazł schronienie na perskim dworze Dariusza. Perski król podarował mu włości w Troadzie. Demaratos znalazł się w armii Kserksesa I w trakcie drugiej wyprawy Persów na Grecję. Wg Herodota wysłał do Sparty ukrytą wiadomość o planowanym najeździe, którą odkryła Gorgo ("Dzieje" VII, 239).

</doc>
<doc id="1522967" url="https://pl.wikipedia.org/wiki?curid=1522967" title="Remedium Pyskowice">
Remedium Pyskowice

Remedium Pyskowice – klub futsalowy ze Śląska mający siedzibę w Pyskowicach, obecnie grający w Ekstraklasie polskiej w futsalu.
Informacje ogólne.
Klub:
Hala:
Władze:

</doc>
<doc id="1522970" url="https://pl.wikipedia.org/wiki?curid=1522970" title="Rhys Gemmell">
Rhys Gemmell

Rice Thomas Hopkins Gemmel, Rhys Gemmell (ur. 4 marca 1896 w Caulfield, zm. 10 maja 1972) – australijski tenisista, zwycięzca Australasian Championships w grze pojedynczej i podwójnej.
Kariera tenisowa.
Wychowywał się w Australii Zachodniej i należał, przede wszystkim obok Erniego Parkera, do ścisłej czołówki tenisistów tego stanu. W rywalizacji krajowej, mimo dobrych umiejętności wolejowych i solidnego bekhendu, nie osiągał znaczących sukcesów, przyćmiony przez takich znanych rywali, jak Gerald Patterson czy Norman Brookes.
W 1921 roku, wykorzystując nieobecność większości znanych tenisistów australijskich, triumfował w Australasian Championships (obecnie Australian Open), rozegranych Perth. W finale pokonał w trzech setach Alfa Hedemana. Gemmel również odniósł zwycięstwo w grze podwójnej, mając za partnera Sidneya H. Eatona. Gemmel i Eaton pokonali w decydującym meczu N. Brearleya i Edwarda Stokesa.
W kolejnych sezonach Gemmel nie powtórzył podobnych sukcesów. W mistrzostwach Australii przegrywał w początkowych rundach, a wśród jego pogromców byli m.in. znani gracze – Edgar Moon, Pat O’Hara Wood oraz James Outram Anderson, który w 1922 pozbawił Gemmela nadziei na obronę tytułu już w II rundzie, ostatecznie samemu okazując się kolejnym triumfatorem imprezy. Gemmel pozostaje jedynym Australijczykiem, który wygrał Australasian Championships, a nie dostąpił zaszczytu reprezentowania Australii – czy też w jego przypadku wspólnej ekipy Australii i Nowej Zelandii – w Pucharze Davisa.
W 1927 roku Gemmel porzucił tenis amatorski i próbował swoich sił jako profesjonalny trener.

</doc>
<doc id="1522971" url="https://pl.wikipedia.org/wiki?curid=1522971" title="Laktotrofy">
Laktotrofy

Laktotrofy - grupa komórek występujących w przedniej części przysadki mózgowej wydzielająca, pod wpływem bodźców takich jak estrogeny hormon prolaktynę. Nieregularne, grube ziarnistości obecne w tych komórkach wykazują powinowactwo do barwników kwaśnych, dlatego też "laktotrofy" zaliczane są do komórek kwasochłonnych. Są ponadto erytryzyno-dodatnie oraz oranż G-ujemne.
Laktotrofy posiadają silnie rozwinięte organelle związane z syntezą białek oraz ich wydzielaniem. Ulegają one szybkiej inwolucji po zaprzestaniu karmienia.

</doc>
<doc id="1522973" url="https://pl.wikipedia.org/wiki?curid=1522973" title="Bukowa (gmina)">
Bukowa (gmina)

Bukowa (od 1973 "Sawin") – dawna gmina wiejska istniejąca w latach 1867-1954 na Lubelszczyźnie. Siedzibą gminy był Sawin (początkowo w 1867–69 Bukowa).
Gmina Bukowa powstała w 1867 roku w Królestwie Kongresowym a po jego podziale na powiaty i gminy z początkiem 1867 roku weszła w skład w powiatu chełmskiego w guberni lubelskiej (w latach 1912-1915 jako część guberni chełmskiej). 13 stycznia 1870 do gminy przyłączono pozbawiony praw miejskich Sawin, po czym siedzibę gminy przeniesiono z Bukowej do Sawina.
W 1919 roku gmina weszła w skład woj. lubelskiego. W 1924 roku w skład gminy wchodziły: Bachus kol.; Borowa wieś; Bukowa Mała wieś, kol.; Bukowa Wielka wieś; Bukowski Las kol.; Chutcze wieś; Ciemniejów wieś; Holendernia kol.; Iłowa wieś, kol.; Kazimierówka folwark; Łowcza wieś, kol., folwark; Łukówek wieś, kol.; Łukówek Górny folwark; Majdan Serniawski wieś; Malinówka kol.; Moczuły kol.; Mszanna wieś, kol.; Nieborów kol.; Petryłów wieś; Piaski kol.; Piski kol.; Podpakule kol., folwark; Potoki kol.; Radzanów wieś; Rudka Łowiecka wieś; Rudnia wieś, kol.; Sawin osada; Serniawy wieś, kol.; Średni Łan kol.; Tomaszówka kol.; Wólka Petryłowska wieś. Do 1933 roku ustrój gminy Bukowa kształtowało zmodyfikowane prawo zaborcze. Podczas okupacji gmina należała do dystryktu lubelskiego (w Generalnym Gubernatorstwie). 
Według stanu z dnia 1 lipca 1952 roku gmina Bukowa składała się z 28 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Bukowa nie przywrócono, utworzono jednak jej odpowiednik, gminę Sawin.

</doc>
<doc id="1522975" url="https://pl.wikipedia.org/wiki?curid=1522975" title="Bałwan">
Bałwan



</doc>
<doc id="1522979" url="https://pl.wikipedia.org/wiki?curid=1522979" title="Dariusz Czernik">
Dariusz Czernik

Dariusz Czernik (ur. 26 września 1973 w Gubinie) – polski armwrestler, dziewięciokrotny Mistrz Polski (na prawą i lewą rękę w kategorii 95 kg), Mistrz Europy i IV na Mistrzostwach Świata w Armwrestlingu. Pierwsze tytuł mistrzowski zdobył w 1992 r. na I Mistrzostwach Polski w Armwrestlingu w Zakopanem w kategorii open. W 1996 r. zdobył 4. miejsce na Mistrzostwach Świata i Europy. W 2000 r. założył Stowarzyszenie „Gladiator” oraz Polską Federację Sportów Siłowych (FSSPolska). Od 2000 r. organizator Mistrzostw Polski, Pucharu Polski i zawodów szkolnych. Ojciec Szymona Czernika

</doc>
<doc id="1522981" url="https://pl.wikipedia.org/wiki?curid=1522981" title="Wiszniewice (gmina)">
Wiszniewice (gmina)

Wiszniewice (lub "Wiszniowice", do 1930 i od 1973 "Cyców") – dawna gmina wiejska istniejąca pod tą nazwą w latach 1930–1954 na Lubelszczyźnie. Siedzibą gminy był Cyców (przejściowo pod nazwą "Wiszniewice").
Jednostka terytorialna powstała w 1867 roku pod nazwą "gmina Cyców" w Królestwie Kongresowym a po jego podziale na powiaty i gminy z początkiem 1867 roku weszła w skład w powiatu chełmskiego w guberni lubelskiej (w latach 1912–1915 jako część guberni chełmskiej).
16 października 1930 roku gmina Cyców i jej siedziba zmieniły nazwę na "Wiszniewice", później (po 1933) przywrócono pierwotną nazwę Cycowowi, natomiast gmina zachowała nazwę "Wiszniewice".
W 1919 roku gmina weszła w skład woj. lubelskiego. W 1924 roku w skład gminy wchodziły: Abramówka kol.; Adamów kol.; Barki kol.; Bieleckie kol.; Biesiadki kol.; Bogdanka kol.; Borysik wieś; Cyców wieś, kol.; Cyców Pogłębokie kol.; Garbatówka wieś, kol., folwark; Gliny kol.; Głębokie wieś; Gołybór kol.; Grabniak kol.; Janowica kol., folwark; Józefin kol.; Kopina wieś; Kulik wieś, folwark; Ludwinów kol.; Małków wieś, kol.; Marynka kol.; Nadrybie wieś, Nadrybie Dwór kol.; Nadrybie Nowe kol.; Ostrów kol.; Ostrów Nadrybski wieś; Ostrówek kol.; Podbagonie kol.; Podgłębokie kol.; Podkopina kol.; Podyski kol.; Przymiarki wieś; Ruski Kąt kol.; Sewerynów wieś; Stawek wieś, kol.; Stefanów kol.; Stręczyn wieś; Stręczyn Nowy kol.; Sumin wieś; Sumińskie kol.; Szczupak kol.; Świerszczów wieś, kol., folwark; Wólka Cycowska wieś; Wólka Nadrybska kol.; Zagórze kol.; Zalisocze kol.; Zarubka kol.; Zosin kol. Do 1933 roku ustrój gminy Wiszniewice kształtowało zmodyfikowane prawo zaborcze. Podczas okupacji gmina należała do dystryktu lubelskiego (w Generalnym Gubernatorstwie).
Według stanu z dnia 1 lipca 1952 roku gmina Wiszniewice składała się z 36 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminę Wiszniewice przywrócono pod pierwotną nazwą "gmina Cyców".

</doc>
<doc id="1522982" url="https://pl.wikipedia.org/wiki?curid=1522982" title="Gmina Wiszniowice">
Gmina Wiszniowice



</doc>
<doc id="1522984" url="https://pl.wikipedia.org/wiki?curid=1522984" title="Radar Cross Section">
Radar Cross Section



</doc>
<doc id="1522985" url="https://pl.wikipedia.org/wiki?curid=1522985" title="Ranoidea subglandulosa">
Ranoidea subglandulosa

Ranoidea subglandulosa – gatunek płaza bezogonowego z podrodziny Pelodryadinae w rodzinie Pelodryadidae. Jest endemitem, występuje w Australii. Jego naturalnym środowiskiem są umiarkowane lasy; subtropikalne, lub tropikalne, wilgotne, nizinne lasy; subtropikalne, lub tropikalne, wilgotne, górskie, umiarkowane zarośla; rzeki oraz pastwiska. Jest zagrożony z powodu utraty naturalnego siedliska.

</doc>
<doc id="1522991" url="https://pl.wikipedia.org/wiki?curid=1522991" title="Metoda Kaufmanna">
Metoda Kaufmanna



</doc>
<doc id="1522992" url="https://pl.wikipedia.org/wiki?curid=1522992" title="Ulica Redutowa w Warszawie">
Ulica Redutowa w Warszawie

Ulica Redutowa – ulica na Woli w Warszawie. Łączy ul. Jana Olbrachta z ul. Wolską. 
Historia ulicy.
Ulica Redutowa powstała w latach 20. XX wieku – wówczas zamykała od zachodu teren wolskiego cmentarza prawosławnego. Biegła od ulicy Wolskiej do ulicy Pustola, która z kolei zamykała teren cmentarza od północy. Przedłużenie ulicy do Jana Olbrachta było planowane od 1935 roku, a zrealizowane już po wojnie, w latach 50.
Nazwa ulicy pochodzi od Reduty nr 56.
W 1964 roku ulicę przebudowano – stała się ona arterią łączącą ulicę Wolską z ul. Górczewską (przez ul. Jana Olbrachta). Wcześniej tę funkcję pełniła ulica Sowińskiego, jednak ze względu na to, że przebiegała ona przez cmentarz Wolski, zdecydowano się przenieść z niej ruch na Redutową. W tym samym roku ulicą wyruszył pierwszy autobus – była to nowa linia nr 159. Jej kraniec na Redutowej został wybudowany przy współudziale okolicznych mieszkańców. 
W 2006 roku skrzyżowanie z ul. Jana Olbrachta przebudowano na rondo, a w 2019 r. skrzyżowanie z ulicą Nakielską zostało wyposażone w sygnalizację świetlną. 
W ramach trwającej od 2021 r. budowy trasy tramwajowej w ciągu ul. Marcina Kasprzaka przebudowie ulegnie skrzyżowanie ulic Redutowej, Wolskiej i Kasprzaka, wraz z zagłębieniem linii tramwajowej pod poziomiem terenu. 
Na całej długości posiada po jednym pasie w każdą stronę, z wyjątkiem skrzyżowań z ulicami: 

</doc>
<doc id="1522997" url="https://pl.wikipedia.org/wiki?curid=1522997" title="Do Wenecji stąd dalej co dzień">
Do Wenecji stąd dalej co dzień

Do Wenecji stąd dalej co dzień – druga płyta (LP) Elżbiety Adamiak, wydana w 1986 przez Polskie Nagrania „Muza” (SX 2285). Album utrzymany w tym samym stylu co debiutancki (poezja śpiewana), jednak z bogatszą i oscylującą w stronę popu aranżacją. W marcu 2008 4ever Music wydało reedycję dwóch płyt: debiutanckiej "Elżbiety Adamiak" z 1980 i właśnie "Do Wenecji stąd dalej co dzień" z 1986. Autorem projektu graficznego okładki reedycji był Michał Poniedzielski.
Muzycy.
Zespół instrumentalny:
Gościnnie:
Lista utworów.
Strona A
Strona B

</doc>
<doc id="1522998" url="https://pl.wikipedia.org/wiki?curid=1522998" title="Krzywiczki (gmina)">
Krzywiczki (gmina)

Krzywiczki (do 1874 "Chełm") – dawna gmina wiejska istniejąca w latach 187?–1954 na Lubelszczyźnie. Siedzibą gminy były Krzywiczki (w latach 1945–54 Pokrówka).
Gmina Krzywiczki powstała w 1874 roku, w Królestwie Polskim, w powiecie chełmskim w guberni lubelskiej z obszaru dotychczasowej gminy Chełm; w latach 1912–1915 jako część guberni chełmskiej.
W 1919 roku gmina weszła w skład woj. lubelskiego. 
W 1924 roku w skład gminy wchodziły: 
Do 1933 roku ustrój gminy Krzywiczki kształtowało zmodyfikowane prawo zaborcze. Podczas okupacji gmina należała do dystryktu lubelskiego (w Generalnym Gubernatorstwie). W 1945 roku siedzibę gminy przeniesiono z Krzywiczek do Pokrówki.
Według stanu z dnia 1 lipca 1952 roku gmina Krzywiczki składała się z 32 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Krzywiczki nie przywrócono, a jej dawny obszar wszedł w skład gminy Chełm z siedzibą w Pokrówce.

</doc>
<doc id="1523005" url="https://pl.wikipedia.org/wiki?curid=1523005" title="Krzywiczki">
Krzywiczki

Krzywiczki – wieś w Polsce położona w województwie lubelskim, w powiecie chełmskim, w gminie Chełm.
W latach 1867–1945 miejscowość była siedzibą gminy Krzywiczki.
W latach 1975–1998 miejscowość administracyjnie należała do województwa chełmskiego.
Historia.
Krzywiczki notowane są od roku 1737. W roku 1796 występują dwie wsie Krzywiczki Królewskie i Pisarskie (Geograficzno-statystyczno opisanie parafiów Królestwa Polskiego w 1796 przez K. Pertheesa Geografa Króla Stanisława Augusta, t. I 158 s.91).
Według Słownika geograficznego Królestwa Polskiego Krzywiczki w wieku XIX to wieś w powiecie chełmskim (1867-1975) ówczesnej gminie Krzywiczki, parafii łacińskiej Kumów (obecnie Kumów Majoracki, Kumów Plebański) rusińskiej w Chełmie. W 1827 r. spisana została jako wieś duchowna, posiadała 8 domów i 44 mieszkańców, w 1883 majorat. We wsi mieścił się urząd gminy. Gmina Krzywiczki należała do sądu gminnego okręgu III w osadzie Rejowiec, stacja pocztowa w Chełmie odległa o 6 wiorst. Obszar gminy wynosił 29 895 mórg a ludności było 4916 osób. W gminie było 9 szkół początkowych, 5 młynów wodnych, 3 wiatraki, 2 browary, smolarnia i cegielnia. W skład gminy wchodziły wówczas: Bieławin, Depułtycze Królewskie, Depułtycze Ruskie, Gotówka, Gotówka Niemiecka, Krzywice, Krzywiczki, Łanowe Sołtysy, Obłonie, Piaski, Pokrówka, Rożdżałów, Serebryszcze, Strachosław, Strupin, Stańków, starostwo Trubaków, Udalec, Zagroda, Żółtańce.

</doc>
<doc id="1523008" url="https://pl.wikipedia.org/wiki?curid=1523008" title="La Boqueria">
La Boqueria

La Boqueria – wielki bazar miejski położony przy ulicy La Rambla w Barcelonie, niedaleko Gran Teatre del Liceu – opery barcelońskiej.
Historia.
Pierwsza wzmianka na temat La Boqueria pochodzi z 1217 roku kiedy bazar służył jako targowisko, na którym sprzedawano mięso oraz jego przetwory. Od 1470 r. bazar był miejscem sprzedawania oraz kupna świń z całej Katalonii. Wówczas bazar nazywał się "Mercat Bornet" jednakże w 1794 roku zmienionego jego nazwę na "Mercat de la Palla". La Boqueria była w ówczesnych czasach jedynie bazarem pomocniczym, oficjalnie nie zarejestrowanym, którego zadaniem było odciążenie ruchu na głównym rynku targowym miasta – "Plaça Nova".
Na początku XIX wieku na La Rambla zaczęły powstawać liczne rzeźnie oraz sklepy rybne, co zwiększyło obrót towarami na La Boqueria. Widząc zaistniałą sytuację, lokalne władze postanowiły zburzyć dotychczasowy budynek La Boqueria i wybudować nowy bazar wraz z halami targowymi. Powstał w miejscu zburzonego w 1835 klasztoru św. Józefa. Prace budowlane ruszyły w 1840 roku pod nadzorem barcelońskiego architekta Mas Vilii. W czasie trwania budowy początkowe projekty budynku było często modyfikowane, a ostateczne zakończenie budowy odbyło się w 1853 roku. W 1911 roku zbudowano i otwarto do użytku nową halę targową do sprzedaży ryb, w 1913 zainstalowano kutą bramę, a rok później La Boqueria doczekała się metalowego dachu.
Obecnie bazar La Boqueria jest jednym z największych miejsc handlowych w Barcelonie, a także jedną z atrakcji turystycznych Barcelony. Handluje się tu rybami, owocami morza, mięsem, sokami, słodyczami oraz warzywami i owocami.

</doc>
<doc id="1523009" url="https://pl.wikipedia.org/wiki?curid=1523009" title="Schaumburg-Lippe">
Schaumburg-Lippe

Hrabstwo Schaumburgu-Lippe, od 1807 Księstwo Schaumburgu-Lippe – istniejące w latach 1643-1918 na terenie obecnej Dolnej Saksonii niewielkie państwo niemieckie, ze stolicą w Bückeburgu. Do 1806 hrabstwo Świętego Cesarstwa Rzymskiego. Następnie państwo Związku Reńskiego, Związku Niemieckiego i Cesarstwa Niemieckiego. Leżało pomiędzy Wezerą a Leine, nie sięgało jednak do brzegów tych rzek. Jego skrajne punkty określały współrzędne geograficzne 52°12' – 52°30' N oraz 8°58' – 9°26' E. Cały obszar liczył 340 km². Liczba ludności rosła od 17 tys. w 1766 roku do 53 277 w 1939. Administracyjnie dzieliło się na 2 miasta (Bückeburg i Stadthagen) oraz dwa powiaty ziemskie o nazwach identycznych jak nazwy miast. Pod względem religijnym dominował luteranizm, jego wyznawcy mieli na terenie księstwa 19 parafii. Według danych z 1905 mieszkało tu 45 533 ewangelików, 715 katolików, 165 chrześcijan innych wyznań, 230 żydów i 4 wyznawców innych religii, co do 4 osób brak danych o wyznaniu.
Historia.
Schaumburg-Lippe utworzono po wojnie trzydziestoletniej w 1647 w wyniku podziału hrabstwa Schaumburg. Jego terytorium obejmowało Ämter Bückeburg, Arensburg, Stadthagen, Hagenburg oraz część Sachsenhagen. Jego granice zatwierdzono przy zawarciu pokoju münsterskiego. Siedzibą władców Schaumburg-Lippe był zamek w Bückeburgu. W 1743 Schaumburg-Lippe wsparło Marię Teresę i Habsburgów w wojnie o sukcesję austriacką. Jego siły brały udział w oblężeniu Minden (1757) a następnie bitwie pod Minden (1759). Pomiędzy tymi zdarzeniami, zamek w Bückeburgu był okupowany przez Francuzów.
18 kwietnia 1807 po przystąpieniu do Związku Reńskiego zmieniono status państwa z hrabstwa na księstwo. W 1867 księstwo Schaumburg-Lippe stało się członkiem Związku Północnoniemieckiego, a od 1871 Cesarstwa Niemieckiego.
Wolne Państwo Schaumburg-Lippe.
Po I wojnie światowej konstytucja Republiki Weimarskiej zlikwidowała władzę książąt. Nową, tymczasową konstytucję Schaumburg-Lippe uchwalono w 1919 roku, a jej wersję ostateczną, ustanawiającą republikę, ogłoszono w 1922. Do 1933 głową Wolnego Państwa Schaumburg-Lippe był prezydent. Po tej dacie nastały rządy nazistów. Unię Schaumburg-Lippe, Hanoweru, Brunszwiku i Oldenburga zlikwidowały ostatecznie z dniem 1 listopada 1946 brytyjskie władze okupacyjne, ustanawiając nowy kraj związkowy: Dolną Saksonię. Byłe księstwo stało się jednym z powiatów tego kraju, do czasu reformy administracyjnej z 1977, gdy utworzono większy powiat Schaumburg. Steinhude oraz region w pobliżu Frille, historycznie należące do Schaumburg-Lippe, znalazły się poza granicami nowego powiatu.
W styczniu 1975 mieszkańcy Schaumburg-Lippe (87 tys. osób) wraz z mieszkańcami Oldenburga opowiedzieli się za przekształceniem ich okręgów w landy RFN, czego jednak Bundestag nie zaakceptował, skłaniając się raczej ku redukcji liczby krajów z 10 do 5-6.

</doc>
<doc id="1523011" url="https://pl.wikipedia.org/wiki?curid=1523011" title="George Zebrowski">
George Zebrowski

George Zebrowski (ur. 28 grudnia 1945 w Villach) – amerykański pisarz science fiction, wydawca i krytyk polskiego pochodzenia. Laureat nagrody Campbella.
Jego rodzice znaleźli się w Austrii na skutek przesiedleń w czasie II wojny światowej. Następnie, przez Włochy i Anglię, trafili do USA i zamieszkali w Nowym Jorku. W 1969 Zebrowski opublikował swoje pierwsze opowiadanie "The Water Sculptor of Station 233" w antologii paperbackowej. Od 1970 r. pracuje jako pisarz i wydawca.
Zebrowski jako krytyk wypowiada się zwłaszcza na temat literatury fantastycznej krajów Europy Środkowo-Wschodniej, szczególnie często recenzował twórczość Stanisława Lema. W 1996 ukazał się zbiór esejów "Beneath the Red Star: Studies on International Science Fiction".
Jego partnerką życiową jest pisarka .
Publikacje w Polsce.
Powieść
Opowiadania

</doc>
<doc id="1523015" url="https://pl.wikipedia.org/wiki?curid=1523015" title="Yverdon-Sport FC">
Yverdon-Sport FC

Yverdon-Sport FC - szwajcarski klub piłkarski, grający obecnie w drugiej lidze, mający siedzibę w mieście Yverdon-les-Bains, leżącym nad jeziorem Neuchâtel.
Historia.
Klub został założony 1 lipca 1948 roku w wyniku fuzji trzech innych klubów FC Yverdon, FC Concordia i White Star. W swojej historii Yverdon-Sport trzykrotnie awansował do pierwszej ligi szwajcarskiej, najpierw w latach 1993 i 1999, a następnie fakt ten miał miejsce w 2005 roku. Wtedy też Yverdon wywalczył mistrzostwo Challenge League, czyli drugiej ligi Szwajcarii. Pobyt w Axpo Super League trwał rok i w 2006 roku zespół został zdegradowany o klasę niżej.

</doc>
<doc id="1523016" url="https://pl.wikipedia.org/wiki?curid=1523016" title="Yverdon-Sport">
Yverdon-Sport



</doc>
<doc id="1523018" url="https://pl.wikipedia.org/wiki?curid=1523018" title="Góry Domeyki">
Góry Domeyki

Góry Domeyki (hiszp. "Cordillera Domeyko") – pasmo górskie w Andach, w północnym Chile, na zachód od Salar de Atacama. Pasmo ma przebieg południkowy i rozciąga się na długości około 600 km. Najwyższy szczyt Gór Domeyki to Cerro Quimal o wysokości 4278 m n.p.m.
Masyw został utworzony z materiałów intruzyjnych i paleozoicznych i rozciąga się w formie płaskowyżu wrzynającego się między Kordylierą Nadbrzeżną a łańcuchem Andów. Stanowi granicę dwóch stref zimnych i suchych: pustyni Atakama w depresji Centralnej i Puna de Atakama, na południowym skraju płaskowyżu andyjskiego w północno-zachodniej Argentynie. Pustynia Atakama jest pasem o długości 1000–1500 km i 900 m wysokości. Zawiera liczne solniska umiejscowione na wysokościach sięgających 2400 m (Pajonales, Punta Negra, Pedernales Isla, Aufrero, Maricunga) zwiększających zasolenie Atakamy. Puna de Atacama w Argentynie, o długości 320 km, 240 km szerokości i wysokości między 3300 i 4000 m, jest również strefą kopalni soli. 
Klimat jest skrajnie suchy i tylko na dnie niektórych dolin i załamań terenu istnieją ślady życia. Wpływ mgły pozwala na utrzymanie tej wegetacji, a wpływ prądu El Niño powoduje obfite deszcze w krótkiej porze deszczowej. Rzeka Loa, przepływająca przez ten obszar, niesie swe wody z gór do Pacyfiku, przecinając Kordylierę Nadbrzeżną i pustynię Atacama, gdzie tworzy szeroki zakręt. Góry zawierają cenne zasoby mineralne, szczególnie miedzi i azotanów, które są wykorzystywane od około połowy XIX wieku. Kopalnia miedzi w Chuquicamata jest największą na świecie kopalnią odkrywkową. 
W 1948 roku otwarto linię kolejową, która połączyła prowincję Salta w Puna de Atacama z osiedlami położonymi na pustyni o tej samej nazwie (Atacama).
Góry Domeyki zawdzięczają swoją nazwę Ignacemu Domeyce. Nadano ją w roku jego śmierci.

</doc>
<doc id="1523020" url="https://pl.wikipedia.org/wiki?curid=1523020" title="Stanisław Krystyn Zaremba">
Stanisław Krystyn Zaremba

Stanisław Krystyn Zaremba (ur. 15 sierpnia 1903 w Krakowie, zm. 14 stycznia 1990 w Aberystwyth w Walii) – polski taternik i alpinista oraz matematyk.
Życiorys.
Był synem Stanisława Zaremby matematyka, profesora UJ, i jego żony Francuzki Henriette (Małgorzaty) Cauvin (1866–1953). Ukończył IV gimnazjum w Krakowie. W 1920 ochotniczo służył w Wojsku Polskim. Studiował matematykę na Uniwersytecie Jagiellońskim (1921–1924, 1926–1929) oraz na Sorbonie w Paryżu (1924–1926). Po studiach pełnił funkcję asystenta na Uniwersytecie Wileńskim, a od 1936 docenta UJ. Następnie pracował jako wykładowca w Stalinabadzie (dzisiejsze Duszanbe w Tadżykistanie). Służył w Armii Andersa. Po wojnie wykładał w Anglii, Walii, USA i Kanadzie, ostatecznie osiadł w Walii, gdzie zmarł w roku 1990. Do późnego wieku odwiedzał Polskę, jeszcze w 1981 prowadził wykłady na Uniwersytecie Jagiellońskim. Członek-założyciel Polskiego Towarzystwa Naukowego na Obczyźnie.
Był czynnym taternikiem w latach 1925–1927, zwłaszcza w okresach zimowych. Jego autorstwa jest wiele pierwszych wejść na tatrzańskie szczyty. Nowymi drogami zdobył jako pierwszy w lecie m.in. Mały Kozi Wierch, Wielicki Szczyt, Żabią Turnię Mięguszowiecką, Mięguszowiecki Szczyt, Durny Szczyt. W zimie dokonał wejść na Hruby Wierch, Zadni Kościelec, Jaworowy Szczyt. Jego partnerami wspinaczkowymi byli m.in. Witold Henryk Paryski, Zofia Radwańska-Paryska, Zbigniew Korosadowicz, Jan Alfred Szczepański, Czesław Bajer, Zygmunt Klemensiewicz. Wielu wejść dokonał samodzielnie. Poza Tatrami wspinał się także w Alpach, Pirenejach oraz górach Libanu, Iranu, Walii i Tadżykistanu.Był redaktorem czasopisma „Taternik” (1929–1930) oraz honorowym członkiem Polskiego Związku Alpinizmu.
Upamiętnienie.
Jeden z wrocławskich krasnali (grupa Alpinki) nosi imię Zarembek na jego cześć.

</doc>
<doc id="1523022" url="https://pl.wikipedia.org/wiki?curid=1523022" title="Lot na całe życie">
Lot na całe życie

Lot na całe życie – debiutancki album polskiej grupy hip-hopowej Dixon37. Jest to wspólny projekt piątki raperów: Safula, Kafara, Michrusa, Kulfona i Resta. Gościnnie na płycie pojawiają się między innymi: Wilku, Bilon, Żary (Hemp Gru), Włodi (Molesta), Pjus (2cztery7), Miodu (Jamal), Wigor (Mor W.A.), Pono (Zipera).
Nagrania dotarły do 45. miejsca listy OLiS.
Album uzyskał status złotej płyty.
Lista utworów.
Opracowano na podstawie materiału źródłowego.

</doc>
<doc id="1523024" url="https://pl.wikipedia.org/wiki?curid=1523024" title="Staw (gmina w województwie lubelskim)">
Staw (gmina w województwie lubelskim)

Staw (początkowo "Stołpie", także "Staw Lubelski") – dawna gmina wiejska istniejąca w latach 1870–1954 na Lubelszczyźnie. Siedzibą gminy był Staw.
Gmina Staw powstała w drugiej połowie XIX wieku, w Królestwie Polskim, w powiecie chełmskim w guberni lubelskiej z obszaru dotychczasowej gminy Stołpie; w latach 1912–1915 jako część guberni chełmskiej (najprawdopodobniej w 1870 roku gmina zmieniła swoją nazwę i siedzibę na "Staw"). 
W 1919 roku gmina weszła w skład woj. lubelskiego. W 1924 roku w skład gminy wchodziły: Adolfin kol., Beniów kol.; Bezek wieś, kol., folwark; Czułczyce wieś, folwark; Grędków (dzisiaj Hredków) wieś; Henrysin kol.; Horodyszcze wieś, kol.; Horodyszcze-Cegielnia folwark; Jagodno kol., folwark; Jankowice kol.; Janów kol.; Józefin kol.; Julianów kol.; Kąty kol.; Krobonosz wieś, kol.; Leonów wieś; Leśniczówka kol.; Ławica kol.; Malowana kol.; Marynin kol.; Minków kol.; Niemirów wieś; Nowosiółki wieś, kol.; Ochoża wieś; Ochoża (Majorat) kol.; Ochoża-Pniaki kol.; Parypse wieś; Pasieka osada; Poczekajka kol.; Przysiółek wieś; Sajczyce wieś; Sajczyce Stare osada; Spas wieś; Staw wieś; Stołpie wieś; Tarnówka kol.; Tytusin kol.; Wólka Czułczycka wieś, kol.; Zadębie kol.; Zarzecze wieś, leśniczówka, leśnictwo. Do 1933 roku ustrój gminy kształtowało zmodyfikowane prawo zaborcze. Podczas okupacji gmina należała do dystryktu lubelskiego (w Generalnym Gubernatorstwie).
Według stanu z dnia 1 lipca 1952 roku gmina Staw składała się z 41 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Staw nie przywrócono a jej dawny obszar wszedł w skład gminy Chełm z siedzibą w Pokrówce.

</doc>
<doc id="1523025" url="https://pl.wikipedia.org/wiki?curid=1523025" title="Jerry O’Connell">
Jerry O’Connell

Jerry O’Connell, właśc. Jeremiah O’Connell (ur. 17 lutego 1974 w Nowym Jorku) – amerykański aktor, reżyser, producent filmowy i scenarzysta. Występował w roli Quinna Mallory’ego w serialu telewizyjnym "Sliders: Piąty wymiar".
Życiorys.
Wczesne lata.
Urodził się w Nowym Jorku jako syn nauczycielki Lindy (z domu Linda Witkowski) i dyrektora artystycznego agencji reklamowej Michaela O’Connellów. Jego rodzina była pochodzenia irlandzkiego, włoskiego i polskiego. Jego dziadek ze strony matki Charles Stanislaw/Stanley Witkowski, syn Josepha Witkowski i Blanche, był wpływowym politykiem. Wychowywał się na Manhattanie wraz ze swoim młodszym o dwa lata bratem, Charliem, późniejszym aktorem.
Kariera.
Karierę aktorską rozpoczął w młodym wieku. Jako dziecko reklamował ciasteczka Duncan Hines. Jako jedenastolatek zaliczył swój debiut na dużym ekranie, występując w dramacie przygodowym Roba Reinera "Stań przy mnie" ("Stand By Me"). Nastoletni Jerry w latach 1988–1991 występował w kanadyjskim serialu młodzieżowym "Moje drugie ja" ("My Secret Identity"), w którym wcielał się w rolę czternastoletniego Andrew Clementsa. Za występ w tym serialu dwukrotnie (w 1989 i 1990 roku) nominowano go do nagrody Young Artist Award.
Uczęszczał na Uniwersytet Nowojorski w latach 1991–1994. W tym samym czasie kontynuował swoją przygodę z kinem. Dziś znamy go z filmów "Jerry Maguire" (1996), "Krzyk 2" ("Scream 2", 1997), "Misja na Marsa" ("Mission to Mars", 2000), "Kocurek" ("Tomcats", 2001), "Nowy" ("The New Guy", 2002) i "Straszny film 5" (2013).
Życie prywatne.
14 lipca 2007 w miejscowości Calabasas/k. Los Angeles w Kalifornii poślubił aktorkę i modelkę Rebeccę Romijn, byłą żonę Johna Stamosa. Mają bliźniaczki – Dolly Rebeccę Rose i Charlie Tamarę Tulip (ur. 28 grudnia 2008).

</doc>
<doc id="1523027" url="https://pl.wikipedia.org/wiki?curid=1523027" title="Jan Jaworski (infułat)">
Jan Jaworski (infułat)

Jan Jaworski (ur. 22 czerwca 1920 w Leśmierzu - 8 października 2008) – polski duchowny katolicki, infułat archidiecezji łódzkiej, długoletni rektor Polskiej Misji Katolickiej w Republice Południowej Afryki do przejścia na emeryturę w 1999 roku.
Święcenia kapłańskie przyjął w 1949 w Łodzi. Studiował patrologię na Uniwersytecie Warszawskim, gdzie uzyskał w 1954 doktorat. Następnie został asystentem ks. prof. Jana Czuja na Akademii Teologii Katolickiej. W roku 1970 papież Paweł VI podnosi go do godności prałata, a 1994 Jan Paweł II obdarzył go godnością protonotariusza apostolskiego. Ksiądz infułat Jan Jaworski został również odznaczony w 1999 roku przez władze Rzeczypospolitej Polskiej Krzyżem Komandorskim Orderu Odrodzenia Polski, natomiast w 2004 roku otrzymał dyplom Ministra Spraw Zagranicznych „za wybitne zasługi dla promocji Polski w świecie”. 
Zmarł 8 października 2008 roku, pochowany 16 października w Johannesburgu na cmentarzu West Park w krypcie Polskiego Ogrodu Pamięci.

</doc>
<doc id="1523029" url="https://pl.wikipedia.org/wiki?curid=1523029" title="Thomas Jeffries">
Thomas Jeffries

Thomas Jeffries (Jefferies) (ur. ?, zm. 4 maja 1826) – pochodzący z Wielkiej Brytanii seryjny morderca i kanibal, działający na terenie Ziemi van Diemena (dzisiejszej Tasmanii); jeden z najgroźniejszych przestępców z czasów osadnictwa kolonialnego w Australii.
Jeffries przybył na Ziemię van Diemena ze Szkocji na pokładzie statku Albion 21 października 1823 roku. W czerwcu 1823 roku został skazany na 12 miesięcy pobytu w kolonii karnej Macquarie Harbour. Następnie pełnił w niej funkcje strażnika i osoby wykonującej karę chłosty.
W sierpniu 1825 roku dołączył do szajki Matthew Brady’ego – uciekinierów z więzienia w Launceston – wespół z którymi dopuścił się wielu przestępstw. Podczas ucieczki z Launceston skończyły się im zapasy wody i jedzenia, co skłoniło ich do zabicia jednego ze współtowarzyszy (Russella) i zjedzenia części jego ciała. Jeffries został pojmany 23 stycznia 1826 roku w pobliżu rzeki South Esk. Przetransportowano go do Launceston, gdzie miejscowa ludność próbowała dokonać na nim samosądu. Skazany na śmierć, został powieszony, razem z Matthew Bradym, 4 maja 1826 roku w więzieniu w Hobart.

</doc>
<doc id="1523030" url="https://pl.wikipedia.org/wiki?curid=1523030" title="Cordillera Domeyko">
Cordillera Domeyko



</doc>
<doc id="1523035" url="https://pl.wikipedia.org/wiki?curid=1523035" title="Stołpie (gmina)">
Stołpie (gmina)

Stołpie (od 1877 "Staw") – dawna gmina wiejska istniejąca w drugiej połowie XIX wieku na Lubelszczyźnie. Siedzibą gminy było Stołpie.
Za Królestwa Polskiego gmina Stołpie należała do powiatu chełmskiego w guberni lubelskiej.
Gmina została zniesiona w 1874 roku przez przemianowanie na "gmina Staw".

</doc>
<doc id="1523039" url="https://pl.wikipedia.org/wiki?curid=1523039" title="Mucha II">
Mucha II

Mucha II (ang. "The Fly 2") – amerykański horror science fiction z 1989 roku w reżyserii Chrisa Walasa. Film jest kontynuacją filmu "Mucha".
Fabuła.
Po śmierci Setha Brundle'a, młodego naukowca, którego organizm w wyniku eksperymentów z teleportacją połączył się z organizmem muchy, jego syn Martin (Eric Stoltz) zaczyna zdradzać symptomy zaburzeń genetycznych. Chłopak już w wieku kilku lat staje się dojrzałym mężczyzną, co budzi ogromne zainteresowanie służb wojskowych. Mutant zdaje się bowiem posiadać cechy idealnego żołnierza. Wygląda na to, że wojskowi nie doceniają drzemiących w nim zdolności. Martin razem z dziewczyną próbuje wymknąć się ludziom, którzy chcą wykorzystać go do własnych celów.

</doc>
<doc id="1523040" url="https://pl.wikipedia.org/wiki?curid=1523040" title="Stanisław Weber (powstaniec)">
Stanisław Weber (powstaniec)

Stanisław Weber ps. „Chirurg”, „Popiel” (ur. 5 października 1906 we Lwowie, zm. 25 kwietnia 1990 w Płońsku) – podpułkownik dyplomowany artylerii Wojska Polskiego, powstaniec warszawski.
Życiorys.
Syn Alfreda i Izabeli. Brał udział w wojnie polsko-bolszewickiej, w 1921 r. wziął udział w III Powstaniu Śląskim. W 1924 zdał egzamin dojrzałości w VIII Państwowym Gimnazjum im. Króla Kazimierza Wielkiego we Lwowie, a w 1927 r. ukończył Akademię Handlową we Lwowie. W 1928 został przyjęty do Szkoły Podchorążych Artylerii w Toruniu. 15 sierpnia 1930 Prezydent RP Ignacy Mościcki mianował go podporucznikiem ze starszeństwem z dniem 15 sierpnia 1930 i 3. lokatą w korpusie oficerów artylerii, a Minister Spraw Wojskowych wcielił do 6 pułku artylerii ciężkiej we Lwowie. W latach 1936–1938 był słuchaczem Wyższej Szkoły Wojennej w Warszawie (XVII promocja). Na stopień kapitana został awansowany ze starszeństwem z dniem 19 marca 1939 i 45. lokatą w korpusie oficerów artylerii. W tym czasie pełnił służbę w dowództwie 20 Dywizji Piechoty w Baranowiczach, jako dubler I oficera sztabu.
W kampanii wrześniowej 1939 kwatermistrz 20 Dywizji Piechoty. Brał udział w walkach pod Mławą oraz w obronie Warszawy. Od października 1939 działał w konspiracji. Od 1943, także w powstaniu warszawskim, był szefem sztabu i równolegle szefem Wydziału III (operacyjnego) Komendy Okręgu Warszawskiego AK. 11 listopada 1942 został awansowany na majora, a 27 września 1944 podpułkownikiem. 20 września 1944 został szefem sztabu Warszawskiego Korpusu AK. W jego mieszkaniu przy ul. Grójeckiej 104 przebywali uciekinierzy z warszawskiego getta.
Po upadku powstania przebywał w niewoli niemieckiej. Do 1972 przebywał na emigracji.
Życie prywatne.
Żonaty z Barbarą.

</doc>
<doc id="1523044" url="https://pl.wikipedia.org/wiki?curid=1523044" title="Toshiba G500">
Toshiba G500

Toshiba G500 – telefon komórkowy (smartphone) firmy Toshiba. Wprowadzony na rynek w maju 2007 roku.

</doc>
<doc id="1523045" url="https://pl.wikipedia.org/wiki?curid=1523045" title="Fremri-Námur">
Fremri-Námur

Fremrinámar także Fremrinámur – system wulkaniczny w północno-wschodniej Islandii na południowy wschód od jeziora Myvatn. Data ostatniej erupcji szacowana jest na ok. 1200 rok p.n.e. 
Opis.
Fremrinámar leży w północno-wschodniej Islandii na południowy wschód od jeziora Myvatn. Jest to system wulkaniczny złożony z wulkanu centralnego Fremrinámar (970 m n.p.m.) oraz licznych szczelin, które biegną aż do północnego wybrzeża wyspy. System, rozciągający się na długości 130 km, jest częścią Północnej Strefy Wulkanicznej (ang. "North Volcanic Zone", NVZ).
System był aktywny we wczesnym holocenie a ostatnio ok. 5000–3000 lat temu. Data ostatniej erupcji szacowana jest na ok. 1200 rok p.n.e. W wyniku ostatnich erupcji powstała tarcza lawowa. 

</doc>
<doc id="1523049" url="https://pl.wikipedia.org/wiki?curid=1523049" title="Svínavatn (Svínadalur)">
Svínavatn (Svínadalur)

Svínavatn – jezioro w północno-zachodniej Islandii, w gminie Húnavatnshreppur, w regionie Norðurland vestra. Leży na południe od Blönduós. Po Hóp największe w rejonie Húnaþing. Jego powierzchnia wynosi 12 km². Ma ok. 10 km długości i 1–2 km szerokości; głębokość sięga 30 m. Z jeziora wypływa rzeka "Fremri-Laxá", która później uchodzi do jeziora Laxávatn, położonego 3,8 km od Svínavatn.
Na południowym końcu jeziora znajduje się osada o tej samej nazwie.
W jeziorze Svínavatn można łowić pstrągi.

</doc>
<doc id="1523052" url="https://pl.wikipedia.org/wiki?curid=1523052" title="Elise Neal">
Elise Neal

Elise Neal (ur. 14 marca 1966 w Memphis w stanie Tennessee, USA) − amerykańska aktorka filmowa.
Role: Yevette w dramacie "Hustle &amp; Flow" (2005) oraz Hallie McDaniel w horrorze "Krzyk 2" ("Scream 2", 1997), przypieczętowały jej karierę w Hollywood. Neal współpracowała z takimi reżyserami jak John Singleton, Brian De Palma, Steven Spielberg czy Wes Craven.
Gościnnie pojawiła się w teledysku do utworu Aaliyah "Miss You".
Występowała w serialu komediowym "Nadzdolni" ("A.N.T. Farm"), gdzie wcielała się w mamę Chyny i Camerona.

</doc>
<doc id="1523053" url="https://pl.wikipedia.org/wiki?curid=1523053" title="Jerzy Jan Wandalin Mniszech">
Jerzy Jan Wandalin Mniszech

Jerzy Jan Wandalin Mniszech herbu własnego (zm. w połowie 1693 roku) – wojewoda wołyński w 1683 roku, starosta sanocki w latach 1661-1691, starosta szczerzecki w 1654 roku, starosta bełski w 1661 roku, starosta dembowiecki od 1657 roku, dworzanin królewski, sędzia kapturowy ziemi sanockiej w 1668 roku.
Był synem Franciszka Bernarda i Barbary Stadnickiej. 
W 1651 zapisał się na Uniwersytet w Padwie. W 1657 wybrano go tam konsyliarzem nacji polskiej. W latach 1665-1666 organizował obronę wewnętrzną ziemi sanockiej z powodu napadów węgierskich i zbójnictwa. 
Był marszałkiem sejmików województwa ruskiego w: 1650, 1651, 1659, 1672 roku. Poseł sejmiku wiszeńskiego na sejm 1664/1665 roku, drugi sejm 1666 roku, sejm nadzwyczajny (abdykacyjny) 1668 roku. Poseł na sejmy 1669 i 1670 roku, poseł sejmiku wiszeńskiego na sejm koronacyjny 1676 roku.
Był elektorem Michała Korybuta Wiśniowieckiego z ziemi sanockiej w 1669 roku. W 1672 i 1675 wybierany pułkownikiem pospolitego ruszenia ziemi sanockiej. Elektor Jana III Sobieskiego z województwa ruskiego w 1674 roku. W 1678 roku został deputatem na Trybunał Główny Koronny. Na wyprawę turecką w 1683 wystawił chorągiew pancerną.

</doc>
<doc id="1523055" url="https://pl.wikipedia.org/wiki?curid=1523055" title="Olchowiec (gmina)">
Olchowiec (gmina)

Olchowiec (od 1973 "Wierzbica") – dawna gmina wiejska istniejąca w latach 1867–1954 na Lubelszczyźnie. Siedzibą gminy był Olchowiec, a następnie Wierzbica.
Gmina Olchowiec powstała w 1867 roku w Królestwie Kongresowym a po jego podziale na powiaty i gminy z początkiem 1867 roku weszła w skład w powiatu chełmskiego w guberni lubelskiej (w latach 1912–1915 jako część guberni chełmskiej).
W 1919 roku gmina weszła w skład woj. lubelskiego. W 1924 roku w skład gminy wchodziły: Aleksandrówka kol.; Bachus (Wanda) wieś; Bekiesza kol.; Bussówno wieś, folwark; Buza kol.; Chylin wieś, folwark; Hatyska kol.; Helenów I kol.; Helenów II kol.; Kozia Góra wieś, folwark; Leonówka wieś; Magdzinek kol.; Marcinowa Niwa kol.; Olchowiec wieś, kol., folwark; Pniówno wieś, folwark; Syczyn wieś; Syczyn-Werejce kol.; Święcica wieś, folwark; Tarnów wieś, kol.; Tarnów (Karczunek) kol.; Terenin kol., folwark; Wierzbica wieś; Władysławów wieś; Wólka Tarnowska wieś; Wygoda kol., folwark. Do 1933 roku ustrój gminy Olchowiec kształtowało zmodyfikowane prawo zaborcze. Podczas okupacji gmina należała do dystryktu lubelskiego (w Generalnym Gubernatorstwie). 
Według stanu z dnia 1 lipca 1952 roku gmina Olchowiec składała się z 25 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Olchowiec nie przywrócono, utworzono jednak jej odpowiednik, gminę Wierzbica.

</doc>
<doc id="1523062" url="https://pl.wikipedia.org/wiki?curid=1523062" title="Dobiesław (kasztelan wiślicki)">
Dobiesław (kasztelan wiślicki)

Dobiesław herbu Odrowąż (ur. ok. 1230 r., zm. po 16 października 1280 r.) – kasztelan zawichojski, kasztelan żarnowski, kasztelan wiślicki, pośrednik w sporze między księciem Mszczujem II a księciem kujawskim Siemomysłem.
Historia.
Pochodzenie.
Pochodził z możnowładczego rodu Odrowążów. Był synem kasztelana krakowskiego Sąda Dobiesławica (Dobiesławicza). Jego dziadem stryjecznym był biskup krakowski Iwo Odrowąż.
Kariera.
W 1256 roku zostaje kasztelanem zawichojskim. W 1258 roku otrzymuje kasztelanię żarnowską. 
W 1271 roku zostaje kasztelanem wiślickim (urząd ten sprawuje do 1275 r.), bierze udział w wyprawie księcia Bolesława Wstydliwego i sprzymierzonych z nim książąt przeciw księciu wrocławskiemu Henrykowi IV Probusowi.
Przenosi się z rodzimej Małopolski na Kujawy. Był pośrednikiem w sporze między księciem Mszczujem II a księciem kujawskim Ziemomysłem. Doprowadza do zgody powaśnionych książąt i przyczynia się do tego, iż Ziemomysł oddala od siebie niemieckich doradców. 
Otrzymał od Mszczuja II dwie posiadłości nad Wisłą – Łęg i Otorowo. Nadanie Mszczuja potwierdził książę Ziemomysł.
Życie prywatne.
Dobiesław był w związku małżeńskim z niejaką Zwinisławą, córką księcia tczewsko-lubiszewskiego, Sambora II, będącą jednocześnie stryjeczną siostrą księcia Mszczuja II. Wydarzenie to zbliżyło Dobiesława do pomorskiej dynastii panującej.

</doc>
<doc id="1523063" url="https://pl.wikipedia.org/wiki?curid=1523063" title="James Russo">
James Russo

James Vincent Russo (ur. 23 kwietnia 1953 w Nowym Jorku) – amerykański aktor, producent, scenarzysta filmowy i telewizyjny pochodzenia włoskiego ze strony ojca i niemieckiego ze strony matki, specjalizujący się w rolach gangsterów i psychopatów.
Życiorys.
Urodził się w Nowym Jorku. Dorastał wraz z dwoma starszymi braćmi – Danielem i Thomasem. Po ukończeniu nowojorskiej szkoły średniej High School of Art and Design i Uniwersytetu Nowojorskiego, pisał scenariusze i wziął udział w nagrodzonym filmie krótkometrażowym "The Candy Store". Pracował jako taksówkarz i grabarz.
W 1975 wystąpił w sztuce "Welcome to Andromeda". Za rolę Raula w przedstawieniu "Skrajności" ("Extremities") z Susan Sarandon na scenie Off-Broadwayu (1982-1983) otrzymał Theatre World Award (1983). Grał też na deskach Westside Arts Center w Cheryl Crawford Theatre w "Deathwatch" i "Marat/Sade".
Karierę filmową zaczął od występu w dramacie NBC "Chicagowska opowieść" ("Chicago Story", 1981). Po epizodycznej roli w muzycznym dramacie kryminalnym Francisa Forda Coppoli "Cotton Club" (1984) i dramacie kryminalnym Sergio Leone "Dawno temu w Ameryce" (1984), w komedii kryminalnej "Gliniarz z Beverly Hills" (1984) zagrał Mikeya Tandino, przyjaciela Axela Foleya (Eddie Murphy). Zebrał dobre recenzje za kreację brutalnego gwałciciela w dramacie "Skrajności" (1986) z Farrah Fawcett.
Trzykrotnie spotkał się na planie filmowym z Seanem Pennem; w komediodramacie "Beztroskie lata w Ridgemont High" ("Fast Times at Ridgemont High", 1982), komedii kryminalnej Neila Jordana "Nie jesteśmy aniołami" (1989) i dramacie kryminalnym Phila Joanou "Stan łaski" (1990). W thrillerze "Pocałunek przed śmiercią" (1991) zagrał prywatnego detektywa, który bada sprawę morderstwa bliźniaczej siostry głównej bohaterki (Sean Young).
W 1995 roku poślubił Bettinę. Mają dwóch synów: Dominica i Nicholasa.

</doc>
<doc id="1523066" url="https://pl.wikipedia.org/wiki?curid=1523066" title="Longchamps">
Longchamps

osoby o nazwisku Longchamps:

</doc>
<doc id="1523067" url="https://pl.wikipedia.org/wiki?curid=1523067" title="Kazimierz Cyganek">
Kazimierz Cyganek

Kazimierz Cyganek (ur. 8 marca 1903 w Zadrożu, zm. 10 czerwca 1989 w Giżycku) – polski duchowny katolicki, historyk amator, kapelan wojskowy, wieloletni proboszcz i dziekan pasłęcki.
Życiorys.
Urodził się w wielodzietnej rodzinie drobnych rolników (miał dziesięcioro rodzeństwa); uczęszczał do gimnazjów kolejno w Ojcowie, Kielcach i Tarnowskich Górach, naukę łącząc z pracą urzędnika kolejowego. Maturę uzyskał w 1928 w liceum archidiecezjalnym w Wilnie. Należał do Wileńskiego Koła Teologów, a także wraz z kolegami organizował prelekcje, w tym dla kolejarzy. W latach 1928-1934 odbył studia w metropolitalnym seminarium duchownym w Wilnie, jednocześnie na Wydziale Teologicznym Uniwersytetu Stefana Batorego (uzyskał dyplom magistra teologii). Święcenia kapłańskie otrzymał 26 maja 1934 w Wilnie z rąk arcybiskupa Romualda Jałbrzykowskiego.
Na pierwszą placówkę duszpasterską skierowany został do Krynek koło Sokółki, gdzie do 1935 był wikariuszem i prefektem. W latach 1935-1937 wypełniał analogiczne funkcje w Trzciannem. W 1938 objął probostwo w Piaskach i Zelwianach koło Wołkowyska.
Został przeniesiony z pospolitego ruszenia do rezerwy i mianowany kapelanem rezerwy ze starszeństwem z 1 stycznia 1939 i 390. lokatą w duchowieństwie wojskowym wyznania rzymsko-katolickiego.
Zmobilizowany latem 1939, został kapelanem 42 Pułku Piechoty w Białymstoku. Po rozbiciu pod Zambrowem 18 Dywizji Piechoty, w skład której wchodził jego pułk, ks. Cyganek trafił do niewoli niemieckiej. Udało mu się zbiec z obozu jenieckiego.
Powrócił w 1940 do diecezji, pracował jako wikariusz w Trzciannem, w 1941 w Krypnie, a od 1942 po tragicznej śmierci poprzedniego wikarego ks. Edwarda Junga – w Knyszynie. Spędził tu, u boku administratora knyszyńskiej parafii oraz późniejszego kanclerza warmińskiej kurii biskupiej ks. Franciszka Bryxa, resztę wojny; wykorzystując bogate zasoby archiwum parafialnego, a także inne materiały, przygotował monografię Knyszyna, w której wyodrębnił część o dziejach miasta i część o dziejach miejscowego kościoła.
W styczniu 1946 przeniósł się do pracy na Warmii i Mazurach. Początkowo był wikariuszem w Giżycku, gdzie jednocześnie pełnił obowiązki prefekta w gimnazjum i liceum pedagogicznym. Od 1949 pracował jako proboszcz w Rynie, dojeżdżając zarazem do Szymonki i Sterławek. Również na kolejnym probostwie w Dąbrównie, gdzie pełnił posługę w latach 1951-1955, dojeżdżał do miejscowości okolicznych – Marwałdu, Ruszkowa i Dylewa. W latach 1955-1957 był proboszczem w Zielonce Pasłęckiej (z dojazdem do Sambrodu), a w latach 1957-1959 w Zalewie, skąd dojeżdżał do Dobrzyk i Boreczna. W okresie pracy w Zalewie był także wizytatorem nauczania religii na powiat morąski.
W 1959 mianowany został proboszczem i dziekanem w Pasłęku. Powrócił tam do swoich historycznych zainteresowań, których wyrazem stała się pozostała w maszynopisie "Kronika Pasłęka". Uważany za pierwszego polskiego kronikarza dziejów Pasłęka, obdarzony został honorowym członkostwem Towarzystwa Miłośników Pasłęka. Poza "Kroniką Pasłęka" i wspomnianą wyżej "Kroniką Knyszyna", pozostawił również kroniki rodzinnej parafii Zadroże, kronikę Zalewa oraz wspomnienia z czasów nauki w gimnazjum w Ojcowie. W 1973 przeszedł na emeryturę z funkcji proboszcza i dziekana w Pasłęku, ale pozostał w tym mieście jako rektor kościoła św. Józefa.
W lutym 1961 obdarzony został godnością kanonika honorowego kapituły kolegiackiej w Dobrym Mieście; od kwietnia 1974 był tamże kanonikiem rzeczywistym (pierwszej nominacji na kanonika rzeczywistego w lutym 1965 nie przyjął). Zmarł 10 czerwca 1989 w Giżycku, pochowany został na cmentarzu w Zadrożu w grobie, w którym pochowani są księża.

</doc>
<doc id="1523069" url="https://pl.wikipedia.org/wiki?curid=1523069" title="Pawłów (gmina w powiecie chełmskim)">
Pawłów (gmina w powiecie chełmskim)

Pawłów (do 1870 "Liszno", od 1973 "Rejowiec Fabryczny") – dawna gmina wiejska istniejąca w latach 1870–1954 na Lubelszczyźnie. Siedzibą gminy był Pawłów (początkowo 1867–70 Liszno).
Liszno (gmina) z siedzibą w Lisznie powstała w 1867 roku w Królestwie Kongresowym, a po jego podziale na powiaty i gminy z początkiem 1867 roku weszła w skład w powiatu chełmskiego w guberni lubelskiej (w latach 1912–1915 jako część guberni chełmskiej). W 1870 siedzibę gminy przeniesiono z Liszna do Pawłowa (któremu odebrano prawa miejskie) a gminę przemianowano na "Pawłów".
W 1919 roku gmina weszła w skład woj. lubelskiego. W 1924 roku w skład gminy wchodziły: Borowica wieś, folwark; Czechów Kąt wieś; Dunajec osada leśna; Elżbiecin folwark; Ewopole wieś; Gołąb kol.; Józefin wieś; Józefów wieś; Kanie wieś, folwark, stacja kolejowa; Kozie Błota wieś; Krasne wieś, osada fabryczna; Krowica wieś; Leonów folwark; Leszczanka wieś; Liszno wieś, kol., folwark; Majdan Krypkowski wieś; Marynin folwark; Pawłów osada miejska, folwark; Toruń kol.; Wola Żulińska wieś; Wólka Kańska wieś, folwark; Zachań osada leśna; Zagrody wieś; Zalesie osada leśna; Zalesie Krasieńskie wieś; Żulin wieś, folwark. Do 1933 roku ustrój gminy kształtowało zmodyfikowane prawo zaborcze. Podczas okupacji gmina należała do dystryktu lubelskiego (w Generalnym Gubernatorstwie).
Według stanu z dnia 1 lipca 1952 roku gmina Pawłów składała się z 22 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Pawłów nie przywrócono, utworzono natomiast jej odpowiednik, gminę Rejowiec Fabryczny z siedzibą w Rejowcu Fabrycznym.

</doc>
<doc id="1523071" url="https://pl.wikipedia.org/wiki?curid=1523071" title="Svinavatn">
Svinavatn



</doc>
<doc id="1523074" url="https://pl.wikipedia.org/wiki?curid=1523074" title="Mucha 2">
Mucha 2



</doc>
<doc id="1523075" url="https://pl.wikipedia.org/wiki?curid=1523075" title="Zespół psychohiperglikemiczny">
Zespół psychohiperglikemiczny

Zespół psychohiperglikemiczny – opisany przez Jarosza w 1965 roku zespół nerwicowy, na którego obraz kliniczny składają się:

</doc>
<doc id="1523076" url="https://pl.wikipedia.org/wiki?curid=1523076" title="Liszno (gmina)">
Liszno (gmina)

Liszno (od 1870 "Pawłów") – dawna gmina wiejska istniejąca w latach 1867–1870 na Lubelszczyźnie. Siedzibą gminy było Liszno.
Gmina Liszno powstała w 1867 roku w Królestwie Kongresowym a po jego podziale na powiaty i gminy z początkiem 1867 roku weszła w skład w powiatu chełmskiego w guberni lubelskiej. W 1870 roku siedzibę gminy przeniesiono z Liszna do Pawłowa (któremu odebrano prawa miejskie), a nazwę gminy zmieniono na "gmina Pawłów".

</doc>
<doc id="1523080" url="https://pl.wikipedia.org/wiki?curid=1523080" title="Gordon Cummins">
Gordon Cummins

Gordon Frederick Cummins (ur. 18 lutego 1914 w Yorku, zm. 25 czerwca 1942 w Londynie) – brytyjski seryjny morderca zwany Blackout Ripper. Zamordował w 1942 roku w Londynie cztery kobiety, a dwie inne usiłował zabić.
Cummins był szeregowym w Royal Air Force. W lutym 1942 roku zamordował cztery kobiety, a ich ciała brutalnie okaleczył, przez co jego zbrodnie były porównywane do zabójstw Kuby Rozpruwacza. Wszystkich zabójstw dokonywał mając na sobie mundur RAF-u. W czasie jednego z nieudanych napadów, dokonanego przy Piccadilly Circus, ofiara zerwała mu maskę przeciwgazową. Maska miała numer identyfikacyjny 525987. Gdy sprawdzono numer, okazało się, że maska należy do Cumminsa, którego niezwłocznie aresztowano. W czasie przeszukania jego domu znaleziono wiele przedmiotów należących do ofiar. Co więcej, odciski palców Cumminsa pasowały do tych, znalezionych na miejscach zbrodni.
27 kwietnia 1942 roku sąd w Londynie skazał Gordona Cumminsa na karę śmierci przez powieszenie. Wyrok wykonano 25 czerwca 1942 roku w więzieniu Wandsworth Prison.

</doc>
<doc id="1523081" url="https://pl.wikipedia.org/wiki?curid=1523081" title="Rakołupy (gmina)">
Rakołupy (gmina)

Rakołupy (od 1973 "Leśniowice") – dawna gmina wiejska istniejąca w latach 1867–1954 na Lubelszczyźnie. Siedzibą gminy były Rakołupy (1867–1933), Czarnołozy (1933–1953) i Leśniowice (1953–1954).
Gmina Rakołupy powstała w 1867 roku w Królestwie Kongresowym, a po jego podziale na powiaty i gminy z początkiem 1867 roku weszła w skład w powiatu chełmskiego w guberni lubelskiej (w latach 1912–1915 jako część guberni chełmskiej).
W 1919 roku gmina weszła w skład woj. lubelskiego. W 1924 roku w skład gminy wchodziły: Bażantarnia osada leśna, Czarnołozy wieś, Dębina folwark, Horodysko wieś, Janówka wieś, Kasiłan wieś i folwark, Kukawka wieś i folwark, Kumów wieś i folwark, Kumów Poduchowny wieś, Leśniowice wieś i folwark, Majdan Kukawski wieś, Majdan Leśniowski wieś, Majdan Ostrowski wieś i Mańkowszyzna kol., Nowy Folwark kol., Ostrów wieś i folwark, Plisków wieś i kol., Politówka wieś, Rakołupy wieś i kol., Sielec wieś i folwark, Wierzbica folwark. Do 1933 roku ustrój gminy Bukowa kształtowało zmodyfikowane prawo zaborcze. W 1933 roku siedzibę gminy przeniesiono z Rakołup do Czarnołoz. Podczas okupacji gmina należała do dystryktu lubelskiego (w Generalnym Gubernatorstwie).
Według stanu z dnia 1 lipca 1952 roku gmina Rakołupy składała się z 23 gromad. W 1953 roku siedzibę gminy przeniesiono z Czarnołoz do Leśniowic. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Rakołupy nie przywrócono, utworzono jednak jej odpowiednik, gminę Leśniowice.

</doc>
<doc id="1523082" url="https://pl.wikipedia.org/wiki?curid=1523082" title="Katarzyna Longchamps de Bérier-Walewska">
Katarzyna Longchamps de Bérier-Walewska



</doc>
<doc id="1523083" url="https://pl.wikipedia.org/wiki?curid=1523083" title="Dżalib al-Szujuch">
Dżalib al-Szujuch



</doc>
<doc id="1523085" url="https://pl.wikipedia.org/wiki?curid=1523085" title="Świerże (gmina)">
Świerże (gmina)

Świerże – dawna gmina wiejska istniejąca w latach 1867-1954 na Lubelszczyźnie. Siedzibą gminy było Świerże.
Gmina Świerże powstała w 1867 roku w Królestwie Kongresowym a po jego podziale na powiaty i gminy z początkiem 1867 roku weszła w skład w powiatu chełmskiego w guberni lubelskiej (w latach 1912-1915 jako część guberni chełmskiej).
W 1919 roku gmina weszła w skład woj. lubelskiego. W 1924 roku w skład gminy wchodziły:Brzeziny kol.; Brzezińskie Towarzystwo kol.; Brzeźno wieś, kol., stacja kolejowa; Chełmskie Towarzystwo kol.; Chromówka kol.; Dobryłów wieś, folwark, Dorohusk stacja kolejowa, Gdola wieś; Gliny kol.; Hniszów wieś, kol.; Jamne kol.; Kępa kol.; Ludwinów wieś; Marysin kol., Okopy wieś, kol.; Olenówka kol.; Rozkosz kol.; Ruda wieś, kol.; Ruda A kol.; Ruda B kol.; Ruda (Huta) kol.; Rudka wieś; Rudka-Opalin stacja kolejowa; Serebrzyskie Towarzystwo kol.; Stefanowskie Towarzystwo kol.; Świerże wieś, kol., folwark, osada miejska; Wólka Okopska wieś; Zamieście folwark; Zarudnia kol.; Zielone Grądy osada leśna; Żalin wieś.. Do 1933 roku ustrój gminy Świerże kształtowało zmodyfikowane prawo zaborcze. Podczas okupacji gmina należała do dystryktu lubelskiego (w Generalnym Gubernatorstwie). 
Według stanu z dnia 1 lipca 1952 roku gmina Świerże składała się z 29 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Świerże nie przywrócono a jej obszar wszedł w skład gminy Dorohusk oraz gminy Ruda-Huta.

</doc>
<doc id="1523087" url="https://pl.wikipedia.org/wiki?curid=1523087" title="DR 6">
DR 6

DR 6 – mgławica emisyjna znajdująca się w gwiazdozbiorze Łabędzia. Jest odległa około 4000 lat świetlnych od Ziemi, a jej średnica wynosi około 15 lat świetlnych.
Mgławica DR 6 została wyrzeźbiona przez silne wiatry gwiazdowe oraz energetyczne światło dziesięciu młodych gwiazd znajdujących się w jej centrum. Nietypowe zagłębienia DR 6 przypominają ludzką czaszkę. „Nos” tej czaszki, o średnicy około 3,5 roku świetlnego, jest miejscem, w którym znajdują się wszystkie gwiazdy, które wyrzeźbiły mgławicę. Grupa gwiazd jest bardzo młoda, powstały one nie wcześniej niż 100 000 lat temu.

</doc>
<doc id="1523089" url="https://pl.wikipedia.org/wiki?curid=1523089" title="Sabah Al-Salem">
Sabah Al-Salem



</doc>
<doc id="1523090" url="https://pl.wikipedia.org/wiki?curid=1523090" title="Sabah As-Salim">
Sabah As-Salim



</doc>
<doc id="1523092" url="https://pl.wikipedia.org/wiki?curid=1523092" title="Turka (gmina w województwie lubelskim)">
Turka (gmina w województwie lubelskim)

Turka (do 1874 "Dorohusk") – dawna gmina wiejska istniejąca od XIX wieku do 1954 roku na Lubelszczyźnie. Siedzibą gminy przed wojną była Turka, a po wojnieDorohusk.
Gmina Turka powstała w 1874 roku, w Królestwie Polskim, w powiecie chełmskim w guberni lubelskiej z obszaru dotychczasowej gminy Dorohusk; w latach 1912-1915 jako część guberni chełmskiej. Gmina zmieniła nazwę na "Turka", siedziba pozostała jednak w Dorohusku.
W 1919 roku gmina weszła w skład woj. lubelskiego. W 1924 roku w skład gminy wchodziły: Andrzejów wieś; Andrzejów Nowy kol.; Barbarówka wieś; Berdyszcze wieś; Czerniejów wieś, kol., folwark; Czestny Krest kol.; Długopole kol.; Dorohusk wieś, folwark, tartak; Husynne wieś, leśniczówka, folwark; Ignatów wieś, kol.; Istrów kol.; Józefin kol.; Kamień wieś, kol.; Kąty kol.; Kolemczyce wieś; Kołodeń kol.; Kołodeń Pławanicki wieś; Konotopy kol.; Kozły kol.; Ladyniska wieś; Leśniczówka kol.; Majdan Skordiów wieś; Michałówka wieś; Młynarskie kol.; Mościska wieś; Myszkowiec wieś; Natalin kol.; Ostrów wieś; Perekreszcze kol.; Pławanice wieś, kol.; Pławanice A kol.; Pogranicze kol.; Puszki kol.; Rudolfin kol.; Skordiów kol.; Stefanów kol.; Suchomyła folwark; Teosin kol.; Turka wieś; Udalec wieś; Zalisocze kol.; Zanowinie wieś.. Do 1933 roku ustrój gminy Turka kształtowało zmodyfikowane prawo zaborcze. Podczas okupacji gmina należała do dystryktu lubelskiego (w Generalnym Gubernatorstwie). 
Według stanu z dnia 1 lipca 1952 roku gmina Turka składała się z 34 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Turka nie przywrócono, utworzono natomiast gminę Dorohusk (z obszarów dawnych gmin Turka i Świerże).

</doc>
<doc id="1523093" url="https://pl.wikipedia.org/wiki?curid=1523093" title="Fulla">
Fulla

Fulla lub Fylla – w mitologii nordyckiej bogini z rodu Azów, służąca bogini Frigg.
Jej imię pochodzi od słowa "fullr", które oznacza "pełny". Fulla została wyobrażona jako kobieta nosząca złotą opaskę. Snorri Sturluson napisał o niej w "Eddzie młodszej".
Fulla w "Eddzie".
We wstępie do "Eddy" pt. Grímnismál Frigg zakłada się z Odynem o to, czy ludzie są gościnni. Frigg wysyła Fullę, żeby ostrzegła króla Geirroda, że Odyn w przebraniu maga odwiedzi go. Służka wykonuje polecenie, spotyka się z nim i ostrzega go.
W rozdziale 35 Gylfaginning Fulla zostaje wymieniona jako piąta bogini z rodu Azynów i opisana jako dziewica ze złotą opaską wokół swobodnie spływających włosów. Wspomniano również, że Frigg zwierza się służce ze swoich tajemnic.
W rozdziale 49 po śmierci Baldura i Nanny Hermóðr wybiera się do Hel, żeby prosić o ich uwolnienie. Bogini nie zgadza się, ale pozwala zmarłej parze przesłać dary. Wśród nich wymieniono pierścień dla Fulli.
W pierwszym rozdziale Skáldskaparmál Fulla jest wymieniona wśród ośmiu bogini uczestniczących w bankiecie dla Ägira.
W rozdziale siedemdziesiątym piątym tej samej księgi widnieje ostateczna wzmianka o Fulli, gdzie została wymieniona na liście dwudziestu siedmiu bogini.

</doc>
<doc id="1523094" url="https://pl.wikipedia.org/wiki?curid=1523094" title="Szuwajk">
Szuwajk



</doc>
<doc id="1523095" url="https://pl.wikipedia.org/wiki?curid=1523095" title="Emanuel von Schimonski">
Emanuel von Schimonski



</doc>
<doc id="1523096" url="https://pl.wikipedia.org/wiki?curid=1523096" title="Ethan Embry">
Ethan Embry

Ethan Embry, właśc. Ethan Philan Randall (ur. 13 czerwca 1978 w Huntington Beach) – amerykański aktor filmowy i telewizyjny.
Zdobywca nagrody Young Artist Award.
Wczesne lata.
Urodził się w Huntington Beach w Kalifornii jako syn Karen (z d. Daugherty) i H. Charlesa Randallów. Jego matka była scenarzystką i menedżerką. Dorastał ze starszym bratem Aaronem (ur. 1975), producentem muzycznym i muzykiem, oraz młodszą siostrą Kessią (ur. 1982), fotografką.
Był członkiem zespołu Southern Comfort Colonic.
Kariera.
Karierę filmową rozpoczął w 1991, mając 13 lat. Do 1999 występował w minimum dwóch filmach rocznie, zaś w 1999 zagrał w pięciu filmach jednocześnie, lecz tylko dwa z nich dopuszczono do dystrybucji. Po wyprowadzce z domu w 1998 zmienił nazwisko na „Embry” ku czci swojego zmarłego dziadka.
Po przeprowadzce wcielił się w postać Prestona Myersa, głównego bohatera komedii młodzieżowej "Szalona impreza" ("Can't Hardly Wait"). W 1997 wystąpił w teledysku do singla „High” zespołu Feeder. W serialu stacji CBS "Work with Me" (1999) grał postać Sebastiana, jednak serial cieszył się tak niską oglądalnością, że zdjęto go z ekranu zaledwie po czterech odcinkach. Rok później obsadzono go w głównej roli Barnesa w serialu stacji Fox "FreakyLinks". Wyemitowano jeden sezon serialu z powodu przeciętnych wyników. W 2002 wystąpił jako Bobby Ray, homoseksualny przyjaciel Reese Witherspoon w komedii romantycznej "Dziewczyna z Alabamy" ("Sweet Home Alabama"), a także pojawił się w horrorze "Oni" ("They"). Jako detektyw Frank Smith zagrał w dwunastu odcinkach serialu "Obława" ("Dragnet"), w którym partnerował Edowi O’Neillowi i Desmondowi Harringtonowi. W 2003 startował do roli Nightcrawlera w filmie "X-Men 2", lecz ostatecznie rolę zdobył Alan Cumming.
W 2004 wystąpił w jednej z głównych ról w komedii "Harold &amp; Kumar Go to White Castle" oraz pojawił się gościnnie w serialu "Wzór" ("Numb3rs"). Cztery lata później Embry spotkał się z Shią LaBeoufem, Michelle Monaghan i Billym Bobem Thorntonem na planie filmu "Eagle Eye", w którym producenci obsadzili go w roli agenta FBI Toby’ego Granta.
Życie prywatne.
14 listopada 1998 poślubił aktorkę Amelindę Smith, z którą ma syna Cogeiana Sky. W 2002 doszło do rozwodu. 17 lipca 2005 ożenił się z aktorką Sunny Mabrey. Rozwiedli się 25 lipca 2012.

</doc>
<doc id="1523097" url="https://pl.wikipedia.org/wiki?curid=1523097" title="Matt Siber">
Matt Siber

Matt Siber (ur. 1972 w Chicago) – współczesny artysta amerykański. Ukończył fotografię na Columbia College w Chicago, gdzie obecnie jest wykładowcą. Jego prace znajdują się m.in. w kolekcji Art Institute of Chicago i Museum of Contemporary Photography w Chicago. W 2005 artysta pokazał swoje prace ("The Untitled Project") na IV Międzynarodowym Festiwalu Fotografii w Łodzi.
W serii fotografii "The Untitled Project" prezentuje zdjęcia miejskich krajobrazów, z których usunięto wszelkie napisy (które prezentowane są obok, na czystym polu, tego samego formatu, co zdjęcie, i w tym samym kroju i układzie, w jakim na zdjęciu występowały). Nieobecność tekstu nie tylko ma zwracać uwagę na jego rolę we współczesnym mieście, ale także uwypukla rolę pozawerbalnych środków przekazu (kolor, symbole itp.) w skomercjalizowanej przestrzeni miejskiej. Przestrzenie te, pozbawione tekstów, prawie wyłącznie zresztą reklamowych, sprawiają wrażenie niepokojącej wręcz ciszy, pustki i spokoju.
We "Floating Logos" - innej serii fotografii artysta ze zdjęć przedstawiających loga (przeważnie sieci fast food-ów i stacji benzynowych) usuwa podpory, na których były one umieszczone, zabieg ten ma nasuwać skojarzenia ze sferą religii.

</doc>
<doc id="1523100" url="https://pl.wikipedia.org/wiki?curid=1523100" title="Al-Ardijja">
Al-Ardijja



</doc>
<doc id="1523101" url="https://pl.wikipedia.org/wiki?curid=1523101" title="Overgrowth">
Overgrowth

Overgrowth – komputerowa gra akcji stworzona przez Wolfire Games. Została zapowiedziana 17 września 2008 roku na platformy OS X, Microsoft Windows oraz Linux, a wypuszczona na rynek 16 października 2017.
Produkt jest trzecioosobową grą akcji osadzoną w średniowiecznym, dystopijnym świecie zamieszkiwanym przez antropomorficznych wojowników, takich jak: króliki, wilki, psy, koty i szczury. Głównym projektantem gry jest David Rosen, znany głównie wśród programistów gier na platformę Macintosh, gdzie zasłynął jako trzykrotny zwycięzca w corocznym konkursie uDevGames.
Fabuła.
Akcja "Overgrowth" rozpoczyna się w tym samym miejscu, w którym zakończył się wątek fabularny części pierwszej, w świecie opanowanym przez anarchię i bezprawie. Po zabiciu skorumpowanego króla, Turner – główny bohater, odmówił zajęcia miejsca na tronie, zamiast tego postanowił wyruszyć w dalszą podróż po wyspie w poszukiwaniu nowych celów. Parodie zakończenia życia Turnera dostępne są na stronie gry ukazane w komiczny sposób.
Wywiad przeprowadzony z Wolfire Games przez brytyjski serwis zConnection odkrywa kilka detali na temat fabuły:
What is the plot or storyline of Lugaru 's sequel, Overgrowth?
Well, I'm not supposed to reveal too much on this front. David is still ironing out the final details on the path of Overgrowth. We're pretty sure that we want Turner, the star of Lugaru, to be the protagonist of Overgrowth. Overgrowth will occur in the same world, some years after Lugaru ended. We believe veterans of Lugaru will have a more flavored understanding of Overgrowth's atmosphere but we will definitely make Overgrowth its own stand alone game. New species are now in the world. So far we've announced cats and rats and we've worked out the cultural and physical differences of each species. I'm not supposed to leak the actual plot line yet but I can say that it will guide the player through all the exciting aspects of the Overgrowth universe.
Rozgrywka.
Akcja rozgrywki w "Overgrowth" będzie podobna do tej z "Lugaru". System walki będzie opierać się na przemyślnie ostrożnych atakach, przewrotach, wysokiej mobilności i poleganiu na środowisku. Gracz będzie mieć także szeroki asortyment broni białej.
Inny system, który zostanie wykorzystany w "Overgrowth", to system odbijania ciosów. Każdy atak będzie można odwrócić przeciwko atakującemu. Użycie otoczenia będzie istotnym elementem walki, przykładowo można urwać gałąź z drzewa, gdy nie ma czym się bronić lub przejść przez rzekę w celu zgubienia tropiących gracza wilków.
Produkcja.
17 września 2008 roku oficjalnie została zapowiedziana gra "Overgrowth", która jest kontynuacją "Lugaru". Jeden z projektantów, John Graham określił, że "Overgrowth" zachowa ducha swojego poprzednika, jednak poprawiona zostanie fizyka i oprawa graficzna. Dodał także że z powodu braku wydawcy lub innego inwestora, premiera odbędzie się w momencie, kiedy gra będzie gotowa. Produkcja oparta jest na nowym silniku Phoenix Engine. Posiada on wiele zaawansowanych funkcji takich jak animacja oparta na fizyce. Posiada również ulepszony silnik odpowiadający za ruchy postaci, dzięki czemu przejścia pomiędzy biegiem, skokami, przewrotami, obrotami będą w pełni płynne, jak i inne animacje zależne od okoliczności, środowiska, nastroju a nawet od osobowości bohatera. Środowisko gry będzie zależne od warunków pogodowych, na przykład pod wpływem światła słonecznego drzewa będą rosły szybciej. Od 25 listopada 2008 roku wszystkie osoby które kupiły grę, mają dostęp do wersji testowej "Overgrowth". Jednocześnie z nowymi aktualizacjami twórcy opisują wszelkie zmiany w krótkich filmach. Na targach gier Game Developers Conference w 2012 roku zaprezentowano tryb versus dla dwóch graczy. W listopadzie 2013 roku dodano edytor dialogów, dzięki któremu możliwe jest zrobienie cut scenek.

</doc>
<doc id="1523102" url="https://pl.wikipedia.org/wiki?curid=1523102" title="Jack the Ripper (zespół muzyczny)">
Jack the Ripper (zespół muzyczny)

Jack the Ripper – francuska grupa art rockowa założona w 1995 roku. Nazwa pochodzi od tytułu jednego z utworów zespołu The Bad Seeds, który stanowi znaczną część ich inspiracji.
W 2008 roku grupa zawiesiła działalność w związku z projektem Fitzcarraldo Sessions.
Życiorys.
Grupa Jack the Ripper została założona w 1995 roku przez dwóch braci, Arnauda (śpiew) i Thierry'ego (kontrabas) Mazurelów i wkrótce rozszerzona o dwóch innych członków. Już ośmioosobowy skład dał pierwszy koncert w Paryżu, 25 grudnia 1995. Nie pozostał żaden ślad w postaci nagrania po tym koncercie. Przez pierwsze dwa lata "Złota Strzała" i barki nabrzeży Sekwany stały się miejscami, w których grupa koncertowała. W krótkim czasie ukazał się pierwszy album nagrany na żywo – złożony z pięciu tytułów. W 1998 roku zespół próbował pierwszych nagrań w studio. Jednakże cały materiał uległ zniszczeniu, poza utworem "Party in Downtown", który ponownie został nagrany na ich drugim albumie "I’m Coming" (2003), stając się następnie żelaznym utworem każdego koncertu.
Po kilku koncertach doszło do spotkania z Yannem Dupuis (luty 1998), który został oficjalnym inżynierem dźwięku zespołu. Jack the Ripper nagrali demo, które, pomimo słownych poleceń oraz reputacji, jaką grupa zaczęła zdobywać, było sukcesywnie odrzucane. Zarzucano zespołowi, że woli śpiewać w języku angielskim niż francuskim. W związku z tym, Jack the Ripper własnymi siłami wydali pierwszy album, "The Book of Lies", całkowicie zaśpiewany po angielsku. Skrzypek i trębacz pokazali swoje możliwości w piosenkach takich jak "Haunted", "In a Bar, with Billy Kunt" oraz "Prayer in a Tango" i dołączyli do grupy. W tym samym czasie basista Thierry Mazurel odkrył brazylijskiego malarza Juareza Machado, z którym grupa współpracowała przy ilustracjach do albumu. Jack the Ripper prezentowali swoją płytę przez cały rok 2000 i 2001 aż w końcu znaleźli niezależnego dystrybutora, Poplane.
11 września 2001 ukazał się pierwszy oficjalny album zespołu, zatytułowany "The Book of Lies" (tytuł mistycznej książki "Księga kłamstw" Aleistera Crowleya, którego wpływy są częste u JtR).

</doc>
<doc id="1523103" url="https://pl.wikipedia.org/wiki?curid=1523103" title="Pośredni Staw">
Pośredni Staw

Nazwa kilku jezior w Tatrach:

</doc>
<doc id="1523104" url="https://pl.wikipedia.org/wiki?curid=1523104" title="Wyżni Staw Spiski">
Wyżni Staw Spiski



</doc>
<doc id="1523105" url="https://pl.wikipedia.org/wiki?curid=1523105" title="Fudżajra (miasto)">
Fudżajra (miasto)

Fudżajra (arab. الفجيرة) – miasto w Zjednoczonych Emiratach Arabskich, stolica emiratu Fudżajra, nad Zatoką Omańską.
Fudżajra liczyła w 2021 ok. 119 tys. mieszkańców. Znajdują się tam m.in. zakłady materiałów budowlanych, stocznia, odsalarnia wody morskiej, targi wielbłądów, port handlowy i rybacki oraz port lotniczy o tej samej nazwie.

</doc>
<doc id="1523106" url="https://pl.wikipedia.org/wiki?curid=1523106" title="Fortuna Arena">
Fortuna Arena

Fortuna Arena – stadion piłkarski w Pradze, wybudowany w latach 2006–2008 w miejscu dawnego stadionu Eden i oddany do użytku 7 maja 2008. Pojemność jego trybun wynosi 19 370 miejsc siedzących. Domowy obiekt Slavii Praga. W sezonach 2010/11 i 2011/12 korzystał również z niego Bohemians 1905. Najważniejsze spotkania międzypaństwowe rozgrywa na nim seniorska reprezentacja Czech. 30 sierpnia 2013 odbył się tu mecz o Superpuchar Europy UEFA.

</doc>
<doc id="1523109" url="https://pl.wikipedia.org/wiki?curid=1523109" title="Miodu">
Miodu

Miodu właśc. Tomasz Mioduszewski (ur. 18 listopada 1984 w Radomiu) − polski wokalista i autor tekstów.
Życiorys.
Początkowo udzielał się w hardcore'owych zespołach, gdzie śpiewał oraz grał na gitarze. W 1999 wraz ze studentem akademii jazzowej, basistą i producentem Łukaszem Borowieckim założył zespół Jamal, który powstał w związku z fascynacją duetu hip-hopem. W późniejszym czasie Miodu powołał do życia razem z wieloma innymi osobami skład Le Illjah. Również od tego zdarzenia artysta zaczął poznawać muzykę reggae i raggamuffin.
W 2005 po wielu koncertach z Le Illjah duet Jamal wydał debiutancki album pt. "Rewolucje". W tamtym też czasie w planach było wydanie płyty Le Illjah, jednak z powodu nieporozumień Miodu odszedł z zespołu. Po jakimś czasie wydawnictwo radomskiego duetu zaczęło zyskiwać dużą popularność, m.in. przez utwory „Policeman” czy „Kiedyś będzie nas więcej”. Jamal pojawił się w ten sposób na polskiej scenie reggae i dancehall.
Po odejściu z zespołu Łukasza Borowieckiego Miodu zdecydował się na pójście inną drogą razem z Frenchmanem oraz muzykami powiązanymi z Tumbao Riddim Band oraz Managgą, co wiąże się z wprowadzeniem na polskie realia świeżych pomysłów dotyczących muzyki oraz wydaniem drugiego albumu grupy Jamal pt. "Urban Discotheque". Po odejściu z zespołu Frenchmana został ponownie jedynym wokalistą.
Życie prywatne.
10 marca 2012, tuż przed planowanym koncertem w krakowskim klubie Kwadrat, wraz z innymi członkami zespołu Jamal został zatrzymany przez policję w związku z podejrzeniem o posiadanie marihuany.

</doc>
<doc id="1523110" url="https://pl.wikipedia.org/wiki?curid=1523110" title="Mina al-Abdullah">
Mina al-Abdullah



</doc>
<doc id="1523113" url="https://pl.wikipedia.org/wiki?curid=1523113" title="Mina Abdullah">
Mina Abdullah



</doc>
<doc id="1523115" url="https://pl.wikipedia.org/wiki?curid=1523115" title="Cindy Sherman">
Cindy Sherman

Cindy Sherman (ur. 19 stycznia 1954 w Glen Ridge, New Jersey) – amerykańska artystka współczesna.
Jej najbardziej znany cykl zdjęć to "Untitled Film Stills", 69 czarno-białych zdjęć, w niewielkim formacie, pokazujących artystkę wcielającą się w rozmaite stereotypowe kobiece role, męskie klisze na temat kobiet, zbudowane przez hollywoodzkie filmy z lat 50. i 60. XX w. Cykl ten jest obecnie w kolekcji Museum of Modern Art w Nowym Jorku.
Zasiadała w jury konkursu głównego na 56. MFF w Wenecji (1999).

</doc>
<doc id="1523116" url="https://pl.wikipedia.org/wiki?curid=1523116" title="Time Waits for No Slave">
Time Waits for No Slave

Time Waits For No Slave – trzynasty album studyjny brytyjskiego zespołu Napalm Death. Wydawnictwo ukazało się 23 stycznia 2009 roku nakładem wytwórni muzycznej Century Media Records.
Nagrania zostały zarejestrowane pomiędzy sierpniem, a październikiem 2008 roku w Foel Studios w Llanfire Caereinon w Walii. Dodatkowe nagrania, oraz produkcja, miksowanie i mastering odbyły się w Parlour Studios w Kettering, Northamptonshire w Anglii. Materiał był promowany teledyskami do utworów "Time Waits For No Slave" i "On The Brink of Extinction".
Album dotarł do 19. miejsca listy Billboard Heatseekers Albums w Stanach Zjednoczonych sprzedając się w nakładzie niespełna 2 tys. egzemplarzy w tydzień od dnia premiery.
Lista utworów.
Opracowano na podstawie materiału źródłowego.

</doc>
<doc id="1523118" url="https://pl.wikipedia.org/wiki?curid=1523118" title="Al-Burkan">
Al-Burkan



</doc>
<doc id="1523122" url="https://pl.wikipedia.org/wiki?curid=1523122" title="Port lotniczy Anchorage">
Port lotniczy Anchorage



</doc>
<doc id="1523126" url="https://pl.wikipedia.org/wiki?curid=1523126" title="Lutz Heilmann">
Lutz Heilmann

Lutz Eberhard Heilmann (ur. 7 września 1966 w Zittau) – poseł w niemieckim parlamencie z ramienia skrajnie lewicowej partii Die Linke.
Został wybrany w 2005 roku. Wkrótce potem gwałtowne kontrowersje spowodowało opublikowanie przez tygodnik Der Spiegel informacji o jego pracy w Stasi (tajnej policji NRD) w latach 1985–1990.
Opuścił Stasi dopiero po tym, jak zostało rozwiązane na skutek upadku reżimu komunistycznego. Heilmann z trudem przetrwał impeachment zorganizowany przez elektorat partii, spowodowany udzieleniem przez niego przed wybraniem do parlamentu nieprawdziwych informacji w sprawie kariery w Stasi.
Został członkiem partii komunistycznej NRD, SED, w czasie, kiedy jeszcze była totalitarna, w 1986 roku i pozostał członkiem jej kolejnych spadkobierczyń (SED/PDS, PDS, Die Linkspartei.PDS, a obecnie Die Linke), chociaż miał przerwę w członkostwie w latach 1992–2000.
Heilmann był jedynym oficjalnym etatowym pracownikiem Stasi wybranym do Bundestagu (chociaż kilku innych polityków z Die Linke było tajnymi współpracownikami Stasi).
Działania prawne przeciwko Wikimedia Deutschland.
13 listopada 2008, wniósł pozew przeciwko "Wikimedia Deutschland e.V.", na skutek którego sąd wstępnie zakazał przekierowania z adresu codice_1 (będącego pod kontrolą "Wikimedia Deutschland") do codice_2 (kontrolowanego przez Wikimedia Foundation w USA) tak długo, jak pewne informacje o Heilmannie będą zamieszczone w Niemieckiej Wikipedii w artykule "Lutz Heilmann". Wniósł również pozew przeciwko trzem użytkownikom Wikipedii, którzy pracowali nad tym artykułem. Według niemieckiego "Focus Online", Heilmann zaprzeczył doniesieniom, że nie ukończył studiów wyższych, i że brał udział w przedsiębiorstwie związanym z pornografią. Raport sugeruje, że artykuł w Wikipedii był wielokrotnie edytowany przez anonimowego użytkownika piszącego z budynku Bundestagu, tak by odzwierciedlał twierdzenia Heilmanna, lecz on sam zaprzecza żeby brał udział w wojnie edycyjnej.

</doc>
<doc id="1523127" url="https://pl.wikipedia.org/wiki?curid=1523127" title="Live 1963">
Live 1963

Live 1963 – album zespołu Daevid Allen Trio nagrany podczas koncertu w klubie Marquee w czerwcu 1963 r. i wydany na CD w 1993 r.
Historia powstania albumu.
W grudniu 1962 r. w obszernym apartamencie Daevida Allena (i jego pierwszej żony Kay Calvert) w Belsize Park w Londynie zamieszkali Kevin Ayers, Ted Bing (fotograf), Robert Wyatt i Hugh Hopper. W bardzo krótkim czasie Daevid, Robert i Hugh założyli Daevid Allen Trio.
Gusty muzyczne członków zespołu: Ornette Coleman, Cecil Taylor i inni przedstawiciele "nowego jazzu" wskazywały, że chociaż dokładnie w momencie powstania zespołu "Please Please Me" grupy The Beatles okupowało pierwsze miejsce na listach przebojów, ich muzyka będzie zupełnie inna.
To, co ich interesowało, to jazz i poezja.
Chociaż Robert Wyatt dysponował tylko połową zestawu perkusyjnego stosunkowo szybko rozpoczęli koncertować. Już pod koniec maja 1963 koncertowali w "The Establishment Club" i kontynuowali występy w czerwcu.
W tym czasie znani poeci Mike Horowitz i Pete Brown prowadzili swój eksperymentalny program łączący jazz z ich poezją, który nazwali "The New Departures". Obaj byli już bardzo znanymi postaciami; w 1961 r. reprezentowali nawet Wielką Brytanię na Biennale Paryskim. W ich projektach brali udział wielu znanych podówczas muzyków, m.in. Graham Bond, Dick Heckstall-Smith, John Surman, Vincent Crane, John McLaughlin, Pete Bailey.
Klubem całkowicie otwartym wówczas na wszelkie eksperymenty był, jeszcze wtedy jazzowy, klub Marquee. We wtorki odbywały się tam koncerty "The New Departures".
Prawdopodobnie 3 czerwca 1963 r. w klubie Marquee odbył się koncert Daevid Allen Trio – wzmocnionego przez Mike'a Ratledge'a – w ramach projektu Browna i Horowitza. Materiał nagrany podczas tego występu został wydany na omawianym płycie.
W wyniku tego koncertu, trio zostało ponownie zaproszone do udziału w projekcie "The New Departures" i kilka tygodni później wystąpiło w Institute of Contemporary Art, który był najważniejszym centrum wszelkich nowoczesnych form sztuki. Jednym z widzów był William S. Burroughs.
Żaden z występów grupy nie wzbudził zainteresowania promotorów. Daevid mimo wszystko próbował rozwijać te muzyczno-poetyckie koncepcje we własnym klubie w Hampstead, jednak bez efektu.
Grupa rozwiązała się. Allen wyjechał do Paryża, gdzie reprezentował Australię na Paryskim Biennale w 1963 r.
Hugh Hopper powrócił do Canterbury.
Robert Wyatt pozostał w Londynie i pracował w kuchni Institute of Contemporary Art.

</doc>
<doc id="1523129" url="https://pl.wikipedia.org/wiki?curid=1523129" title="Walter Netsch">
Walter Netsch

Walter Netsch (ur. 23 lutego 1920, zm. 15 czerwca 2008) – amerykański architekt najczęściej kojarzony z brutalizmem. Pracował przez długi czas dla firmy Skidmore, Owings and Merrill. Zaprojektował m.in. budynki dla dwóch uniwersytetów na terenie Chicago i dla United States Air Force Academy.

</doc>
<doc id="1523134" url="https://pl.wikipedia.org/wiki?curid=1523134" title="Weatherman (organizacja)">
Weatherman (organizacja)

Weather Underground, The Weathermen lub Weatherman − amerykańska organizacja terrorystyczna.
Nazwa.
Nazwa ruchu wywodzi się ze słów piosenki Boba Dylana „Subterranean Homesick Blues”: "You don't need a weatherman to know which way the wind blows" (pol. Niepotrzebna pogodynka, żeby znać kierunek wiatru).
Historia.
Organizacja powstała w 1969 roku, a jej pierwsi członkowie wywodzili się z radykalnej frakcji stowarzyszenia Studenci na rzecz Demokratycznego Społeczeństwa. Formacja wyrosła na fali sprzeciwu wobec wojny wietnamskiej. W sierpniu 1969 roku aktywiści złożyli wizytę na Kubie, gdzie przedstawiciele Wietnamu Północnego i Kubańczycy namawiali ich do rozpoczęcia zbrojnej kampanii przeciwko rządowi USA.
Pierwszą akcją terrorystyczną Weatherman był atak bombowy na pomnik poświęcony funkcjonariuszom policji w Chicago. Akcja miejsce miała 6-7 października 1969 roku. 8 października aktywiści zorganizowali w mieście manifestacje, które przerodziły się w kilkudniowe zamieszki. Policja aresztowała 284 uczestników zadym. Zamieszki okrzyknięte zostały w mediach „Dniami Gniewu“. Choć demonstracje miały brutalny przebieg, ich liczebność była niewielka. Słaba frekwencja na demonstracjach skłoniła kierownictwo grupy do zmiany kierunku działań na bardziej radykalne.
W listopadzie 1969 roku przywódcy organizacji zdecydowali o przejściu do podziemia i rozpoczęciu działalności jako „miejska partyzantka”. Na początku 1970 roku organizacja podzieliła się na komórki, zwane też „plemionami“.. Jedna komórka liczyła od 3 do 5 osób. Komórki podlegały kierownictwu organizacji znanemu jako Weather Bureau. Komórki zlokalizowane były głównie w Berkeley, Chicago, Detroit i Nowym Jorku.
6 marca 1970 roku trójka członków Weather Underground zginęło w przypadkowej eksplozji w piwnicy domu na Greenwich Village. Piwnica służyła radykałom jako miejsce produkcji bomb domowej roboty. Ładunki, które eksplodowały miały zostać użyte do zamachu bombowego w Fort Dix na przyjęciu zorganizowanym dla funkcjonariuszy policji.
We wrześniu 1970 roku aktywiści uwolnili z więzienia San Luis Obispo Timothy'ego Leary'ego uchodzącego za ikonę kontrkultury. Weathersi przerzucili następnie Leary'ego do Algierii, gdzie działacz zyskał schronienie.
1 marca 1971 roku terroryści zdetonowali dwie bomby w Kapitolu Stanów Zjednoczonych. Atak stanowił wyraz protestu wobec interwencji amerykańskiej w Laosie.
19 maja 1972 roku (w dniu urodzin Hồ Chí Minha) aktywiści przeprowadzili atak bombowy na Pentagon. Zamach był odwetem za bombardowanie Hanoi.
29 stycznia 1975 roku terroryści zdetonowali bombę nieopodal Departamentu Stanu Stanów Zjednoczonych. Zamach miał być protestem wobec polityki rządu USA względem Wietnamu.
Oprócz powyżej opisanych aktów terroru, aktywiści mieli na koncie niewielkie ataki bombowe oraz napady na banki.
Członkowie grupy po 1978 roku wyszli z podziemia albo zostali ujęci przez służby. Resztki aktywistów, którzy zdecydowali się kontynuować walkę założyli formację o nazwie Organizacja Komunistyczna 19 Maja.
Liczebność.
W 1970 roku grupa liczyła około 400 członków.
Ideologia.
Organizacja inspirowała się skrajnie lewicowymi poglądami. Celem grupy było doprowadzenie do obalenia rządu amerykańskiego i zaprowadzenia w USA komunizmu.
Jako ruch kontrkultury.
Organizacja była wytworem amerykańskiej kontrkultury. Jej członkowie żyli jak hipisi w kolektywach, będących faktycznie komunami. Aktywistów grupy cechowała skłonność do brania narkotyków, hedonistycznego trybu życia i rozwiązłości seksualnej oraz niechęć wobec monogamii.

</doc>
<doc id="1523137" url="https://pl.wikipedia.org/wiki?curid=1523137" title="Tadeusz Markowski (ekonomista)">
Tadeusz Markowski (ekonomista)

Tadeusz Markowski (ur. 28 marca 1949 w Łodzi) – polski ekonomista i urbanista, profesor, prezes (od września 2006) Towarzystwa Urbanistów Polskich, przewodniczący (od listopada 2001) Komitetu Przestrzennego Zagospodarowania Kraju przy prezydium PAN, przewodniczył (2003–2011) Polskiej Sekcji Europejskiego Stowarzyszenia Badań Regionalnych (European Regional Science Association), wykładowca Uniwersytetu Łódzkiego, promotor i recenzent licznych prac magisterskich, doktorskich i habilitacyjnych. Pełni (bądź pełnił) szereg funkcji w wielu organizacjach naukowych i społecznych. Jest autorem licznych publikacji naukowych, przede wszystkim z zakresu ekonomii, zarządzania i gospodarki przestrzennej, organizatorem i współorganizatorem ogólnopolskich i międzynarodowych konferencji naukowych.
W 1973 ukończył studia ekonomiczne na Wydziale Ekonomiczno-Socjologicznym Uniwersytetu Łódzkiego. W latach 1973–1978 pracował na stanowisku projektanta w Biurze Projektowo-Badawczym „Miastoprojekt”.
Po obronie pracy doktorskiej w 1979 podjął pracę naukową i dydaktyczną w Uniwersytecie Łódzkim. W 1987 habilitował się.
W latach 1985–1986 był zastępcą kierownika i w latach 1989–1994 kierownikiem Zakładu Ekonomiki Rozwoju Miast w Instytucie Polityki Regionalnej Wydziału Ekonomiczno-Socjologicznego UŁ.
Podczas stypendium naukowego w USA miał okazję obserwować specyfikę tamtejszego sposobu zarządzania w administracji publicznej, szczególnie w instrumencie planowania przestrzennego.
Na początku lat 90, brał udział przy sporządzaniu Miejscowego Planu Zagospodarowania Przestrzennego Łodzi, który należało wówczas dostosować do nowo powstałej sytuacji społeczno-ekonomicznej – gospodarki wolnorynkowej.
Był jednym z pomysłodawców stworzenia (powstałego w 1994, wyodrębnionego ze struktury Wydziału Ekonomiczno-Socjologicznego) Wydziału Zarządzania UŁ, potem jego prodziekanem (w latach 1996–2002) ds. naukowych i współpracy z zagranicą oraz dziekanem (w latach 2002–2005).
W 1999, dzieląc się swoimi dotychczasowymi doświadczeniami, opublikował książkę, będącą jedną z pierwszych spośród pozycji poświęconych tematyce zarządzania miastami w polskich realiach po reformie administracyjnej w 1999. Dzieło to polecił wszystkim przedstawicielom władzy samorządowej oraz studentom z kierunków gospodarki przestrzennej. Jeszcze przed końcem tego samego roku został profesorem zwyczajnym w zakresie nauk o zarządzaniu.
W wyniku wielu starań prof. Markowskiego i prof. Tadeusza Marszała, w 2006, udało się otworzyć jeden z pierwszych w Polsce międzywydziałowych kierunków studiów, kształcący interdyscyplinarnie. Jest to gospodarka przestrzenna prowadzona wspólnie przez wydziały Zarządzania i Nauk Geograficznych UŁ, na której zajęcia prowadzą ponadto wykładowcy wywodzący się z innych wydziałów UŁ: Biologii i Ochrony Środowiska, Ekonomiczno-Socjologicznego, Filozoficzno-Historycznego, Matematyki i Informatyki, Prawa i Administracji oraz posiadający wiedzę praktyczną (aktywni zawodowo, bądź emerytowani) pracownicy administracji różnego szczebla. Profesor Markowski wykłada tam przedmioty: Ekonomika miast i regionów, Planowanie przestrzenne, Zarządzanie rozwojem lokalnym i regionalnym oraz seminaria dyplomowe.
19 listopada 2008 prof. Markowski jako prezes TUP i przewodniczący KPZK, w imieniu tych organizacji, wystosował do prezydenta Lecha Kaczyńskiego wniosek o zawetowanie (przyjętej przez Sejm RP) nowelizacji ustawy o ochronie gruntów rolnych i leśnych (zakładającej całkowite zniesienie ustawowej ochrony wobec gruntów rolnych, stanowiących użytki rolne, położonych w granicach administracyjnych miast). Prezydent, popierając argumentację zawartą we wniosku, ustawy tej nie podpisał. Jednak, 19 grudnia 2008, Sejm weto prezydenckie odrzucił, jednocześnie przyjmując tę ustawę.
W 2010 prezydent RP Lech Kaczyński powołał go na członka Narodowej Rady Rozwoju.
W 2013 został laureatem Nagrody Miasta Łodzi.

</doc>
<doc id="1523138" url="https://pl.wikipedia.org/wiki?curid=1523138" title="Tadeusz Markowski">
Tadeusz Markowski



</doc>
<doc id="1523139" url="https://pl.wikipedia.org/wiki?curid=1523139" title="Larry Hoover">
Larry Hoover

Larry Hoover (ur. 30 listopada 1950 w Jackson) – amerykański gangster, przywódca chicagowskiego gangu Gangster Disciples. 

</doc>
<doc id="1523140" url="https://pl.wikipedia.org/wiki?curid=1523140" title="Vice Lords">
Vice Lords



</doc>
<doc id="1523141" url="https://pl.wikipedia.org/wiki?curid=1523141" title="VL">
VL



</doc>
<doc id="1523144" url="https://pl.wikipedia.org/wiki?curid=1523144" title="Tadeusz Marszał">
Tadeusz Marszał

Tadeusz Marszał (ur. 12 lutego 1952) – polski geograf i ekonomista, profesor, specjalista w zakresie geografii społeczno-ekonomicznej i gospodarki przestrzennej.
Syn Mariana (1924-2002) i Zofii (ur. 1927) z domu Sznej. W 1973 zawarł związek małżeński z Elżbietą, z domu Czyżewską; ma cztery córki: Annę (ur. 1974), Katarzynę (ur. 1979), Małgorzatę (ur. 1983) i Magdalenę (ur. 1986). Absolwent IV liceum Ogólnokształcącego im. E. Sczanieckiej w Łodzi.
W 1974 uzyskał magisterium w zakresie ekonomii (specjalizacja ekonomika handlu zagranicznego) na Wydziale Ekonomiczno-Socjologicznym Uniwersytetu Łódzkiego. Następnie odbył studia doktoranckie na Wydziale Biologii i Nauk o Ziemi UŁ, których uwieńczeniem była w 1982 obrona rozprawy doktorskiej pt. "Zmiany w strukturze przestrzennej włókiennictwa na świecie w latach sześćdziesiątych - siedemdziesiątych" (promotor: prof. Ludwik Straszewicz). W 1990 został doktorem habilitowanym na podstawie rozprawy pt. "Konsumpcja jako czynnik kształtujący strukturę przestrzenną przemysłu włókienniczo-odzieżowego". Tytuł profesorski uzyskał w 2002.
Od 1974 zawodowo związany z Uniwersytetem Łódzkim, w którym pełnił funkcje prodziekana Wydziału Biologii i Nauk o Ziemi (1990-1993), prodziekana (2001-2002) i dziekana (2008-2016) Wydziału Nauk Geograficznych. Twórca i kierownik utworzonego w 1991 Zakładu (od 2002 Katedry) Zagospodarowania Środowiska i Polityki Przestrzennej, a od 2016 dyrektor Instytutu Zagospodarowania Środowiska i Polityki Przestrzennej. Od 1995 r. kieruje Ośrodkiem Badawczym Europejskiej Polityki Przestrzennej i Rozwoju Lokalnego w Uniwersytecie Łódzkim.
Zainteresowania badawcze Tadeusza Marszała koncentrują się wokół problematyki polityki przestrzennej, zagospodarowania przestrzennego i rozwoju lokalnego (małe miasta), procesów metropolizacji, lokalizacji działalności gospodarczej, struktur przestrzennych mniejszości narodowych (w tym emigracji polskiej) oraz dziedzictwa kulturowego i historii regionalnej. Jest autorem ponad dwustu opracowań naukowych publikowanych m.in. we Francji, Hiszpanii, Belgii, USA, Holandii, Indiach, Norwegii, Niemczech, Izraelu i na Ukrainie. Członek (od 1993) Komitetu Przestrzennego Zagospodarowania Kraju przy prezydium PAN (w latach 2003-2011 przewodniczący Zespołu ds. Obszarów Miejskich i Metropolitalnych, 2011-2019 członek prezydium KPZK PAN), Komitetu Nauk Geograficznych (2012-2016) oraz zespołów eksperckich i komisji przy urzędzie m. Łodzi i województwa łódzkiego, m.in.  miejskiej i wojewódzkiej komisji urbanistyczno-planistycznej/architektonicznej oraz komisji  ds. strategii rozwoju województwa i Łódzkiego Obszaru Metropolitalnego.
Tadeusz Marszał pełnił funkcje w międzynarodowych organizacjach naukowych – był sekretarzem Międzynarodowej Stałej Grupy Roboczej Geografii Włókiennictwa (1981-1993), członkiem Rady Reprezentantów (1990-2011) i wiceprezydentem (1994-1996) zrzeszającego ponad sto europejskich uczelni ‘Association of European Schools of Planning’ i organizatorem VII Kongresu tej organizacji w Łodzi (1993). Stypendysta rządu francuskiego (Universite Jean Moulin Lyon III, 1981) oraz Uniwersytetu w Oxfordzie (1990), profesor wizytujący Uniwersytetu w Poitiers we Francji (1995/1996). Uczestniczył w pracach zagranicznych zespołów badawczych (koordynowanych przez uniwersytety w Poitiers i Lille). Pełnił funkcję koordynatora międzynarodowego programu TEMPUS (kształcenie kadr dla potrzeb administracji lokalnej i regionalnej, 1995-1997).
Sekretarz redakcji (1986-1990) i redaktor (1990-1993) rocznika "Problems in Textile Geography". Twórca i redaktor (od 1993) międzynarodowego czasopisma "European Spatial Research and Policy" oraz czasopism regionalnych "Biuletyn Szadkowski" (od 2001) i "Biuletyn Uniejowski" (2012-2013). Promotor kilkunastu rozpraw doktorskich i współtwórca (wraz z prof. Tadeusza Markowskim) kierunku studiów z zakresu gospodarki przestrzennej na Wydziale Nauk Geograficznych Uniwersytetu Łódzkiego.Studia te prowadzone są wspólnie przez wydziały Nauk Geograficznych i Zarządzania UŁ, ale wybrane zajęcia prowadzą także praktycy (aktywni zawodowo, bądź emerytowani) pracownicy administracji, różnych zawodów. Od 2007 na kierunku "‘gospodarka przestrzenna’" prowadzony jest nabór zarówno na studia licencjackie jak i magisterskie. W 2019 na studiach magisterskich został uruchomiony nowy kierunek studiów "planowanie i organizacja przestrzeni".
Tadeusz Marszał odznaczony został m.in. Srebrnym (1995) i Złotym (2005) Krzyżem Zasługi, odznaczeniem „Za zasługi dla miasta Łodzi” (2003) oraz Medalem Komisji Edukacji Narodowej (2006).
Jego hobby to regionalistyka i genealogia
Wybrane publikacje prof. dr hab. Tadeusza Marszała

</doc>
<doc id="1523146" url="https://pl.wikipedia.org/wiki?curid=1523146" title="Ludwik Straszewicz">
Ludwik Straszewicz

Ludwik Straszewicz (ur. 6 grudnia 1916 w Warszawie, zm. 28 grudnia 1987 tamże) – polski ekonomista, geograf, wykładowca, profesor (od 1964) Uniwersytetu Łódzkiego, profesor zwyczajny (od 1975), członek licznych organizacji i towarzystw naukowych, odznaczony (w 1968) Krzyżem Kawalerskim Orderu Odrodzenia Polski.
Syn Bohdana Straszewicza dziennikarza i publicysty, wnuk Ludwika. Dzieciństwo i lata młodzieńcze spędził w Warszawie. Absolwent gimnazjum im. Stefana Batorego, od 1935 studiował w Szkole Głównej Handlowej. Po przerwie spowodowanej II wojną światową, w 1945 obronił pracę magisterską z ekonomii. Następnie przeniósł się do Wrocławia, gdzie pracował w Regionalnej Dyrekcji Planowania Przestrzennego i Wojewódzkiej Komisji Planowania Gospodarczego. W 1949 obronił rozprawę doktorską i rozpoczął pracę w Instytucie Geografii Uniwersytetu Wrocławskiego. W 1952 przeprowadził się do Łodzi, gdzie został kierownikiem Pracowni Planów Regionalnych. Od 1956 pracownik Uniwersytetu Łódzkiego. W 1957 mianowany docentem i został kierownikiem Katedry Geografii Ekonomicznej UŁ. W 1964 otrzymał tytuł profesora nadzwyczajnego UŁ, a w 1975 profesora zwyczajnego. W 1981 został kierownikiem nowo powstałego Instytutu Geografii Ekonomicznej i Organizacji Przestrzeni. Trzech spośród jego uczniów uzyskało tytuły profesorskie – Marek Koter, Stanisław Liszewski i Tadeusz Marszał.
Prócz Polski, przez wiele lat wykładał także na uczelniach francuskich, m.in. na: Sorbonie, Uniwersytecie Lyon II, Aixen-Provence. Za liczne zasługi dla Francji został odznaczony orderem Palm Akademickich (Ordre des Palmes Académiques).
Specjalizował się w geografii ekonomicznej, planowaniu przestrzennym i geografii regionalnej. Stworzył łódzki ośrodek geografii społeczno-ekonomicznej. Był znawcą geografii przemysłu włókienniczego, badaczem geografii gospodarczej Łodzi i całego regionu Polski środkowej. Autor licznych prac naukowych, m.in.: monografii geograficznej i atlasu regionalnego poświęconych województwu łódzkiemu, monografii Śląska Opolskiego, Francji, Włoch, Hiszpanii i wielkich stolic państw europejskich.
Organizator i pierwszy prezes koła Towarzystwa Urbanistów Polskich w Łodzi, członek zarządu głównego TUP, prezes łódzkiego oddziału Polskiego Towarzystwa Geograficznego, przewodniczący Komisji Geografii Stosowanej i Komisji Geografii Przemysłu, przewodniczący Rad Naukowych (województwa opolskiego – 1959-1975 i województwa łódzkiego – 1963-1969), członek Komisji Geografii Stosowanej Międzynarodowej Unii Geograficznej, inicjator i przewodniczący Międzynarodowej Stałej Grupy Roboczej Geografii Włókiennictwa (1981-1987).
Zmarł dnia 28 grudnia 1987, pochowany na cmentarzu Powązkowskim w Warszawie (kw. 219-6-7).

</doc>
<doc id="1523152" url="https://pl.wikipedia.org/wiki?curid=1523152" title="Paralelizm biomorfozy i ewolucji">
Paralelizm biomorfozy i ewolucji



</doc>
<doc id="1523153" url="https://pl.wikipedia.org/wiki?curid=1523153" title="Nowy obraz ewolucji i systematyki">
Nowy obraz ewolucji i systematyki



</doc>
<doc id="1523154" url="https://pl.wikipedia.org/wiki?curid=1523154" title="Herbert Mullin">
Herbert Mullin

Herbert William Mullin (ur. 18 kwietnia 1947 w Salinas, zm. 18 sierpnia 2022 w Stockton) – amerykański seryjny morderca, który w latach 1972–1973 zamordował 13 osób w okolicach Santa Cruz w stanie Kalifornia. Jego trzema ofiarami były dzieci. Jak sam przyznał, zabijał, gdyż wierzył, że mordując ludzi może zapobiec powstawaniu trzęsień ziemi.
19 sierpnia 1973 roku Mullin za swoje zbrodnie został skazany na dożywotnie pozbawienie wolności. Odbywał karę w więzieniu stanowym Mule Creek w Ione, w stanie Kalifornia.

</doc>
<doc id="1523155" url="https://pl.wikipedia.org/wiki?curid=1523155" title="Artabanus II">
Artabanus II

Artabanus II (; w formie partyjskiej Ardawan (𐭍𐭐𐭕𐭓); ur. ok. 30–25 p.n.e., zm. ok. 39 n.e.) – król Partów w latach od ok. 8 do ok. 39.
Artabanus II wywodził się z bocznej linii Arsakidów żyjącej wśród Dahów i w pierwszej dekadzie pierwszego wieku n.e. był władcą Medii Atropatene. Został powołany na tron Partii dzięki poparciu możnych, którzy nie akceptowali rządów wspieranego przez Rzym Wononesa (ok. 8 – ok. 11). Artabanusowi udało się pokonać Wononesa i w 18 zawrzeć kompromis z Rzymem, na podstawie którego obie strony uznały za króla Armenii Artaksesa III (18–34). Rządy nowego króla Partów były jednak słabe, czego przejawem było powstanie konkurencyjnego ośrodka władzy w postaci państwa Indo-Partów w Sistanie i Arachozji. Niemniej z biegiem czasu Artabanus umocnił się na partyjskim tronie i po śmierci Artaksesa III w 34 zdecydował się rzucić wyzwanie Rzymowi i osadzić na tronie Armenii swojego syna Arsakesa (34–35). Cesarz Tyberiusz (14–37) odpowiedział sformowaniem koalicji z udziałem Iberów i Albanów, którzy wyparli Partów z Armenii. Jednocześnie wysunął on przeciwko Artabanusowi kandydaturę wychowanego w Rzymie Tiridatesa, który wspierany przez ród Suren i Seleukeję w 36 opanował Mezopotamię. Artabanusowi udało się jednak zmobilizować nowe siły na macierzystym wschodzie i jeszcze w tym samym roku pokonać przeciwnika. Ostatecznie wojna z Rzymem zakończyła się zajęciem przez Partów Armenii i złamaniem potęgi rodu Suren. Artabanusowi nie udało się uregulować kwestii następstwa tronu i po jego śmierci stał się on przedmiotem walki pomiędzy jego synem Wardanesem (40–46) i adoptowanym przez Artabanusa Gotarzesem (40–51).
Życiorys.
Pochodzenie i walka z Wononesem.
Artabanus był prawdopodobnie synem córki Fraatesa IV (38/37 – 3 p.n.e.) oraz księcia Dahów z rodu Arsakidów. Jego ojciec musiał należeć do innej linii Arsakidów niż Fraates IV, przynależący do Sinatrukidów, być może był on potomkiem Mithridatesa II (123–88 p.n.e.). Artabanus wychował się wśród koczowniczych Dahów, na pograniczu Hyrkanii. W bliżej nieokreślonym czasie został władcą Medii Atropatene.
Został powołany na tron Partii po śmierci Orodesa III (ok. 4–8), ciesząc się poparciem możnych, którzy nie akceptowali rządów popieranego przez Rzym Wononesa (ok. 8 – ok. 11). Początkowo Wononesowi udało się zająć Babilonię wraz z Seleukeją nad Tygrysem oraz pobić Artabanusa w walnej bitwie, co pozwoliło mu na rozciągnięcie swojej władzy na Wielką Medię. Opanował on także część Atropatene, gdzie wspierał prorzymskiego Ariobarzanesa. Artabanus posiadający oparcie wśród Dahów, w Hyrkanii i Atropatene zebrał jednak nową armię i pokonał Wononesa, zajmując Ktezyfon. Wonones schronił się w Seleukei, skąd ok. 11 uciekł do Armenii.
Wonones ogłosił się teraz królem Armenii, jednak w rzeczywistości nigdy nie udało mu się opanować centrum kraju i przebywał gdzieś na jego południowym pograniczu. Armeńscy magnaci poparli Artabanusa i w sytuacji gdy nowy cesarz, Tyberiusz (14–37), odmówił wsparcia dla sprawy Wononesa w tym kraju, nie chcąc wdawać się w wojnę z Partami, ten uciekł na rzymskie terytorium, oddając się pod opiekę namiestnika Syrii Kwintusa Silana. Zwycięski Artabanus początkowo oddał władzę nad Armenią swojemu synowi, Orodesowi. Później jednak porozumiał się z Rzymem i na mocy układu zawartego z Germanikiem w roku 18 rządy w Armenii sprawował odtąd syn króla Pontu Polemona (36–8 p.n.e.) Artakses III (18–34). Jednocześnie Rzymianie przenieśli Wononesa z Syrii do Cylicji, z dala od granicy z królestwem Partów. Niedługo potem zginął on podczas próby ucieczki.
Próby konsolidacji królestwa.
Zakończenie konfliktu z Rzymem pozwoliło Artabanusowi na podjęcie prób konsolidacji królestwa po okresie wojny domowej. W latach 19/20 do 23/24 Artabanus wybijał tetradrachmy upamiętniające zwycięstwo nad bliżej nieokreślonym władcą. Ich chronologia i ikonografia sugerują, że mogło tu chodzić o zbuntowanego wasala. Zważywszy na fakt, iż monety te oprócz Seleukei wybijano także w Suzie, możliwe, że było to zwycięstwo nad sąsiednim Elymais. Być może działania Artabanusa dotyczyły także Persydy. Józef Flawiusz opisuje bunt żydowskich braci Asinaiosa i Anilaiosa, którzy mieli zbudować w Babilonii twierdzę i wymuszać trybut od jej mieszkańców. Do rebelii miało dojść, gdy król był zajęty walkami na innych frontach, zaś bracia byli w stanie pokonać wojska miejscowego satrapy. Artabanus zapewnił braciom nietykalność, gdyż, jak informuje Józef Flawiusz: „zamierzał użyć siły zbrojnej żydowskich braci [...] dla zapewnienia lojalności satrapii, gdyż niektóre zbuntowały się, a inne były targane zamieszkami”. Bracia, którym Artabanus przekazał faktyczną kontrolę nad Babilonią, mieli popaść w konflikt z przywódcą rodu Suren Abdagasesem. Ostatecznie pokonał ich kolejny namiestnik Babilonii, Mithradates, zięć samego króla, i doszło do masakry Żydów w Seleukei. Według Józefa Flawiusza władztwo braci miało przetrwać 15 lat i najczęściej umieszczane jest w okresie 21 do 36 roku. Przedstawiona przez niego historia daje dokładny obraz stosunków w rejonach słabiej kontrolowanych przez króla po latach wojen domowych. „Artabanus starał się wykorzystać potęgę Żydów dla przeciwwagi zbuntowanych prowincji oraz chwiejnych dostojników ze swego otoczenia. Król musiał manewrować między wielkimi klanami partyjskimi a Żydami, zaś jego autorytet w Babilonii był słaby. Podobnie władza satrapów uległa ograniczeniu”.
Tacyt wzmiankuje o zwycięskich wojnach Artabanusa z sąsiednimi ludami, które miały wzmocnić jego pozycję zarówno wobec własnych poddanych, jak i Rzymu, niestety nie podając żadnych szczegółów. W Chorezmie objęła wówczas rządy nowa dynastia i być może było to związane z interwencją Partów w sprawy regionu. Za panowania Artabanusa II na wschodnich kresach królestwa Partów doszło do powstania nowego państwa tzw. Indo-Partów pod przywództwem Gondofaresa (ok. 20 – ok. 50). Miało ono swój ośrodek w Sakastanie („kraju Saków”, dzis. Sistan), gdzie położone były główne włości rodu Suren, oraz Arachozji. Ikonografia obecna na monetach Gondofaresa nawiązuje do monet Sinatrukidów, tj. samego Sinatrukesa (ok. 77 – ok. 70 p.n.e.) i jego syna Fraatesa III (ok. 70 – ok. 57 p.n.e.). Wydaje się, że ród Suren, który wspierał Sinatrukidów przeciwko Artabanusowi, po tym jak ten po pokonaniu Wononesa umocnił się w zachodniej części królestwa Partów, doprowadził do powstania konkurencyjnego ośrodka władzy na wschodzie. „W ten sposób powstała dynastia Gondofaresa, który był z pewnością członkiem arsakidzkiej linii Sinatrukidów, a jednocześnie bliskim krewnym przywódców klanu Suren”. Artabanus był zbyt słaby, by zbrojnie wymusić uległość Gondofaresa i musiał z nim dojść do jakiegoś porozumienia, trudno bowiem byłoby wytłumaczyć sukcesy króla Partów na wschodzie opisywane przez Tacyta oraz późniejsze zwycięstwa na zachodzie w latach 35 do 39, gdyby Gondofares aktywnie występował przeciwko swojemu krewnemu.
Druga wojna z Rzymem.
Kiedy w roku 34 zmarł Artakses III Artabanus osadził na tronie Armenii swojego syna Arsakesa (34–35). Niedługo później wysłał do Rzymu poselstwo, które w agresywnym tonie domagało się zwrotu skarbca Wononesa oraz groziło najazdem na rzymskie terytoria, wskazując, że należały one kiedyś do Cyrusa Wielkiego (ok. 559–529 p.n.e.) i Aleksandra (336–323 p.n.e.). W ten sposób Artabanus sondował czy Rzym ustąpi w sprawie Armenii, czy też wybierze konfrontację. W odpowiedzi Tyberiusz zorganizował antypartyjską koalicję pozyskując Iberów i Albanów. Rzymianie zamierzali osadzić na armeńskim tronie brata króla Iberów, Mithridatesa (35–37, 42–51). Mithridates i jego brat Farasmanes (I w.) doprowadzili do otrucia Arsakesa i wtargnęli do Armenii (prawdopodobnie w 35), zajmując jej stolicę Artaksatę. Artabanus wysłał wtedy do Armenii swojego innego syna, Orodesa, armia Partów została jednak pokonana przez koalicję Iberów i Albanów, dodatkowo wspieranych przez koczowniczych Alanów. Według Józefa Flawiusza Orodes miał umrzeć na skutek rany odniesionej w bitwie. Do Armenii wyruszył teraz sam Artabanus, jednak pomimo pewnych sukcesów ostatecznie musiał się wycofać, ponieważ nad Eufratem pojawiła się armia namiestnika Syrii Lucjusza Witeliusza, grożąc atakiem na Mezopotamię.
Zajęcie Armenii i groźby kierowane w stosunku do Rzymu świadczyły o tym, że Artabanus po kilkunastu latach panowania uważał swoją pozycję za na tyle silną, że czuł się gotowy na konfrontację z zachodnim mocarstwem. Okazało się jednak, że w jego państwie nadal można było znaleźć zwolenników rządów potomków Fraatesa IV, którzy przebywali w Rzymie. Wojna z cesarstwem wydawała się idealną okazją do obalenia rządów Artabanusa i delegacja rodu Suren pojawiła się sekretnie w Rzymie, aby zabrać ze sobą Fraatesa (VI), syna Fraatesa IV. Kiedy ten zmarł, Tyberiusz kazał udać się do Syrii wnukowi Fraatesa IV, Tiridatesowi. O tym jak słaba była pozycja Artabanusa wobec partyjskich wielkich rodów świadczy fakt, że chociaż wiedział on już o spisku przeciwko swojej władzy, odgrywającego w nim przywódczą rolę Sinnakesa z rodu Suren jedynie zwodził kłamstwami, podarunkami i specjalnymi poleceniami, nie decydując się na otwarte wystąpienie przeciwko niemu. Wkrótce wiele partyjskich wielkich rodów otwarcie zbuntowało się, przy czym Sinnakes przeciągnął na swoją stronę swojego ojca, wspomnianego już powyżej przywódcę klanu Suren Abdagasesa. Prawdopodobnie jeszcze w 35 doszło także do buntu Seleukei nad Tygrysem przeciwko Artabanusowi. Zagrożony z jednej strony rzymskim najazdem, a z drugiej wewnętrznymi rebeliami Artabanus nie mógł podjąć żadnej ofensywnej akcji, także dlatego, że nie miał zaufania do wielu swoich najwyższych dostojników. W tej sytuacji w 36 wycofał się na ojczysty wschód, do Hyrkanii i Dahów. Tymczasem Tiridates wkroczył do Mezopotamii i został koronowany w Ktezyfonie przez Abdagasesa, jego władzę uznała także Seleukeja.
Hyrkania, z której wywodził się Artabanus, stanowiła jeden z bastionów jego rządów, tak samo jak sąsiednia Partia oraz Karmania, z której książętami łączyły go więzy dynastyczne. Pobyt na wschodzie Artabanus wykorzystał do uzyskania wsparcia ze strony Dahów, Hyrkanów, Karmanów i Saków, co musiało się wiązać z jakimiś koncesjami politycznymi na ich rzecz. To prawdopodobnie wtedy Artabanus adoptował Gotarzesa (40–51), władcę Hyrkanii z klanu Gew, który kilka lat później miał walczyć o tron Partów. Wzmocniony licznymi posiłkami Artabanus jeszcze w 36 roku przedsięwziął kontrofensywę, pojawiając się pod Seleukeją nad Tygrysem, przy czym armia Tiridatesa, prawdopodobnie znacznie słabsza, unikała walki. Jej faktyczny dowódca Abdagases zalecił wycofanie się z Mezopotamii, licząc na siły Armenii, Elymaiów i Arabów, którzy wsparli Tiridatesa, oraz oczywiście na wojska rzymskie. Rzymianie jednak nie udzielili Tiridatesowi żadnego wsparcia i odwrót jego armii zamienił się w ucieczkę. Ostatecznie Tiridates powrócił do rzymskiej Syrii.
Jeszcze w 36 albo (co mniej prawdopodobne) wiosną 37 roku Artabanus odzyskał Armenię, po czym wyruszył na Syrię. Zanim doszło do jakichkolwiek walk król Partów spotkał się jednak z Witeliuszem nad brzegami Eufratu i rozpoczęto rozmowy. Najprawdopodobniej odbywały się one już po śmierci Tyberiusza w dniu 18 marca 37 roku, gdy cesarzem był Kaligula (37–41), syn niegdyś zaprzyjaźnionego z królem Partów Germanika. Wiadomo, że Artabanus przekazał Rzymianom swojego syna Dariusza jako zakładnika, poza tym jednak żaden z rzymskich historyków nie przekazuje dokładnych postanowień zawartego wówczas traktatu pokojowego, co każe podejrzewać, że nie były one zbyt chwalebne dla cesarstwa. Pozostaje faktem, że Rzym zrezygnował z popierania Mithridatesa w Armenii i zaprzestał wspierania Fraatydów, co należy uznać za wielki sukces Artabanusa. Zdobył on Armenię i pokonał wewnętrzną opozycję – klan Suren od tej chwili znika z przekazów dotyczących Partii, co musiało wynikać ze złamania jego potęgi w zachodniej części królestwa. Triumf Artabanusa nie był jednak pełny, gdyż jego władzy nadal nie uznawała oblegana Seleukeja.
Bunt Kinnamosa.
Zgodnie z historią przekazaną przez Józefa Flawiusza Artabanus musiał uciekać przed spiskiem możnych i schronił się na dworze swojego wasala, władcy Adiabene Izatesa (36–60). Buntownicy osadzili na tronie niejakiego Kinnamosa, który zapewne był adoptowanym synem króla. Dzięki mediacji Izatesa Kinnamos wycofał się ze spisku i złożył hołd Artabanusowi, który odzyskał tron. W nagrodę za pomoc udzieloną królowi Izates miał otrzymać pewne przywileje, przysługujące tylko Królowi Królów, takie jak pionowa tiara i złote łoże, oraz miasto Nisibis, oderwane od królestwa Armenii. Przekazanie Nisibis pozwala datować ten epizod na okres po 36/37 roku, kiedy to Artabanus wszedł w posiadanie Armenii i mógł scedować wchodzące w jej skład miasto.
Jedynym źródłem do historii buntu Kinnamosa jest Józef Flawiusz, zaś cały epizod opisany jest w sposób mający podkreślić wielkość Izatesa, który tak samo jak żydowski historyk był wyznawcą judaizmu. Imię Kinnamos nie jest partyjskie i można je znaleźć u Marcjalisa oraz w Rzymie, na inskrypcjach i epitafiach pozostawionych przede wszystkim przez niewolników i wyzwoleńców. Z uwagi na to, że Gotarzes także był przybranym synem Artabanusa, niektórzy badacze (U. Kahrstedt, M. Schottky) uważają, iż imię Kinnamos zostało niedokładnie przekazane i że faktycznie chodzi o Gotarzesa. Ta identyfikacja pozostaje jednak wątpliwa. Sam fakt bycia adoptowanym synem Artabanusa nie wystarczył, by pretendować do tronu królewskiego, który zgodnie z tradycją mógł objąć jedynie Arsakida, dziwi także niczym niewyjaśniona niezwykła gotowość Kinnamosa do abdykacji. Podsumowując, istnieje wiele powodów by wątpić w prawdziwość relacji Józefa Flawiusza, w szczególności dlatego, że nie znaleziono żadnych monet partyjskiego władcy o imieniu Kinnamos. Historia ta być może jednak przedstawia realia walki o sukcesję w ostatnich latach panowania Artabanusa, któremu nie udało się uregulować kwestii następstwa tronu.
Dziedzictwo.
Artabanus zmarł gdzieś w okresie od jesieni 39 do schyłku roku 40, jego śmierć jest też często datowana na rok 38. Pozostawił po sobie trzech synów: wspomnianego już Dariusza, który jako zakładnik przebywał w Rzymie i o którym istnieją wiadomości jedynie z okresu panowania Kaliguli; Artabanusa, który miał zostać zabity wraz z rodziną przez Gotarzesa oraz Wardanesa (40–46), który z tymże Gotarzesem (adoptowanym synem Artabanusa), miał po śmierci ojca walczyć o tron królewski. Z okresu panowania Artabanusa zachował się ważny dokument w postaci listu do władz miasta Suza, potwierdzający istnienie tam wówczas greckiej polis.

</doc>
<doc id="1523156" url="https://pl.wikipedia.org/wiki?curid=1523156" title="Artabanos II">
Artabanos II



</doc>
<doc id="1523164" url="https://pl.wikipedia.org/wiki?curid=1523164" title="Tolla (Gwiezdne wrota)">
Tolla (Gwiezdne wrota)



</doc>
<doc id="1523171" url="https://pl.wikipedia.org/wiki?curid=1523171" title="NGC 7662">
NGC 7662

NGC 7662 (również Niebieska Kula Śnieżna, Błękitna Śnieżka) – mgławica planetarna znajdująca się w konstelacji Andromedy. Jest jedną z najłatwiejszych do identyfikacji mgławic planetarnych, którą można zobaczyć nawet małym teleskopem – wygląda jak niebieski dysk. Przy stukrotnym powiększeniu można dostrzec nieco eliptyczny kształt. Jej struktura uwidacznia się tylko na zdjęciach CCD. Została odkryta 6 października 1784 roku przez Williama Herschela. Odległość tej mgławicy od Ziemi jest nieznana – według Skalnate Pleso Catalogue (1951) NGC 7662 znajduje się około 1800 lat świetlnych od Ziemi. W późniejszym badaniu jaśniejszych mgławic planetarnych C. Robert O’Dell (1963) ustalił, że mgławica ta jest położona 1740 parseków lub 5600 lat świetlnych od nas. To również oznacza, że jej rozmiar jest większy – 0,8 roku świetlnego.

</doc>
<doc id="1523173" url="https://pl.wikipedia.org/wiki?curid=1523173" title="Donald Copeland">
Donald Copeland

Donald Copeland (ur. 11 lutego 1984 w Jersey City) – amerykański koszykarz, występujący na pozycji rozgrywającego, posiadający także portorykańskie obywatelstwo, po zakończeniu kariery zawodniczej – trener koszykarski, obecnie asystent trenera akademickiej drużyny Wagner Seahawks.
W latach 2007-2009 grał w klubach PLK - Polpharmie Starogard Gdański oraz Turowie Zgorzelec.
Do Polski trafił w 2007. Podpisał kontrakt z Polpharmą Starogard Gdański. Wkrótce stał się liderem drużyny. W sezonie 2007/2008 notował średnio 19,5 punktu, 3,1 zbiórki oraz 4,6 asysty na mecz. Dobre występy w Polpharmie zaowocowały powołaniem do pierwszej piątki drużyny Północy w Meczu Gwiazd DBE 2007. Po zakończeniu udanego sezonu Copeland zdecydował się podpisać kontrakt z Turowem Zgorzelec.

</doc>
<doc id="1523177" url="https://pl.wikipedia.org/wiki?curid=1523177" title="Þeistareykjarbunga">
Þeistareykjarbunga

Theistareykjarbunga lub Theistareykir – wygasły (ostatnia erupcja ok. 900 roku p.n.e.) system wulkaniczny (564 m n.p.m.) położony na północ od jeziora Mývatn w północno-wschodniej Islandii. Þeistareykir (Theistareykir) swoją nazwę zawdzięcza opuszczonej farmie położonej w pobliżu. W centrum systemu znajduje się wulkan tarczowy Þeistareykjarbunga.
System znajduje się na Wyżynie Islandzkiej na półwyspie Tjörnes, na wschód od miejscowości Húsavík. Równocześnie leży na południe od Öxarfjörður, ma około 30 km długości i jest rozłożony mniej więcej od SSW do NNE w kierunku fiordu.
Literatura geologiczna nie jest zgodna w kwestii kiedy doszło do ostatniej erupcji na tym obszarze. Jest to zależne od tego, czy grupa wysp Mánáreyjar jest wliczana do systemu, czy nie. Ten system jest jednak uważany za aktywny, zwłaszcza że w pobliżu centrum systemu znajdują się obszary geotermalne.
Mánáreyjar.
Grupa wysp Mánáreyjar położona na fjordzie Öxarfjörður jest przez niektórych badaczy (Þor Þorðarson, Ármann Höskuldsson) również zaliczana do systemu, przez innych badaczy wydzielane są jednak jako oddzielny system (Ari Trausti Guðmundsson).
Wyspy mają nazwy "Háey" (tj. "Wyspa Wysoka") i "Lágey" (tj. "Niska Wyspa") i znajdują się około 9 km na północ od osiedla "Máná", które jest najbardziej na północ położonym osiedlem gminy Suður-Þingeyjarsýsla. Wyspy są własnością mieszkańców "Máná" i na Wyspie Niskiej prowadzony jest latem wypas owiec. W osiedlu znajduje się stacja meteorologiczna oraz japońska stacja obserwacyjna zórz polarnych (por. Augastaðir w Reykholtsdalur, Borgarfjörður).
W roku 1867 miał miejsce wybuch podwodnego wulkanu, który przejściowo utworzył trzecią wyspę. W wyniku erozji zniknęła ona jednak wkrótce pod wodą. Manareyjar otoczony jest przez kilka archipelagów innych wysp.
Spory własnościowe i wpływy środowiskowe.
Obszar systemu, a w szczególności obszary geotermalne w latach 2007 i 2008 były prezentowane dość często w islandzkiej prasie. Było to związane z kwestiami praw własności i ochrony środowiska. Rząd i firma Þeistareykir planowały wybudować w tym miejscu kolejną elektrownię geotermalną. Pomimo protestów organizacji ekologicznych we wrześniu 2008 po wydaniu stosownego pozwolenia, rozpoczęto wykonywanie próbnych odwiertów. Inwestycja połączona jest z budową fabryki kwarcu w miejscowości Bakki w pobliżu u oraz towarzyszącej infrastruktury. Planowane zakończenie prac przewidziane jest na jesień 2017.

</doc>
<doc id="1523178" url="https://pl.wikipedia.org/wiki?curid=1523178" title="Theistareykjarbunga">
Theistareykjarbunga



</doc>
<doc id="1523179" url="https://pl.wikipedia.org/wiki?curid=1523179" title="Chris Daniels">
Chris Daniels

Chris Daniels (ur. 26 stycznia 1982 w Albany) – amerykański koszykarz występujący na pozycji silnego skrzydłowego. 
Wcześniej grał w Stanach, w ligach NCAA oraz D-League, w Chinach, Luksemburgu, Holandii. Od 2006 występował w Polsce. W latach 2006-2008 był koszykarzem Kotwicy Kołobrzeg. W sezonie 2008/2009 reprezentował PGE Turów Zgorzelec. Z tym klubem wywalczył wicemistrzostwo Polski. Po sezonie przeniósł się do Czarnych Słupsk.
W sezonie 2009/10, podczas przegranego 61-65 spotkania z Polonią Warszawa, uzyskał trzeci wynik w historii PLK (odkąd wprowadzono oficjalne statystyki w sezonie 1998/99), notując 22 zbiórki.
Osiągnięcia.
¹ – 

</doc>
<doc id="1523180" url="https://pl.wikipedia.org/wiki?curid=1523180" title="Theistareykir">
Theistareykir



</doc>
<doc id="1523182" url="https://pl.wikipedia.org/wiki?curid=1523182" title="Józef Łapsiński">
Józef Łapsiński

Józef Łapsiński (ur. 1805, zm. 1831) – poeta romantyczny, powstaniec listopadowy.
Życiorys.
Urodzony w Pieskowej Skale, dzieciństwo spędził z rodzicami na podkrakowskim Białym Prądniku. Trudna sytuacja finansowa rodziny, spowodowały, że maturę zdał dopiero mając 23 lata. W roku 1828 rozpoczął studia na Wydziale Filozofii Uniwersytetu Jagiellońskiego. W czasie studiów wydał swój pierwszy tomik poezji. Niestety, wygórowana cena, jakiej zażądał wydawca, spowodowała, że musiał zaciągnąć pożyczkę u żydowskiego faktora. Mimo że tomik znalazł nabywców, nie wystarczało to jednak do spłaty pożyczki. Aby zdobyć potrzebną kwotę, próbował zaszantażować cenionego obywatela miasta, Floriana Straszewskiego, żądając w wysłanym do niego liście okupu, pod groźbą zabójstwa. Ten powiadomił o całym wydarzeniu władze miejskie. 25 stycznia 1830 żandarmi ujęli Łapsińskiego w miejscu odbioru okupu. Za karę został aresztowany na 10 dni, oraz wyrzucony z uczelni. Mimo iż koledzy zebrali się na spłatę zaciągniętej przez niego pożyczki, załamany Łapsiński opuścił Kraków. Wziął udział w Powstaniu Listopadowym. Wedle świadków zginął w bitwie pod Grochowem
Twórczość.
Był zafascynowany poezją Mickiewicza i ideami romantyzmu. W 1827 na łamach krakowskich gazet ukazał się szereg wierszy wzorowanych na sonetach krymskich Mickiewicza, m.in.: Bielany na wiosnę, Groby królów polskich na Wawelu, Mogiła Wandy, Widok po zachodzie słońca ,Pieskowa skała czy Ojców. Jego wiersze cechowało połączenie dwóch sposobów opisu miejsca: opisu realistycznego i poetyki zachwytu. Uważany jest za pierwszego krakowskiego poetę romantycznego. 

</doc>
<doc id="1523184" url="https://pl.wikipedia.org/wiki?curid=1523184" title="Arbalest">
Arbalest



</doc>
<doc id="1523186" url="https://pl.wikipedia.org/wiki?curid=1523186" title="Kverkfjöll">
Kverkfjöll

Kverkfjöll – czynny (ostatnia słaba erupcja w 1968 r.) kompleks wulkaniczny (1930 m n.p.m.) położony w południowo-wschodniej Islandii na północnym krańcu lodowca Vatnajökull. W kompleksie zidentyfikowano dwie eliptyczne, wypełnione lodem kaldery o wymiarach około 8 × 5 km każda.

</doc>
<doc id="1523188" url="https://pl.wikipedia.org/wiki?curid=1523188" title="Bernard Borys Schildhaus">
Bernard Borys Schildhaus

Bernard Borys Schildhaus, od 1945 Bolesław Krzywiński (ur. 24 października 1913 w Przemyślu, zm. 19 czerwca 2005) – podpułkownik UB.
Życiorys.
Syn Maksymiliana (właśc. Mojżesza Bagena) i Rozalii (właśc. Ryfki). Ukończył siedem klas szkoły powszechnej; kurs krawiecki we Lwowie (1928–1930); Wydział Robotniczy (Raboczyj Fakultiet; w skrócie Rabfak) przy NKWD we Lwowie (1940–1941). Od 1928 do 1934 członek Związku Młodzieży Komunistycznej (ZMK)/Komunistycznego Związku Młodzieży Polskiej (KZMP), następnie KPZU (do jej rozwiązania w 1938), od 1945 PPR, a następnie PZPR oraz ZBoWiDu. Od 1943 kapral LWP.
W 1937 został skazany na 7 lat więzienia za działalność komunistyczną. Od 5 października 1939 do 30 września 1941 był funkcjonariuszem NKWD USRR obwodu lwowskiego, następnie służył w Armii Czerwonej i batalionach robotniczych. Partyzant sowiecki, potem pracownik leśny w Czelabińsku. Od 20 kwietnia do 28 lipca 1944 uczestnik kursu NKWD w Kujbyszewie, 16 sierpnia 1944 przekazany do dyspozycji szefa WUBP w Rzeszowie, od 11 października 1944 kierownik Sekcji 1 WUBP w Rzeszowie oraz szef PUBP w Jarosławiu od 23 maja do 23 września, od 28 września 1945 szef PUBP w Przemyślu, od 4 czerwca 1946 naczelnik Wydziału V WUBP w Olsztynie, od 2 listopada 1946 zastępca szefa WUBP w Olsztynie, od 25 maja 1949 inspektor, a od 1 marca 1950 do 30 czerwca 1951 zastępca szefa WUBP w Łodzi, od 15 listopada 1954 szef WUBP w Lublinie (następnie WUdsBP w Lublinie), od 1 października 1955 szef WUdsBP w Białymstoku, 15 stycznia 1957 przekazany do dyspozycji dyrektora Departamentu Kadr i Szkolenia MSW, zwolniony ze służby 28 lutego 1957.
Uchwałą Prezydium KRN z 17 września 1946 odznaczony Srebrnym Krzyżem Zasługi.

</doc>
<doc id="1523190" url="https://pl.wikipedia.org/wiki?curid=1523190" title="Reykjaneshryggur">
Reykjaneshryggur

Reykjaneshryggur – podwodny wulkan (80 m p.p.m.) położony 34 km od wybrzeży południowo-zachodniej Islandii. Ostatnia niepotwierdzona erupcja miała miejsce w 1970 r., ostatnia potwierdzona – w 1926 r. Jest uznawany za część większego systemu wulkanicznego o nazwie Reykjanes.

</doc>
<doc id="1523192" url="https://pl.wikipedia.org/wiki?curid=1523192" title="Liga Arkadyjska">
Liga Arkadyjska

Liga Arkadyjska – związek "polis" Arkadii i Peloponezu zawiązany w 370 p.n.e. przeciw hegemonii Sparty. Stolicą Ligi było miasto Megalopolis.

</doc>
<doc id="1523193" url="https://pl.wikipedia.org/wiki?curid=1523193" title="Patrik Ingelsten">
Patrik Ingelsten

Patrik Ingelsten (ur. 25 stycznia 1982 w Hillerstorp) – szwedzki piłkarz występujący na pozycji skrzydłowego lub napastnika. Obecnie gra w Vikingu Stavanger.
Kariera klubowa.
Patrik Ingelsten zawodową karierę rozpoczynał w zespole Hillerstorps GoIF, z którego w 2000 roku trafił do IFK Värnamo. W nowym klubie szwedzki gracz spędził dwa lata, w trakcie których brał udział w 43 ligowych pojedynkach i strzelił dwanaście goli. W 2002 roku Ingelsten podpisał kontrakt z Halmstads BK. W jego barwach 7 kwietnia tego samego roku w meczu przeciwko GIF Sundsvall zadebiutował w rozgrywkach Allsvenskan. W debiutanckim sezonie w Halmstads Ingelsten nie strzelił ani jednego gola, natomiast podczas rozgrywek w 2003 roku na listę strzelców wpisał się pięć razy. W 2004 roku Szwed razem z drużyną zdobył wicemistrzostwo kraju tracąc dwa punkty do Malmö FF. 29 września 2005 roku Ingelsten zdobył decydującą o awansie do następnej rundy bramkę w meczu Pucharu UEFA przeciwko Sportingowi, który zakończył się zwycięstwem Halmstads 3:2.
Od 2007 roku Ingelsten zaczął grać dla Kalmar FF. Zajął z nim drugie miejsce w Allsvenskan, a mistrzowie Szwecji – piłkarze IFK Göteborg uzbierali wówczas o jeden punkt więcej. W 2008 roku Kalmar FF zdobyło jednak pierwszy w historii klubu tytuł mistrza kraju, a sam Ingelsten z dziewiętnastoma golami na koncie został królem strzelców rozgrywek.
22 grudnia tego samego roku poinformowano, że Szwed od stycznia będzie zawodnikiem SC Heerenveen, a razem z nim do tego klubu dołączy Viktor Elm. W Eredivisie Ingelsten po raz pierwszy wystąpił 24 stycznia w wygranym 2:0 spotkaniu z Rodą Kerkrade. Norweg nie potrafił wywalczył sobie miejsca w podstawowym składzie Heerenveen i pełnił rolę rezerwowego. 8 stycznia 2010 roku Ingelsten przeszedł do norweskiego Vikinga.
Kariera reprezentacyjna.
W październiku 2008 roku Ingelsten zastąpił kontuzjowanego Markusa Rosenberga w kadrze reprezentacji Szwecji na mecz eliminacji do Mistrzostw Świata 2010 przeciwko Portugalii, jednak w pojedynku tym ostatecznie nie wystąpił.

</doc>
<doc id="1523197" url="https://pl.wikipedia.org/wiki?curid=1523197" title="Barani Stawek">
Barani Stawek

Barani Stawek (słow. "Baranie pliesko") – staw położony na wysokości 2207 m n.p.m., w górnych partiach Doliny Pięciu Stawów Spiskich (górna część Doliny Małej Zimnej Wody), w słowackich Tatrach Wysokich. Jest to mały, okresowy stawek, położony w Baranim Ogrodzie u stóp południowej ściany Baranich Rogów. Jest najwyżej położonym zbiornikiem wodnym w Tatrach (ze stałych stawów najwyżej leży Lodowy Stawek). Bardzo trudno określić jego wymiary, ponieważ ulegają one wyraźnym okresowym wahaniom. Latem stawek często wysycha całkowicie. Nie prowadzą do niego żadne szlaki turystyczne, jednak można go odwiedzić w towarzystwie uprawnionego przewodnika, przy okazji wejścia na Baranie Rogi przez Baranią Przełęcz ze strony Doliny Pięciu Stawów Spiskich.

</doc>
<doc id="1523198" url="https://pl.wikipedia.org/wiki?curid=1523198" title="Brock Lesnar">
Brock Lesnar

Brock Edward Lesnar (ur. 12 lipca 1977 w Webster) – amerykański zapaśnik, wrestler i zawodnik mieszanych sztuk walki (MMA). Jako wrestler był m.in. sześciokrotnym mistrzem World Wrestling Entertainment. Na gruncie sportowym jego największymi osiągnięciami było mistrzostwo National Collegiate Athletic Association w zapasach (2000) oraz mistrzostwo Ultimate Fighting Championship w wadze ciężkiej (2008–2010).
Po 8-letniej przerwie powrócił do WWE RAW 2 kwietnia 2012 roku, podpisał roczny kontrakt z federacją. Na WrestleMania XXX zmierzył się z powracającym Undertakerem, którego sensacyjnie pokonał i stał się pierwszym wrestlerem w historii, który pokonał go na gali WrestleMania. 17 sierpnia 2014 roku na Sumerslam pokonał w walce wieczoru Johna Cenę, zdobywając WWE World Heavyweight Championship. Pas ten stracił na Wrestlemanii 31, podczas walki z Romanem Reignsem, kiedy to Seth Rollins wykorzystał walizkę MITB i zdobył ten tytuł. W 2015 r. podpisał kolejny, 3-letni kontrakt z WWE, tym samym, kończąc karierę w MMA. Na gali Battleground 2015 wygrał z Sethem Rollinsem walkę o pas WWE WHC przez dyskwalifikację, której dokonał powracający Undertaker, atakując Lesnara, przez co ten nie wygrał mistrzostwa. Doprowadziło to do walki na gali Summerslam 2015 z której zwycięsko wyszedł The Undertaker. Ostateczny pojedynek tej dwójki odbył się na gali Hell in a Cell 2015, w Hell in a Cell Matchu. Z walki zwycięsko wyszedł The Beast, czyli Lesnar.
Brock powrócił na RAW przed galą Royal Rumble. Zniszczył tam League of Nations, a także wykonał F-5 na Romanie Reignsie. Następnie zaatakowała go Rodzina Wyattów. Wystąpił w Royal Rumble Matchu z nr 23, wyeliminował The Wyatt Family, bez Braya Wyatta oraz Jacka Swaggera. Został usunięty z ringu przez Luke'a Harpera, Ericka Rowana i Brauna Strowmana. Na Fastlane 2016 wziął udział w Triple Threat Matchu, którego stawką była walka z ówczesnym mistrzem WWE Wagi Ciężkiej. Zwycięsko z tego pojedynku wyszedł Roman Reigns. Na pierwszym Raw po Fastlane rozpoczął feud z Deanem Ambrose, który doprowadził do walki tych panów na WrestleManii XXXII. Walkę wygrał Brock, po czym zrobił sobie przerwę od WWE. Na SummerSlam 2016 zawalczył z Randym Ortonem i wyszedł zwycięsko ze starcia. Ostatni pojedynek stoczył na WrestleManii 36 walcząc z Drew McIntyre'em. Z walki wyszedł jako przegrany, tracąc tym samym WWE Championship. Lesnar powrócił 20 sierpnia na gali SummerSlam, tym samym konfrontując mistrza Universal Romana Reignsa.
MMA.
Pierwszą walkę w mieszanych sztukach walki stoczył 2 czerwca 2007 roku z koreańskim judoką Kim Min-Soo, którego pokonał przez poddanie wskutek ciosów pięściami w parterze. Następnie związał się z UFC. Po dwóch pojedynkach (wygranej z Heathem Herringiem i porażce z Frankiem Mirem) dostał możliwość walki o mistrzostwo wagi ciężkiej z najbardziej utytułowanym zawodnikiem UFC, Randym Couture'em. Pokonał go 15 listopada 2008 roku w drugiej rundzie przez TKO. W 2009 roku w pierwszej obronie tytułu Lesnar wygrał przez TKO w rewanżu z Frankiem Mirem.
Po rocznej przerwie spowodowanej chorobą Lesnar wrócił i stoczył drugą obronę przeciwko Shane'owi Carwinowi. Wygrał pojedynek w drugiej rundzie trójkątnym duszeniem. Tego samego roku stoczył trzecią obronę. Na skutek ciosów pięściami Lesnar przegrał walkę z Cainem Velasquezem i tym samym stracił tytuł. Po kolejnej rocznej przerwie Lesnar powrócił do rywalizacji w 2011 roku, podczas sylwestrowej gali UFC 141. Jego przeciwnikiem był Alistair Overeem, a stawką walki była pozycja pretendenta do mistrzostwa UFC. Holender zwyciężył przez TKO w 1. rundzie. Wskutek porażki Lesnar ogłosił zakończenie kariery w MMA.
Brock Lesnar powrócił do MMA podczas jubileuszowej gali UFC 200, gdzie pokonał Marka Hunta jednogłośnie na punkty jednak tydzień po gali, USADA poinformowała o potencjalnym naruszeniu polityki antydopingowej przez Lesnara. Po czasie potwierdzono, że Lesnar był podczas pojedynku z Huntem na dopingu.

</doc>
<doc id="1523199" url="https://pl.wikipedia.org/wiki?curid=1523199" title="Krýsuvík">
Krýsuvík

Krýsuvík (lub Krísuvík) - obszar geotermalny w południowo-zachodniej Islandii, na półwyspie Reykjanes. Wchodzi w skład systemu wulkanicznego Krýsuvík-Trölladyngja Położony jest na południe od jeziora Kleifarvatn. Pod względem administracyjnym należy do gminy Hafnarfjarðarkaupstaður, stanowiąc jej eksklawę w obrębie gminy Grindavíkurbær.
Obszar geotermalny Krýsuvík jest ważna atrakcją turystyczną w tej części wyspy.

</doc>
<doc id="1523204" url="https://pl.wikipedia.org/wiki?curid=1523204" title="Akiko Ebi">
Akiko Ebi

 – japońska pianistka, laureatka V nagrody na X Międzynarodowym Konkursie Pianistycznym im. Fryderyka Chopina w Warszawie (1980).
Życiorys.
Wykształcenie i udział w konkursach.
Na fortepianie zaczęła grać w wieku kilku lat. Studiowała na Tokijskim Uniwersytecie Sztuki i w Konserwatorium Paryskim (klasy fortepianu i muzyki kameralnej). 
Wzięła udział w kilku konkursach muzycznych:
Międzynarodowa kariera.
Po sukcesie w Warszawie rozpoczęła międzynarodową karierę. Występowała z licznymi orkiestrami w wielu krajach Europy, a także w USA i Japonii. Do Polski wróciła w 1987 na Międzynarodowy Festiwal Chopinowski w Dusznikach-Zdroju. Była jurorką wielu konkursów muzycznych, w tym konkursu im. Long i Thibaud, Międzynarodowego Konkursu Pianistycznego w Hamamatsu, a także XVII (2015) i XVIII Międzynarodowego Konkursu Pianistycznego im. Fryderyka Chopina w Warszawie (2021). W swojej karierze nagrała 11 płyt z muzyką m.in. Fryderyka Chopina, Antona Weberna i Césara Francka.
Odznaczona francuskim Orderem Sztuki i Literatury (fr. "Chevalier des Arts et des Lettres").

</doc>
<doc id="1523207" url="https://pl.wikipedia.org/wiki?curid=1523207" title="Chevrolet Lova">
Chevrolet Lova



</doc>
<doc id="1523208" url="https://pl.wikipedia.org/wiki?curid=1523208" title="Chevrolet Lova SSR">
Chevrolet Lova SSR



</doc>
<doc id="1523209" url="https://pl.wikipedia.org/wiki?curid=1523209" title="Chevrolet Sail">
Chevrolet Sail

Chevrolet Sail – samochód osobowy klasy miejskiej produkowany pod amerykańską marką Buick w latach 2000–2005 oraz pod amerykańską marką Chevrolet od 2005 roku. Od 2014 roku produkowana jest trzecia generacja modelu.
Pierwsza generacja.
Buick Sail.
Buick Sail został zaprezentowany po raz pierwszy w 2000 roku.
Pierwotnie joint venture Shanghai-GM opracowało lokalną, chińską odmianę europejskiego Opla Corsy jako poszerzenie lokalnej oferty marki Buick, jako Buick Sail.
Samochód trafił do produkcji jako 4-drzwiowy sedan oraz 5-drzwiowe kombi, pod kątem wizualnym wyróżniając się chromowaną atrapą chłodnicy z logo producenta, a także zmodyfikowanym zderzakiem i innymi wkładami tylnych lamp.
Chevrolet Sail.
Chevrolet Sail I został zaprezentowany po raz pierwszy w 2005 roku.
W lutym 2005 roku General Motors podjęło decyzję o rozpoczęciu oficjalnej sprzedaży samochodów Chevrolet w Chinach. Buick Sail został poddany obszernej modernizacji, zmieniając przy okazji producenta. Aby podkreślić pozycjonowanie Buicka ako marki luksusowej, zdecydowano się przemianować tani model Sail na Chevroleta.
Jako Chevrolet Sail I, samochód zyskał obszernie zrestylizowane nadwozie. Pojawił się nowy przód ze strzelistymi, trójkątnymi reflektorami, a także wąska atrapa chłodnicy z chromowaną poprzeczką. Tylna część nadwozia w wersji sedan zyskała węższe, dwuczęściowe lampy, z kolei wariant kombi zyskał jedynie nieznacznie przestylizowane oświetlenie.
Kokpit zyskał zmodyfikowany wystrój ze srebrnym wykończeniem deski rozdzielczej, a także lepszej jakości materiały wykończeniowe i bogatsze wyposażenie standardowe.
Chile.
Chiński Chevrolet Sail pierwszej generacji był eksportowany także do Chile pod nazwą Chevrolet Corsa Plus, stanowiąc uzupełnienie dla tamtejszej oferty jako droższa i lepiej wyposażona alternatywa dla bazowego modelu Corsa.
Identyczny względem chińskiego Chevroleta Saila pierwszej generacji był też produkowany do 2016 roku lokalnie Brazylii i Argentynie model Chevrolet Classic.
Druga generacja.
Chevrolet Sail II został zaprezentowany po raz pierwszy w 2010 roku.
Druga generacja modelu Sail powstała tym razem jako samodzielna konstrukcja Chevroleta, nie będąca pochodną innego modelu koncernu General Motors. Samochód został opracowany przez chińskie joint venture Shanghai-GM jako tani model będący odpowiedzią na podobnej wielkości, konkurencyjne budżetowe sedany.
Pod kątem stylistycznym samochód wyróżniał się strzelistymi reflektorami, dużym wlotem powietrza przedzielonym poprzeczką w kolorze nadwozia, a także dużymi lampami tylnymi obejmującymi tylne błotniki. Pół roku po debiucie wariantu trójbryłowego, gama Saila drugiej generacji została uzupełniona przez wersję hatchback.
Sprzedaż.
W czerwcu 2012 roku Chevrolet zdecydował się poszerzyć zasięg rynkowy Saila II także o Amerykę Południową, rozpoczynając sprzedaż w Chile, Kolumbii i Ekwadorze. W listopadzie tego samego roku zasięg poszerzono także o Indie, prezentując roku wariant hatchback z przeznaczeniem na lokalny rynek.
Kontrowersje.
W kwietniu 2016 roku Chevrolet Sail drugiej generacji zdobył negatywną reputację i wywołał zainteresowanie światowych mediów po zdobyciu 0 gwiazdek w teście Latin NCAP. Samochód zdobył tak niski wynik z powodu "niestabilnej struktury nadwozia", a także niskiego poziomu bezpieczeństwa dla dorosłych pasażerów.
Trzecia generacja.
Chevrolet Sail III został zaprezentowany po raz pierwszy w 2014 roku.
Trzecia generacja Saila przyniosła okrojoną gamę nadwoziową do wyłącznie odmiany sedan, a także bardziej agresywną stylizację nadwozia z większym, wielokątnym przednim wlotem powietrza i ostrzej zarysowanymi lampami.
W porównaniu do poprzednika samochód przeszedł ewolucyjny zakres zmian, zyskując podobną bryłę przy jednocześnie większym rozstawie osi i przestronniejszej, lepiej wykonanej kabinie pasażerskiej.
Sprzedaż.
Podobnie jak poprzednik, Chevrolet Sail trzeciej generacji przyjął rolę samochodu globalnego, sprzedawanego zarówno na rynku chińskim, jak i Ameryki Południowej. Choć sprzedaż modelu zakończyła się po 5 latach rynkowej obecności w Chinach w 2019 roku, to model dalej jest eksportowany z zakładów w Yantai m.in. do Chile, Peru i Meksyk. Na ostatnim z wymienionych rynków samochód nosi nazwę Chevrolet Aveo.

</doc>
<doc id="1523211" url="https://pl.wikipedia.org/wiki?curid=1523211" title="Chevrolet Sail S-RV">
Chevrolet Sail S-RV



</doc>
<doc id="1523212" url="https://pl.wikipedia.org/wiki?curid=1523212" title="Rejon łymanski (obwód odeski)">
Rejon łymanski (obwód odeski)

Rejon łymanski – była jednostka administracyjna wchodząca w skład obwodu odeskiego Ukrainy.
Rejon utworzony w 1965, ma powierzchnię 1487 km² i liczy około 67 tysięcy mieszkańców. Siedzibą władz rejonu jest Dobrosław.
Na terenie rejonu znajdują się trzy osiedlowe rady i 20 rad wiejskich, obejmujących w sumie 60 wsi.

</doc>
<doc id="1523214" url="https://pl.wikipedia.org/wiki?curid=1523214" title="Rejon podolski">
Rejon podolski

Rejon podolski – jednostka administracyjna wchodząca w skład obwodu odeskiego Ukrainy.
Rejon utworzony w 1954, ma powierzchnię 1037 km² i liczy około 26 tysięcy mieszkańców. Siedzibą władz rejonu jest Podolsk.
Na terenie rejonu znajdują się 1 miejska rada i 18 rad wiejskich, obejmujących w sumie 59 wsi i 2 osady.

</doc>
<doc id="1523215" url="https://pl.wikipedia.org/wiki?curid=1523215" title="NGC 6537">
NGC 6537

NGC 6537 (również Czerwony Pająk) – mgławica planetarna znajdująca się w konstelacji Strzelca. Została odkryta 15 lipca 1882 roku przez Edwarda Pickeringa. Mgławica ta jest odległa o około 4000 lat świetlnych od Ziemi.
Mgławica ta została wyrzeźbiona przez wiatr gwiazdowy wiejący z najgorętszego zaobserwowanego do tej pory białego karła. Wiatr ten, wiejąc z prędkością 1000 km/s, generuje fale gazu o wysokości 100 miliardów kilometrów. Temperatura gwiazdy centralnej osiąga 500 000 °C, zaś temperatura fali gazu wynosi około 10 000 °C.

</doc>
<doc id="1523217" url="https://pl.wikipedia.org/wiki?curid=1523217" title="Rejon okniański">
Rejon okniański

Rejon okniański – była jednostka administracyjna wchodząca w skład obwodu odeskiego Ukrainy.
Rejon utworzony w 1959, ma powierzchnię 1013 km² i liczy 20 tys. mieszkańców. Siedzibą władz rejonu są Okny.
Na terenie rejonu znajdują się 1 osiedlowa rada i 14 silskich rad, obejmujących w sumie 52 wsie.

</doc>
<doc id="1523219" url="https://pl.wikipedia.org/wiki?curid=1523219" title="Rejon lubasziwski">
Rejon lubasziwski

Rejon lubasziwski – była jednostka administracyjna wchodząca w skład obwodu odeskiego Ukrainy.
Rejon utworzony w 1957, ma powierzchnię 1100 km² i liczy około 31 tysięcy mieszkańców. Siedzibą władz rejonu jest Lubaszewka.
Na terenie rejonu znajdują się 2 osiedlowe rady i 14 rad wiejskich.

</doc>
<doc id="1523220" url="https://pl.wikipedia.org/wiki?curid=1523220" title="Kolebka poczwarkowa">
Kolebka poczwarkowa

Kolebka poczwarkowa – rodzaj kokonu czyli osłony, miejsce przepoczwarczenia przygotowywane w miejscu swego bytowania przez niektóre larwy chrząszczy, głównie przez ryjkowcowate, kózkowate. 
Na kolebkę jest wygryzany nieco szerszy niż zwykle korytarz, jego powierzchnia, a zwłaszcza wszelkie otwory, są pokrywane materiałem z otoczenia (trociny powstałe ze zjadanego i nie całkiem strawionego drewna, drobne cząsteczki zawarte w glebie) zlepianym wydzieliną cewek Malpighiego zmieszaną z odchodami (cewki uchodzą do przewodu pokarmowego). W skład lepiszcza wchodzi również ślina, gdyż do przygotowania kolebki chrząszcze używają swego aparatu gębowego.
Kolebki wykonane z materiału niejadalnego (być może o charakterze repelentu – odchody) zapewniają poczwarkom odpowiedni okres spokoju, a ponadto, zwłaszcza te wykonane z twardych elementów, nie pozwalają na precyzyjne trafienie pokładełkiem przez pasożyta.

</doc>
<doc id="1523221" url="https://pl.wikipedia.org/wiki?curid=1523221" title="Rejon mykołajiwski">
Rejon mykołajiwski

Rejon mykołajiwski – była jednostka administracyjna wchodząca w skład obwodu odeskiego Ukrainy.
Rejon utworzony w 1945, ma powierzchnię 1093 km² i liczy około 16 tysięcy mieszkańców. Siedzibą władz rejonu jest Mykołajiwka.
Na terenie rejonu znajdują się 1 osiedlowa rada i 12 silskich rad, obejmujących w sumie 45 miejscowości.

</doc>
<doc id="1523223" url="https://pl.wikipedia.org/wiki?curid=1523223" title="Taz-Mania">
Taz-Mania

Taz-Mania (1991–1995) – amerykańsko-australijski serial animowany. Głównym bohaterem serialu jest Diabeł Tasmański "Taz", znany z wcześniejszego serialu "Zwariowane melodie". 
Wersja polska.
W Polsce serial po raz pierwszy był emitowany na kanale TVP2. 16 kwietnia 2010 roku Galapagos wydało DVD z 4 pierwszymi odcinkami w wersji lektorskiej. Od 26 listopada 2012 roku serial był nadawany na kanale Boomerang z nowym dubbingiem, a od 29 stycznia 2014 roku w TV Puls 2.
Stary dubbing (1995 r.).
Wersja polska: Telewizyjne Studia Dźwięku
Reżyseria: Barbara Sołtysik
Teksty piosenek: Jacek Bończyk
Wystąpili:
i inni
Śpiewał: Jacek Bończyk
Lektor: Maciej Gudowski
Wersja lektorska DVD (2010 r.).
Dystrybucja na terenie Polski: Galapagos Films
Wersja polska: DubbFilm
Tekst: Ksymena Rzemek
Czytał: Paweł Bukrewicz
Nowy dubbing (2012 r.).
Wersja polska: Master Film
Dialogi:
Reżyseria:
Dźwięk:
Montaż:
Kierownictwo produkcji: Agnieszka Kołodziejczyk
Wystąpili:
oraz:
i inni
Lektorzy:
Odcinki.
Premiery w Polsce:

</doc>
<doc id="1523227" url="https://pl.wikipedia.org/wiki?curid=1523227" title="Rejon rozdzielniański (do 2020)">
Rejon rozdzielniański (do 2020)

Rejon rozdzielniański – była jednostka administracyjna wchodząca w skład obwodu odeskiego Ukrainy.
Rejon utworzony w 1930, ma powierzchnię 1368 km² i liczy 57 354 mieszkańców. Siedzibą władz rejonu jest Rozdzielna.
Na terenie rejonu znajdują się 1 miejska rada i 18 silskich rad, obejmujących w sumie 82 wsie i 2 osady. Rejon został zlikwidowany 17 lipca 2020 w związku z reformą podziału administracyjnego Ukrainy na rejony. 

</doc>
<doc id="1523228" url="https://pl.wikipedia.org/wiki?curid=1523228" title="Klukowo (przystanek kolejowy)">
Klukowo (przystanek kolejowy)

Klukowo – dawny przystanek kolejowy Polskich Kolei Państwowych w Gdańsku, w dzielnicy Matarnia.

</doc>
<doc id="1523229" url="https://pl.wikipedia.org/wiki?curid=1523229" title="Rejon saracki">
Rejon saracki

Rejon saracki – była jednostka administracyjna wchodząca w skład obwodu odeskiego Ukrainy.
Rejon utworzony w 1965, ma powierzchnię 1475 km² i liczy około 45 tysięcy mieszkańców. Siedzibą władz rejonu jest Sarata.
Na terenie rejonu znajdują się 1 osiedlowa rada i 22 silskie rady, obejmujące w sumie 37 wsi.

</doc>
<doc id="1523231" url="https://pl.wikipedia.org/wiki?curid=1523231" title="Marceli Srokowski">
Marceli Srokowski

Marceli Srokowski (ur. 10 listopada 1917 w Majdanie Średnim, powiat Nadwórna, zm. 6 listopada 2005) – uczestnik II wojny światowej w szeregach Armii Czerwonej i Wojska Polskiego, oficer aparatu bezpieczeństwa, pułkownik MO.
Życiorys.
Pochodzi z rodziny robotniczej. Wykształcenie średnie, z zawodu buchalter. Członek PPR i PZPR. Od 1 maja 1941 żołnierz Armii Czerwonej, od lipca do września 1941 walczył na froncie wschodnim. Zdemobilizowany w kwietniu 1942. Od kwietnia 1943 żołnierz 1 Dywizji Piechoty im. Tadeusza Kościuszki, absolwent szkoły oficerskiej, uczestnik bitwy pod Lenino, dowódca baterii moździerzy w 3 pp. Od kwietnia do lipca 1944 słuchacz szkoły NKWD w Kujbyszewie.
W UBP od 22 sierpnia 1944 do 10 listopada 1976. Od 22 sierpnia 1944 w dyspozycji szefa WUBP w Lublinie, funkcjonariusz Sekcji 6. WUBP w Lublinie, od 12 stycznia 1945 kierownik Sekcji Śledczej WUBP w Kielcach, od 9 sierpnia 1945 w dyspozycji MBP, od 22 października 1945 zastępca naczelnika Wydziału I WUBP w Kielcach, od 21 lutego 1946 naczelnik Wydziału I. Od 15 kwietnia 1946 naczelnik Wydziału Śledczego WUBP w Poznaniu, od 15 marca 1949 zastępca szefa WUBP w Białymstoku, od 5 sierpnia 1951 kierownik Sekcji 1. Wydziału III Departamentu Śledczego MBP, od 1 kwietnia 1955 inspektor inspektoratu przewodniczącego Komitetu ds. Bezpieczeństwa Publicznego.
Od 28 listopada 1956 inspektor inspektoratu dyrektora Departamentu III MSW, od 1 września 1959 inspektor Działu I Głównego Inspektoratu MSW, od 1 marca 1965 inspektor Zespołu II MSW, od 1 stycznia 1975 starszy inspektor Wydziału II MSW, od 30 sierpnia 1975 starszy inspektor Grupy Rezerwowej Departamentu Kadr MSW. 
Odznaczenia.
Był odznaczony czterema odznaczeniami, m.in. 

</doc>
<doc id="1523233" url="https://pl.wikipedia.org/wiki?curid=1523233" title="Vatnafjöll">
Vatnafjöll

Vatnafjöll – wygasły (ostatnia erupcja ok. 750 roku n.e. ± 1000 lat) system wulkaniczny położony w południowej Islandii na południowy wschód od wulkanu Hekla. Ma 40 km długości i 9 szerokości. Najwyższy szczyt wznosi się na 1235 m n.p.m. Vatnafjöll wchodzi w skład tego samego kompleksu wulkanicznego co Hekla.

</doc>
<doc id="1523234" url="https://pl.wikipedia.org/wiki?curid=1523234" title="Akademia Pomorska">
Akademia Pomorska



</doc>
<doc id="1523235" url="https://pl.wikipedia.org/wiki?curid=1523235" title="Time magazine">
Time magazine



</doc>
<doc id="1523236" url="https://pl.wikipedia.org/wiki?curid=1523236" title="Henrik Rydström">
Henrik Rydström

Henrik Rydström (ur. 16 lutego 1976 w Karlskronie) – były szwedzki piłkarz występujący na pozycji środkowego pomocnika. Obecnie trener piłkarski. 
Kariera.
Henrik Rydström jako junior grał w drużynie Listerby IK, w której rozpoczął treningi w wieku sześciu lat. Zawodową karierę rozpoczynał jednak w 1993 w Kalmar FF, które występowało wówczas w Division 1 Södra, czyli rozgrywkach drugiej ligi dla klubów z południowej części kraju. W 1994 Kalmar przegrało baraże o awans do Allsvenskan z Hammarby notując w pierwszym spotkaniu porażkę 1:4, a w drugim pojedynku remisując 2:2. Początkowo Rydström grał na pozycji obrońcy, jednak w 1996 zaczął występował na pozycji pomocnika i wtedy też został wybrany kapitanem swojego zespołu. Kalmar FF zajęło jednak ostatnie miejsce w ligowej tabeli i spadło do trzeciej ligi. Drużyna zwyciężyła jednak w rozgrywkach Östra Götaland i powróciła do drugiej ligi.
W 1998 zespół Kalmar uplasował się na pierwszej pozycji w Division 1 Södra i uzyskał awans do Allsvenskan. Przygoda z pierwszą ligą nie trwała jednak zbyt długo - drużyna zajęła jedenaste miejsce, przegrała dwumecz barażowy z GAIS i spadła do drugiej ligi. Klub Rydströma zajął pierwsze miejsce w rozgrywkach Superettan 2001, co zapewniło mu powrót do pierwszej ligi. Sam Szwed rozegrał wówczas dziewiętnaście spotkań i strzelił jednego gola. W kolejnych rozgrywkach Rydström wciąż miał zapewnione miejsce w podstawowej jedenastce i był jednym z najważniejszych graczy w drużynie. Pierwszym sukcesem jaki osiągnął w barwach Kalmar było zdobycie wicemistrzostwa Szwecji i krajowego pucharu w 2007.
W 2008 zespół prowadzony przez Nanne Bergstranda wywalczył pierwszy w historii klubu tytuł mistrza kraju, natomiast Rydström w 25 pojedynkach dwa razy wpisał się na listę strzelców. Oprócz tego Kalmar zdobyło Superpuchar Szwecji, a w finale Pucharu Szwecji przegrało po rzutach karnych z IFK Göteborg 4:5.

</doc>
<doc id="1523237" url="https://pl.wikipedia.org/wiki?curid=1523237" title="Henrik Rydstrom">
Henrik Rydstrom



</doc>
<doc id="1523240" url="https://pl.wikipedia.org/wiki?curid=1523240" title="Sachsenhagen">
Sachsenhagen

Sachsenhagen – miasto w Niemczech, w kraju związkowym Dolna Saksonia, w powiecie Schaumburg, siedziba gminy zbiorowej Sachsenhagen.
Geografia.
Sachsenhagen leży nad Kanałem Śródlądowym, ok. 9 km na północ od miasta Stadthagen.

</doc>
<doc id="1523241" url="https://pl.wikipedia.org/wiki?curid=1523241" title="Vladimiras Prudnikovas">
Vladimiras Prudnikovas

Vladimiras Prudnikovas, biał. Уладзімер Пруднікаў, trb. Uładzimier Prudnikau (ur. 10 kwietnia 1949 w Wilnie) – litewski śpiewak (bas), wykładowca akademicki i polityk pochodzenia białoruskiego, poseł na Sejm Republiki Litewskiej (2004) oraz minister kultury (2004–2006).
Życiorys.
W dzieciństwie śpiewał w chórze chłopięcym Ąžuoliukas. W 1979 ukończył Litewską Akademię Muzyczną, po czym podjął pracę w Litewskim Narodowym Teatrze Opery i Baletu jako wykładowca. W 1992 stanął na czele katedry śpiewu LAM, a rok później uzyskał profesurę.
W 2004 zgłosił akces do Partii Pracy. Wybrano go na przewodniczącego Komisji Kultury tego ugrupowania. W październiku 2004 uzyskał mandat posła na Sejm z listy państwowej DP, z którego jednak zrezygnował w grudniu tegoż roku po tym, jak uzyskał nominację na ministra kultury Republiki Litewskiej w rządzie Algirdasa Brazauskasa.
W 2006 prezydent Valdas Adamkus zażądał jego dymisji, zarzucając ministrom z Partii Pracy sprzeniewierzenie publicznych pieniędzy, doprowadziło to do rozpadu centrolewicowej koalicji rządzącej.
Stanął na czele konkursu śpiewaczego "Dainų dainelės". Żonaty z Nijolė Ralytė (pianistką i docentem w Litewskiej Akademii Muzycznej), ma córkę Ievę.

</doc>
<doc id="1523242" url="https://pl.wikipedia.org/wiki?curid=1523242" title="Bláhnjúkur">
Bláhnjúkur

Bláhnjúkur – wulkan (940 m n.p.m.) położony w południowej Islandii. Ostatnia erupcja miała miejsce w 1477 r.

</doc>
<doc id="1523244" url="https://pl.wikipedia.org/wiki?curid=1523244" title="Garbogrzbiet chiński">
Garbogrzbiet chiński

Garbogrzbiet chiński, delfin garbaty, sotalia chińska ("Sousa chinensis") – gatunek ssaka z rodziny delfinowatych (Delphinidae) żyjącego w wodach Oceanu Indyjskiego i Spokojnego. Jest gatunkiem zagrożonym z powodu zanieczyszczeń wód.
Podgatunki.
Wyróżniono dwa podgatunki "S. chinensis":
Pożywienie.
Delfin garbaty żywi się rybami i mięczakami.
Ubarwienie.
Dorosłe osobniki mają kolor biało-różowy z powodu dobrze unaczynionej skóry, młode są szare lub czarne.

</doc>
<doc id="1523245" url="https://pl.wikipedia.org/wiki?curid=1523245" title="Mniszek kok-sagiz">
Mniszek kok-sagiz

Mniszek kok-sagiz, mniszek gumodajny, kok-sagiz ("Taraxacum kok-saghyz" Rodin) – gatunek rośliny wieloletniej z rodziny astrowatych ("Asteraceae"). W stanie dzikim rośnie w Azji Środkowej: w Kirgistanie, południowo-wschodnim Kazachstanie oraz w zachodnich krańcach Chin. W dawnym ZSRR był główną rośliną kauczukodajną. W Polsce uprawiany w czasie II wojny światowej.
Zastosowanie.
Roślina uprawiana dla kauczuku (w korzeniu kilkuletnim zawiera go do 20% w soku mlecznym), który znajduje się w soku korowej części korzeni. W krajach byłego ZSRR uzyskiwano średni plon korzeni 50–100 q z hektara.
Producent opon Continental AG z Instytutem Biologii Molekularnej i Ekologii Stosowanej Fraunhofer opracował metodę, która pozwala na wykorzystanie kauczuku z korzeni tego gatunku przy produkcji opon. Jak potwierdzają przedstawiciele koncernu, guma z tej rośliny ma lepsze właściwości, niż ta pochodząca z drzew kauczukowca z Ameryki Południowej.

</doc>
<doc id="1523246" url="https://pl.wikipedia.org/wiki?curid=1523246" title="Filth (singel)">
Filth (singel)

Filth (zapis stylizowany: "FILTH") – dwunasty singel zespołu Dir En Grey wydany w 2001 roku. Dwa pierwsze utwory znalazły się na albumie Kisou, a tytułowa piosenka także na best-albumie "Decade 1998-2002".
Lista utworów.
Autorem tekstu jest Kyo. Muzykę do tytułowego utworu skomponował zespół Dir en grey, zaś do drugiego - Kaoru.

</doc>
<doc id="1523247" url="https://pl.wikipedia.org/wiki?curid=1523247" title="Mniszek gumodajny">
Mniszek gumodajny



</doc>
<doc id="1523248" url="https://pl.wikipedia.org/wiki?curid=1523248" title="Obrowo (przystanek kolejowy)">
Obrowo (przystanek kolejowy)

Obrowo – przystanek kolejowy w Obrowie, w województwie kujawsko-pomorskim, w Polsce.
W roku 2017 przystanek obsługiwał 0–9 pasażerów na dobę.
Charakterystyka.
Znajduje się tu 1 peron. Przystanek jest obsługiwany wyłącznie przez pociągi osobowe prywatnego przewoźnika kolejowego Arriva RP.
Galeria.
Stan budynków stacyjnych i peronu z kwietnia 2017 roku

</doc>
<doc id="1523249" url="https://pl.wikipedia.org/wiki?curid=1523249" title="Charles Watkin Williams-Wynn">
Charles Watkin Williams-Wynn

Charles Watkin Williams-Wynn (ur. 9 października 1775, zm. 2 września 1850) – brytyjski polityk, nieprzerwanie przez 53 lata (1797-1850) zasiadał w Izbie Gmin.
Był drugim synem sir Watkina Williamsa-Wynna, 4. baroneta, i Charliotte Grenville, córki premiera Wielkiej Brytanii George’a Grenville’a. Kształcił się prywatnie, a następnie uczęszczał do Westminster School i Christ Church na Uniwersytecie Oksfordzkim. W 1798 r. został powołany do korporacji prawniczej Lincoln’s Inn. W 1797 r. został wybrany do Izby Gmin ze zgniłego okręgu Old Sarum. Już w 1799 r. zmienił okręg wyborczy na Montgomeryshire, który reprezentował aż do swojej śmierci.
W 1806 r. otrzymał stanowisko podsekretarza stanu w Ministerstwie Spraw Wewnętrznych w Gabinecie Wszystkich Talentów kierowanym przez swojego wuja, lorda Grenville’a. Pozostał na tym stanowisku do upadku gabinetu w 1807 r. W kolejnych latach Williams-Wynn brał aktywny udział w pracach parlamentu, a w 1817 r. został kandydatem na stanowisko speakera Izby Gmin, ale przegrał z Charlesem Mannersem-Suttonem. Ok. 1820 r. Williams-Wynn stanął na czele grupy deputowanych, którzy próbowali utworzyć trzecie stronnictwo w Izbie Gmin wokół lorda Buckinghama. Plany utworzenia nowej partii spełzły jednak na niczym i deputowani przyłączyli się do stronnictwa torysów.
Williams-Wynn został w styczniu 1822 r. mianowany członkiem Tajnej Rady i przewodniczącym Rady Kontroli w gabinecie lorda Liverpoola. Pozostał na tym stanowisku także w gabinetach George’a Canninga i lorda Godericha. Jednak w 1828 r. nowy premier, książę Wellington, nie powierzył Williamsowi-Wynnowi żadnego stanowiska.
Kiedy w 1830 r. wybory wygrali wigowie lorda Greya, Williams-Wynn otrzymał stanowisko sekretarza ds. wojny, ale nie został członkiem gabinetu. Odszedł z tego stanowiska już w kwietniu 1831 r., nie zgadzając się z przygotowywaną przez rząd reformą wyborczą. W 1834 r. do władzy powrócili torysi, a premier Robert Peel mianował Williamsa-Wynna Kanclerzem Księstwa Lancaster, ponownie bez prawa zasiadania w gabinecie. Williams-Wynn utracił to stanowisko po upadku rządu w 1835 r. W latach 1847-1850 był Ojciem Izby Gmin.
W 1806 r. poślubił Mary Cunliffe, córkę sir Forstera Cunliffe'a, 1. baroneta. Miał z nią dwóch synów i pięć córek. Zmarł w 1850 r.

</doc>
<doc id="1523250" url="https://pl.wikipedia.org/wiki?curid=1523250" title="Taraxacum kok-saghyz">
Taraxacum kok-saghyz



</doc>
<doc id="1523251" url="https://pl.wikipedia.org/wiki?curid=1523251" title="Ułamki niewłaściwe">
Ułamki niewłaściwe



</doc>
<doc id="1523253" url="https://pl.wikipedia.org/wiki?curid=1523253" title="Kok-sagiz">
Kok-sagiz



</doc>
<doc id="1523255" url="https://pl.wikipedia.org/wiki?curid=1523255" title="Bad Eilsen">
Bad Eilsen

Bad Eilsen – miejscowość uzdrowiskowa i gmina w Niemczech, w kraju związkowym Dolna Saksonia, w powiecie Schaumburg, siedziba gminy zbiorowej Eilsen.
Geografia.
Gmina Bad Eilsen położona jest przy granicy z krajem związkowym Nadrenia Północna-Westfalia, w pobliżu miasta Bückeburg.

</doc>
<doc id="1523256" url="https://pl.wikipedia.org/wiki?curid=1523256" title="Parafia Przenajświętszej Trójcy w Jordanowie">
Parafia Przenajświętszej Trójcy w Jordanowie

Parafia Przenajświętszej Trójcy w Jordanowie – rzymskokatolicka parafia terytorialnie i administracyjnie należąca do dekanatu Jordanów archidiecezji krakowskiej. Została utworzona w 1856. Kościół parafialny wybudowany w 1912, w stylu neogotyckim, konsekrowany w 1972. Mieści się przy ulicy Kolejowej. Z parafii pochodzą bł. ks. Piotr Dańkowski i bł. ks. Stanisław Pyrtek. 
Kapłani posługujący w parafii.
Lista proboszczów parafiiː
Obecnie posługę w parafii pełnią (dane na rok 2022): 
oraz księża emeryci:

</doc>
<doc id="1523257" url="https://pl.wikipedia.org/wiki?curid=1523257" title="Due dilligence">
Due dilligence



</doc>
<doc id="1523260" url="https://pl.wikipedia.org/wiki?curid=1523260" title="Dyrekcje generalne Komisji Europejskiej">
Dyrekcje generalne Komisji Europejskiej



</doc>
<doc id="1523261" url="https://pl.wikipedia.org/wiki?curid=1523261" title="NGC 246">
NGC 246

NGC 246 – mgławica planetarna położona w gwiazdozbiorze Wieloryba. Jej odległość od Ziemi szacowana jest według różnych źródeł na 1600, 2100 lub 9200 lat świetlnych. Mgławica została odkryta 27 listopada 1785 roku przez Williama Herschela.
Nazwa i odkrycie.
Mgławica została skatalogowana pod numerem 246 w katalogu New General Catalogue. Obiekt jest także znany jako Mgławica Czaszka, Mgławica Pac-Mana oraz Caldwell 56.
Charakterystyka.
Odległość mgławicy od Ziemi nie jest dokładnie ustalona, szacowana jest na 1600, 2100 lub 9200 lat świetlnych. Rozmiary kątowe mgławicy wynoszą 3,8 minut. Wewnątrz mgławicy znajduje się biały karzeł noszący oznaczenie HIP 3678. Zarówno mgławica, jak i gwiazda, z której została ona stworzona zawierają bardzo duże ilości fluoru – około 250 razy więcej niż przeciętnie.
Mgławica Czaszka to pozostałość po starej gwieździe, która odrzuciła warstwy zewnętrzne, pozostawiając odkryte jądro w postaci białego karła. Jest to też pierwsza znana mgławica planetarna powiązana z parą bliskich sobie gwiazd, dodatkowo okrążanych przez trzecią. Druga gwiazda jest słabym czerwonym karłem znajdującym od białego karła w odległości około 500 razy większej niż odległość Ziemia-Słońce. Gwiazdy te obiegają siebie nawzajem, a trzecia zewnętrzna gwiazda okrąża tę parę w odległości około 1900 jednostek astronomicznych. Razem ten układ trzech gwiazd powoduje, że NGC 246 jest pierwszą znaną mgławicą planetarną z hierarchicznym układem potrójnym położonym w centrum mgławicy.

</doc>
<doc id="1523262" url="https://pl.wikipedia.org/wiki?curid=1523262" title="Dyrektoriaty Generalne w Komisji Europejskiej">
Dyrektoriaty Generalne w Komisji Europejskiej



</doc>
<doc id="1523263" url="https://pl.wikipedia.org/wiki?curid=1523263" title="Helgafell">
Helgafell

Helgafell lub Helgafjell ("holy mountain" – święta góra) – wygasły (ostatnia erupcja ok. 6000 lat temu) wulkan (73 m n.p.m.) położony na islandzkiej wyspie Heimaey w pobliżu aktywnego wulkanu Eldfell.

</doc>
<doc id="1523267" url="https://pl.wikipedia.org/wiki?curid=1523267" title="Emma Hauck">
Emma Hauck

Emma Hauck (ur. 1878 w Ellwangen, zm. 1920 w Wiesloch) – pacjentka zakładu dla psychicznie chorych w Heidelbergu, znana z powodu jej listów, obecnie stanowiących część kolekcji Hansa Prinzhorna dzieł sztuki chorych psychicznie. 
Emma Hauck trafiła po raz pierwszy do Kliniki Psychiatrycznej w Heidelbergu ("Psychiatrische Klinik Heidelberg") 7 lutego 1909 roku, w wieku 30 lat. Była żoną Michaela Haucka, nauczyciela w szkole realnej w Mannheim, i matką dwójki dzieci, w wieku dwóch i czterech lat. Po miesiącu została wypisana do domu, jednak z powodu pogorszenia jej stanu przyjęto ją po raz kolejny 15 maja, i pozostała tam do 26 sierpnia. Uznana za nieuleczalnie chorą („unheilbar”) została przekazana do Zakładu Leczniczo-opiekuńczego w Wiesloch ("Heil- und Pflegeanstalt Wiesloch"). Tam pozostała przez prawie jedenaście lat, do końca swojego życia. Zmarła w 1920 roku.
W aktach w klinice w Heidelbergu zachowała się informacja, że pacjentka wciąż pyta o męża i chce do niego pisać. Emma Hauck od maja do sierpnia, podczas drugiego pobytu w Heidelbergu, napisała do męża listy, które nie zostały jednak wysłane. Zapisane ołówkiem listy składają się z dziesiątków powtórzeń zwrotu „Herzensschatzi komm” („kochanie, przyjdź”) lub tylko „komm komm komm” („przyjdź przyjdź przyjdź”). Wielokrotnie nadpisywane słowa są prawie nieczytelne, tworzą regularne kolumny.
W 2000 roku na podstawie historii Emmy Hauck brytyjscy twórcy animacji, bracia Quay, stworzyli krótkometrażową animację "In Absentia". Quayowie zapoznali się z jej listami na wystawie w London's Hayward Gallery "Beyond Reason" (1996/1997). Muzykę do filmu napisał Karlheinz Stockhausen, dzieło dedykowane jest "E. H.". Michael Brooke uznał "In Absentia" za jedno z najbardziej przekonujących przedstawień choroby psychicznej w filmie.

</doc>
<doc id="1523268" url="https://pl.wikipedia.org/wiki?curid=1523268" title="Helgafjell">
Helgafjell



</doc>
<doc id="1523273" url="https://pl.wikipedia.org/wiki?curid=1523273" title="Port lotniczy Kōchi">
Port lotniczy Kōchi

 (IATA: KCZ, ICAO: RJOK) – regionalny port lotniczy położony w Nankoku, 15 km na wschód od Kōchi, w prefekturze Kōchi, w Japonii.

</doc>
<doc id="1523274" url="https://pl.wikipedia.org/wiki?curid=1523274" title="Pagonowiec">
Pagonowiec

Pagonowiec, epoletniczek ("Epomophorus") – rodzaj ssaka z podrodziny Rousettinae w obrębie rodziny rudawkowatych (Pteropodidae).
Zasięg występowania.
Rodzaj obejmuje gatunki występujące głównie w Afryce oraz w zachodniej Azji (Arabia Saudyjska).
Morfologia.
Długość ciała (bez ogona) 67–185 mm, długość ogona 0–12 mm, długość ucha 13–30 mm, długość tylnej stopy 12–27 mm, długość przedramienia 46–100 mm; masa ciała 20–155 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1523275" url="https://pl.wikipedia.org/wiki?curid=1523275" title="Pięć Stawów Spiskich">
Pięć Stawów Spiskich

Pięć Stawów Spiskich (słow. "Päť Spišských plies", "Päť plies", "Spišské plesa", niem. "Fünfseen", "Zipser Fünfseen", "Kleinkohlbacher Fünfseen", węg. "Öt-tó", "Kis-Tarpataki Öt-tó") – grupa pięciu jezior polodowcowych w dolnej części Doliny Pięciu Stawów Spiskich ("Kotlina Piatich Spišských plies") w słowackich Tatrach Wysokich. Są to (w nawiasach kolejno nazwa słowacka, wysokość n.p.m., powierzchnia i głębokość):
Z Pięciu Stawów Spiskich wypływa Mała Zimna Woda ("Malý Studený potok"). Powierzchniowego odpływu jako jedyny nie wykazuje Zadni Staw Spiski. Z Wielkiego Stawu potok płynie do Pośredniego Stawu. Z Pośredniego Stawu woda odpływa natomiast w dwóch kierunkach:
Szlaki turystyczne.
Czasy przejścia podane na podstawie mapy.

</doc>
<doc id="1523277" url="https://pl.wikipedia.org/wiki?curid=1523277" title="Wasilij Fiodorow">
Wasilij Fiodorow

Wasilij Fiodorow, lit. Vasilij Fiodorov, ros. Василий Федоров (ur. 12 stycznia 1960 w Wilnie) – litewski polityk rosyjskiego pochodzenia, inżynier, kierowca i samorządowiec, poseł na Sejm Republiki Litewskiej (2000–2004).
Życiorys.
W 1992 ukończył Wileński Uniwersytet Techniczny ze specjalnością inżyniera-mechanika.
W 1978 został zatrudniony jako kierowca w wileńskim kombinacie transportowym, w którym z krótkimi przerwami pracował do połowy lat 90. Na początku transformacji ustrojowej objął funkcje kierownicze w tejże spółce, kolejno jako zastępca dyrektora technicznego, dyrektor ds. zaopatrzenia oraz dyrektor handlowy. W latach 1995–1996 pełnił funkcję dyrektora spółki przekształconej w firmę "Ermedos prekyba".
W wyborach samorządowych w 2000 wybrano go w skład rady miejskiej Wilna. W tym samym roku uzyskał mandat posła na Sejm z ramienia Nowego Związku – Socjalliberałów w okręgu Nowa Wilejka, który sprawował do 2004. W grudniu 2002 odnowił mandat radnego, którego jednak nie objął. W 2004 bez powodzenia kandydował do parlamentu z listy Akcji Wyborczej Polaków na Litwie.
W wyborach w 2008 próbował powrócić do Sejmu jako kandydat Litewskiego Ludowego Związku Chłopskiego w okręgu Nowa Wilejka, w I turze uzyskał wówczas 3,34% głosów.
Od 2004 obejmował kierownicze stanowiska w spółkach prawa handlowego, w 2007 został dyrektorem w UAB Lostiras.

</doc>
<doc id="1523279" url="https://pl.wikipedia.org/wiki?curid=1523279" title="Mniszek krym-sagiz">
Mniszek krym-sagiz

Mniszek krym-sagiz, krym-sagiz ("Taraxacum hybernum" Stev.) – gatunek rośliny wieloletniej z rodziny astrowatych ("Asteraceae"). W stanie dzikim rośnie w Azji Mniejszej, Syrii, na Półwyspie Bałkańskim, we Włoszech, na Ukrainie (Krym). W dawnym ZSRR był rośliną kauczukodajną. 
Zastosowanie.
Roślina uprawiana dla pozyskania soku mlecznego, który znajduje się w części korzeni. Ma on właściwości podobne do kauczuku, którego jest namiastką. Zawartość soku w korzeniach wynosi do 7%.

</doc>
<doc id="1523280" url="https://pl.wikipedia.org/wiki?curid=1523280" title="Krym-sagiz">
Krym-sagiz



</doc>
<doc id="1523281" url="https://pl.wikipedia.org/wiki?curid=1523281" title="Taraxacum hybernum">
Taraxacum hybernum



</doc>
<doc id="1523283" url="https://pl.wikipedia.org/wiki?curid=1523283" title="Swoboda przepływu osób">
Swoboda przepływu osób



</doc>
<doc id="1523284" url="https://pl.wikipedia.org/wiki?curid=1523284" title="Epoletnik">
Epoletnik

Epoletnik ("Epomops") – rodzaj ssaka z podrodziny Rousettinae w obrębie rodziny rudawkowatych (Pteropodidae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała (bez ogona) samic 103–180 mm, samców 110–195 mm, długość ogona 0–1 mm, długość ucha 20–27 mm, długość tylnej stopy 21–28 mm, długość przedramienia samic 77–96 mm, samców 84–102 mm; masa ciała samic 61–145 g, samców 92–215 g.
Systematyka.
Etymologia.
"Epomops": etymologia niejasna, Gray nie wytłumaczył znaczenia nazwy rodzajowej, być może nazwa pochodzi od rodzaju "Epomophorus" (pagonowiec) i "ōps", ωπος "ōpos" „wygląd, oblicze”.
Podział systematyczny.
Do rodzaju należą następujące gatunki:

</doc>
<doc id="1523286" url="https://pl.wikipedia.org/wiki?curid=1523286" title="Dark Thrones and Black Flags">
Dark Thrones and Black Flags

Dark Thrones and Black Flags – trzynasta płyta norweskiego zespołu Darkthrone. Wydana została 20 października 2008 roku przez wytwórnię płytową Peaceville.

</doc>
<doc id="1523288" url="https://pl.wikipedia.org/wiki?curid=1523288" title="Jeju Air">
Jeju Air

Jeju Air (kor. 제주항공) – południowokoreańska linia lotnicza z siedzibą w Czedżu.
Od agencji ratingowej Skytrax linia otrzymała trzy gwiazdki.
Flota.
Flota Jeju Air – stan na 27 marca 2017.

</doc>
<doc id="1523289" url="https://pl.wikipedia.org/wiki?curid=1523289" title="Stadion (stacja metra w Sztokholmie)">
Stadion (stacja metra w Sztokholmie)

Stadion – podziemna, skalna stacja sztokholmskiego metra, leży w Sztokholmie, w Innerstaden, w dzielnicy Östermalm, w części Östermalm. Na czerwonej linii metra T14, między Östermalmstorg a Tekniska högskolan. Dziennie korzysta z niej około 8 400 osób.
Stacja znajduje się na głębokości 25 m, jest położona na łuku między skrzyżowaniami Sybillegatan z Tyskbagargatan i Grev Turegatan z Valhallavägen. Posiada dwie hale biletowe, północna leży przy Valhallavägen i posiada wyjścia przy Valhallavägen i Grev Turegatan 86. Południowa hala położona jest przy Karlavägen, posiada wyjście przy Nybrogatan 69 (róg z Karlavägen). 
Otworzono ją 30 września 1973 jako 56. stację w systemie wraz z odcinkiem Östermalmstorg-Tekniska högskolan. Posiada jeden peron, utrzymany jest w kolorze błękitnym z wielokolorowymi rzeźbami. Stacja została zaprojektowana przez Michaela Granita i Pera H. Reimersa.
Otoczenie.
W otoczeniu stacji znajdują się:

</doc>
<doc id="1523290" url="https://pl.wikipedia.org/wiki?curid=1523290" title="Hverfjall">
Hverfjall

Hverfjall lub Hverfell – wygasły (ostatnia erupcja ok. 2500 lat temu) wulkan (420 m n.p.m.) położony w północnej Islandii na wschód od jeziora Mývatn.

</doc>
<doc id="1523291" url="https://pl.wikipedia.org/wiki?curid=1523291" title="Hverfell">
Hverfell



</doc>
<doc id="1523292" url="https://pl.wikipedia.org/wiki?curid=1523292" title="Pałac w Brzeźnicy">
Pałac w Brzeźnicy

Pałac w Brzeźnicy – barokowy pałac wybudowany w 1645 roku, obecnie w ruinie. Znajduje się we wsi Brzeźnica w powiecie raciborskim, w województwie śląskim.
Opis.
Pałac został wybudowany w 1645 roku przez Małgorzatę Dzierżanowską, która była ówczesną właścicielką wsi Brzeźnica. Podczas działań wojennych na tych terenach w 1945 r. pałac uległ zniszczeniu. Wokół ruin pałacu znajduje się park z okazami starodrzewu.
Budowla zwrócona jest frontem ku północy. Zaprojektowana na planie prostokąta, była murowana i otynkowana. Pałac pierwotnie był piętrowy, natomiast do dzisiaj zachowały się jedynie ściany do wysokości pierwszej kondygnacji. Wnętrza mają układ dwutraktowy i niesymetryczny. Sień przelotowa jest przesunięta z osi ku zachodowi i posiada sklepienia kolebkowo-krzyżowe. W sieni po bokach znajdują się wejścia do trzech pomieszczeń ze sklepieniami typu klasztornego z lunetami, a w trakcie tylnym znajduje się zabiegowa klatka schodowa. W części wschodniej budowli znajduje się mała sień ze sklepieniem kolebkowo-krzyżowym, która połączona jest z pomieszczeniem ze sklepieniem kolebkowym z lunetami. Trakt tylny pałacu posiada dwa pomieszczenia, pierwsze sklepione kolebkowo, a drugie, mniejsze nakryte pierwotnie stropem. Z zewnątrz budowla ma układ osi nieregularny, a przyziemie frontu jest ośmioosiowe. Elewacja pałacu posiada reszty podziałów płaskimi pilastrami. Do budowli prowadzą dwa wejścia, które są zamknięte półkoliście, a nad wejściem do większej sieni znajduje się kamienny kartusz herbowy rodziny von Wrochem. W oknach znajdują się częściowo stare kraty. 
Wokół pałacu rozciągały się ogrody oraz park z licznymi okazami starodrzewia.

</doc>
<doc id="1523295" url="https://pl.wikipedia.org/wiki?curid=1523295" title="Łukasz Golec">
Łukasz Golec

Łukasz Golec (ur. 19 lutego 1975 w Żywcu) - polski wokalista, trębacz, muzyk popowy i jazzowy, kompozytor, aranżer, członek Akademii Fonograficznej w ramach ZPAV, jeden z liderów grupy muzycznej Golec uOrkiestra. Brat bliźniak Pawła Golca.
Życiorys.
Pochodzi z Milówki, miejscowości leżącej na obszarze Beskidu Żywieckiego. Jest synem Stefana i Ireny Golców. Ma trzech braci, dwóch starszych i bliźniaka, Pawła. Jego ojciec grał na klarnecie w orkiestrze Milowieckiej, a matka śpiewała w chórze i tańczyła w zespole folklorystycznym. Gdy miał 14 lat, zmarł jego ojciec.
W wieku 10 lat, będąc uczniem III klasy szkoły podstawowej, zdał egzamin do żywieckiej Państwowej Szkoły Muzycznej, gdzie rozpoczął naukę gry na trąbce. Po czterech latach nauki zdał egzamin Państwowej Szkoły Muzycznej I i II stopnia im. Stanisława Moniuszki w Bielsku-Białej, którą ukończył w 1995. Od 1990 współtworzył zespół Straight Ahead, jednocześnie stale poszerzał swoje jazzowe horyzonty. W okolicznych klubach jazzowych, podczas koncertów i jam sessions doskonalił swój warsztat gry i improwizacji. Brał udział w licznych konkursach i festiwalach. Na puławskich warsztatach jazzowych został wyróżniony prestiżowym stypendium "Berklee College of Music" w Bostonie. Następnie studiował na Wydziale Jazzu i Muzyki Rozrywkowej Akademii Muzycznej w Katowicach, ćwicząc pod okiem Piotra Wojtasika.
W latach 1997-1998, na pierwszym roku studiów, razem z kolegami z roku stworzył zespół Alchemik Acoustic Jazz Sextet, z którym zdobywał nagrody w kraju i za granicą, m.in. zajął pierwsze miejsce na Hoeilaart International Jazz Contest w Belgii; otrzymał wyróżnienie „Nowa twarz polskiego jazzu” podczas festiwalu Jazz nad Odrą i „Klucz do kariery” na Pomorskiej Jesieni Jazzowej w Gorzowie Wielkopolskim, na której został uznany za najlepszego solistę. W magazynie branżowym „Jazz Forum” trafił na listę najlepszych trębaczy w Polsce, zajmując trzecie miejsce obok Tomasza Stańki i Piotra Wojtasika.
Pracował jako muzyk sesyjny z wykonawcami, takimi jak Maryla Rodowicz, Piasek, Norbi, Kayah, Mietek Szcześniak, The Freedom Nation, Jarosław Śmietana, Katarzyna Groniec, Andrzej Krzywy, Robert Amirian, Paweł Kukiz, Deus Meus, Marcin Pospieszalski, a także zespół Piersi, z którym regularnie koncertował. Występował także z Teatrem Buffo. Brał udział w wielu koncertach telewizyjnych, festiwalach opolskim i sopockim, grał w bigbandach Wiesława Pieregorólki i Zygmunta Kukli. 
W 1998 utworzył, wraz z bratem-bliźniakiem, zespół Golec uOrkiestra, z którym do tej pory nagrał dziewięć albumów. Wraz z bratem jest także współtwórcą piosenki „Na Holi”, hymnu Bielskiej Zadymki Jazzowej, a także współzałożycielem Fundacji Braci Golec oraz firmy wydawniczej Golec Fabryka.
Życie prywatne.
Od 2000 roku w związku małżeńskim z Edytą Mędrzak z którą ma trójkę dzieci: Bartłomieja (ur. 2004), Antoninę (ur. 2006), Piotra (ur. 2008). Edyta gra na altówce, śpiewa, komponuje, gra w zespole Golec uOrkiestra.
Wraz z bratem Pawłem został ambasadorem zorganizowanych w Krakowie Światowych Dni Młodzieży 2016.

</doc>
<doc id="1523296" url="https://pl.wikipedia.org/wiki?curid=1523296" title="Parafia Narodzenia Najświętszej Maryi Panny w Piwnicznej-Zdroju">
Parafia Narodzenia Najświętszej Maryi Panny w Piwnicznej-Zdroju

Parafia Narodzenia Najświętszej Maryi Panny w Piwnicznej-Zdroju – parafia rzymskokatolicka w dekanacie Piwniczna w diecezji tarnowskiej. Kościół parafialny został wybudowany w stylu neobarokowym w latach 1881-1886. Mieści się przy ulicy Krakowskiej.

</doc>
<doc id="1523297" url="https://pl.wikipedia.org/wiki?curid=1523297" title="Diabelski Krąg">
Diabelski Krąg



</doc>
<doc id="1523301" url="https://pl.wikipedia.org/wiki?curid=1523301" title="Jólnir">
Jólnir

Jólnir – nieistniejąca wyspa wulkaniczna na południe od Islandii, około 800 m od powstałej nieco wcześniej wyspy Surtsey. Wyłoniła się na skutek podmorskiej aktywności wulkanicznej w grudniu 1965 roku jako jeden z bocznych kominów Surtsey (pozostałe to Syrtlingur i Surtla). Zbudowana była z tefry. Zajmowała powierzchnię 0,3 km², a osiągnęła wysokość 70 m. Objętość materiału, który wydostał się podczas erupcji, ocenia się na 0,01 km3. Ostatnia erupcja na wyspie miała miejsce 10 sierpnia 1966 roku. Była to ostatnia odnotowana aktywność wulkaniczna w tym obszarze. Do października 1966 roku została zerodowana i znikła pod powierzchnią wody. Według pomiarów batymetrycznych z 1985 roku znajdowała się 37 m p.p.m.

</doc>
<doc id="1523302" url="https://pl.wikipedia.org/wiki?curid=1523302" title="Around the World (singel Red Hot Chili Peppers)">
Around the World (singel Red Hot Chili Peppers)

Around the World – drugi singel pochodzący z albumu "Californication" amerykańskiego zespołu Red Hot Chili Peppers. Charakterystyczne jest w piosence występowanie riffu basowego.
Lista utworów.
Around The World Single CD1
Around The World Single CD2

</doc>
<doc id="1523307" url="https://pl.wikipedia.org/wiki?curid=1523307" title="Parafia Narodzenia Najświętszej Maryi Panny w Myślenicach">
Parafia Narodzenia Najświętszej Maryi Panny w Myślenicach

Parafia Narodzenia Najświętszej Maryi Panny w Myślenicach – rzymskokatolicka parafia należąca do dekanatu Myślenice archidiecezji krakowskiej. Została utworzona przed 1325, w końcu XIX i w XX wieku oddzieliło się od niej sześć parafii. Kościół parafialny wybudowany w 1465, w stylu gotyckim, konsekrowany w 1467, mieści się przy ulicy Królowej Jadwigi. 

</doc>
<doc id="1523311" url="https://pl.wikipedia.org/wiki?curid=1523311" title="Trevelmond">
Trevelmond

Trevelmond – wieś w Anglii, w południowo-wschodniej Kornwalii, w "civil parish" St Pinnock, położona na zachód od miasta Liskeard.
We wsi znajduje się kościół metodystyczny.

</doc>
<doc id="1523312" url="https://pl.wikipedia.org/wiki?curid=1523312" title="Pàdua">
Pàdua

Pàdua – stacja metra w Barcelonie, na linii 7. Stacja znajduje się w dzielnicy Sarrià-Sant Gervasi.
Stacja została otwarta w 1954, kiedy ukończono odcinek pomiędzy stacjami Gràcia a Avinguda Tibidabo.

</doc>
<doc id="1523314" url="https://pl.wikipedia.org/wiki?curid=1523314" title="Syrtlingur">
Syrtlingur

Syrtlingur – nieistniejąca dziś wyspa wulkaniczna (ok. -32 m p.p.m.) na południe od Islandii. Powstała na skutek tektonicznej aktywności od 22 maja 1965 do 17 października 1965 r. Zerodowana, dziś już nie istnieje.

</doc>
<doc id="1523316" url="https://pl.wikipedia.org/wiki?curid=1523316" title="El Putxet">
El Putxet

El Putxet – stacja metra w Barcelonie, na linii 7. Stacja znajduje się w dzielnicy Sarrià-Sant Gervasi.
Stacja została otwarta w 1954, kiedy oddano do użytku odcinek pomiędzy stacjami Gràcia a Avinguda Tibidabo.

</doc>
<doc id="1523320" url="https://pl.wikipedia.org/wiki?curid=1523320" title="Welcome Back My Friends to the Show That Never Ends... Ladies and Gentlemen, Emerson, Lake &amp; Palmer">
Welcome Back My Friends to the Show That Never Ends... Ladies and Gentlemen, Emerson, Lake &amp; Palmer

Welcome Back My Friends to the Show That Never Ends... Ladies and Gentlemen, Emerson, Lake &amp; Palmer – album koncertowy progresywnego zespołu Emerson, Lake and Palmer, wydany w roku 1974. Pierwotnie pojawił się w formie trzech płyt winylowych, obecnie dostępna jest również wersja dwukompaktowa.
Na płytach znalazły się utwory nagrane podczas światowej trasy koncertowej zespołu "ELP" z lat 1973-74, noszącej nazwę „Someone Get Me a Ladder”. Tytuł albumu pochodzi od pierwszych słów utworu "Karn Evil 9: First Impression, Part 2", jak również od pierwszych słów, jakimi muzycy witali publiczność, wypowiadanymi na początku utworu "Hoedown".
Album dotarł do 4. miejsca na liście Billboard, co jest najlepszym wynikiem w USA spośród wszystkich płyt "Emerson, Lake and Palmer".
Większość z nagrań na tym albumie została już wcześniej wydana w formie prezentacji dla amerykańskiego programu radiowego "King Biscuit Flower Hour". W roku 1999 album został wydany w wersji CD. Wielbiciele zespołu mogli usłyszeć, w jaki sposób producent, Greg Lake, zmienił nieznacznie niektóre fragmenty utworów poprzez edycję efektów echa. Kasety pochodzące z "King Biscuit" pokazują jednak, że ELP nie nagrywali ponownie muzycznych partii swoich utworów w celu ich doszlifowania.

</doc>
<doc id="1523328" url="https://pl.wikipedia.org/wiki?curid=1523328" title="The Cool Kids">
The Cool Kids

The Cool Kids - amerykański duet hiphopowy, w skład którego wchodzą Mikey Rocks i Chuck Inglish. Ich pierwsze utwory ukazywały się tylko na ich oficjalnym profilu na portalu MySpace. W 2008 podpisali kontrakt z wytwórnią Chocolate Ind.
Historia.
Członkowie The Cool Kids spotkali się w 2005, kiedy Mikey (właściwie Antoine Reed) usłyszał na portalu MySpace bit stworzony przez Chucka (właściwie Evan Ingersoll). Po założeniu zespołu postanowili, że ich muzyka będzie inspirowana tzw. złotymi latami hip-hopu, a zwłaszcza twórczością duetu Eric B. &amp; Rakim.
Początkowo ich utwory pojawiały się tylko na ich profilu w portalu MySpace. Zainteresowała się nimi wytwórnia Chocolate Ind. i podpisała z nimi kontrakt. 
Do tej pory wydali pięć albumów: "The Bake Sale" (wydana wyłącznie na prośbę fanów), "That's Stupid! The Mixtape", "Gone Fishing", "Merry Christmas" oraz ""Tacklebox". Na 2010 zapowiedziana jest ich debiutancka, legalna płyta "When Fish Ride Bicycles".

</doc>
<doc id="1523329" url="https://pl.wikipedia.org/wiki?curid=1523329" title="Nefrolepis wyniosły">
Nefrolepis wyniosły

Nefrolepis wyniosły, n. wysoki, nerczyłusk wyniosły, paprotka ("Nephrolepis exaltata" Schott) – gatunek paproci. Pochodzi z północnych obszarów Ameryki Południowej (Brazylia, Gujana), Karaibów i południowych rejonów Ameryki Północnej (Meksyk, Floryda). Jest uprawiany jako roślina ozdobna. Nazwa rodzajowa pochodzi od nerkowatego kształtu zawijek osłaniających kupki zarodni ("nephros" = nerka, "lepis" = łuska).
Zastosowanie.
W krajach o ciepłym klimacie roślina ta jest uprawiana w ogrodach, nad zbiornikami wody, w Polsce głównie w szklarniach i w mieszkaniach jako roślina pokojowa. Liście używane są często do ozdabiania bukietów, wieńców i okolicznościowych wiązanek. Jej walorami ozdobnymi są jasnozielone, bujne i zwisające liście, u niektórych odmian podwójnie pierzaste lub skędzierzawione. Była bardzo popularna w epoce wiktoriańskiej, ale i obecnie jest jedną z częściej uprawianych roślin ozdobnych. Ze względu na swoje długie i zwisające liście nadaje się do uprawy w wiszących doniczkach lub na ścianie. Rośnie dość szybko, prawidłowo pielęgnowana może rosnąć nawet 12 lat.
Odmiany.
Uprawiane są liczne odmiany (kultywary), niektóre z nich są mutantami:

</doc>
<doc id="1523332" url="https://pl.wikipedia.org/wiki?curid=1523332" title="Tekniska högskolan">
Tekniska högskolan

Tekniska högskolan – podziemna, skalna stacja sztokholmskiego metra, leży w Sztokholmie, w Innerstaden, w dzielnicy Östermalm, w części Östermalm i Norra Djurgården. Na czerwonej linii metra T14, między Stadionem a Universitetem. Dziennie korzysta z niej około 25 200 osób. Stacja jest miejscem przesiadek do Roslagsbanan, obok znajduje się stacja kolejowa Stockholms östra station.
Stacja znajduje się na głębokości 18 m bezpośrednio pod Valhallavägen, między Odengatan i Drottning Kristinas väg. Posiada da wyjścia, północne znajduje się na rogu Valhallavägen i Odengatan, południowe zlokalizowane jest na rogu Valhallavägen, Drottning Kristinas väg i Rödrydsgatan. 
Otworzono ją 30 września 1973 wraz z odcinkiem Östermalmstorg-Tekniska högskolan. Do 12 stycznia 1975 była to stacja końcowa linii T14. Nazwa stacji pochodzi od pobliskiej Królewskiej Wyższej Szkoły Technicznej (szwe. Kungliga Tekniska högskolan). Posiada jeden peron. Stacja została zaprojektowana przez Michaela Granita i Pera H. Reimersa.
Otoczenie.
W otoczeniu stacji znajdują się:

</doc>
<doc id="1523333" url="https://pl.wikipedia.org/wiki?curid=1523333" title="Palaeoctopus">
Palaeoctopus

Palaeoctopus – rodzaj kopalnej ośmiornicy żyjącej w późnej kredzie. Gatunkiem typowym jest "P. newboldi", opisany w 1896 roku przez Henry'ego Woodwarda na podstawie skamieniałości odkrytej w datowanych na santon osadach w Libanie. Początkowo Woodward nadał mu nazwę "Calais newboldi". W 2008 roku opisany został drugi gatunek należący do tego rodzaju – "Palaeoctopus pelagicus" z turonu Meksyku, jednak w 2010 roku jego skamieniałości – uznane początkowo za "gladiusa" ośmiornicy – zreinterpretowano jako pozostałości ryby celakantokształtnej, przypuszczalnie należącej do rodzaju "Megacoelacanthus".

</doc>
<doc id="1523334" url="https://pl.wikipedia.org/wiki?curid=1523334" title="Nerczyłusk wyniosły">
Nerczyłusk wyniosły



</doc>
<doc id="1523337" url="https://pl.wikipedia.org/wiki?curid=1523337" title="Nephrolepis exaltata">
Nephrolepis exaltata



</doc>
<doc id="1523339" url="https://pl.wikipedia.org/wiki?curid=1523339" title="Schronisko PTTK &quot;Pod Orlicą&quot;">
Schronisko PTTK &quot;Pod Orlicą&quot;



</doc>
<doc id="1523340" url="https://pl.wikipedia.org/wiki?curid=1523340" title="Schronisko PTTK „Orlica”">
Schronisko PTTK „Orlica”

Schronisko PTTK „Orlica” (czasem określane również jako Pod Orlicą) – górskie schronisko turystyczne Polskiego Towarzystwa Turystyczno-Krajoznawczego położone w Pieninach, w granicach administracyjnych Szczawnicy. Znajduje się na wysokości 520 m n.p.m., na skarpie nad brzegiem Dunajca i wyspą Cypel, powyżej Drogi Pienińskiej.
Historia.
Budynek został wzniesiony w 1932 jako prywatny pensjonat z bardzo atrakcyjnym widokiem na góry oraz rzekę. Ma trzy kondygnacje i charakterystyczną wieżę w bryle, od strony północnej. W lipcu 1934, w trakcie największej powodzi w latach międzywojennych, do „Orlicy” ewakuowali się gospodarze oraz goście budynku stacji noclegowej Polskiego Towarzystwa Tatrzańskiego „Biały Domek”, który w wyniku powodzi został zniesiony i zniszczony.
W 1952 obiekt został wydzierżawiony od Eugenii Klewarkowej przez Krakowski Oddział Zarządu Urządzeń Turystycznych PTTK, który dokonał w nim niewielkich przeróbek i uruchomił schronisko. 8 kwietnia 1956 podczas Walnego Zgromadzenia Oddziału Pienińskiego PTTK schronisku nadano imię Józefa Madei, jednego z pierwszych przewodników pienińskich. 
W latach 60. XX wieku obiekt dysponował 52 miejscami noclegowymi w 11 pokojach oraz – w sezonie letnim – 68 miejscami noclegowymi w małych domkach kempingowych. W 1970 dokonano przymusowego wykupu budynku na rzecz PTTK. Następnie przystąpiono do remontu obiektu – wykonano nowe pokrycie dachowe, mur oporowy oraz postawiono kilkuosobowe domki kempingowe na zboczu, poniżej schroniska. Przez długi okres problemem było odprowadzenie ścieków ze schroniska do kanalizacji w Szczawnicy.
Kolejne remonty miał miejsc w latach 1982-1986 – w jego trakcie do budynku, od strony południowej, dobudowano salę jadalną – oraz w 2001.
W II rankingu schronisk górskich PTTK, ogłoszonym w sierpniu 2011 przez Magazyn Turystyki Górskiej „n.p.m.”, schronisko zostało uznane m.in. z racji warunków noclegowych i sanitarnych, za jedno z pięciu najgorszych schronisk w Polsce. W kolejnych rankingach tego pisma „Orlica” zajęła 60 (2013) i 48 miejsce (2015). Stan obiektu znacznie się polepszył w wyniku przeprowadzenia w 2016 gruntownego remontu. W V rankingu schronisk górskich Orlica zajęła 2 miejsce. 
W odrębnym budynku przy schronisku działa od 1986 Ośrodek Kultury Turystyki Górskiej PTTK w Pieninach.
Szlaki turystyczne.
Schronisko stanowi dobry punkt wypadowy zarówno w Małe Pieniny jak i Pieniny Właściwe. W pobliżu obiektu można przekroczyć granicę ze Słowacją na Drodze Pienińskiej:
 – czerwony ze Szczawnicy (0:10 h w obie strony) Drogą Pienińską do Czerwonego Klasztoru (↑ 2:40 h, ↓ 2:35 h, po 0:10 h odbicie niebieskim szlakiem w kierunku schroniska Chata Pieniny),
 – niebieski z Trzech Koron przez Sokolicę (↓ 3:15 h, ↑ 3:10 h) na Szafranówkę (↑ 0:30 h, ↓ 0:45 h).

</doc>
<doc id="1523343" url="https://pl.wikipedia.org/wiki?curid=1523343" title="Parafia św. Marcina Biskupa w Szubinie">
Parafia św. Marcina Biskupa w Szubinie

Parafia pw. Świętego Marcina Biskupa - parafia rzymskokatolicka w Szubinie wchodząca w skład dekanatu szubińskiego diecezji bydgoskiej.
Została utworzona w XIV wieku.
Obejmuje wschodnią część miasta i kilka okolicznych wsi (Grzeczna Panna (część), Łachowo, Smolniki, Szubin-Wieś).
Kościół parafialny, późnogotycki, pochodzi z XV wieku, przebudowany w XIX wieku. Wewnątrz znajduje się ołtarz późnobarokowy z obrazem Matki Boskiej z Dzieciątkiem z około połowy XVII wieku, fundacji Jagiellonów.

</doc>
<doc id="1523348" url="https://pl.wikipedia.org/wiki?curid=1523348" title="Arkadiusz Kołodziejczyk">
Arkadiusz Kołodziejczyk

Arkadiusz Jerzy Kołodziejczyk (ur. 23 kwietnia 1957 w Warszawie, zm. 13 lutego 2011) – polski historyk, doktor habilitowany.
Życiorys.
W latach 1964-1972 uczył się w Szkole Podstawowej nr 28 w Warszawie a następnie w Liceum Ogólnokształcącym nr 28 im. Ruy Barbossy. Studia na Wydziale Historycznym UW skończył 11 czerwca 1981. W 1990 r. uzyskał na Wydziale Historycznym Uniwersytetu Warszawskiego stopień doktora nauk humanistycznych w zakresie historii (promotor: prof. dr hab. Józef Ryszard Szaflik). W 2004 r. uzyskał stopień doktora habilitowanego. Profesor Akademii Podlaskiej w Siedlcach (Wydział Humanistyczny, Instytut Historii). Był promotorem (pięciu) i recenzentem prac doktorskich. Był redaktorem wielu wydawnictw naukowych. Pełnił wiele funkcji społecznych, był członkiem licznych towarzystw naukowych, m.in.: członkiem założycielem i sekretarzem Zarządu Głównego Ludowego Towarzystwa Naukowo-Kulturalnego, członkiem Komisji Historycznej Zarządu Głównego Związku Ochotniczych Straży Pożarnych Rzeczypospolitej Polskiej, członkiem Rady Naukowej Mazowieckiego Ośrodka Badań Naukowych, członkiem Rady Muzeum Niepodległości w Warszawie, prezesem Fundacji „Polonia Restituía”, członkiem Polskiego Towarzystwa Etnologii Miasta, Towarzystwa Przyjaciół Legionowa.
Specjalność badawcza: dzieje Islamu w Polsce, historia historiografii, historia Mazowsza i Podlasia, historia Polski XX w.
Nagrody i wyróżnienia.
Za swoją działalność naukową, dydaktyczną i popularyzatorską był nagrodzony, m.in.: 
Otrzymał również Honorowe obywatelstwo gminy Korytnica (2009) oraz m.in. odznakę: „Za zasługi dla Węgrowa” (2004).

</doc>
<doc id="1523349" url="https://pl.wikipedia.org/wiki?curid=1523349" title="PDCI">
PDCI

PDCI (akronim z ang. partial deafness cochlear implantation) – metoda leczenia częściowej głuchoty przy pomocy wszczepienia implantu ślimakowego.
Historia.
Po raz pierwszy w świecie implantacja w częściowej głuchocie została przeprowadzona przez profesora Henryka Skarżyńskiego z Instytutu Fizjologii i Patologii Słuchu w Warszawie u dorosłego pacjenta, a następnie po uzyskaniu bardzo dobrych rezultatów zastosowana również u dziecka.
Opis metody.
Częściowa głuchota jest zaburzeniem słuchu, w którym uszkodzone są komórki ślimaka odpowiedzialne za odbiór wysokich i średnich częstotliwości, podczas gdy odbiór niskich częstotliwości jest zachowany. Przyczyna takiego uszkodzenia słuchu do tej pory nie została jednoznacznie ustalona. Pacjent dotknięty tym schorzeniem nie odbiera wysokich i średnich zakresów dźwięku, a więc np. dźwięku dzwonka, telefonu, muzyki. Również mowa staje się bardzo trudna w odbiorze. Jakość życia tych pacjentów jest znacznie upośledzona.
W całkowitej głuchocie metodą jej leczenia jest implant ślimakowy. Elektrodę czynną implantu wprowadza się poprzez kochleostomię, czyli milimetrowy otwór wykonany w kostnej pokrywie ślimaka do jego wnętrza. Elektroda ta poprzez swoje regularnie umieszczone kanały stymuluje zakończenia nerwu słuchowego na poszczególnych częstotliwościach wywołując wrażenia słuchowe.
W przypadku częściowej głuchoty elektrodę czynną implantu ślimakowego o specjalnej budowie wprowadza się tylko częściowo do ślimaka i nie przez kochleostomię lecz przez otwór w okienku okrągłym ślimaka. Głębokość założenia elektrody opracowywana jest indywidualnie na podstawie badania słuchu pacjenta. Implant ślimakowy stymuluje zakończenia nerwu słuchowego odpowiedzialne za odbiór wysokich i średnich częstotliwości, natomiast niskie częstotliwości pozostawione są bez stymulacji elektrycznej.
Metoda wymaga podejścia chirurgicznego zwanego "soft surgery", pozwalającego w znaczącym procencie na zachowanie resztek słuchu na niskich częstotliwościach.

</doc>
<doc id="1523362" url="https://pl.wikipedia.org/wiki?curid=1523362" title="Kollóttadyngja">
Kollóttadyngja

Kollóttadyngja – wygasły wulkan (1177 m n.p.m.) z kraterem o średnicy 800 m. Położony jest w Islandii na Ódáðahraun.

</doc>
<doc id="1523365" url="https://pl.wikipedia.org/wiki?curid=1523365" title="Ratusz w Solcu Kujawskim">
Ratusz w Solcu Kujawskim

Ratusz w Solcu Kujawskim – solecki ratusz to budowla neogotycka, nieotynkowana, zbudowana w latach 1890-1891. Jest to budynek murowany, posiadający trzy kondygnacje. Część wejściowa posiada lekki ryzalit, trzecia kondygnacja zakończona jest szczytem. Obecnie siedziba Urzędu Miasta i Gminy. Mieści się przy ulicy 23 Stycznia, pod numerem 7.

</doc>
<doc id="1523366" url="https://pl.wikipedia.org/wiki?curid=1523366" title="The Fire Burns Forever">
The Fire Burns Forever

The Fire Burns Forever - szósty singel szwedzkiego zespołu Hammerfall. Nie został wydany na żadnym fizycznym nośniku. Kupić go można jedynie przez oficjalny sklep internetowy Nuclear Blast i iTunes Store.

</doc>
<doc id="1523368" url="https://pl.wikipedia.org/wiki?curid=1523368" title="Miasto Pirot">
Miasto Pirot

Miasto Pirot (serb. Grad Pirot / Град Пирот) – jednostka administracyjna w Serbii, w okręgu pirockim. W 2018 roku liczyła 54 342 mieszkańców.

</doc>
<doc id="1523369" url="https://pl.wikipedia.org/wiki?curid=1523369" title="Kollottadyngja">
Kollottadyngja



</doc>
<doc id="1523371" url="https://pl.wikipedia.org/wiki?curid=1523371" title="Alchemik (zespół muzyczny)">
Alchemik (zespół muzyczny)

Alchemik ("Alchemik Acoustic Jazz Sextet") – polska jazzowa grupa muzyczna założona w 1997 roku przez Grzegorza Piotrowskiego.
Zespół został założony przez muzyków studiujących wówczas na Wydziale Jazzu i Muzyki Rozrywkowej Akademii Muzycznej w Katowicach Grzegorza Piotrowskiego oraz Roberta Lutego i Marcina Murawskiego. W 1997 wystąpili na festiwalu Jazz nad Odrą, zdobywając pierwszą nagrodę. W 1998 grupa wystąpiła na festiwalu "Jazz Hoeilaart" w Belgii, gdzie zajęła pierwsze miejsce w konkursie, a Marcin Masecki otrzymał nagrodę indywidualną dla najlepszego solisty festiwalu.
Zespół początkowo funkcjonował i nagrał debiutancką płytę w składzie:
Kolejne płyty zostały nagrane już bez udziału braci Golców. W 2003 roku zespół opracował muzykę do filmu Powiedz to, Gabi w reżyserii Rolanda Rowińskiego
Od lata 2008 współpracuje z zespołem Paweł Kaczmarczyk – pianino.

</doc>
<doc id="1523372" url="https://pl.wikipedia.org/wiki?curid=1523372" title="Blahnjukur">
Blahnjukur



</doc>
<doc id="1523373" url="https://pl.wikipedia.org/wiki?curid=1523373" title="Alchemik Acoustic Jazz Sextet">
Alchemik Acoustic Jazz Sextet



</doc>
<doc id="1523374" url="https://pl.wikipedia.org/wiki?curid=1523374" title="Esjufjoll">
Esjufjoll



</doc>
<doc id="1523375" url="https://pl.wikipedia.org/wiki?curid=1523375" title="Esjufjoell">
Esjufjoell



</doc>
<doc id="1523376" url="https://pl.wikipedia.org/wiki?curid=1523376" title="Eyjafjoll">
Eyjafjoll



</doc>
<doc id="1523377" url="https://pl.wikipedia.org/wiki?curid=1523377" title="Lokum">
Lokum



</doc>
<doc id="1523378" url="https://pl.wikipedia.org/wiki?curid=1523378" title="Eyjafjoell">
Eyjafjoell



</doc>
<doc id="1523379" url="https://pl.wikipedia.org/wiki?curid=1523379" title="Metanefrydium">
Metanefrydium

Metanefrydium – segmentalny, zwykle parzysty narząd wydalniczy pochodzenia mezodermalnego niektórych bezkręgowców mających dobrze rozwiniętą wtórną jamę ciała (celomę). Występuje u pierścienic (skąposzczetów, pijawek i szczetnic), sikwiaków, kryzelnic i ramienionogów.
W najbardziej typowej postaci spotykanej u pierścienic metanefrydium utworzone jest z otwierającego się do wtórnej jamy ciała, orzęsionego lejka zwanego "nefrostomem" oraz krętego, wewnątrz orzęsionego kanalika prowadzącego na zewnątrz ciała. Płyny celomy dzięki ruchom rzęsek wpływają do lejka i dalej do kanalika, gdzie następuje resorpcja wody i substancji nadających się do wykorzystania, natomiast wydaliny są przez rzęski wypychane na zewnątrz. 
Metanefrydia u różnych zwierząt ulegają rozmaitym modyfikacjom, np. na kanalikach tworzą się pęcherzyki gromadzące okresowo mocz lub zanikają rzęski, a lejki zamknięte są błoniastym pęcherzykiem.

</doc>
<doc id="1523381" url="https://pl.wikipedia.org/wiki?curid=1523381" title="Zug (stacja kolejowa)">
Zug (stacja kolejowa)

Zug – stacja kolejowa w Zug, w kantonie Zug, w Szwajcarii.
Miasto lży na linii Zurych – Lucerna i Zurych – Tunel Gotarda. InterCity można dojechać w 25 minut do Zurychu lub Lucerny. Dziennie korzysta z niego około 20 000 pasażerów. Znajduje się tu 5 peronów.
Jest jednym z głównych węzłów kolejowych i jest podłączony do sieci S-Bahn Zürich. Ma gęstą sieć transportu publicznego. Nowy dworzec został otwarty 28 listopada 2003. Nowo otwarty dworzec jest centrum transportu dla Zugerland Verkehrsbetriebe (ZVB), który posiadają 285 stacji i trasy o łącznej długości 197 km.

</doc>
<doc id="1523382" url="https://pl.wikipedia.org/wiki?curid=1523382" title="Team Rahal">
Team Rahal



</doc>
<doc id="1523383" url="https://pl.wikipedia.org/wiki?curid=1523383" title="Grimsnes">
Grimsnes



</doc>
<doc id="1523385" url="https://pl.wikipedia.org/wiki?curid=1523385" title="Rachatłukum">
Rachatłukum

Rachatłukum (osm. z arab. راحة حلقوم "rāḥat ḥulqūm" – „ukojenie gardła”; tur. "lokum", ngr. λουκούμι lukumi, bułg. локум, rum. "răhat") – wyrób cukierniczy charakterystyczny dla wielu lokalnych kuchni, głównie z obszaru Półwyspu Bałkańskiego i Bliskiego Wschodu. 
Tradycyjny smakołyk, zwykle o smaku owocowym i galaretowatej konsystencji, wyrabiany ze skrobi pszennej lub mąki ziemniaczanej oraz cukru z dodatkiem środków barwiących i aromatyzujących. Zamiast cukru pierwotnie używano miodu, a obecnie często stosuje się wiórki kokosowe. Rachatłukum jest podawane w postaci kostek oprószonych cukrem pudrem.
Dość często rachatłukum nadaje się smak i aromat wodą różaną, wanilią lub miętą. Niektóre przepisy dopuszczają poza tym dodawanie do smaku orzechów włoskich, laskowych, pistacjowych, fistaszków, migdałów itp. W zależności od regionu i pory stosuje się też różnego rodzaju owoce: truskawki, wiśnie, cytryny, pomarańcze.
W przeszłości smakołyk rozpowszechnił się w krajach będących pod panowaniem tureckim, ale też na Węgrzech, w Austrii i Polsce, gdzie nazywano go „chlebem tureckim”. Do ostatniej wojny światowej oryginalny produkt był dostępny w handlu detalicznym (sklepach kolonialnych i sklepikach żydowskich), później jedynie sporadycznie w postaci domowego wyrobu. 
Choć początki tego deseru sięgają XV wieku, najczęściej stosowany obecnie przepis pochodzi z XIX wieku. Cukier, mączkę ziemniaczaną i wodę gotuje się wraz z orzechami lub owocami przez jedną do dwóch godzin, aż do zgęstnienia. Następnie wyrób przelewa się na drewniane tace posypane mąką ziemniaczaną i pozostawia na 24 do 48 godzin, aż ostygnie i uzyska ciągliwą konsystencję. W końcu kroi się go do konsumpcji w drobną kostkę i posypuje cukrem pudrem.

</doc>
<doc id="1523388" url="https://pl.wikipedia.org/wiki?curid=1523388" title="Grimsvoetn">
Grimsvoetn



</doc>
<doc id="1523389" url="https://pl.wikipedia.org/wiki?curid=1523389" title="Herdhubreidh">
Herdhubreidh



</doc>
<doc id="1523392" url="https://pl.wikipedia.org/wiki?curid=1523392" title="Hofsjoekull">
Hofsjoekull



</doc>
<doc id="1523393" url="https://pl.wikipedia.org/wiki?curid=1523393" title="Rich Client">
Rich Client



</doc>
<doc id="1523394" url="https://pl.wikipedia.org/wiki?curid=1523394" title="Jolnir">
Jolnir



</doc>
<doc id="1523395" url="https://pl.wikipedia.org/wiki?curid=1523395" title="Gruby klient">
Gruby klient

 
Gruby klient (ang. "fat client") – termin informatyczny funkcjonujący w sieciach o architekturze klient-serwer. Odnosi się do stacji roboczej użytkownika, która jest wyposażona w komplet urządzeń peryferyjnych, z zainstalowanym systemem operacyjnym i zestawem aplikacji. Programy użytkowe wykonywane są bezpośrednio i autonomicznie na stacji, dokonującej przetwarzania danych oraz wymiany danych z użytkownikiem i innymi komputerami w sieci.
Dane są przechowywane po stronie serwera.
Przykładem oprogramowania typu gruby klient są aplikacje Swing napisane w języku Java a także kontrolki ActiveX w C/C++.
Przeciwieństwem grubego jest cienki klient.

</doc>
<doc id="1523396" url="https://pl.wikipedia.org/wiki?curid=1523396" title="Kerlingarfjoll">
Kerlingarfjoll



</doc>
<doc id="1523397" url="https://pl.wikipedia.org/wiki?curid=1523397" title="Kerlingarfjoell">
Kerlingarfjoell



</doc>
<doc id="1523399" url="https://pl.wikipedia.org/wiki?curid=1523399" title="Krisuvik">
Krisuvik



</doc>
<doc id="1523400" url="https://pl.wikipedia.org/wiki?curid=1523400" title="Kverkfjoll">
Kverkfjoll



</doc>
<doc id="1523401" url="https://pl.wikipedia.org/wiki?curid=1523401" title="Kverkfjoell">
Kverkfjoell



</doc>
<doc id="1523402" url="https://pl.wikipedia.org/wiki?curid=1523402" title="Langjoekull">
Langjoekull



</doc>
<doc id="1523404" url="https://pl.wikipedia.org/wiki?curid=1523404" title="KERS">
KERS



</doc>
<doc id="1523405" url="https://pl.wikipedia.org/wiki?curid=1523405" title="Oeraefajoekull">
Oeraefajoekull



</doc>
<doc id="1523406" url="https://pl.wikipedia.org/wiki?curid=1523406" title="Tindfjallajokull">
Tindfjallajokull



</doc>
<doc id="1523407" url="https://pl.wikipedia.org/wiki?curid=1523407" title="Hamowanie rekuperacyjne">
Hamowanie rekuperacyjne

Hamowanie rekuperacyjne (hamowanie odzyskowe, hamowanie elektrodynamiczne z odzyskiem energii, KERS – z ang. "kinetic energy recovery system") – mechanizm służący do odzyskiwania traconej podczas hamowania energii kinetycznej i zamiany jej na energię elektryczną zamiast cieplnej (która w tym przypadku jest nieużyteczna). System poprawia sprawność energetyczną pojazdu.
Pierwotnie stosowany w elektrycznych pojazdach trakcyjnych. Przy zastosowaniu tego systemu, podczas hamowania silniki elektryczne działają jak prądnice. Wytworzony przez nie prąd elektryczny może być wykorzystany na kilka sposobów:
Zastosowanie.
Samochody osobowe.
Wraz z pojawieniem się Audi A4 E producent zamontował po raz pierwszy KERS w samochodzie osobowym. Energia odzyskana z hamowania jest w tym przypadku wykorzystana do doładowania akumulatora i zasilania odbiorników energii elektrycznej pojazdu, czym zmniejsza obciążenie silnika przez alternator, co ma wpływ na obniżenie zużycia paliwa.
Samochody Formuły 1.
KERS jest stosowany w bolidach Formuły 1 od sezonu 2009, z przerwą w sezonie 2010.
W sezonie 2014 zastosowano nowe jednostki napędowe – V6 turbo o pojemności 1,6 l oraz mocy około 600 KM. Dla porównania wolnossące V8, które były stosowane w latach 2006–2013, generowały moc w granicach 750 KM. Wprowadzony został także limit przepływu paliwa – 100 kg/h, co nie pozwala silnikom osiągać możliwych dla nich chwilowych mocy na poziomie blisko 2000 KM. W celu zrekompensowania niedostatku mocy wprowadzono rozbudowany system KERS pod nazwą ERS ("energy recovery system"), który dostarcza dodatkowe 160 KM przez około 33 sekundy na okrążeniu. Dla porównania zwykły KERS generuje dodatkowe 80 KM przez mniej niż 7 sekund.
System ERS składa się z kilku ważnych elementów. MGU-K (z ang. "motor generator unit – kinetic"), inaczej generator/silnik do odzyskiwania energii kinetycznej podczas hamowania, MGU-H (ang. "motor generator unit – heat") – generator/silnik do odzyskiwania energii z ciepła gazów wydechowych, a także z najcięższego elementu - ogniw akumulatorów stanowiących magazyn energii, a także skomplikowanego układu sterowania.
Duży wzrost osiągów dzięki MGU-H (brak ograniczeń przepływu energii) spowodował konieczność przebudowy układu hamulcowego. Zespoły otrzymały możliwość zastosowania elektronicznego sterowania tym układem, tzw. "brake by wire" (elektroniczna kontrola tylnej części układu hamulcowego). Ma on za zadanie pomóc ustabilizować proces hamowania i zmaksymalizować efektywność odzyskiwania energii. Dzięki temu bolidy są stabilniejsze na dohamowaniach, a kierowcy mogą je maksymalnie opóźniać, co zwiększa atrakcyjność manewrów wyprzedzania w wyścigach.

</doc>
<doc id="1523408" url="https://pl.wikipedia.org/wiki?curid=1523408" title="Tindfjallajoekull">
Tindfjallajoekull



</doc>
<doc id="1523409" url="https://pl.wikipedia.org/wiki?curid=1523409" title="U-102 (1940)">
U-102 (1940)

U-102 – niemiecki okręt podwodny typu "VII B" z okresu II wojny światowej. Okręt wszedł do służby w 1940.
Historia.
Zamówienie na kolejny okręt podwodny typu "VII B" zostało złożone w stoczni Germaniawerft w Kilonii 15 grudnia 1937. Rozpoczęcie budowy okrętu miało miejsce 22 maja 1939. Wodowanie nastąpiło 21 marca 1940, wejście do służby 27 kwietnia 1940.
Po wejściu do służby wszedł w skład 7. Flotylli okrętów podwodnych, w ramach której stacjonował w Kilonii. Przez pierwsze miesiące służby wykorzystywany do treningu nowej załogi. Zatonął podczas swojego pierwszego patrolu bojowego 1 lipca 1940. Został zatopiony bombami głębinowymi zrzuconymi przez brytyjski niszczyciel HMS "Vansittart". Zginęła cała 43 osobowa załoga. Do czasu zatonięcia zdołał zatopić jedną jednostkę nieprzyjaciela, SS "Clearton", o pojemności 5219 BRT.

</doc>
<doc id="1523411" url="https://pl.wikipedia.org/wiki?curid=1523411" title="Enhanced Intel Speedstep Technology">
Enhanced Intel Speedstep Technology



</doc>
<doc id="1523412" url="https://pl.wikipedia.org/wiki?curid=1523412" title="Rezerwat przyrody Góra Chełm (województwo podkarpackie)">
Rezerwat przyrody Góra Chełm (województwo podkarpackie)

Rezerwat przyrody Góra Chełm – rezerwat przyrody znajdujący się na terenie gmin Frysztak oraz Wiśniowa w województwie podkarpackim. Leży w obrębie Czarnorzecko-Strzyżowskiego Parku Krajobrazowego.

</doc>
<doc id="1523413" url="https://pl.wikipedia.org/wiki?curid=1523413" title="SpeedStep">
SpeedStep

SpeedStep, Enhanced Intel SpeedStep Technology (EIST, EISST) – technologia firmy Intel pozwalająca na dynamiczną zmianę wartości mnożnika i napięcia pracy niektórych procesorów tej firmy.
Jest stosowana w celu zmniejszenia poboru mocy procesora, powodując również mniejsze wydzielanie ciepła i cichszą pracę systemu chłodzenia.
Wymagania.
Do korzystania z technologii wymagane są:

</doc>
<doc id="1523415" url="https://pl.wikipedia.org/wiki?curid=1523415" title="Witold Plutecki">
Witold Plutecki

Witold Antoni Plutecki (ur. 8 października 1956 w Gliwicach) – polski kolarz szosowy, olimpijczyk i gitarzysta.
Kariera.
Startował na igrzyskach olimpijskich w Moskwie w 1980 roku, gdzie wspólnie ze Stefanem Ciekańskim, Janem Jankiewiczem i Czesławem Langiem zajął czwarte miejsce w drużynowej jeździe na czas.
Ponadto na mistrzostwach świata w Valkenburgu w 1979 roku Polacy w tym samym składzie zdobyli srebrny medal. Jako junior zdobył dwa srebrne medale na mistrzostwach Polski (w górach i na szosie) oraz srebrny medal na III Ogólnopolskiej Spartakiadzie Młodzieży (wyścig drużynowy). Zdobył mistrzostwo Polski w wyścigu drużynowym na szosie (1978) oraz wicemistrzostwo w tej konkurencji w latach 1979, 1983 i 1984 i w indywidualnej jeździe na czas w 1978 roku. Był brązowym medalistą mistrzostw Polski w jeździe parami w latach 1982 i 1983. W wyścigu Dookoła Bułgarii w 1979 roku zajął czwarte miejsce. Jest również gitarzystą i kompozytorem.
Startował w klubach Kolejarz Gliwice (1972-1976), Legia Warszawa (1976-1979) i Gwardia Katowice (1979-1986).
Został odznaczony srebrnym Medalem Za Wybitne Osiągnięcia Sportowe oraz Brązowym Krzyżem Zasługi.

</doc>
<doc id="1523417" url="https://pl.wikipedia.org/wiki?curid=1523417" title="Torfajokull">
Torfajokull



</doc>
<doc id="1523419" url="https://pl.wikipedia.org/wiki?curid=1523419" title="Torfajoekull">
Torfajoekull



</doc>
<doc id="1523420" url="https://pl.wikipedia.org/wiki?curid=1523420" title="Tungnafellsjokull">
Tungnafellsjokull



</doc>
<doc id="1523421" url="https://pl.wikipedia.org/wiki?curid=1523421" title="Przepoczwarzenie">
Przepoczwarzenie



</doc>
<doc id="1523422" url="https://pl.wikipedia.org/wiki?curid=1523422" title="Tungnafellsjoekull">
Tungnafellsjoekull



</doc>
<doc id="1523423" url="https://pl.wikipedia.org/wiki?curid=1523423" title="Apsaros">
Apsaros



</doc>
<doc id="1523424" url="https://pl.wikipedia.org/wiki?curid=1523424" title="Vatnafjoll">
Vatnafjoll



</doc>
<doc id="1523425" url="https://pl.wikipedia.org/wiki?curid=1523425" title="Vatnafjoell">
Vatnafjoell



</doc>
<doc id="1523427" url="https://pl.wikipedia.org/wiki?curid=1523427" title="Kerið">
Kerið

Kerið (Kerith lub Kerid) – jezioro wulkaniczne (długości 270 m, szerokości 170 m i głębokości 55 m) wewnątrz krateru wulkanu Grímsnes w południowej Islandii.

</doc>
<doc id="1523428" url="https://pl.wikipedia.org/wiki?curid=1523428" title="Powa">
Powa

Powa – lewobrzeżny dopływ Warty, rzeka mająca swoje źródła na Wysoczyźnie Kaliskiej, Równinie Rychwalskiej w okolicach wsi Kosmowo i Smaszew, płynąca prawie południkowo w kierunku północnym przez powiat turecki i koniński. Długość rzeki wynosi 44,2 km, a powierzchnia zlewni 369,5 km². W języku mieszkańców funkcjonują także inne określenia cieku: Struga, Pokrzywka.
Dolina Powy posiada dno o szerokości 200–600 m; jej zbocza są asymetryczne. Jest to rzeka meandrująca z licznymi zakolami i starorzeczami. Cechą charakterystyczną tarasu zalewowego rzeki są płaskie, dość rozległe powierzchnie dna doliny, określone jako równiny torfowe. Na wysokości około 120 m; w górnym biegu dolina Powy jest szeroka, słabo wykształcona, zatorfiona, w dnie doliny liczne stawy (Grzymiszew); powyżej Starego Miasta dolina wąska 0,3–0,5 km, wypełniona torfami.
Lewy brzeg u ujścia Powy do Warty był już w czasach prehistorycznych zasiedlony. Wędrowały tędy różne grupy etniczne. Dowodzą tego wykopaliska archeologiczne, prowadzone przez pracowników naukowych Uniwersytetu Poznańskiego i Polskiej Akademii Umiejętności przed drugą wojną światową. Obecnie Badania te są nadal kontynuowane. Muzeum Okręgowe w Koninie od kilku lat prowadzi archeologiczne badania powierzchniowe i wykopaliskowe również na terenie gminy Stare Miasto. [...] Pierwsze społeczności rolnicze pojawiły się na omawianym terenie w trzecim tysiącleciu przed nową erą. Oprócz doliny Warty (Rumin) zasiedlały one również dolinę Powy. [...] Znaczny rozwój osadnictwa obserwujemy dopiero w okresie lat 1200 do 200 przed nową erą. Skupiło się ono głównie w dolinach rzeki Powy i jej dopływów. 
Dolina Powy jest wykorzystywana rolniczo jako łąki i pastwiska dla zwierząt hodowlanych, jej części są okresowo zalewane podczas wiosennych roztopów i obfitych opadów deszczu. W stromych brzegach Powy spotykane są żeremia bobra. 
Pierwotne ujście rzeki do Warty znajdowało się w Koninie. Po wybudowaniu oczyszczalni ścieków dla lewobrzeżnej części miasta przyujściowy odcinek Powy służy do odprowadzania oczyszczonych ścieków z oczyszczalni do Warty. Bieg samej Powy został skierowany na zachód, równolegle do Warty, stąd obecne ujście rzeki znajduje się koło miejscowości Rumin, gdzie uchodzi do Warty sztucznym korytem w 396,1 km jej długości. Sztuczne koryto Powy na przyujściowym odcinku jest obwałowane z obu stron, bezpośrednio przy cieku.
W okolicach autostrady A2 na Powie znajduje się zbiornik retencyjny i zapora wodna. 
Nad Pową leży Kozia Góra.

</doc>
<doc id="1523429" url="https://pl.wikipedia.org/wiki?curid=1523429" title="Kerith">
Kerith



</doc>
<doc id="1523430" url="https://pl.wikipedia.org/wiki?curid=1523430" title="Pityus">
Pityus



</doc>
<doc id="1523431" url="https://pl.wikipedia.org/wiki?curid=1523431" title="Kerid">
Kerid



</doc>
<doc id="1523432" url="https://pl.wikipedia.org/wiki?curid=1523432" title="Powiat kołomyjski">
Powiat kołomyjski

Powiat kołomyjski – powiat województwa stanisławowskiego II Rzeczypospolitej. Jego siedzibą było miasto Kołomyja. 1 sierpnia 1934 r. dokonano nowego podziału powiatu na gminy wiejskie .

</doc>
<doc id="1523436" url="https://pl.wikipedia.org/wiki?curid=1523436" title="Kajmany na Letnich Igrzyskach Olimpijskich 2008">
Kajmany na Letnich Igrzyskach Olimpijskich 2008

Podczas Letnich Igrzysk Olimpijskich 2008 w Pekinie Kajmany reprezentowało czterech sportowców (trzech mężczyzn i jedna kobieta).
Był to ósmy start reprezentacji tego terytorium zależnego Wielkiej Brytanii na letnich igrzyskach olimpijskich.
Chorążym reprezentacji podczas ceremonii otwarcia igrzysk był pływak Ronald Forbes.
Skład kadry.
Pływanie.
Brett Fraser - czas: 2:01.17; 29 miejsce (na 40 zawodników) "(odpadł w eliminacjach)"
Shaune Fraser - czas: 1:48.60; 26 miejsce (na 57 zawodników) "(odpadł w eliminacjach)"
Shaune Fraser - czas: 49.56s; 36 miejsce (na 64 zawodników) "(odpadł w eliminacjach)"
Shaune Fraser - czas: 54.08s; 51 miejsce (na 65 zawodników) "(odpadł w eliminacjach)"

</doc>
<doc id="1523438" url="https://pl.wikipedia.org/wiki?curid=1523438" title="Natural High">
Natural High

Natural High - siódmy singel szwedzkiego zespołu Hammerfall. Utwór czwarty został zarejestrowany podczas koncertu grupy w Brazylii w 2003 roku.
Lista utworów.
Źródło.

</doc>
<doc id="1523439" url="https://pl.wikipedia.org/wiki?curid=1523439" title="Trichogaster pectoralis">
Trichogaster pectoralis



</doc>
<doc id="1523441" url="https://pl.wikipedia.org/wiki?curid=1523441" title="Rów Górnej Nysy">
Rów Górnej Nysy

Rów Górnej Nysy (332.55) – kraina geograficzna w Sudetach Środkowych, jego główne miasto to Bystrzyca Kłodzka.
Położenie.
Rów Górnej Nysy jest otoczony przez Góry Stołowe i Góry Bystrzyckie od zachodu oraz Masyw Śnieżnika od wschodu. Na północy łączy się z Kotliną Kłodzką. Na południu, po stronie czeskiej jego przedłużeniem jest Kralická brázda. Ta ostatnia otoczona jest przez Góry Orlickie, Wyżynę Zabrzeską i wyżynę Hanušovická vrchovina. Rów Górnej Nysy wraz z Kotliną Kłodzką i otaczającymi pasmami górskimi tworzy krainę historyczną zwaną "ziemia kłodzka".
Niektórzy geografowie włączają Rów Górnej Nysy do Kotliny Kłodzkiej (np. J. Kondracki 332.54).
Podział na mikroregiony.
W skład Rowu Górnej Nysy wchodzą następujące mikroregiony:
Budowa geologiczna.
Rów ten jest wyraźnym, kilkukilometrowej szerokości obniżeniem tektonicznym w Sudetach Środkowych. Czeska część rowu Górnej Nysy nazywa się "Králický uval". Jest naturalną granicą oddzielającą Sudety Środkowe (Góry Bystrzyckie) od Sudetów Wschodnich (Masyw Śnieżnika). Oddziela metamorfik bystrzycko-orlicki od metamorfiku Lądka i Śnieżnika. Pod względem geograficznym w zasadzie pokrywa się z mezoregionem o takiej samej nazwie – Rowem Górnej Nysy.
Obniżenie powstało w wyniku ruchów górotwórczych, które doprowadziły do wydźwignięcia sąsiednich masywów górskich ponad uprzednio istniejącą powierzchnię zrównania. Na powierzchni odwadniane przez Nysę Kłodzką i jej górne dopływy. Stanowi wygodny szlak transportowy przecinający Sudety i łączący północ z południem. Głównym miastem jest Bystrzyca Kłodzka, mniejsze miejscowości to: Międzygórze, Międzylesie, Boboszów.
Pod względem geologicznym prawie pokrywa się z jednostką geologiczną o takiej samej nazwie – rowem Górnej Nysy. Podłoże zbudowane ze skał metamorficznych wieku paleozoicznego, a sam rów z piaskowców i mułowców, podrzędnie zlepieńców górnokredowych. Przykryty jest kenozoicznymi piaskami, żwirami, iłami, glinami oraz lessami.
Wody.
Przez środek Rowu Górnej Nysy przepływa Nysa Kłodzka.

</doc>
<doc id="1523442" url="https://pl.wikipedia.org/wiki?curid=1523442" title="Gmina Babušnica">
Gmina Babušnica

Gmina Babušnica (serb. Opština Babušnica / Општина Бабушница) – jednostka administracyjna najniższego szczebla w Serbii, w okręgu pirockim.

</doc>
<doc id="1523443" url="https://pl.wikipedia.org/wiki?curid=1523443" title="Stefan Ciekański">
Stefan Ciekański

Stefan Ciekański (ur. 29 maja 1958 w Łodzi) – polski kolarz szosowy, wicemistrz świata, olimpijczyk.
Kariera.
Startował na igrzyskach olimpijskich w Moskwie w 1980 roku, gdzie wraz z Janem Jankiewiczem, Czesławem Langiem i Witoldem Pluteckim zajął czwarte miejsce w drużynowej jeździe na czas.
Ponadto na mistrzostwach świata w Valkenburgu w 1979 roku w tym samym składzie Polacy zdobyli srebrny medal. Na rozgrywanych trzy lata wcześniej mistrzostwach świata juniorów w Liège był brązowym medalistą w drużynie. Zdobył mistrzostwo Polski w wyścigu drużynowym na szosie (1980) oraz wicemistrzostwo w tej konkurencji w 1979. Był brązowym medalistą mistrzostw Polski w jeździe parami w 1980 roku.
Wygrał wyścig "Po Ziemi Łódzkiej" w 1981.
Startował w klubach Tramwajarz Łódź (1972-1978), Legia Warszawa (1979-1980) i Społem Łódź (1981-).

</doc>
<doc id="1523445" url="https://pl.wikipedia.org/wiki?curid=1523445" title="Powiat rohatyński">
Powiat rohatyński

Powiat rohatyński – powiat województwa stanisławowskiego II Rzeczypospolitej. Jego siedzibą było miasto Rohatyn. 1 sierpnia 1934 r. dokonano nowego podziału powiatu na gminy wiejskie .

</doc>
<doc id="1523446" url="https://pl.wikipedia.org/wiki?curid=1523446" title="Ljósufjöll">
Ljósufjöll

Ljósufjöll – wygasły (ostatnia erupcja 960 ± 10 r. n.e.) kompleks wulkaniczny położony w zachodniej Islandii we wschodniej części półwyspu Snæfellsnes. Kompleks składa się z licznych stożków wulkanicznych i zastygłych jęzorów lawy. Najwyższy stożek wznosi się na wysokość 988 m n.p.m. (według innych źródeł 1063 m). Mierzy około 90 km długości, jego szerokość w części wschodniej wynosi 20 km, a w zachodniej około 10 km.

</doc>
<doc id="1523455" url="https://pl.wikipedia.org/wiki?curid=1523455" title="Gmina Bela Palanka">
Gmina Bela Palanka

Gmina Bela Palanka (serb. Opština Bela Palanka / Општина Бела Паланка) – jednostka administracyjna najniższego szczebla w Serbii, w okręgu pirockim.

</doc>
<doc id="1523456" url="https://pl.wikipedia.org/wiki?curid=1523456" title="Sousa chinensis">
Sousa chinensis



</doc>
<doc id="1523458" url="https://pl.wikipedia.org/wiki?curid=1523458" title="Alojzy Deja">
Alojzy Deja

Alojzy Józef Deja (ur. 20 stycznia 1949 w Michałkowicach, zm. 4 lutego 1991 w Zabrzu) – polski piłkarz, grający na pozycji pomocnika.
Grał między innymi w Górniku Zabrze, do którego trafił, mając osiemnaście lat. Miał duże predyspozycje do kierowania grą, ale nigdy nie zagrał w reprezentacji Polski. Z Górnika odszedł, nie mając jeszcze trzydziestu lat. Następnie grał w GKS Tychy i Walce Makoszowy (pracował w kopalni Makoszowy). W roku 1991 zmarł śmiercią samobójczą przez powieszenie.

</doc>
<doc id="1523460" url="https://pl.wikipedia.org/wiki?curid=1523460" title="U-956">
U-956

U-956 – niemiecki okręt podwodny (U-Boot) typu "VII C" z okresu II wojny światowej. Okręt wszedł do służby w 1943.
Historia.
Zamówienie na kolejny okręt podwodny typu "VII C" zostało złożone w stoczni Blohm &amp; Voss w Hamburgu 10 kwietnia 1941. Rozpoczęcie budowy okrętu miało miejsce 20 lutego 1942. Wodowanie nastąpiło 14 listopada 1942, wejście do służby 6 stycznia 1943.
Po wejściu do służby wszedł w skład 5. Flotylli okrętów podwodnych. Przez pierwsze miesiące służby wykorzystywany do treningu nowej załogi. 1 lipca 1943 wszedł w skład 1. Flotylli w ramach której stacjonował w Breście. Od stycznia do września 1944 służył w 11. Flotylli stacjonującej w Bergen. Od października 1944 do maja 1945 wchodził w skład 13. Flotylli stacjonującej w Trondheim. Podczas 13 patroli bojowych zatopił dwie jednostki nieprzyjaciela, w tym 12 stycznia 1945 radziecki niszczyciel "Dejatelnyj". Załoga poddała się siłom Royal Navy 13 maja 1945. Okręt zatopiono ogniem artyleryjskim 17 grudnia 1945 (operacja Deadlight). 

</doc>
<doc id="1523462" url="https://pl.wikipedia.org/wiki?curid=1523462" title="Cilazapryl">
Cilazapryl

Cilazapryl (łac. "Cilazaprilum") – organiczny związek chemiczny, lek z grupy inhibitorów konwertazy angiotensyny stosowany głównie w terapii nadciśnienia tętniczego. Jest prolekiem, jego aktywną formą jest cilazaprylat.
Mechanizm działania.
Cilazapryl powoduje zahamowanie działania konwertazy angiotensyny i w efekcie zmniejszenie stężenia angiotensyny II. Końcowym efektem jest spadek ciśnienia tętniczego.
Początek działania występuje po 1 h, utrzymuje się przez 24 h. Szczyt działania przypada 3-7 h po podaniu.
Wskazania.
W Polsce lek jest zarejestrowany w terapii nadciśnienia tętniczego (w monoterapii lub w połączeniu z innymi lekami) oraz niewydolności serca.
Dawkowanie.
Lek stosuje się doustnie, niezależnie od posiłków, o tej samej porze. Dawka początkowa wynosi 0,25 mg/d (nadciśnienie naczyniowonerkowe), 0,5 mg/d (przewlekła niewydolność serca) lub 1 mg/d (nadciśnienie pierwotne). W razie potrzeby można zwiększać do 2,5 – 5 mg/d. U pacjentów z niewydolnością nerek dawkowanie modyfikuje się do klirensu kreatyniny.
Preparaty.
W Polsce lek występuje pod nazwami handlowymi "Inhibace" (Roche) i "Cilan" (Polfarmex) jako preparat prosty, lub "Inhibace Plus" (Roche) w połączeniu z hydrochlorotiazydem.

</doc>
<doc id="1523463" url="https://pl.wikipedia.org/wiki?curid=1523463" title="Cilazapril">
Cilazapril



</doc>
<doc id="1523466" url="https://pl.wikipedia.org/wiki?curid=1523466" title="Boeing 367-80">
Boeing 367-80

Boeing 367-80 („Dash 80”) – prototyp odrzutowego samolotu pasażersko-transportowego.
Powstał przy okazji prac nad powietrznym tankowcem Boeing KC-135 Stratotanker. Na jego podstawie zbudowano samoloty Boeing 707 oraz Boeing C-135 Stratolifter.
Powstał tylko jeden egzemplarz. Początkowo służył celom demonstracji odrzutowca pasażerskiego. Później służył badaniom przeprowadzanym między innymi przez NASA. Wystawiany w National Air and Space Museum w Waszyngtonie.
Konstrukcja.
Dash 80 różnił się w wielu aspektach od późniejszego Boeinga 707. Między innymi miał kadłub mniejszej średnicy, był krótszy.
Stabilizator pionowy miał mniejsze wymiary, a ster kierunku nie posiadał wspomagania hydraulicznego.
Ogólnie konstrukcja samolotu nie była radykalnie bardziej zaawansowana od ówczesnych samolotów.
Zdecydowano się na użycie rozwiązań stosowanych w samolotach z napędem śmigłowym, aby ułatwić przejście do nowej technologii (samoloty odrzutowe były wówczas wielką niewiadomą). Wprowadzone, w stosunku do prototypu, zmiany nie wpłynęły na czas produkcji przyszłych egzemplarzy, ponieważ prototyp został zbudowany w całości ręcznie, bez specjalnej linii montażowej.

</doc>
<doc id="1523468" url="https://pl.wikipedia.org/wiki?curid=1523468" title="Centrum Badania Ludobójstwa i Ruchu Oporu Mieszkańców Litwy">
Centrum Badania Ludobójstwa i Ruchu Oporu Mieszkańców Litwy

Centrum Badania Ludobójstwa i Ruchu Oporu Mieszkańców Litwy (lit. "Lietuvos gyventojų genocido ir rezistencijos tyrimo centras") – litewska instytucja państwowa powołana 29 października 1992 przez Radę Najwyższą zajmująca się badaniem przejawów ludobójstwa i zbrodni przeciw ludzkości, prześladowania w czasie radzieckiej i niemieckiej nazistowskiej okupacji oraz zbrojnego i pokojowego ruchu oporu przeciwko okupacji.
Od 1997 w skład Centrum wchodzi też powołane w 1992 Muzeum Ofiar Ludobójstwa w Wilnie ("Genocido aukų muziejus"). 
Dyrektorem Centrum jest Birutė Burauskaitė.

</doc>
<doc id="1523470" url="https://pl.wikipedia.org/wiki?curid=1523470" title="Leśnica (Słowacja)">
Leśnica (Słowacja)

Leśnica (słow. "Lesnica", niem. "Leschnitz", węg. "Erdős", do 1902 "Lesnicz") – wieś w północnej Słowacji (w historycznym regionie Spisz), położona w powiecie Lubowla. W 2011 liczyła 522 mieszkańców.
Historia.
Pierwsza wzmianka o wsi pochodzi z 1297. Założona została przez rodzinę Görgey na terenie dzisiejszej Starej Leśnicy. W XV wieku istniała także Nowa Leśnica, co może świadczyć o szybkim rozwoju miejscowości. Od XVI wieku wieś stała się własnością zakonników z Czerwonego Klasztoru. Przez długi czas była odizolowana od świata – nie istniała żadna droga do tej miejscowości. Dzięki tej izolacji dobrze zachował się tutaj oryginalny folklor pieniński: dawne zwyczaje, styl budownictwa, ubiory, tradycje pasterskie. W 1751 dotarli do niej przez Przełom Pieniński członkowie wiedeńskiej wyprawy naukowej. Pierwszą, bardzo wąską drogę wykonano w latach 1870–1875 ze Szczawnicy (tzw. Droga Pienińska). Dzięki tej drodze w XIX wieku Leśnica stała się popularna wśród kuracjuszy spacerujących pomiędzy Śmierdzonką ("Smerdžonka", dziś część Czerwonego Klasztoru) a Szczawnicą. Wielokrotnie np. w swoich wierszach wymienia ją Maria Konopnicka. Obecną drogę do Wielkiego Lipnika przez przełęcz pod Tokarnią wykonano dopiero w 1967.
Po I wojnie światowej wieś stała się przedmiotem sporu pomiędzy Polską a Czechosłowacją – ostatecznie włączono ją do tej ostatniej. Kazimierz Łapczyński w 1862 pisał o Leśnicy: "zamieszkałą jest przez ludność polską, ale silnie naciskana słowackim żywiołem". W 1938 Polska wymogła przyłączenie miejscowości w swoje granice. 30 czerwca 1939 wieś weszła w skład gminy Szczawnica Wyżna. W 1939 stała się ona częścią Słowacji. Po wojnie po raz kolejny Leśnica była przedmiotem sporów międzynarodowych, ale ostatecznie pozostała w Czechosłowacji.
Najważniejszym zabytkiem Leśnicy jest kościół rzymskokatolicki z XVII wieku, zbudowany na fundamentach gotyckich. Wśród budynków częste są domy w zabudowie szeregowej z bocznymi bramami wejściowymi i drewniane chaty z grubych bierwion.
Położenie geograficzne i turystyka.
Jest to jedyna miejscowość całkowicie położona w środku Pienin. Rozłożona jest na wysokości 470–520 m n.p.m. w głębokiej dolinie Leśnego Potoku pomiędzy Małymi Pieninami a Grupą Golicy. Od zachodniej strony dolina ta ciasnym wąwozem (przełom Leśnego Potoku), pomiędzy wapiennymi ścianami Wylizanej i Golicy uchodzi do doliny Dunajca.
Miejscowość utrzymuje silne kontakty z pobliską Szczawnicą, z której często przychodzą tutaj pieszo polscy turyści (30 min.). Dojazd samochodem możliwy jest okrężną drogą przez Czerwony Klasztor i przełęcz pod Tokarnią. Licznie przychodzą tutaj szczawniczanie na odpust na św. Michała (29 września). Obecnie wieś jest jednym z centrów ruchu turystycznego w słowackiej części Pienin. Wielu jej mieszkańców zajmuje się obsługą spływu Dunajcem. W zimie działa wyciąg narciarski. Dla potrzeb turystów istnieje restauracja, centrum turystyczne, pensjonaty i schronisko turystyczne (Chata Pieniny). W sezonie często występy ludowych kapel.
Kultura.
We wsi jest używana gwara spiska, zaliczana przez polskich językoznawców jako gwara dialektu małopolskiego języka polskiego, przez słowackich zaś jako gwara przejściowa polsko-słowacka.

</doc>
<doc id="1523471" url="https://pl.wikipedia.org/wiki?curid=1523471" title="Jagnięcy Kocioł">
Jagnięcy Kocioł

Jagnięcy Kocioł (słow. "Jahňací kotol", od 1700 do 1800 m n.p.m.) – kocioł polodowcowy, tworzący górną część Doliny Skoruszowej (odnoga Doliny Zadnich Koperszadów w słowackich Tatrach Wysokich). Jagnięcy Kocioł leży pod północną ścianą Jagnięcego Szczytu. Otoczony jest z trzech stron stromymi stokami i ścianami Jagnięcej Grani, Koperszadzkiej Grani i Kudłatego Działu i zasypywany ich stożkami piargowymi. Nie prowadzi do niego żaden znakowany szlak turystyczny.
Jagnięcy Kocioł sąsiaduje:

</doc>
<doc id="1523472" url="https://pl.wikipedia.org/wiki?curid=1523472" title="Trölladyngja">
Trölladyngja

Trölladyngja (isl.: "Trollschildvulkan") – największy wulkan tarczowy na Islandii, o wysokości 1468 m n.p.m., wznoszący się 600 m ponad otaczające pole lawowe Ódáðahrauni. Ostatnia erupcja miała miejsce w 1961 roku.

</doc>
<doc id="1523474" url="https://pl.wikipedia.org/wiki?curid=1523474" title="Trolladyngja">
Trolladyngja



</doc>
<doc id="1523475" url="https://pl.wikipedia.org/wiki?curid=1523475" title="Cmentarz żydowski w Nowem nad Wisłą">
Cmentarz żydowski w Nowem nad Wisłą

Cmentarz żydowski w Nowem nad Wisłą – cmentarz żydowski w mieście Nowe został założony w XIX wieku. Mieścił się przy ulicy Garbuzy. W czasie okupacji hitlerowskiej został całkowicie zniszczony. Obecnie teren cmentarza to zieleń miejska.

</doc>
<doc id="1523477" url="https://pl.wikipedia.org/wiki?curid=1523477" title="Brahima Konare">
Brahima Konare

Brahima Konare (ur. 27 sierpnia 1974 w Dakarze) – senegalski koszykarz grający na pozycjach silnego skrzydłowego i środkowego. Od grudnia 2003 roku posiada również polskie obywatelstwo. W swojej karierze rozegrał 76 spotkań w Polskiej Lidze Koszykówki.
Kariera.
Konare rozpoczynał swoją karierę w latach 90. XX wieku. W roku 1994 został najlepszym strzelcem Klubowego Pucharu Afryki rozgrywanego w Egipcie. W sezonie 1996/1997 występował w tunezyjskim klubie CAB Tunis. W 1997 roku przeprowadził się do Polski, gdzie został zawodnikiem Startu Lublin. W drużynie tej występował do 2000 roku, występując w tym czasie w sumie w 89 meczach I ligi. Następnie został zawodnikiem AZS Koszalin, z którym w latach 2000–2002 rozegrał 67 spotkań w I lidze. Przed sezonem 2002/2003 powrócił do Startu, w barwach którego zadebiutował w Polskiej Lidze Koszykówki. W sumie przez 2 sezony rozegrał 43 mecze w najwyższej klasie rozgrywkowej w Polsce, zdobywając w sumie 281 punktów i 190 zbiórek. Sezon 2004/2005 rozpoczął w Kotwicy Kołobrzeg, w której wystąpił w 14 meczach I ligi. W grudniu 2004 roku odszedł z Kotwicy i podpisał kontrakt z cypryjskim klubem Omonia Nikozja, w którym grał do końca sezonu 2004/2005. Kolejne rozgrywki rozpoczął w innym cypryjskim zespole – AEK Larnaka, jednak w listopadzie 2005 roku przeniósł się do węgierskiego Kaposvári KK, w którym grał do końca sezonu 2005/2006. Przed kolejnymi rozgrywkami powrócił do Polski, podpisując ponownie kontrakt z AZS-em Koszalin. W barwach tej drużyny rozegrał 33 mecze w najwyższej klasie rozgrywkowej, w których zdobył łącznie 119 punktów i 126 zbiórek. Kolejne 2 sezony spędził w klubie Żubry Białystok, w barwach którego rozegrał 52 mecze w rozgrywkach I ligi. Przed sezonem 2009/2010 podpisał kontrakt z Basketem Kwidzyn, który początkowo miał występować w Polskiej Lidze Koszykówki, ale nie otrzymał licencji i ostatecznie wystąpił w rozgrywkach II ligi. Konare w klubie z Kwidzyna wystąpił w 11 meczach ligowych, po czym w listopadzie 2010 roku, wspólnie z Łukaszem Wilczkiem, odszedł z Basketu. Od lutego do kwietnia 2011 rozegrał jeszcze 14 meczów w lidze brytyjskiej w barwach London Capital, po czym zakończył karierę.
Konare cztery lata po przyjeździe do Polski wziął ślub z Polką, z którą ma dwoje dzieci. Podczas gry w Polsce nauczył się także języka polskiego. W grudniu 2003 roku, po blisko roku oczekiwania, otrzymał polskie obywatelstwo. Po zakończeniu kariery sportowej wyjechał do Anglii, gdzie podjął pracę w branży detektywistyczno-ochroniarskiej.

</doc>
<doc id="1523478" url="https://pl.wikipedia.org/wiki?curid=1523478" title="Boeing 247">
Boeing 247

Boeing 247 – dwusilnikowy samolot pasażerski, wolnonośny dolnopłat o metalowej konstrukcji (pierwszy lot 8 lutego 1933). 
Samolot ten był już wyposażony w autopilota, echosondę, radionamiernik oraz specjalne przyrządy do lotów bez widoczności. Innowacjami wprowadzonymi w samolotach tej klasy były: układ dolnopłatu, instalacja przeciwoblodzeniowa, przestawne śmigła oraz chowane podwozie. Łącznie wyprodukowano 75 egzemplarzy. Z powodu podpisania umowy na wyłączność z United Airlines sprzedano stosunkowo niewiele maszyn tego typu.

</doc>
<doc id="1523479" url="https://pl.wikipedia.org/wiki?curid=1523479" title="DR21">
DR21



</doc>
<doc id="1523483" url="https://pl.wikipedia.org/wiki?curid=1523483" title="Powiat tłumacki">
Powiat tłumacki

Powiat tłumacki – powiat województwa stanisławowskiego II Rzeczypospolitej. Jego siedzibą było miasto Tłumacz. 1 sierpnia 1934 r. dokonano nowego podziału powiatu na gminy wiejskie.
Do 1918 istniał powiat tłumacki (Galicja).

</doc>
<doc id="1523485" url="https://pl.wikipedia.org/wiki?curid=1523485" title="Ev’ry Time We Say Goodbye">
Ev’ry Time We Say Goodbye

„Ev’ry Time We Say Goodbye” – piosenka napisana przez Cole’a Portera, zaprezentowana po raz pierwszy w musicalu "Seven Lively Arts" w 1944 roku.
Piosenka stała się standardem jazzowym i nagrana została przez wielu artystów, wśród których byli m.in. Ella Fitzgerald, John Coltrane, Nina Simone, Sarah Vaughan, Ray Charles, Carly Simon, Rod Stewart i Robbie Williams.
Jack Jones wydał utwór na swoim albumie "Where Love Has Gone" w 1964 roku. Annie Lennox wykonała „Ev’ry Time We Say Goodbye” w filmie "Edward II" z 1991 roku, po tym, gdy wcześniej nagrała ją na płycie charytatywnej Czerwonego Krzyża, "Red Hot + Blue" AIDS. Własną wersję piosenki w 1987 roku wydał na albumie "Men and Women" zespół Simply Red.
Sideshow Bob wykonał piosenkę w odcinku „Krusty Gets Busted” serialu animowanego "Simpsonowie".

</doc>
<doc id="1523488" url="https://pl.wikipedia.org/wiki?curid=1523488" title="Okręg wyborczy Montgomeryshire">
Okręg wyborczy Montgomeryshire

Okręg wyborczy Montgomeryshire powstał w 1536 r. i wysyłał do angielskiej, a następnie brytyjskiej, Izby Gmin jednego deputowanego. Okręg obejmuje walijskie hrabstwo Montgomeryshire.

</doc>
<doc id="1523490" url="https://pl.wikipedia.org/wiki?curid=1523490" title="Skjaldbreiður">
Skjaldbreiður

Skjaldbreiður – wygasły wulkan tarczowy o wysokości 1060 m n.p.m., położony w zachodniej Islandii. Leży przy południowym krańcu kompleksu wulkanicznego Prestahnúkur. Ostatnia erupcja wulkanu miała miejsce około 7550 r. p.n.e. Około 3350 r. p.n.e. wybuchł znacznie mniejszy wulkan tarczowy Sköflungur znajdujący się na północny wschód od Skjaldbreiðura.

</doc>
<doc id="1523492" url="https://pl.wikipedia.org/wiki?curid=1523492" title="Nina Kracherowa">
Nina Kracherowa

Nina Kracherowa (ur. 16 kwietnia 1929 w Markowicach, zm. 11 lutego 1993) – polska pisarka, przedstawicielka małego realizmu.
Ukończyła Liceum Ogólnokształcące. W 1959 roku debiutowała jako prozaik na łamach tygodnika "Życie Literackie". Była długoletnią redaktorką tygodnika "Trybuna Opolska".

</doc>
<doc id="1523494" url="https://pl.wikipedia.org/wiki?curid=1523494" title="I Kurs Normalny Wyższej Szkoły Wojennej">
I Kurs Normalny Wyższej Szkoły Wojennej

I Kurs Normalny Wyższej Szkoły Wojennej (II Kurs Wojenny Szkoły Sztabu Generalnego) - kurs Wyższej Szkoły Wojennej w Warszawie.
Na podstawie przeprowadzonego w 1919 roku egzaminu wstępnego z wiedzy ogólnej i taktyki, na I rok studiów przyjęto 53 oficerów, w tym:
2 stycznia 1920 roku rozpoczęto naukę w Wojennej Szkole Sztabu Generalnego. Był to II Kurs Wojenny. 
27 marca 1920 zastępca dowódcy Wojennej Szkoły Sztabu Generalnego płk. Stefan Witkowski przesłał do Adiutantury Generalnej Naczelnego Dowództwa WP „Wykaz słuchaczy II Kursu”, zawierający informacje o 59 słuchaczach (znajomość języka rosyjskiego i ukraińskiego, „w jakim dziale dotychczas pracował” oraz „w jakim dziale zamierza pracować”). W wykazie umieszczono kpt. Ignacego Sadowskiego*, który został zwolniony ze Szkoły z powodu choroby i odkomenderowany do zorganizowania szkoły podoficerskiej w Biedrusku oraz trzech oficerów, którzy zostali przyjęci na podstawie dodatkowego egzaminu wstępnego (por. Witold Rodys, por. Gustaw Wodziński* i por. Stanisław Trembiński). Na wykazie nie ma por. Juliana Bonmerta, który także został zwolniony.
W połowie kwietnia przerwano studia, a słuchaczy skierowano na praktyki sztabowe. 16 kwietnia odbyła się pożegnalna kolacja słuchaczy, wykładowców i asystentów. Część słuchaczy pełniła służbę w dowództwach wielkich jednostek piechoty i jazdy oraz sztabach armii i frontów biorąc udział w wojnie z bolszewikami. Pozostali służyli w naczelnych władzach wojskowych. 
W czasie wojny zginęło dwóch słuchaczy:
Naukę wznowiono na początku stycznia 1921. Na drugim roku dołączyli między innymi:
a, ubyli do École Superieure de Guerre w Paryżu: mjr Józef Jaklicz* i kpt. Eugeniusza Pieczonka*. 8 stycznia 1921 na własną prośbę odeszli z kursu kpt. Stefan Pomarański* i kpt. Władysław Kowalski*. Nauki nie ukończył także por. Gustaw Wodziński*, powołany na kurs z Sekcji Dyplomatycznej Oddziału II Naczelnego Dowództwa WP.
Kurs zakończył się 6 września 1921. Minister spraw wojskowych na wniosek szefa Sztabu Generalnego przyznał „pełne kwalifikacje do pełnienia służby na stanowiskach Sztabu Generalnego” 56 absolwentom. Czterem słuchaczom „pełne kwalifikacje ...” przyznano później (mjr Bolesław Pikusa*, kpt. Konrad Pokorny-Ruszczyc i kpt. Stanisława IV Rutkowskiego* – 16 września 1922 oraz por. Stanisław Trembiński*).
Wykaz absolwentów I Kursu Normalnego WSWoj. (II Kurs Wojenny Szkoły Sztabu Generalnego) 1920-1921. Wykaz sporządzono w następującym układzie: liczba porządkowa, stopień wojskowy w chwili ukończenia kursu, imię i nazwisko słuchacza, przydział służbowy po ukończeniu kursu, najwyższy stopień wojskowy uzyskany w Wojsku Polskim i najwyższe stanowisko osiągnięte w czasie służby w WP.

</doc>
<doc id="1523496" url="https://pl.wikipedia.org/wiki?curid=1523496" title="Nokia E71">
Nokia E71

Nokia E71 – smartfon z serii E firmy Nokia. Następca modelu Nokia E61. Wyposażony w pełną klawiaturę qwerty z podświetleniem. Posiada wyświetlacz TFT poziomy o rozdzielczości 320x240 pikseli obsługujący 16 milionów kolorów. Umożliwia dostęp do sieci WLAN za pomocą łącza Wi-Fi (802.11a/b/g), z komputerem komunikuje się za pomocą kabla USB, odbiornika Bluetooth lub IrDA.

</doc>
<doc id="1523499" url="https://pl.wikipedia.org/wiki?curid=1523499" title="Nicholas Vansittart, 1. baron Bexley">
Nicholas Vansittart, 1. baron Bexley



</doc>
<doc id="1523503" url="https://pl.wikipedia.org/wiki?curid=1523503" title="Indianapolis 500 1994">
Indianapolis 500 1994

Indianapolis 500 1994 – 78. edycja wyścigu rozegranego na torze Indianapolis Motor Speedway odbyła się 29 maja 1994 roku w ramach serii CART. Udział w nim wzięło 33 kierowców z 10 krajów.
Ustawienie na starcie.
Nie zakwalifikowali się:

</doc>
<doc id="1523505" url="https://pl.wikipedia.org/wiki?curid=1523505" title="1994 Indianapolis 500">
1994 Indianapolis 500



</doc>
<doc id="1523509" url="https://pl.wikipedia.org/wiki?curid=1523509" title="Anna Dale">
Anna Dale

Anna Dale (ur. 1971 w Suffolk) – brytyjska pisarka.
Zanim w wieku 7 lat przeprowadziła się do Essexu mieszkała w Suffolk i Hampshire. Większość dzieciństwa spędziła we wsi Writtle. Ukończyła studia historyczne na University of Kent w Canterbury, gdzie mieszkała przez trzy lata. W 2004 jej książka "Szepty Czarownic" została nominowana do nagrody Carnegie Medal.

</doc>
<doc id="1523512" url="https://pl.wikipedia.org/wiki?curid=1523512" title="Marcelin (Szczecinek)">
Marcelin (Szczecinek)

Marcelin - peryferyjnie położone osiedle domków jednorodzinnych we wschodniej części Szczecinka. Dojechać tam można drogą krajową nr 20 w kierunku Słupska i autobusem linii 14 komunikacji miejskiej. Osiedle graniczy z wsią Marcelin. 

</doc>
<doc id="1523513" url="https://pl.wikipedia.org/wiki?curid=1523513" title="Tempelhof-Schöneberg">
Tempelhof-Schöneberg

Tempelhof-Schöneberg – siódmy okręg administracyjny "(Bezirk)" Berlina. Liczy ponad 345 000 mieszkańców. Powstał w 2001 z połączenia dwóch okręgów administracyjnych Berlina Zachodniego: Tempelhof i Schöneberga. Siedziba administracji okręgu znajduje się w ratuszu Schöneberg. Za okręg odpowiedzialne są sądy powszechne Schöneberg i Tempelhof-Kreuzberg, a sprawami finansowymi zajmują się urzędy skarbowe Schöneberg i Tempelhof. Okręg znany jest przede wszystkim z dawnego lotniska Berlin-Tempelhof, które obecnie służy za największy teren wypoczynkowy w mieście, a także ze swojej dzielnicy Schöneberg, która jest zamieszkała przez pary homoseksualne. 
Położenie geograficzne.
Okręg rozciąga się od południowej części śródmieścia Berlina, aż do południowej granicy miasta. Jest on różnie zasiedlony. W dzielnicy Schöneberg, najbogatszej dzielnicy w całym okręgu, mieszka więcej niż jedna trzecia jego mieszkańców. Friedenau jest najmniejszą dzielnicą okręgu i jedną z mniejszych w całym Berlinie, ale jest jednocześnie najgęściej zasiedlona w mieście. 
W roku 2014 nastąpiła wymiana obszarów z sąsiadującym okręgiem Friedrichshain-Kreuzberg.
Podział administracyjny.
W skład okręgu administracyjnego wchodzi sześć dzielnic "(Ortsteil)":
Liczby i Daty.
Mieszkańcy.
31 grudnia 2015 roku okręg Telmpelhof-Schöneberg zamieszkiwało 345 024 mieszkańców na powierzchni 53,1 kilometra kwadratowego. Daje to zagęszczenie ludności na poziomie 6 499 osób na kilometr kwadratowy. Dnia 31 grudnia 2012 roku odsetek obcokrajowców wyniósł 15,3%, a ogólnie mieszkańców z tłem migracyjnym - 31,6%. Stopa bezrobocia wyniosła 30 kwietnia 2013 roku 11,0%. Średni wiek mieszkańca 31 grudnia 2012 roku wynosił 44,1 roku.
Powierzchnia użytkowa.
Przeznaczenie powierzchni użytkowej w 2008 roku:
Miejsca spędzania wolnego czasu.
W okręgu znajdują się następujące miejsca spędzania wolnego czasu:
Ośrodki kultury.
W okręgu działa szkoła muzyczna im. Leo Kestenberga wraz z Orkiestrą Symfoniczną Tempelhof ("Sinfonieorchester Tempelhof" (SOT)). Znajduje się tu również znane poza granicami miasta międzynarodowe centrum kultury ufaFabrik.
Transport.
Przez okręg przebiega linia metra U1, U2, U3, U4, U6, U7 oraz U9.
Współpraca.
Miejscowości partnerskie:
Pozostałe.
23 września 2008 roku okręg otrzymał tytuł "Ort der Vielfalt" (pol. Miejsce Wielokulturowości) przyznany przez Rząd Federalny Niemiec.

</doc>
<doc id="1523517" url="https://pl.wikipedia.org/wiki?curid=1523517" title="Puryzm (językoznawstwo)">
Puryzm (językoznawstwo)

Puryzm (od „czysty”) – postawa wobec języka charakteryzująca się koncentracją na ideałach różnie pojmowanej czystości językowej, każących unikać wprowadzania do języka pisanego i mówionego elementów obcych bądź innowacyjnych. Przeważnie jej celem jest ochrona słownictwa języka ojczystego.
Zdaniem Andrzeja Markowskiego puryzm wynika przede wszystkim z pobudek emocjonalnych, związanych z poczuciem, że język jest wartością wymagającą ochrony, nie zaś z przesłanek racjonalnych. Jest spotykany zarówno na poziomie jednostkowym, jak i instytucjonalnym. Bywa propagowany jako element oficjalnej polityki językowej.
Według Markowskiego jest postawą najczęściej opisywaną przez badaczy. Samemu terminowi „puryzm” przypisuje się zwykle negatywne zabarwienie emocjonalne.
Charakterystyka puryzmu.
W piśmiennictwie naukowym spotyka się różne ujęcia i definicje puryzmu językowego. Wynika to m.in. z różnych definicji samego pojęcia czystości w języku. W węższym ujęciu pod pojęciem puryzmu rozumie się negatywny stosunek użytkowników języka do elementów pochodzenia obcego, w szerszym – wszelkiego rodzaju niechęć wobec przejawiającego się w języku zróżnicowania wewnętrznego. Pojęcie puryzmu jest również odnoszone do działań kodyfikacyjnych prowadzonych w odniesieniu do samego języka standardowego, skupionych na podtrzymywaniu ideałów czystości językowej i eliminacji elementów postrzeganych jako sprzeczne z tymi wzorcami, np. pożyczek gwarowych.
Według ujęcia Andrzeja Markowskiego puryści dążą do usunięcia z języka lub niedopuszczenia do niego tych elementów (zwykle leksykalnych), które są w ich mniemaniu niepożądane. Dążeniom tym towarzyszy pogląd, że interwencje jednostek mogą wpływać na kształt i rozwój języka. Puryści często wynajdują niepożądane przez siebie elementy językowe w tekstach pisanych lub wypowiedziach i zwracają na nie uwagę. W wersji umiarkowanej ich krytyka dotyczy elementów nowych (np. świeżych pożyczek), w skrajnej natomiast tych, które zdążyły się już ugruntować w języku i nie budzą sprzeciwu ze strony ogółu użytkowników języka. Do charakterystycznych sformułowań używanych przez purystów należą takie zwroty jak: „odchwaszczanie języka”, „odśmiecanie języka”, „czyszczenie języka”, mówi się także o „duchu języka”. Współcześnie sądy purystyczne są obecne w środowisku internetowym, ale przed upowszechnieniem dostępu do sieci formułowali je czytelnicy prasy, zaniepokojeni rzekomym upadkiem bądź zanieczyszczeniem języka.
Krytyka puryzmu.
Część lingwistów stoi na stanowisku, że języki nie tworzą zamkniętych systemów, lecz podlegają stałym wpływom. Badacze ci uznają, że pojęcie czystości w dziedzinie języka może istnieć jedynie w sferze iluzji, nie zaś jako element rzeczywistości językowej&lt;ref name="doi10.1515/ijsl-2016-0031-s4"&gt;&lt;/ref&gt;.
Językoznawcy zauważają, że polityka puryzmu może się kształtować pod wpływem szczególnych okoliczności społeczno-politycznych, np. w sytuacji niewoli narodowej lub w okresie powstawania narodowych standardów językowych. Zdaniem niektórych lingwistów puryzm odgrywa przydatną rolę w standaryzacji i rewitalizacji języków mniejszościowych, pozwalając na umocnienie ich pozycji w piśmiennictwie i mediach. 
Interwencje purystyczne bywają pojmowane jako przejaw nacjonalizmu, a przez niektórych socjolingwistów są określane jako wyraz ideologii monoglosji czy też element tzw. ideologii języka standardowego, zespołu postaw językowych właściwych dla społeczeństw, w których funkcjonuje standaryzacja językowa. Puryzm jest często uznawany za praktykę nietolerancyjną i anachroniczną, zwłaszcza w zachodnich kręgach lingwistycznych. Jego specyficzna odmiana zwana puryzmem elitarnym wiąże się z negatywnym stosunkiem wobec form nienormatywnych i regionalnych.
Puryzm bywa pojmowany jako szczególna forma preskryptywnego podejścia do języka.
Rodzaje puryzmu językowego.
Językoznawca Andrzej Markowski wyróżnia następujące rodzaje puryzmu językowego:
Puryzm językowy w Niemczech.
Wyjątkowo intensywny charakter miała działalność purystyczna w Niemczech, która przypada głównie na wiek XIX i pierwsze dziesięciolecia wieku XX. Zwalczaniem wyrazów pochodzenia obcego zajmowały się począwszy od XVII wieku stowarzyszenia językowe, w tym największe z nich Powszechne Niemieckie Stowarzyszenie Językowe ("Der Allgemeine Deutsche Sprachverein") założone w roku 1885 i działające do lat 40. XX wieku. Fenomenem odróżniającym puryzm niemiecki od puryzmu w innych krajach jest ogromna ilość słowników zapożyczeń (słowników wyrazów obcych), przy czym większość z nich miała charakter purystyczny, ich celem było zastępowanie wyrazów obcych przez wyrazy rodzime lub zasymilowane zapożyczenia. Mówi się w tym kontekście o słownikach zniemczających ("Verdeutschungswörterbücher"). Badacz historii niemieckiego puryzmu mieszkający obecnie w Nowej Zelandii (wcześniej był profesorem w Niemczech) Alan Kirkness dla okresu 1571–1945 podaje liczbę ponad 300 słowników z wyrazami obcymi jako hasłami (nie wliczając w to poszczególnych wydań). Kirkness uważa, że liczba słowników zapożyczeń w Niemczech przekracza liczbę tego typu słowników we wszystkich krajach europejskich. Nie ma takich słowników (a na pewno nie w takiej ilości) we Francji, Włoszech, Hiszpanii czy Wielkiej Brytanii. Podobną opinię znaleźć można w obszernej monografii Anke Heier z roku 2012. Nieprzypadkowo niektórzy autorzy twierdzą, że Niemcy to „kraj słowników wyrazów obcych” („das Land der Fremdwörterbücher”) – tak mówi m.in. Peter von Polenz cytowany w powyższej pracy Anke Heier. W swojej pracy dla okresu do roku 2007 podaje Heier liczbę 434 słowników zapożyczeń, większość z nich ma charakter purystyczny. Lipczuk w artykule z 2016 mówi o co najmniej 460 słownikach wyrazów obcych w Niemczech. Dla porównania: w Polsce powstało – obok objaśniających słowników z obcymi hasłami – zaledwie kilka ogólnych słowników spolszczających. Wśród motywów zwalczania wyrazów obcych w języku niemieckim dominowały motywy narodowe: „oczyszczanie” języka ojczystego z obcych elementów miało służyć podtrzymaniu świadomości narodowej.

</doc>
<doc id="1523519" url="https://pl.wikipedia.org/wiki?curid=1523519" title="N-Acetyloglukozamina">
N-Acetyloglukozamina

"N"-Acetyloglukozamina, NAG – organiczny związek chemiczny z grupy modyfikowanych monosacharydów, amid glukozaminy i kwasu octowego. Ma duże znaczenie w niektórych układach biologicznych.
"N"-Acetyloglukozoamina jako składnik biopolimerów.
NAG jest zdolny do tworzenia długich łańcuchów polisacharydowych {-NAG-}n połączonych wiązaniami "O"-glikozydowymi. Biopolimer taki zbudowany z reszt "N"-acetylo--glukozo-2-aminowych połączonych wiązaniem β-glikozydowym stanowi chitynę, która jest składnikiem szkieletów zewnętrznych stawonogów oraz wchodzi w skład ścian komórkowych grzybów.
"N"-Acetyloglukozoamina jest również składnikiem peptydoglikanu, biopolimeru {NAM-NAG}n, tj. zbudowanego naprzemiennie z reszt "N"-acetyloglukozaminy i kwasu "N"-acetylomuraminowego połączonych wiązaniami β-glikozydowymi. Peptydoglikan jest polisacharydem tworzącym ściany komórkowe wielu bakterii.
W układach biologicznych wiązania glikozydowe zarówno pomiędzy NAM-NAG ścian komórkowych bakterii, jak również NAG-NAG chityny ulegają hydrolizie przy pomocy lizozymu.
Trimer "N"-acetyloglukozoaminy: NAG-NAG-NAG jest bardzo skutecznym inhibitorem kompetycyjnym lizozymu. Łączy się on silnie w szczelinie stanowiącej miejsce aktywne lizozymu dzięki wytworzeniu wiązań wodorowych oraz oddziaływań typu van der Waalsa uniemożliwiając wejście łańcuchów polisacharydowych i tym samym blokując aktywność katalityczną tego enzymu.
Zastosowanie w medycynie.
Był brany pod uwagę jako lek na choroby autoimmunologiczne.

</doc>
<doc id="1523520" url="https://pl.wikipedia.org/wiki?curid=1523520" title="Jenny Saville">
Jenny Saville

Jenny Saville (ur. 1970 w Cambridge) – współczesna brytyjska artystka. Ukończyła Glasgow School of Art, przedstawicielka formacji Young British Artists. W jej zazwyczaj wielkoformatowych obrazach łączy się fascynacja tradycyjnymi technikami malarskimi i zainteresowanie teoriami feministycznymi. W efekcie powstają obrazy bardzo wyrafinowane w warstwie formalnej, natomiast w treści negujące typ wizerunku kobiety dominujący w kulturze i malarstwie europejskim.

</doc>
<doc id="1523523" url="https://pl.wikipedia.org/wiki?curid=1523523" title="Postawy wobec języka">
Postawy wobec języka

Postawy wobec języka, postawy językowe () – stanowiska zajmowane w sprawach językowych, zawierające zbiory poglądów, uzasadnianych racjonalnie lub emocjonalnie.
Stanowisko takie jest najważniejszym składnikiem świadomości językowej użytkowników. Charakteryzuje się też względną trwałością poglądów, w przeciwieństwie do wyrażanych okazjonalnie sądów językowych. Postawa taka ma przeważnie charakter przemyślany. Aby jednak wyartykułowany sąd językowy został uznany za przejaw przemyślanej postawy, musi być podparty wiedzą teoretyczną z zakresu kultury języka lub znajomością uzusu.
Polscy językoznawcy wyróżniają kilka takich postaw. Są to:
Postawy wobec języka są charakterystyczne nie tylko dla poszczególnych użytkowników, ale także i całych grup społecznych. Jednak, jak do tej pory, nie przeprowadzono wśród Polaków żadnych badań, których wyniki pozwoliłyby na przypisanie danej postawy językowej określonemu środowisku. Językoznawcy ostrożnie wypowiadają się, na podstawie badań cząstkowych, że puryzm (w formie tradycjonalistycznej lub elitarnej) występuje przeważnie wśród użytkowników pochodzących z wielopokoleniowej inteligencji, perfekcjonizm jest popularny w środowisku użytkowników zajmujących się zawodowo naukami ścisłymi lub techniką, a środowisko młodzieży charakteryzuje liberalizm lub indyferentyzm językowy.
Postawy językowe bywają utożsamiane z ideologiami językowymi, choć niektórzy badacze rezerwują to drugie pojęcie dla koncepcji bardziej subiektywistycznych lub poglądów ustrukturyzowanych, wspieranych instytucjonalnie. 

</doc>
<doc id="1523526" url="https://pl.wikipedia.org/wiki?curid=1523526" title="Grzegorz Piotrowski (muzyk)">
Grzegorz Piotrowski (muzyk)

Grzegorz Piotrowski ps. Grzech (ur. 12 lipca 1974 w Olsztynie) – polski muzyk, kompozytor, producent muzyczny i multiinstrumentalista, a także wydawca.
Życiorys.
Absolwent Wydziału Jazzu i Muzyki Rozrywkowej Akademii Muzycznej im. Karola Szymanowskiego w Katowicach. Członek Akademii Fonograficznej ZPAV.
W 1997 roku, założył grupę Alchemik, w której występowali m.in. studiujący wówczas na Wydziale Jazzu i Muzyki Rozrywkowej Akademii Muzycznej w Katowicach, Łukasz i Paweł Golcowie. Grupa zdobyła kilka nagród, między innymi na festiwalu Jazz nad Odrą w 1997 roku oraz na festiwalu "Jazz Hoeilaart" w Belgii w 1998 roku, gdzie zajęła pierwsze miejsce w konkursie.
W 2003 roku opracował wraz z zespołem Alchemik muzykę do filmu Powiedz to, Gabi w reżyserii Rolanda Rowińskiego. W 2005 roku zagrał na saksofonie w słuchowisku "Saksofon basowy" Josefa Skvoreckiego w reżyserii Andrzeja Piszczatowskiego. Realizacja otrzymała Grand Prix w kategorii słuchowisk radiowych na festiwalu Dwa Teatry, a Piotrowski otrzymał nagrodę za kreację instrumentalną. Również w 2005 roku ukazała się jego solowa płyta, jako "Grzech Piotrowski", zatytułowana "SIN".

</doc>
<doc id="1523530" url="https://pl.wikipedia.org/wiki?curid=1523530" title="Grzech Piotrowski">
Grzech Piotrowski



</doc>
<doc id="1523537" url="https://pl.wikipedia.org/wiki?curid=1523537" title="Irena Jokiel">
Irena Jokiel

Irena Maria Jokiel (ur. 26 kwietnia 1947 w Polskim Świętowie) – polska filolog, specjalizująca się w historii literatury XIX w. oraz teorii literatury; nauczyciel akademicki związana z Akademią im. Jana Długosza w Częstochowie oraz Uniwersytetem Opolskim.
Życiorys.
Urodziła się w Polskim Świętowie, w powiecie nyskim. Po ukończeniu miejscowej szkoły podstawowej kontynuowała naukę w Liceum Ogólnokształcącym w Głuchołazach, które ukończyła w 1966 roku pomyślnie zdanym egzaminem maturalnym. Następnie podjęła studia na kierunku polonistyka w Wyższej Szkole Pedagogicznej w Opolu. Jeszcze podczas studiów podjęła pracę jako nauczycielka języka polskiego w Szkole Zawodowej w Głuchołazach, uzyskując w międzyczasie tytuł magistra w 1971 roku. Na opolskiej WSP uzyskała stopień naukowy doktora nauk humanistycznych na podstawie pracy pt. "Esej polski w latach 1918-1939 na tle genealogiczno–historycznym". Osiem lat później została zatrudniona w Wyższej Szkole Pedagogicznej w Częstochowie w charakterze asystenta, a następnie adiunkta. W 1997 roku otrzymała tytuł naukowy doktora habilitowanego na Wydziale Filologicznym Uniwersytetu Wrocławskiego na podstawie rozprawy pt. "Pasja i milczenie. O życiu i twórczości Aleksandra Fredry w latach 1839- 1876".
W 1999 roku rozpoczęła pracę w Instytucie Filologii Polskiej Uniwersytetu Opolskiego, gdzie objęła stanowisko kierownika Katedry Literatury Polskiej. W latach 1999-2005 była prodziekanem Wydziału Filologicznego ds. studentów i dydaktyki. W latach 2005-2012 sprawowała funkcję dziekana Wydziału Filologicznego. W 2007 roku otrzymała tytuł profesora. Przeszła na emeryturę w 2018. 

</doc>
<doc id="1523540" url="https://pl.wikipedia.org/wiki?curid=1523540" title="Chinapryl">
Chinapryl

Chinapryl (łac. "Quinaprilum") – organiczny związek chemiczny, lek z grupy inhibitorów konwertazy angiotensyny stosowany głównie w terapii nadciśnienia tętniczego. Jest prolekiem, jego aktywną formą jest chinaprylat.
Mechanizm działania.
Chinapryl powoduje zahamowanie działania konwertazy angiotensyny i w efekcie zmniejszenie stężenia angiotensyny II. Końcowym efektem jest spadek ciśnienia tętniczego.
Lek wykazuje silne powinowactwo do tkankowego układu renina-angiotensyna-aldosteron.
Początek działania następuje po 1 h od podania. Pełny efekt hipotensyjny osiąga się po 1-2 tygodniach stosowania.
Wskazania.
W Polsce lek jest zarejestrowany w terapii nadciśnienia tętniczego (w monoterapii lub w połączeniu z innymi lekami) oraz niewydolności serca.
Dawkowanie.
Lek stosuje się jeden lub dwa razy na dobę. Pokarm o dużej zawartości tłuszczu może zmniejszyć wchłanianie o około 30%. Dawka początkowa wynosi 10 mg/d w nadciśnieniu tętniczym, 2,5 mg dwa razy na dobę w niewydolności serca. Dawka maksymalna to 80 mg/d w jednej lub dwóch dawkach (nadciśnienie tętnicze) lub 20 mg dwa razy na dobę (niewydolność serca). W przypadku współistniejącej niewydolności nerek dawki dostosowuje się do klirensu kreatyniny.
Lek jest dostępny w tabletkach: 5 mg, 10 mg, 20 mg i 40 mg.
Preparaty.
W Polsce lek jest dostępny jako preparat prosty pod nazwami handlowymi: "Accupro" (Goedecke), "Acurenal" (ICN Polfa Rzeszów/Valeant), "AprilGen" (Generics), "Pulsaren" (Biofarm), "Quinapril TEVA" (Grupa Teva Polska). W połączeniu z hydrochlorotiazydem występuje jako "Accuzide" (Parke-Davis).

</doc>
<doc id="1523541" url="https://pl.wikipedia.org/wiki?curid=1523541" title="Chinapril">
Chinapril



</doc>
<doc id="1523542" url="https://pl.wikipedia.org/wiki?curid=1523542" title="Baby, It’s Cold Outside">
Baby, It’s Cold Outside

Baby, It’s Cold Outside – popowy standard napisany przez Franka Loessera na duet głosów: żeński i męski.
Standard ten powstał w 1944, a premierowo wykonał go Loesser wraz z żoną podczas rodzinnego przyjęcia w ich hotelu. Żeński głos w „Baby, It’s Cold Outside” określany jest mianem „The Mouse”, a męski jako „The Wolf”. Tekst utworu mówi o tym jak mężczyzna próbuje namówić kobietę, aby została z nim po randce. Kobieta jest niezdecydowana, ale za tym by została, przemawia fakt, iż (jak sugeruje tytuł) na zewnątrz jest zimno („It’s Cold Outside”).
W 1948 roku, po latach nieformalnych wykonań fragmentów piosenki, Loesser sprzedał prawa do „Baby, It's Cold Outside” MGM, która już rok później wykorzystała utwór w musicalu "Neptune's Daughter". Film zawierał dwa wykonania piosenki: przez Ricardo Montalbána i Esther Williams, a także przez Reda Skeltona i Betty Garrett. Wykonania te przyniosły Frankowi Loesserowi nagrodę Akademii za najlepszą oryginalną piosenkę filmową. Piosenkę można również usłyszeć w amerykańskim serialu "Glee", gdzie wykonywana jest przez Chrisa Colfera, Darrena Crissa.

</doc>
<doc id="1523543" url="https://pl.wikipedia.org/wiki?curid=1523543" title="Quinapril">
Quinapril



</doc>
<doc id="1523545" url="https://pl.wikipedia.org/wiki?curid=1523545" title="Ivan Capelli">
Ivan Capelli

Ivan Capelli (ur. 24 maja 1963 w Mediolanie) – były włoski kierowca wyścigowy.
Kariera.
Swoją karierę rozpoczynał w wieku 15 lat w kartingu. Cztery lata później przeniósł się do Włoskiej Formuły 3, stając się jej mistrzem w roku 1983 (odniósł 9 zwycięstw). Rok później został kierowcą Europejskiej Formuły 3 dla zespołu Coloni i również wywalczył tytuł mistrzowski. W 1985 roku jeździł nadal w Europejskiej Formule 3 samochodem March-Cosworth dla zespołu Genoa Racing, odnosząc jedno zwycięstwo. Również w 1985 roku zadebiutował w Formule 1, w zespole Tyrrell, w swoim drugim Grand Prix (Australia) zdobywając rewelacyjne czwarte miejsce. W roku 1986 jeździł w Formule 3000 w zespole Genoa Racing (mistrz), BMW w serii ETCC, zaliczył również dwa wyścigi w Formule 1 w zespole AGS. W sezonie 1987 jeździł Marchem w Formule 1. Wydawało się, że powrót Marcha po pięcioletniej przerwie do Formuły 1 będzie owocny w sukcesy, szczególnie że w 1988 Capelli zdobył 17 punktów, zdobywając przy okazji swoje pierwsze podium (trzecie miejsce w Grand Prix Belgii), a także rewelacyjne drugie miejsce w Grand Prix Portugalii. Na koniec sezonu Capelli zdobył siódme, a jego zespół szóste miejsce w klasyfikacji generalnej. Wkrótce potem March wpadł w problemy finansowe i główny sponsor, Leyton House, przejął nad nim kontrolę. Capelli jedynie dwukrotnie finiszował i nie zdobył ani punktu. W sezonie 1990 Leyton House wystawił swój własny zespół. Przez większy dystans Grand Prix Francji na prowadzeniu były dwa Leyton House'y. Ostatecznie Capelli zdobył drugie miejsce, a z sześcioma punktami na koniec sezonu zajął 10 miejsce w klasyfikacji generalnej. Sezon 1991 był gorszy, Capelli zdobył jedynie jeden punkt (szóste miejsce na Węgrzech). Po roku 1991 zespół Leyton House rozpadł się, a Capelli trafił wtedy do przeżywającego kryzys zespołu Ferrari. Nadzieje Włocha na tytuł zostały szybko rozwiane, zdobył on bowiem jedynie trzy punkty i jeszcze przed zakończeniem sezonu został wyrzucony z zespołu, co spowodowało u niego problemy natury psychicznej.. W sezonie 1993 Capelli trafił do Jordana. Po niezakwalifikowaniu się do Grand Prix Brazylii opuścił zespół za porozumieniem stron. Po zakończeniu kariery w Formule 1 jeździł z różnym skutkiem samochodami turystycznymi Nissana i Maserati.
Obecnie jest komentatorem Formuły 1 dla telewizji Rai Uno.

</doc>
<doc id="1523546" url="https://pl.wikipedia.org/wiki?curid=1523546" title="Abd Allah Ibn al-Mukaffa">
Abd Allah Ibn al-Mukaffa

Abd Allah Ibn al-Mukaffa, arab. عبد الله ابن المقفع, (ur. ok. 721/103 A.H. w Gor, dzis. Firuzabad w ostanie Fars - zm. ok. 757/139 A.H. w Basrze) - pierwszy wielki arabski prozaik oraz teoretyk polityki pochodzenia perskiego.
Życie.
Był synem Persa szlachetnego pochodzenia, będącego urzędnikiem średniego szczebla w służbie Umajjadów, który przed przejściem z manicheizmu na islam i przyjęciem arabskiego imienia Mubarak nosił perskie imię Dadoe (albo Dadoje). Podobnie Ibn al-Mukaffa przed swoim dosyć późnym przejściem na islam nosił typowo perskie imię Ruzbeh (Rozbeh). Będąc w Basrze Mubarak zadbał o to by jego syn uzyskał dobrą znajomość języka arabskiego i wkrótce ten zaczął się obracać w kręgach literackich. Od roku 743 służył jako urzędnik umajjadzkich gubernatorów, po przejęciu zaś władzy przez Abbasydów związał się ze stryjami dwóch pierwszych kalifów z tej dynastii, braćmi Isą Ibn Alim i Sulajmanem Ibn Alim. W roku 754 brat Isy i Sulajmana, Abd Allah Ibn Ali, zbuntował się przeciwko nowemu kalifowi Al-Mansurowi, po tym zaś jak poniósł klęskę schronił się w Basrze pod opieką będącego jej namiestnikiem Sulajmana. Początkowo godzący się z taką sytuacją kalif postanowił ją zmienić po umocnieniu swojej pozycji. Wtedy Sulajman zażądał listu żelaznego ("aman") dla swojego brata, zaś odpowiedni dokument sformułował służący mu Ibn al-Mukaffa. Oburzony jego treścią kalif zastąpił Sulajmana na stanowisku namiestnika Basry Sufjanem Ibn Mu'awiją, który był osobistym wrogiem Ibn al-Mukaffy, oraz pozwolił Sufjanowi zabić tego ostatniego. Prawdopodobnie Ibn al-Mukaffa zginął po wymyślnych torturach. Wydaje się, że formułowane wobec niego podejrzenia, że w ukryciu nadal praktykuje manicheizm nie odegrały żadnej roli w jego upadku, który miał przyczyny czysto polityczne.
Twórczość.
Ibn al-Mukaffa jest znany przede wszystkim z racji swoich przekładów z języka średnioperskiego na arabski. Najważniejszym z tych przekładów jest bez wątpienia "Kalila i Dimna", zbiór bajek stanowiący tłumaczenie dzieła Borzoje, VI-wiecznego lekarza na sasanidzkim dworze, które miało swoje źródło w indyjskiej Pańćatantrze. Chociaż posiadamy wiele arabskich kopii "Kalili i Dimny", to najwcześniejsza z nich powstała około pięć wieków po śmierci Ibn al-Mukaffy i według wszelkiego prawdopodobieństwa znacznie odbiega od pierwowzoru. Wiemy jednak, że "Kalila i Dimna" stała się wzorem artystycznej prozy arabskiej. Ibn al-Mukaffa przełożył na arabski także m.in. "Chudajname" ("Księga Królów"), epos w półlegendarnej formie przedstawiający historię Iranu, "Księgę Mazdaka", przedstawiającą dzieje tego irańskiego reformatora religijnego, w formie jednak bardzo ubarwionej, oraz perskie "zwierciadło dla książąt", czyli podręcznik sprawowania władzy. Posiadamy jedynie nieliczne urywki tych dzieł.
Ibn al-Mukaffie przypisuje się autorstwo dwóch arabskich dzieł oryginalnych omawiających zagadnienia polityki: "Al-Adab al-kabir" ("Pouczenie w sprawach wielkiej wagi") oraz "Al-Adab as-saghir" ("Pouczenie w sprawach małej wagi"), jednak tylko pierwsze z nich rzeczywiście wyszło spod jego pióra. Ponadto napisał on także poświęcony raczej specyficznym problemom przed jakimi stawał nowy reżim krótki traktat "Risalat as-sahaba" ("List o towarzyszach Mahometa"). W dziełach tych starał się on przenieść na grunt arabski perskie tradycje sprawowania władzy, przy czym charakteryzują się one raczej pragmatycznym podejściem do polityki.
Według "Encyclopaedia of Islam": "Jego dzieła, zarówno przekłady jak i te oryginalne, szybko stały się klasyczne w wielkiej Abbasydzkiej cywilizacji i zarówno ich forma jak i przedmiot wywarły wpływ, którego nie da się przecenić, na kulturalne zainteresowania i ideały następnych pokoleń".

</doc>
<doc id="1523548" url="https://pl.wikipedia.org/wiki?curid=1523548" title="Apolonia Ponińska">
Apolonia Ponińska

Apolonia Biron von Curland, z domu Ponińska (ur. 4 lutego 1759 we Wrześni, zm. 5 sierpnia 1800 w Petersburgu) – polska arystokratka, córka Macieja Ponińskiego i jego trzeciej żony Marioli Zofii z Dembińskich. Siostra Kaliksta Ponińskiego i Adama Ponińskiego
Życiorys.
Od 18 lutego 1778 roku żona Karola Ernesta Birona von Curland, starosty babimojskiego, generał-majora wojsk rosyjskich, szambelana rosyjskiego.

</doc>
<doc id="1523549" url="https://pl.wikipedia.org/wiki?curid=1523549" title="Charles Huntziger">
Charles Huntziger

Charles Léon Clément Huntziger (ur. 25 czerwca 1880 w Lesneven, zm. 12 listopada 1941 koło Le Vigan) – generał armii Francuskich Sił Zbrojnych.
Życiorys.
W 1933 został naczelnym dowódcą wojsk francuskich (Armii Lewantu) w Syrii. W tym charakterze brał udział w roku 1939 w rokowaniach francusko-tureckich, które ostatecznie zakończyły się podpisaniem porozumienia przekazującego Turcji okręg Aleksandretty (tur. "Iskenderun"). Po agresji Niemiec na Polskę i przystąpieniu Francji do wojny z III Rzeszą został dowódcą 2 Armii w Ardenach.
Wspomnianym związkiem operacyjnym dowodził w czasie kampanii francuskiej. 4 czerwca 1940 został mianowany dowódcą 4 Grupy Armii.
Został wyznaczony przez marszałka Philippe’a Pétaina do przewodniczenia delegacji Francji upoważnionej do prowadzenia z Niemcami rokowań w sprawie zawieszenia broni. 22 czerwca 1940 w Compiègne podpisał rozejm. 
W latach 1940–1941 był członkiem rządu Pétaina we Francji Vichy, a od września 1941 roku głównodowodzącym wojsk lądowych. Zginął 12 listopada 1941 w wypadku lotniczym, wracając z inspekcji, w pobliżu Le Vigan.

</doc>
<doc id="1523551" url="https://pl.wikipedia.org/wiki?curid=1523551" title="Jacques Amyot">
Jacques Amyot

Jacques Amyot fr: ʒak amjɔ (ur. 30 października 1513, zm. 6 lutego 1593) – francuski pisarz i tłumacz, biskup Auxerre, profesor uniwersytetu w Bourges.
W latach 1537-1543 był profesorem greki i łaciny na uniwersytecie w Bourges; stanowisko otrzymał dzięki poparciu Małgorzaty z Nawarry. Następnie kilkakrotnie podróżował do Włoch, gdzie studiował łacińskie i greckie rękopisy; odbył też misję dyplomatyczną związaną z soborem trydenckim. W 1557 r. został wybrany przez króla Henryka II na preceptora jego synów - Karola IX, Henryka Walezego i Franciszka (Herkulesa). W 1546 r. otrzymał jako beneficjum opactwo Bellozane, a w 1570 objął biskupstwo Auxerre.
Tłumaczył na francuski "Opowieść o Theagenesie i Chariklei" Heliodora (1548), "Historie" Diodora Sycylijskiego, "Dafnis i Chloe" Longosa (1559) oraz "Żywoty" (1559) i "Dzieła moralne" (1572) Plutarcha. Tłumaczenie "Żywotów" stanowi jego najważniejsze dzieło, nad którym pracował ponad piętnaście lat i które zostało trzykrotnie wydane jeszcze za jego życia.

</doc>
<doc id="1523555" url="https://pl.wikipedia.org/wiki?curid=1523555" title="Powiat żydaczowski">
Powiat żydaczowski

Powiat żydaczowski – powiat województwa stanisławowskiego II Rzeczypospolitej. Jego siedzibą było miasto Żydaczów. 1 sierpnia 1934 r. dokonano nowego podziału powiatu na gminy wiejskie .

</doc>
<doc id="1523556" url="https://pl.wikipedia.org/wiki?curid=1523556" title="Parkoszowic">
Parkoszowic



</doc>
<doc id="1523557" url="https://pl.wikipedia.org/wiki?curid=1523557" title="Juliusz Zeyer">
Juliusz Zeyer



</doc>
<doc id="1523558" url="https://pl.wikipedia.org/wiki?curid=1523558" title="Fiat Coupe">
Fiat Coupe



</doc>
<doc id="1523561" url="https://pl.wikipedia.org/wiki?curid=1523561" title="Literatura rozrachunków inteligenckich">
Literatura rozrachunków inteligenckich



</doc>
<doc id="1523563" url="https://pl.wikipedia.org/wiki?curid=1523563" title="Literatura rozrachunkowa">
Literatura rozrachunkowa



</doc>
<doc id="1523570" url="https://pl.wikipedia.org/wiki?curid=1523570" title="BHR 71">
BHR 71

BHR 71 – mała ciemna mgławica znajdująca się w konstelacji Muchy. Mgławica ta jest odległa o około 600 lat świetlnych od Ziemi, a rozciąga się na obszarze około 1 roku świetlnego.
Ciemna mgławica BHR 71 jest globulą Boka, wewnątrz której znajdują się dwa źródła promieniowania podczerwonego i radiowego HH 320 oraz HH 321. Źródła te uważa się za dwie położone bardzo bliskie siebie gwiazdy w zarodkach powstające w układzie podwójnym. Większość gwiazd Drogi Mlecznej jest częścią układów podwójnych, lecz bardzo rzadko takie gwiazdy były obserwowane w trakcie powstawania. Oba gwiezdne zarodki tracą ogromne ilości materii w procesie kurczenia się. HH 320 ma większy wypływ masy i jest prawdopodobnie otoczony masywnym dyskiem utworzonym z wyrzuconej wcześniej materii. Pomimo że obiekt ten jest niewidoczny optycznie, jasność powstającej w nim gwiazdy jest 10 razy większa od jasności Słońca. Ta protogwiazda wytworzyła dżet, który wymiótł pusty obszar w BHR 71, widoczny w świetle widzialnym. Mgławica ta stanowi rzadką okazję badania procesu powstawania gwiazd.

</doc>
<doc id="1523571" url="https://pl.wikipedia.org/wiki?curid=1523571" title="Vytautas Pakalniškis">
Vytautas Pakalniškis

Vytautas Pakalniškis (ur. 27 maja 1944 w Gegrėnai w rejonie płungiańskim) – litewski prawnik, polityk, minister sprawiedliwości w latach 1991–1992 i 1996–1999, wicepremier w latach 1991–1992.
Życiorys.
W 1972 ukończył studia na Wydziale Prawa Uniwersytetu Wileńskiego, a w 1978 uzyskał stopień doktora nauk społecznych. W 1984 został docentem, a w 2006 profesorem.
Po ukończeniu studiów został wykładowcą Uniwersytetu Wileńskiego. W latach 1984–1989 pełnił funkcję prodziekana Wydziału Prawa. Od 1989 pracował w wydziale prawnym Rady Najwyższej Litewskiej SRR, a następnie Republiki Litewskiej. W latach 1991–1992 sprawował urząd wicepremiera oraz ministra sprawiedliwości w rządzie Gediminasa Vagnoriusa. Jednocześnie przewodniczył centralnej komisji prywatyzacyjnej przy Rządzie Republiki Litewskiej.
W 1992 objął funkcję dyrektora instytutu ekonomicznego. Następnie pracował na stanowisku prezesa zarządu w prywatnej agencji inwestycyjnej "FIDA".
W 1996 został wybrany posłem na Sejm z listy Związku Ojczyzny. W tym samym roku powrócił na stanowisko ministra sprawiedliwości w drugim gabinecie Vagnoriusa. Z funkcji odszedł wraz z dymisją rządu w czerwcu 1999. Rok później wraz z byłym premierem współtworzył Umiarkowany Związek Konserwatywny, z ramienia którego bez powodzenia kandydował w kolejnych wyborach. Wycofał się następnie z działalności politycznej.
W 1999 został pracownikiem naukowym na Wydziale Prawa Uniwersytetu Michała Römera w Wilnie, obejmując profesurę w katedrze prawa cywilnego i handlowego.

</doc>
<doc id="1523577" url="https://pl.wikipedia.org/wiki?curid=1523577" title="The Best Hilary Duff">
The Best Hilary Duff



</doc>
<doc id="1523580" url="https://pl.wikipedia.org/wiki?curid=1523580" title="Michel de l’Hôpital">
Michel de l’Hôpital

Michel de l’Hôpital, w polskiej literaturze także Michał de L’Hôpital (ur. 1507 w Chaptuzat, zm. 13 marca 1573 w Boutigny-sur-Essonne) – francuski polityk, od 1560 kanclerz Francji.

</doc>
<doc id="1523582" url="https://pl.wikipedia.org/wiki?curid=1523582" title="Translatica">
Translatica

Translatica – wspólna nazwa linii tłumaczy komputerowych oraz słowników wydawanych przez firmę pwn.pl.
Programy te tłumaczą całe zdania oraz pojedyncze słowa z języka polskiego na angielski, niemiecki oraz rosyjski i odwrotnie. Wszystkie edycje przeznaczone dla komputerów stacjonarnych i laptopów w wersji 7+ oferują tłumaczenie stron WWW, e-maili i dokumentów Microsoft Office i OpenOffice.org bezpośrednio w programach otwierających te dokumenty oraz pozwala tłumaczyć dokumenty PDF.
Translatica posiada blisko 14-letnią historię rozwoju – od poziomu teoretycznego projektu naukowo-badawczego (tematu pracy doktorskiej) "POLENG" do bardzo szerokiej obecnie gamy produktów oferowanych komercyjnie zarówno na rynku popularnego oprogramowania narzędziowego (Translatica tłumacz komputerowy, Translatica tłumacz profesjonalny), biznesowego oprogramowania językowego (Translatica Enterprise, Translatica Server) jak i dedykowanych rozwiązań B2B (Translatica API).
Historia.
1996–2002 – projekt akademicki POLENG.
Program przez pierwsze 6 lat swojej historii, w latach 1995–2002 rozwijany był pod nazwą "POLENG" na Wydziale Matematyki i Informatyki
Uniwersytetu im. Adama Mickiewicza w Poznaniu. Początek prac nad systemem dała praca doktorska Krzysztofa Jassema. W okresie tym projekt wspierany był przez granty badawcze Polskiego Towarzystwa Fonetycznego (w latach
1996–2001), Komitetu Badań Naukowych (w latach 1999–2000), oraz Allied Irish Banks (2002).
2004 – Translatica (1.0).
W 2003 autorzy systemu "POLENG" nawiązali współpracę z Wydawnictwem Naukowym PWN oraz spółką pwn.pl. W wyniku tego autorzy założyli firmę POLENG, której Prezesem Zarządu został Krzysztof Jassem. Spółka POLENG jest od tej pory producentem programu Translatica. Wydawcą i głównym dystrybutorem na Polskę programu została zaś spółka pwn.pl.
Skutkiem tej współpracy była także możliwość skorzystania przy tworzeniu bazy słownikowej programu ze słownictwa z Wielkiego słownika angielsko-polskiego PWN-Oxford.
W 2004 roku wydane zostały pierwsze dwie edycje aplikacji w wersji 1.0:
2005 – Translatica 2.0.
W 2005 roku ukazały się dwie edycje aplikacji w wersji 2.0:
W nowych wersjach znacznie rozbudowano systemową bazę leksykalną (wykorzystując wielkie słowniki
PWN-u na potrzeby translacji w obu kierunkach oraz wprowadzając dziesiątki tysięcy nowych idiomów). Ponadto poszerzono i poprawiono zestaw reguł tłumaczenia, zastosowano nowe techniki analizy tekstu (np.
statystyczne metody oznaczania części mowy dla tekstu angielskiego). Działania te zaowocowały wyraźną poprawą jakości tłumaczenia. Wiele uwagi poświęcono też polepszeniu szybkości działania programu, np. słownik systemu (pomimo znacznie zwiększonej objętości) wczytywany był mniej więcej trzy razy szybciej.
2005, 2006 – Translatica 3.0.
W grudniu 2005 roku ukazały się już 4 edycje aplikacji w wersji 3.0:
Translatica w wersji 3.0 była jak do tej pory jedyną jednostanowiskową wersją programu działającą pod systemem Linux.
Do tej pory wszystkie translatory z linii Translatica tłumaczyły z angielskiego na polski i odwrotnie. W maju 2006 wydano pierwszą Translatikę tłumaczącą z rosyjskiego na polski i odwrotnie:
2007 – Translatica 4.0, Translatica Server 1.0.
W 2007 roku opublikowano 3 nowe edycje programu w wersjach jednostanowiskowych:
oraz nową edycję w architekturze klient-serwer:
2007-2008 – Translatica 5.0.
Na przełomie roku 2007 i 2008 opublikowano nowe wersje znanych już wcześniej edycji:
W marcu roku 2008 wydano:
We wrześniu 2008 roku ukazała się:
listopad–grudzień 2008 – Translatica 5.5.
14 listopada 2008 roku wydana została Translatica 5.5 Office.
18 grudnia opublikowano bezpłatną aktualizację z Translatica 5.0 Premium i Office do wersji 5.5.
Skrócony opis zmian w wersji 5.5 w stosunku do wersji 5.0 to:
wrzesień 2009 – Translatica 7 Office i Office Comfort.
21 września 2009 roku w sklepach tradycyjnych i księgarniach internetowych ukazały się nowe aplikacji z serii:
Wydawca znacząco zmienił ofertę translatorów Translatica wydając tę wersję. W największym skrócie można napisać, że jednocześnie podniósł funkcjonalności i obniżył cenę programu.
Najprostsza i najtańsza edycja – Translatica Premium – przestała być produkowana. W jej cenie udostępniona została wersja bogatsza, Translatica 7 Office (która jest bezpośrednim następcą Translatiki Office 5.5). Została też wówczas dodana nowa edycja – Translatica 7 Office Comfort. Ta zupełnie nowa pozycja w serii (o unikatowych funkcjonalnościach, takich jak: tłumaczenie PDF, Podręczny Translator, wielojęzyczność) zaoferowana została w cenie podobnej do Translatiki 5.5 Office.
Skrócony opis zmian w wersji 7 w stosunku do wersji 5.5 to:
grudzień 2009 – Translatica 7 Enterprise.
18 grudnia 2009 wydawca ogłosił premierę nowej edycji programu w wersji dla klientów biznesowych – Translatica 7 Enterprise.
Program w tej wersji zawiera:
marzec 2010 – Translatica 7 Server.
23 marca 2010 roku pwn.pl wydał wersję serwerową z linii 7.0 – Translatica 7 Server.
Program w tej wersji zawiera:
październik 2010 – Translatica 7+ komputerowy i profesjonalny.
W październiku 2010 roku wydane zostały w wersji pudełkowej (a w marcu 2011 – w wersji downloadowej) nowe translatory z serii Translatica:
Zmiany w wersji 7+ w stosunku do 7 są następujące:
Poza dwiema pierwszymi nowościami powyżej, edycja „komputerowy tłumacz” wersji 7+ odpowiada funkcjonalnie edycji „Office Comfort” wersji 7. Dzięki trzeciej nowości edycja „profesjonalny tłumacz” wersji 7+ odpowiada funkcjonalnie edycji „Enterprise” wersji 7, poza słownikami naukowo-technicznymi, których nie ma w edycji „profesjonalny tłumacz”.
marzec 2011 – Translatica 7+ Enterprise.
W marcu 2011 wydana została nowa wersji edycji przeznaczonej specjalnie dla firm.
W stosunku do „profesjonalnego tłumacza” różni się ona dodaniem dodatkowego niemiecko-polskiego i polsko-niemieckiego słownika naukowo-technicznego (40 tys. haseł) (oprócz istniejącego już w wersji 7 słownika angielsko-polskiego i polsko-niemieckiego naukowo technicznego (40 tys. haseł)).
Edycje programu.
Translatica jest linią produktów opartych na wspólnym (w ramach wersji – np. 5, 5.5, 7, 7+) silniku tłumaczącym a za to różnych cechach dodatkowych, w szczególności rodzajach instalacji i integracjach z oprogramowaniem zewnętrznym.
Aktualnie dostępne są następujące edycje programu:
oraz:
Funkcjonalności i cechy.
Silnik tłumaczący.
Silnik tłumaczący programów Translatica w obecnej wersji tłumaczy teksty:
Angielskie zasoby słownikowe są oparte na Wielkim słowniku PWN-Oxford Wydawnictwa Naukowego PWN oraz Oxford University Press i liczą ponad 7 mln form fleksyjnych. Zasoby niemieckie (ponad 3,6 mln form fleksyjnych) i rosyjskie (ponad 5 mln form fleksyjnych) są autorskim dziełem firmy POLENG.
Translator angielski posiada możliwość wyboru blisko 100 dodatkowych kontekstów, 15 stylów i 5 dialektów (w wersji 7 dostępne także w formie 8 predefiniowanych prostych „typów tekstów” (profili) – np. biznesowy, prawny itd.). Translator niemiecki posiada dodatkowo możliwość wyboru blisko 89 dodatkowych kontekstów, 44 stylów i 5 dialektów.
W edycjach Enterprise i Server program jest wyposażony w dodatkowe słowniki dziedzinowe z zakresu:
Słowniki użytkownika i pamięci tłumaczeń.
We wszystkich edycjach oprócz Server program zawiera moduł Pamięci Tłumaczeń, pozwalający na tworzenie glosariuszy i pamięci tłumaczeń. Pozwala to na tworzenie personalizowanych tłumaczeń jednorodnych w obrębie komputera, na którym zainstalowana jest Translatica w jednej z tych wersji.
W edycji Server powyższy moduł znajduje się na serwerze. Daje to możliwość tworzenia jednorodnych tłumaczeń dla całej firmy lub instytucji, która ma wdrożoną Translatikę Server.
Edytor Translacji.
Każda edycja Translatiki zawiera dedykowany program do tłumaczeń o nazwie Edytor Translacji.
Program ten ma m.in. następujące cechy:
W wersji 7 programu Edytor Translacji został całkowicie przeprojektowany i wyposażony w interfejs użytkownika na licencji Microsoft® Office 2007 Fluent™.
Integracje z zewnętrznym oprogramowaniem.
Oprócz dedykowanej aplikacji do tłumaczeń Translatica w wersji 7+ udostępnia integrację z następującymi aplikacjami:
W każdej edycji programu w wersji 7+ dostępne jest tłumaczenie plików PDF przez tzw. Folder Tłumaczenia.
Integracjami zarządza się (włącza i wyłącza dla każdej z dostępnych aplikacji) przez aplikację Integrator instalowaną razem z programem Translatica. Integrator uruchamia się automatycznie po instalacji programu, można też włączyć go w dowolnym momencie później.
Automatyczna aktualizacja.
Przy każdym uruchomieniu Edytora Translacji automatycznie uruchamia się program Aktualizator, który sprawdza czy dostępne są nowe aktualizacje do programu Translatica i jeśli tak, powiadamia o tym i pozwala pobrać tę aktualizację a następnie ją zainstalować automatycznie.
Odmiana słowa Translatica.
Słowo „Translatica” należy odmieniać jak rzeczownik żeński, zgodnie z wymową, zatem: Translatica, Translatiki, Translatice, Translatiką itd.

</doc>
<doc id="1523588" url="https://pl.wikipedia.org/wiki?curid=1523588" title="Odwieczny wróg">
Odwieczny wróg

Odwieczny wróg (tytuł oryg. "Phantoms") – filmowy horror fantastycznonaukowy produkcji amerykańsko - japońskiej z 1998 roku, oparty na powieści Deana R. Koontza pod tym samym tytułem i wydanej w roku 1983.
Zarys fabularny.
Jennifer Pailey, wraz z młodszą siostrą Lisą, wyjeżdża do małego miasteczka, w którym pierwsza z sióstr pracuje jako lekarka. Na miejscu okazuje się, że gosposia Jennifer nie żyje. Siostry Pailey szybko orientują się, że w mieście nie ma żywej duszy. Gdy zapada zmrok, dziewczyny zostają znalezione przez szeryfa Hammonda i jego parę zastępców. Niestety dwójka zostaje zamordowana przez tajemniczą siłę, a Jennifer, Hammond i Lisa pozostają odcięci od świata. Ratunkiem okazuje się dla nich doktor Timothy Flyte, twórca teorii „Odwiecznego wroga” – bestii spod Ziemi, który wybywa na powierzchnię, by polować na niewinnych ludzi.

</doc>
<doc id="1523589" url="https://pl.wikipedia.org/wiki?curid=1523589" title="Powiat śniatyński">
Powiat śniatyński

Powiat śniatyński – powiat województwa stanisławowskiego II Rzeczypospolitej. Jego siedzibą był Śniatyn. 1 sierpnia 1934 r. dokonano nowego podziału powiatu na gminy wiejskie.

</doc>
<doc id="1523599" url="https://pl.wikipedia.org/wiki?curid=1523599" title="Cederberg">
Cederberg

Cederberg ("Cedarberg", "Sederberg") – pasmo górskie i rezerwat przyrody w Republice Południowej Afryki, w pobliżu miasta Clanwilliam, około 300 km na północ od Kapsztadu. Nazwa pasma pochodzi od zagrożonego wyginięciem endemicznego drzewa "Widdringtonia cedarbergensis" należącego do rodziny cyprysowatych. Na obszarze gór znajdują się malowidła naskalne Buszmenów.
W 2004 roku rezerwat przyrody Cederberg wraz z innymi obszarami chronionymi regionu Cape Floral został wpisany na listę światowego dziedzictwa UNESCO.

</doc>
<doc id="1523604" url="https://pl.wikipedia.org/wiki?curid=1523604" title="Marcin Mroziński">
Marcin Mroziński

Martin Fitch, właściwie Marcin Mroziński (ur. 26 września 1985 w Inowrocławiu) – polski aktor teatralny i dubbingowy, piosenkarz, prezenter telewizyjny i osobowość telewizyjna; reprezentant Polski w 55. Konkursie Piosenki Eurowizji (2010).
Życiorys.
Wczesne lata.
Urodził się w Inowrocławiu jako syn Marii i Janusza Mrozińskich. Ma starszą siostrę, Magdalenę. Od dzieciństwa wykazywał zainteresowanie śpiewaniem i aktorstwem. Uczęszczał na zajęcia w zespole muzyki dawnej, śpiewał w chórze Inovroclaviensis, brał udział w konkursach recytatorskich oraz uczył się gry na flecie poprzecznym.
Przez trzy lata uczęszczał do II Liceum Ogólnokształcącego w Inowrocławiu, a następnie do III LO, w którym przystąpił do matury. Po zdaniu egzaminu dojrzałości w 2003 podjął studia na wydziale aktorskim w warszawskiej Akademii Teatralnej im. Aleksandra Zelwerowicza.
Kariera.
Gdy miał dziewięć lat, zajął pierwsze miejsce na ogólnopolskim festiwalu piosenki dziecięcej. W wieku 14 lat wystąpił w musicalu "Gdzie nasi idole, gdzie nasi poeci" w Bydgoszczy. W młodości występował również w programie TVP2 "5-10-15".
W 2002 i 2005 trafił do etapu klubowego (półfinały) polskiej edycji programu telewizji Polsat "Idol". W 2004 został laureatem jednego z odcinków programu TVP "Szansa na sukces", w którym wykonał piosenkę grupy Papa Dance „Nietykalni”. Przez cztery lata pracował w programie TVP1 "Songowanie na ekranie". Był laureatem wielu festiwali: piosenki francuskiej, piosenki angielskiej, piosenki studenckiej i poezji śpiewanej m.in. w Warszawie, Radomiu, Bydgoszczy, Świeciu, Kwidzynie, Radomsku, Paczkowie, Radziejowie i Więcborku. W 2007 z piosenką Seweryna Krajewskiego „Czy słyszysz, co mówię” wystąpił na XLIV Krajowym Festiwalu Piosenki w Opolu w koncercie "Niebo z moich stron". W tym samym roku rozpoczął karierę jako aktor dubbingowy oraz wziął udział z rodzicami i siostrą w teleturnieju "Rodzina jak z nut". 12 września 2008 TVP Polonia wyemitowała koncert "Zaiks to twórcy", organizowany z okazji 90-lecia Stowarzyszenia Autorów ZAiKS. Mroziński wykonał na nim trzy utwory: „Szanujmy wspomnienia” Skaldów, „W Polskę idziemy” (z Janem Bzdawką, Wojciechem Dmochowskim i Jakubem Szydłowskim) oraz „Małe mieszkanko na Mariensztacie” Ireny Santor (z Pauliną Janczak).
W 2008 wygrał przesłuchania do roli Raoula w musicalu Andrew Lloyda Webbera "Upiór w operze", dzięki czemu zadebiutował na scenie warszawskiego Teatru Muzycznego „Roma” w adaptacji sztuki w reżyserii Wojciecha Kępczyńskiego. Płyta zawierająca piosenki z musicalu uzyskała status potrójnej platyny. 7 listopada zadebiutował w roli Seana podczas polskiej prapremiery musicalu "Boyband", wystawianego w Teatrze Komedia. W tym samym roku zgłosił się z utworem „Never Felt Like This” do koncertu "Piosenka dla Europy 2008", jednak nie zakwalifikował się do stawki finałowej konkursu z powodu nienadesłania zapisu nutowego swojej piosenki. W kwietniu 2009 zakończył nagrania jako prezenter teleturnieju dla dzieci "Staraoke" w Londynie. Od września zaczął występować jako gość muzyczny w programie TVP1 "Jaka to melodia?", zagrał także role w programie TVN Turbo "Wieczór kawalerski". Na początku grudnia, wraz z wybranymi solistami Teatru Muzycznego „Roma”, wystąpił w koncercie "Najlepsze z Romy" w Bydgoskiej Opera Nova, wcielając się w postaci: Chrisa ("Miss Saigon"), Myszołapa ("Koty"), Danny’ego ("Grease") i Mariusza ("Les Misérables"). W tym samym roku zaczął występować na deskach Teatrze Polskiego Radia, grając m.in. rolę Szpaka w słuchowisku "W Bocianowie" (reż. Waldemar Modestowicz) i rolę Wojtka w słuchowisku "Mimi, córka kapitana". Dołączył także do obsady serialu radiowego "Matysiakowie", w którym grał rolę Josha Stokovskiego.
30 października 2009 zaprezentował utwór „Legenda”, który nagrał przy udziale Zespołu Pieśni i Tańca „Mazowsze”. W lutym 2010 zwyciężył z piosenką w finale krajowych eliminacji eurowizyjnych, dzięki czemu został reprezentantem Polski w 55. Konkursie Piosenki Eurowizji w Oslo. 25 maja zajął 13. miejsce w półfinale konkursu i nie awansował do finału. Również w 2010 wygrał przesłuchania do roli Mariusza w musicalu "Les Misérables" w Teatrze Muzycznym „Roma”, a od premiery we wrześniu 2010 do maja 2012 występował w pierwszej obsadzie spektaklu. Zagrał rolę Ducha w dyplomie muzycznym "Piosenka jest dobra na wszystko – czyli nieobecni mają rację" w reż. Waldemara Śmigasiewicza w Teatrze Collegium Nobilium w Warszawie, później wystawianym na Novej Scenie Teatru Muzycznego „Roma”. Wraz z innymi absolwentami warszawskiej Akademii Teatralnej zagrał w spektaklu "Szpilmania" w reżyserii Andrzeja Strzeleckiego. Początkowo spektakl grany był w stołecznym Och-Teatrze, później trafił także na deski Teatru Ateneum i Teatru Collegium Nobilium.
Pojawił się gościnnie w serialach: "Usta usta", "Na Wspólnej", "Czas honoru" i "Na dobre i na złe".
Latem 2011 wyjechał do Londynu, by zrealizować nagrania programu Cartoon Network ', którego był prowadzącym. W 2012 reprezentował Polskę z piosenką „Is That a Real Love?” na festiwalu Sunčane Skale w Hercegu Novim. Zajął trzecie miejsce w głosowaniu jurorów. W 2013 przyjął pseudonim artystyczny Martin Fitch"'. W tym czasie przeprowadził się do Londynu, gdzie zaczął nagrania materiału na debiutancki album studyjny, realizowany m.in. z Luizą Staniec. W 2015 prowadził program "Ekspedycja Cartoon Network". W kwietniu 2016 wydał singiel „Dzieli nas”. W lutym 2017 zakwalifikował się z piosenką „Fight for Us” do polskich preselekcji do 62. Konkursu Piosenki Eurowizji. 18 lutego wystąpił jako pierwszy w finale selekcji i zajął w nim siódme miejsce. W listopadzie został gospodarzem 15-odcinkowego programu internetowego "#MyślęPozytywnie", realizowanego przez Fundację Instytut Edukacji Pozytywnej.

</doc>
<doc id="1523606" url="https://pl.wikipedia.org/wiki?curid=1523606" title="Podpalaczka">
Podpalaczka

Podpalaczka (ang. "Firestarter") – powieść autorstwa Stephena Kinga wydana w 1980 roku. W Polsce, podobnie jak w przypadku kilku wcześniejszych powieści Stephena Kinga, Podpalaczkę pierwszy raz wydano nakładem wydawnictwa Phantom Press International pod oryginalnym tytułem Firestarter. Wydanie to nie posiadało dedykacji ("Pamięci Shirley Jackson, która nigdy nie musiała podnosić głosu."). W 1999 roku powieść wydano już pod polskim tytułem nakładem wydawnictwa Prószyński i S-ka.
W 1984 roku ukazała się kinowa ekranizacja powieści, w której zagrała Drew Barrymore i David Keith. Film nie trafił na polskie ekrany kinowe.
Opis fabuły.
Tytułowa postać z „Firestartera” to Charlene „Charlie” McGee, dziewczynka posiadająca wiele wyjątkowych cech, wśród których najważniejszą jest pirokineza – umiejętność tworzenia ognia wyłącznie przy pomocy umysłu. Charlie należy do mutantów; swoje umiejętności odziedziczyła po rodzicach (Andrew „Andy” McGee oraz Vicky Tomlinson), którzy uczestniczyli w tajemniczym, sponsorowanym przez rząd eksperymencie mającym miejsce w jednej z amerykańskich szkół średnich. Oboje rodzice otrzymali zastrzyk z nieznaną ilością substancji zwanej Lotem Sześć, która, wśród innych właściwości, wprowadza zmiany w chromosomach oraz przysadce mózgowej.
Jedną z głównych zasług Lotu Sześć było obdarzenie Andy’ego hipnozą telepatyczną, czyli kontrolą umysłu, którą nazywa on „pchnięciem”. Dzięki temu potrafi on doprowadzić ofiarę do stanu skrajnej sugestii. Vicky natomiast wykształciła w sobie zalążek telekinezy, jej zdolności ograniczają się jednak do zamknięcia lodówki z drugiego końca pokoju. Charlie, dziedzicząc po rodzicach cechy Lotu Sześć, otrzymała najpotężniejszy z ukrytych talentów. Podejrzewa się, że potrafi samą siłą woli doprowadzić do eksplozji nuklearnej. Wiadomo także, że „pchnięcie” Andy’ego stopniowo prowadzi do jego autodestrukcji; za każdym jego użyciem doprowadza on do bólów głowy oraz wylewów krwi w mózgu.
Sklepik, rządowa organizacja sponsorująca badania nad substancją, uznała eksperyment za porażkę. Jeden z jej członków stwierdził, że człowiek po prostu nie rozwinął się jeszcze wystarczająco aby wykorzystać potencjał Lotu Sześć. Jednak pomimo uznania Andy’ego oraz Vicky za bezużyteczne obiekty testów, Charlie ogłoszono przełomem w badaniach. To właśnie ze względu na nią rodzina McGee została poddana obserwacji na okres około siedmiu lat.
W wyniku pomyłki agentów Sklepiku, Vicky została niepotrzebnie zabita, a jej córkę porwano. Korzystając ze swojego talentu Andy zdołał uratować Charlie i razem zaczęli wieloletnie życie w ukryciu jako zbiegowie, przenosząc się za każdym razem, kiedy Andy przeczuwa kolejne próby napaści agentów Sklepiku. Po kilku udanych ucieczkach przed swoimi wrogami, Charlie z ojcem trafiają pod przybranymi nazwiskami na odległą farmę Irva oraz Normy Mandersów – przyjaznej, tradycjonalistycznej pary która zdecydowała się im pomóc. Niedługo później farma staje się oblegana przez agentów Sklepiku. Andy, wściekły na ciągłe zakłócanie jego życia, przekonuje Charlie aby użyła swojej mocy, w wyniku której najeźdźcy zostają skutecznie wystraszeni a cała farma Mandersów – doszczętnie spalona. Andy z córeczką przenoszą się do domu swojego dziadka w Vermont na kilka miesięcy. Wkrótce jednak Sklepik ponawia próby przechwycenia rodziny McGee, wysyłając do ich kryjówki agenta Johna Rainbirda, zabójcy na usługach Sklepiku, który w przeszłości odznaczył się walką w Wietnamie. Po kilku miesiącach ścisłej obserwacji Rainbird wraz ze swoim partnerem Julesem przechwytują Andy'ego i Charlie, usypiając ich odpowiednio spreparowanymi strzałkami.
Rodzina McGee zostaje przez sześć miesięcy więziona w jednej z placówek Sklepiku. W tym czasie prowadzonych jest mnóstwo testów mających na celu przeanalizowanie ich mocy. Podczas gdy Andy jest pod ciągłym wpływem środków odurzających, w przypadku Charlie ich stosowanie zostało przerwane z obawy na ewentualny wpływ na jej talent. Mimo to dziewczynka odmawia korzystania z pirokinezy i większość czasu odmawia współpracy. Andy natomiast przełamuje się i popada w nadwagę, stając się apatycznym, żyjącym sobie spokojnie w placówce pacjentem. Mimo prób współpracy, Andy z niezadowoleniem odkrywa, że nie potrafi już korzystać z „pchnięcia” i stopniowo uzależnia się od torazyny, leku używanego przez Sklepik do kontrolowania Andy’ego.
Ostatecznie, przy okazji nieprzewidzianej burzy, która doprowadza do przerwy w dostawie prądu,w fabule następują dwa ważne zwroty akcji. Po pierwsze, John Rainbird, podszywając się pod postać woźnego w placówce w końcu zaskarbia sobie zaufanie Charlie. Drugim ważnym przełomem jest podświadome „pchnięcie” przez Andy’ego samego siebie, dzięki czemu odzyskuje on swoją umiejętność kontroli umysłów i wyzwala się z uzależnienia. Po kilku tygodniach używa on tej zdolności aby zmanipulować szefa Sklepiku, Kapitana Jamesa Hollistera (zwanego też Kapem), aby mu pomógł. W międzyczasie Charlie zostaje przekonana przez Rainbirda do użycia swojej mocy oraz uczestnictwa w eksperymentach. Nie obchodzi go zbytnio wynik badań; celem Johna jest zabicie dziewczynki aby przekonać się, co tak naprawdę dzieje się po śmierci. Agent wcześniej zabił w tym samym celu sposób jednego z niebezpiecznych naukowców Sklepiku – dr. Josepha Wanlessa.
W końcu Andy odzyskuje kontakt z Charlie i po raz pierwszy „popycha” Kapa, aby ten przekazał jej list oraz wykonał kilka zadań, które ułatwią mu w przyszłości wykonanie planu ucieczki. Szyki psuje mu Rainbird, który odkrywa intrygę Andy’ego i doprowadza do spotkania rodziny McGee we wcześniej ustalonym miejscu spotkania. Andy „popycha” Rainbirda do skoku z krokwi pewnej stajni, temu jednak udaje się mimo obrażeń przeżyć. Andy umiera z połączenia wylewu krwi do mózgu (spowodowanego nadużywaniem pchnięcia) oraz rany postrzałowej od Johna. Jego ostatnimi słowami poprosił on córeczkę aby „spaliła wszystko”, ostatecznie uwalniając ją od zahamowań dotyczących używania swojej mocy. Wypełnia ona prośbę ojca, spopielając cały budynek, zabijając Rainbirda razem z resztą pracowników Sklepiku oraz otwierając sobie drogę ucieczki.
Charlie wraca do Mandersów, którzy opiekują się nią dopóki nie wyzdrowieje. Sklepik, tym razem z nowym zarządem, ciągle poluje na nią. Książka kończy się gdy Charlie przedstawia swoją historię redakcji magazynu The Rolling Stone. Ma ona nadzieję, że ujawnienie prawdy sprawi, że ponowne porwanie i skrzywdzenie jej stanie się niemożliwe.

</doc>
<doc id="1523607" url="https://pl.wikipedia.org/wiki?curid=1523607" title="Konkurs Piosenki Eurowizji 1976">
Konkurs Piosenki Eurowizji 1976

21. Konkurs Piosenki Eurowizji odbył się 3 kwietnia 1976 roku w Hadze (Holandia). Konkurs, który prowadziła Corry Brokken (pierwsza w historii była reprezentant, która została prowadzącą show) wygrała grupa Brotherhood of Man z Wielkiej Brytanii z piosenką "Save Your Kisses for Me". Tak, jak w rok wcześniej, wygrała piosenka z pierwszym numerem startowym. Utwór stał się, jak pisze autor i historyk John Kennedy O'Connor w książce "Konkurs Piosenki Eurowizji – Oficjalna Historia", najlepiej sprzedającym się singlem w historii konkursu. Poza tym, zdobyła aż 80,39% maksymalnej ilości punktów do zdobycia.
Liechtenstein próbował zgłosić się do udziału w konkursie, ale nie mieli swojego nadawcy radiowo-telewizyjnego. Ich występem miała być piosenka "Little Cowboy", którą zaśpiewać miał Biggi Bachmann. Malta wybrała Enzo Guzmana z piosenką "Sing Your Song, Country Boy", ale potem zrezygnowała z Konkursu z niewyjaśnionych przyczyn, przez co dostała zakaz udziału do 1991 roku.
Szwecja zrezygnowała z udziału w Eurowizji, bo nie miała wystarczająco pieniędzy na organizację konkursu, gdyby udało im się zwyciężyć. Jak pisze O'Connor, w Szwecji wybuchły protesty przeciwko konkursowi, które częściowo wpłynęły na wycofanie się nadawcy SR z konkursu.
W konkursie udział wzięło 18 państw, z powracającą Austrią i Grecją, która rok wcześniej zrezygnowała z powodu inwazji Turcji na Cypr. W tym roku, z tego samego powodu, wycofała się Turcja. Grecka piosenka wywołała kontrowersje, ponieważ była właśnie o inwazji na Cypr. Pozostałymi krajami, które nie wyraziły chęci udziału w tegorocznym festiwalu, były Malta oraz Szwecja.
Anne-Karine Strøm stała się pierwszym powracającym artystą, który ponownie zajął ostatnie miejsce (wcześniej była najgorsza w 1974 roku).

</doc>
<doc id="1523608" url="https://pl.wikipedia.org/wiki?curid=1523608" title="Guy Ballard">
Guy Ballard

Guy Ballard (ur. 28 lipca 1878 w Burlington w stanie Iowa, zm. 29 grudnia 1939 w Los Angeles) - amerykański inżynier górniczy, który wraz z żoną Edną założył ruchu religijnego Działalność Religijna "JAM JEST".
Życiorys.
Guy Ballard urodził się w miejscowości Burlington w stanie Iowa. W roku 1916 ożenił się z Edną. Podczas I wojny światowej służył w Armii Stanów Zjednoczonych, a po niej został inżynierem górniczym, przy okazji wraz z żoną intensywnie studiując nad teozofią i okultyzmem.
Ballard twierdził, że w roku 1930, podczas wspinania się na Górę Shasta, spotkał człowieka, który przedstawił mu się jako Hrabia de Saint-Germain, od którego to dowiedział się, że należy do nadprzyrodzonej hierarchii, określanej jako wniebowstąpieni mistrzowie. Po tym fakcie Guy i Edna Ballardowie założyli opierający się na teozofii ruch, który nazwali Działalność Religijna "JAM JEST". Ruch ten zdobył sobie wielu zwolenników, osiągając w 1938 roku milion wyznawców.
U szczytu popularności ruchu Guy Ballard zmarł na arteriosklerozę 29 grudnia 1939 roku o godzinie 5 rano w domu syna Donalda w Los Angeles. 31 grudnia jego ciało zostało skremowane. W Nowy Rok, podczas corocznego święta Christmas Class, jego żona powiedziała, że wniebowstąpił on 31 grudnia o północy z "Royal Teton Retreat". Jego śmierć spowodowała spadek popularności ruchu, jako że twierdził on, że jest panem śmierci, tak więc wielu wyznawców poczuło się oszukanych.

</doc>
<doc id="1523609" url="https://pl.wikipedia.org/wiki?curid=1523609" title="1832 w literaturze">
1832 w literaturze



</doc>
<doc id="1523610" url="https://pl.wikipedia.org/wiki?curid=1523610" title="Powiat stryjski">
Powiat stryjski

Powiat stryjski – powiat województwa stanisławowskiego II Rzeczypospolitej. Jego siedzibą było miasto Stryj. 1 sierpnia 1934 r. dokonano nowego podziału powiatu na gminy wiejskie.
Miejscowości.
Decyzją wojewody stanisławowskiego zostały zmienione nazwy gromad z niemieckich na polskie od 18 lutego 1939, natomiast nazwy 10 miejscowości zmieniono zarządzeniem Ministra Spraw Wewnętrznych z 11 maja 1939, zmiany obowiązywały od 24 maja 1939 r.:

</doc>
<doc id="1523611" url="https://pl.wikipedia.org/wiki?curid=1523611" title="Oblężenie Torunia (1809)">
Oblężenie Torunia (1809)

Oblężenie Torunia (1809) – nieudane oblężenie twierdzy przez wojska austriackie w dniach 15–19 maja 1809.
Sytuacja.
W początkowym etapie działań wojennych Toruń był miastem odległym od głównego teatru zmagań, który koncentrował się w okolicach Warszawy. Po nieudanych próbach zdobycia przyczółków na prawym brzegu Wisły, zakończonych klęskami oddziałów austriackich pod Radzyminem i Ostrówkiem, arcyksiążę Ferdynand d'Este zadecydował, aby w pierwszej kolejności zneutralizować siły polskie na lewym brzegu Wisły. Głównym celem było zdobycie Torunia, co było podyktowane przesłankami strategicznymi, jak i politycznymi. Zdobycie tej twierdzy odcięłoby armię Poniatowskiego od sił polskich znajdujących się w Wielkopolsce, a także zamknęłoby mu ewentualną drogę odwrotu do Saksonii. To mogłoby również zmusić naczelnego wodza armii polskiej do wstrzymania wszelkich działań ofensywnych, w szczególności w kierunku Galicji. Dodatkowo zajęcie Torunia umożliwiłoby nawiązanie styczności z wojskami pruskimi zgromadzonymi nad granicą, a w dalszej perspektywie przekazanie tych terenów Prusom, w zamian za przystąpienie tego państwa do koalicji antynapoleońskiej. Znaczenie miasta potęgował fakt, iż po poddaniu Warszawy przeniósł się tam rząd Księstwa Warszawskiego. 
Toruń nie był należycie przygotowany do obrony. Najsilniejsze umocnienia chroniły miasto od strony wschodniej, z zachodu dostępu do twierdzy broniła Wisła. Plan rozbudowy fortyfikacji nie został zrealizowany ze względu na brak odpowiednich sum pieniędzy w kasie Księstwa. Budowę umocnień przedmościa od strony zachodniej rozpoczęto dopiero w pierwszych dniach maja 1809 r., gdy wojska austriackie zmierzały już na miasto. Gubernatorem Torunia i dowódcą garnizonu był gen. Stanisław Woyczyński, weteran insurekcji kościuszkowskiej. Miał on do dyspozycji około 3600 żołnierzy trzecich batalionów 10., 11. i 12. pułku piechoty, podczas gdy minimalną liczbę żołnierzy do obsadzenia twierdzy szacowano na 4000. Dodatkowo oddziały te składały się przede wszystkim z niewyćwiczonych rekrutów, wcielonych do armii podczas kwietniowego poboru. Wielu nie posiadało nawet kompletnego umundurowania. Brakowało również oficerów i instruktorów. 
Przebieg.
14 maja austriacka straż przednia, dowodzona przez gen. Mohra, podeszła pod miasto. Poinformowany wcześniej o ruchach Austriaków gen. Woyczyński rozkazał płk. Mielżyńskiemu z 3 batalionem 11. pułku piechoty i trzema działami (łącznie 1200 żołnierzy) obsadzić częściowo nieukończony szaniec przedmostowy. Wsparcia miały im udzielać kolejne trzy działa ulokowane na kępie wiślanej.
15 maja o świcie gen. Mohr rzucił do ataku na przyczółek przedmostowy trzy bataliony z najlepszego 48. pułku piechoty Vukassovicha, wsparcia ogniowego udzielało im 12 dział. Atakiem dowodził szef sztabu korpusu płk. Brusch. Płk. Mielżyński mimo rozkazów gen. Woyczyńskiego nie wycofał na noc większości swoich ludzi i armat na kępę wiślaną i został zaskoczony przez przeciwnika. Austriacy również popełnili błąd, płk. Brusch nie zastosował się do opracowanego planu bitwy i zamiast okrążyć szaniec i wyjść na jego tyły, uderzył od frontu. Po dwugodzinnej walce ogniowej szaniec został zdobyty przez Austriaków. Żołnierze polscy wpadli w panikę i rzucili się do ucieczki przez most w kierunku kępy wiślanej. Odwrót osłaniała niewielka grupa oficerów i podoficerów oraz artylerzyści, którzy strzelali z jednego, ocalonego działa, pozostałe dwie armaty trafiły w ręce wroga. Austriacy czterokrotnie próbowali uderzać przez most, lecz ogień czterech polskich armat i przybyłe z twierdzy dwie kompanie fizylierów za każdym razem odpierały ich ataki. W końcu most na rozkaz gen. Woyczyńskiego został podpalony. Straty polskie tego dnia wynosiły 60 zabitych, w tym 1 oficer, 80 rannych, ok. 100 wziętych do niewoli i 3 działa. Straty austriackie nie są dokładnie znane, liczby wahają się od 70 do 500 zabitych i rannych, śmierć poniósł również płk. Brusch, co było dotkliwą stratą dla Austriaków.
Gen. Woyczyński odrzucił wszelkie propozycje kapitulacji. W odpowiedzi Austriacy rozpoczęli dwudniowe ostrzeliwanie miasta. Ich skutkiem było kilka pożarów, które jednak szybko ugaszono. 
Ze względu na nikłe postępy, fiasko pertraktacji, brak ciężkich dział, które mogłyby poczynić większe szkody obleganym i kurczące się zapasy amunicji, arcyksiążę Ferdynand zadecydował o odstąpieniu od oblężenia Torunia. Przez kilka dni wydawał gen. Mohrowi sprzeczne ze sobą rozkazy, w końcu 19 maja polecił mu ściągnąć spod Torunia wszystkie oddziały i udać się do Warszawy.
Wpływ na działanie Rządu Księstwa Warszawskiego.
W obliczu oblężenia Rząd Księstwa Warszawskiego przeniósł się do Łomży, to jest na prawy brzeg Wisły, na którym wojska austriackie nie operowały.

</doc>
<doc id="1523612" url="https://pl.wikipedia.org/wiki?curid=1523612" title="Eva Justin">
Eva Justin

Eva Justin, właśc. "Eva Hedwig Justin" (ur. 23 sierpnia 1909 w Dreźnie, zm. 11 września 1966 we Frankfurcie nad Menem) – niemiecka biolog kryminalna, antropolog, nazistowska "badaczka ras" (Cyganów i Sinti).
Życiorys.
Ukończyła kurs pielęgniarski. Bliska współpracowniczka doktora Rittera w zakresie badań antropologicznych nad Cyganami w czasie III Rzeszy. Tematykę tę podjęła w 1933. Od 1936 pracowała w nazistowskim Rassenhygienische und Bevölkerungsbiologische Forschungsstelle (Placówka Badawcza Higieny Rasowej i Biologii Demograficznej), która to jednostka zajmowała się kwestiami "czystości rasowej" oraz dowodzeniem konieczności eliminacji "niepełnowartościowych rasowo" ludzi, a także metodyką rozpoznawania takich osób. Początkowo Justin odwiedzała w celach badawczych obozy wędrownych Cyganów, a po zamknięciu Cyganów w obozach koncentracyjnych badała Cyganów z tych obozów, m.in. w Dachau. Oprócz więźniów cygańskich, badała wtedy także innych więźniów, m.in. księży. 24 marca 1943 uzyskała doktorat z antropologii na podstawie pracy "Lebensschicksale artfremderzogener Zigeunerkinder und ihrer Nachkommen" (pol. "Losy życiowe dzieci Cyganów oraz ich potomków wychowanych w obcym gatunku"). Główną tezą tego opracowania było stwierdzenie, że kryminogenne i aspołeczne zdaniem Justin, cechy Cyganów są genetycznie wrodzone i nie zależą od warunków ekonomicznych czy wychowania. Takie wnioski oparła na studiach małych dzieci cygańskich, których rodzice zostali wysłani do obozów koncentracyjnych, a same dzieci umieszczone w domu dziecka, gdzie były wychowane bez kontaktu z kulturą cygańską. Po ukończeniu badań Justin, dzieci były wywiezione do Auschwitz i zgładzone.
Po 1945 roku zmanipulowała kwestionariusze w postępowaniu denazyfikacyjnym i została zaszeregowana jako "politycznie nieobciążona" (podała w nich jedynie swoją przynależność do Czerwonego Krzyża i Niemieckiego Frontu Pracy).
Następnie, od marca 1948 Justin pracowała jako psycholog we Frankfurcie nad Menem, ponownie pod okiem swojego przełożonego z czasów hitlerowskich - doktora Rittera, który został lekarzem miejskim we Frankfurcie nad Menem i kierował tamtejszym prewentorium dla chorych umysłowo, a także urzędem ds pomocy młodzieży. Po śmierci Rittera, Justin w dalszym ciągu była zatrudniona we frankfurckim ośrodku pomocy młodzieży, a od 1964 powróciła do badań Cyganów oraz do pracy w klinice chorób nerwowych. Zmarła na raka w 1966 roku.

</doc>
<doc id="1523613" url="https://pl.wikipedia.org/wiki?curid=1523613" title="Hicacos">
Hicacos

Hicacos () – wąski półwysep (kosa) w północno-zachodniej Kubie, na wyspie o tej samej nazwie, w prowincji Matanzas. Odgradza zatokę Cárdenas (na południowym wschodzie) od Zatoki Meksykańskiej. Ma długość 18 km.
Na półwyspie znajduje się miasto Varadero, ośrodek turystyki nadmorskiej o znaczeniu międzynarodowym. Funkcjonują tu także saliny.

</doc>
<doc id="1523615" url="https://pl.wikipedia.org/wiki?curid=1523615" title="Eldey">
Eldey

Eldey (isl. "Wyspa Ognia") − niewielka wyspa położona na południowy zachód od Islandii, około 16 km od półwyspu Reykjanes. Zajmuje powierzchnię około 0,03 km², a jej najwyższy punkt znajduje się na wysokości 77 metrów n.p.m. Stanowi jedyną wynurzoną część podmorskiego systemu wulkanicznego Eldey.
Wyspa stanowi ważną ostoję ptaków ("Important Bird Area"). Jej skały są miejscem gniazdowania jednej z największych kolonii głuptaków na świecie. Według danych z lat 2013-2014 na wyspie gniazdowało blisko 15 tys. par głuptaka zwyczajnego, co stanowiło 40% populacji tego gatunku na Islandii. Wyspa podlega ochronie od 1940 roku jako pierwszy rezerwat przyrody na Islandii chroniący ptaki.
Na Eldey żyła w przeszłości duża populacja alki olbrzymiej, jednak zwierzęta te zostały całkowicie wybite podczas polowań. Ostatni znany okaz tego gatunku został zabity na Eldey w dniu 3 czerwca 1844 roku.

</doc>
<doc id="1523621" url="https://pl.wikipedia.org/wiki?curid=1523621" title="1834 w literaturze">
1834 w literaturze



</doc>
<doc id="1523623" url="https://pl.wikipedia.org/wiki?curid=1523623" title="Józef Alojzy Pukalski">
Józef Alojzy Pukalski

Józef Alojzy baron von Pukalski (ur. 16 marca 1798 w Cieszynie, zm. 5 stycznia 1885 w Tarnowie) – duchowny rzymskokatolicki, biskup diecezjalny tarnowski w latach 1852–1885.
Życiorys.
Józef Pukalski urodził się w Cieszynie i tam też ukończył gimnazjum. Święcenia prezbiteratu przyjął w 1821. Pracę jako wikariusz rozpoczął w parafiach księstwa oświęcimskiego. Pierwszą parafią, w której pełnił obowiązki proboszcza, były Wilamowice. W 1851 cesarz mianował go biskupem diecezjalnym diecezji tarnowskiej. Uczestniczył w soborze watykańskim I, w czasie którego należał do opozycji przeciwnej ustanowieniu dogmatu o nieomylności papieża.
Kawaler Orderu Żelaznej Korony II klasy z uwolnieniem od opłaty (1864) oraz Komandor Orderu Franciszka Józefa. Honorowy Obywatel Tarnowa. W 1864 otrzymał nobilitację z tytułem barona (w Galicji), a w 1868 tytuł hrabiowski (kościelny) od papieża Piusa IX.

</doc>
<doc id="1523624" url="https://pl.wikipedia.org/wiki?curid=1523624" title="Christian Bassedas">
Christian Bassedas

Christian Gustavo Bassedas (ur. 16 lutego 1973 w Buenos Aires) – piłkarz argentyński grający na pozycji bocznego pomocnika.
Kariera klubowa.
Bassedas urodził się w Buenos Aires, a karierę piłkarską rozpoczął w tamtejszym klubie Vélez Sársfield. W 1990 roku zadebiutował w argentyńskiej Primera División, w fazie Apertura. Już od sezonu 1991/1992 był podstawowym zawodnikiem zespołu, a w 1993 roku wywalczył swój pierwszy sukces, gdy został z Vélezem mistrzem fazy Clausura. W 1994 roku dotarł do finału Copa Libertadores, a w nim Argentyńczycy okazali się lepsi od brazylijskiego São Paulo FC, wygrywając po serii rzutów karnych. W tym samym roku Bassedas sięgnął też po Puchar Interkontynentalny (2:0 z Milanem). Kolejne sukcesy z Vélezem osiągnął w 1995 roku. Najpierw wywalczył mistrzostwo fazy Apertura, a następnie zdobył Copa Interamericana. Z kolei w 1996 roku został mistrzem Clausury oraz zdobywcą Copa Sudamericana. Natomiast w 1997 roku zdobył Recopa Sudamericana, a w 1998 kolejne mistrzostwo fazy Clausura. W Vélez Sársfield grał do 2000 roku, a łącznie dla tego klubu rozegrał 267 meczów i zdobył 21 goli.
Latem 2000 roku Bassedas przeszedł za 4,1 miliona funtów do angielskiego Newcastle United, prowadzonego przez sir Bobby’ego Robsona. W Premiership zadebiutował 4 listopada 2000 w wygranym 2:1 domowym spotkaniu z Ipswich Town. 31 stycznia 2001 w meczu z Chelsea F.C. (1:3) strzelił swoją jedyną bramkę na angielskich boiskach. W sezonie 2001//2002 z powodu kontuzji rozegrał tylko dwa mecze w Premiership.
Na początku 2002 roku Bassedas został wypożyczony z Newcastle do hiszpańskiego CD Tenerife. W Primera División po raz pierwszy wystąpił w zremisowanym 1:1 meczu z Celtą Vigo. Na koniec sezonu zajął z Tenerife przedostatnie miejsce w lidze i spadł z nim do Segunda División. Po sezonie wrócił do Newcastle, jednak z powodu kontuzji nie zagrał w żadnym meczu. Karierę próbował wznowić w Newell’s Old Boys, jednak i tam nie wystąpił w żadnym ze spotkań i postanowił odejść na piłkarską emeryturę. Obecnie jest komentatorem stacji Fox Sports en Español i komentuje mecze angielskiej Premiership.
Kariera reprezentacyjna.
W reprezentacji Argentyny Bassedas zadebiutował 16 listopada 1994 roku w wygranym 3:0 towarzyskim spotkaniu z Chile. W 1996 roku został powołany przez Daniela Passarellę do kadry olimpijskiej na Igrzyska Olimpijskie w Atlancie. na tym turnieju dotarł z Argentyną do finału, jednak w nim przegrała ona 2:3 z Nigerią. W swojej karierze Bassedas występował także w eliminacjach do Mistrzostw Świata we Francji, jednak na ten turniej nie pojechał. Ogółem w kadrze narodowej rozegrał 22 spotkania.

</doc>
<doc id="1523627" url="https://pl.wikipedia.org/wiki?curid=1523627" title="Translatica Premium">
Translatica Premium



</doc>
<doc id="1523629" url="https://pl.wikipedia.org/wiki?curid=1523629" title="Translatica Office">
Translatica Office



</doc>
<doc id="1523630" url="https://pl.wikipedia.org/wiki?curid=1523630" title="Translatica Enterprise">
Translatica Enterprise



</doc>
<doc id="1523631" url="https://pl.wikipedia.org/wiki?curid=1523631" title="Translatica Server">
Translatica Server



</doc>
<doc id="1523633" url="https://pl.wikipedia.org/wiki?curid=1523633" title="Otava (rzeka)">
Otava (rzeka)

Otava – rzeka w południowych Czechach w kraju południowoczeskim, w dorzeczu Łaby będąca lewym dopływem Wełtawy. Swój początek bierze u zbiegu rzek Vydry i Křemelny. Długość rzeki wynosi 113 km, a powierzchnia jej zlewiska 3788 km². Przebiega m.in. przez Sušice, Horažďovice, Strakonice oraz Písek. Jej główne dopływy to Lomnice, Blanice, Volyňka, Novosedelský potok, Březový potok, Ostružná oraz Losenice.

</doc>
<doc id="1523636" url="https://pl.wikipedia.org/wiki?curid=1523636" title="1823 w literaturze">
1823 w literaturze



</doc>
<doc id="1523637" url="https://pl.wikipedia.org/wiki?curid=1523637" title="Franz Dreadhunter">
Franz Dreadhunter

Franz Dreadhunter, właśc. Piotr Dariusz Adamczyk (ur. 22 lutego 1965 w Krakowie) − polski muzyk, kompozytor i producent. Pseudonim artystyczny pochodzi od pseudonimu Tomasza „Frantza” Lipińskiego, polskiego wokalisty i gitarzysty rockowego. Współpracował z takimi zespołami jak: Düpą, Püdelsi, Deuter, Tilt, PRL, Bajm, Chłopcy z Placu Broni, Homo Twist.
Życiorys.
Pochodzi z muzykalnej rodziny (matka grała na fortepianie i ukończyła szkołę muzyczną, po maturze zaczęła studiować medycynę). W szóstym roku życia Franz zaczął naukę gry na pianinie, ucząc się utworów Chopina. Początkowo chciał grać na perkusji, ale z braku wystarczającej ilości pieniędzy kupił gitarę basową. W wieku piętnastu lat wyprowadził się z domu. Około 1978 roku zainteresował się zespołem The Sex Pistols. W wyniku zainteresowania tą brytyjską grupą, stał się jednym z pierwszych krakowskich punków.
Po koncercie grupy Tilt w klubie Pod Ręką, na którym pojawił się Franz Dreadhunter, założył swój pierwszy zespół muzyczny – Rolling Red Shit. Obok Franza, w zespole grał Ferdynand Mordyłła. Wkrótce potem Franz Dreadhunter założył zespół Martwy Fiolet. Martwy Fiolet zasłynął kontrowersyjnym koncertem w krakowskiej szkole plastycznej, podczas którego Franz obrzucał widzów serkiem homogenizowanym i założył koszulkę z logo zespołu KISS, z wyrwanymi dwiema pierwszymi literami.
W latach 80. został członkiem zespołu Düpą. Do Düpą trafił dzięki właścicielowi knajpy w Dworku Białoprądnickim, Józefowi Gradusowi, który poinformował Franza, że zespół poszukuje basisty. Lider Düpą, Piotr Marek, nauczył Franza nagrywania utworów oraz zainteresował go malarstwem. Równocześnie Franz występował gościnnie z zespołem Wahehe. Po koncercie zespołu Düpą na festiwalu Róbrege w 1984, Franz Dreadhunter przeprowadził się do Warszawy. Wówczas został członkiem zespołu Deuter, a wkrótce potem został członkiem Tiltu. W tym samym czasie Franz współtworzył zespół Püdelsi.
Franz Dreadhunter wraz z Tomaszem Lipińskim, przeprowadził zmianę stylistyki Tiltu (z punkowej na zespół popowy). W wyniku zmiany konwencji powstały utwory „Mówię ci, że” oraz „Rzeka miłości”, które odniosły duży sukces komercyjny.
Po sukcesach w Tilcie, Franz Dreadhunter wyjechał do Lublina, aby tymczasowo zastąpić basistę Budki Suflera. Krótko przed rozpoczęciem prób z Budką Suflera, w hotelu Victoria Franz poznał menadżera Bajmu, Andrzeja Pietrasa, który zaproponował Dreadhunterowi dołączenie do zespołu. Po nielicznych próbach z Budką Suflera, Franz zgodził się na granie w Bajmie, zagrał na albumie "Nagie skały". Ostateczne odszedł od zespołu na planie filmu "Pan Kleks w kosmosie".
W okolicach 1989 roku wyjechał do Berlina, a stamtąd do Nowego Jorku, odchodząc tym samym z Püdelsów. Tam poznał rzeźbiarza Johna Langino, z którym nawiązał współpracę. W 1991 roku wrócił do Polski, gdzie poznał Bogdana Łyszkiewicza, lidera zespołu Chłopcy z Placu Broni. Dreadhunter wkrótce zaprzyjaźnił się z Łyszkiewiczem. Współpracowali niecałe 10 lat, aż do śmierci Łyszkiewicza w wypadku samochodowym.
W 1995 roku wrócił do zespołu Püdelsi, gdzie grał do 1998 roku. Do zespołu wrócił w 2002 roku.
Franz Dreadhunter tworzył piosenki do filmów: "Reich" („Miassto fcionga”, „Ostatnia piosenka o miłości”, „Westchnienie”), "Panienki" („Uważaj na niego”), "Zakręcone" („Uważaj na niego”), "Mamuśki" („Mamuśki”), "Hotel pod żyrafą i nosorożcem" („Hotel pod żyrafą i nosorożcem”).

</doc>
<doc id="1523639" url="https://pl.wikipedia.org/wiki?curid=1523639" title="Powiat nadwórniański">
Powiat nadwórniański

Powiat nadwórniański – powiat województwa stanisławowskiego II Rzeczypospolitej. Jego siedzibą było miasto Nadwórna. 1 kwietnia 1932 r. zlikwidowano powiat bohorodczański włączając gminy: Rabcze, Bogrówka, Dźwiniacz, Grabowiec, Jabłonka, Kosmacz, Kryczka, Krzywiec, Majdan, Manasterczany, Maniawa, Markowa, Porohy, Przysłup, Rakowiec, Rosulna, Sołotwina, Starunia, Zarzecze, Żuraki do powiatu nadwórniańskiego. 1 sierpnia 1934 r. dokonano nowego podziału powiatu na gminy wiejskie.

</doc>
<doc id="1523642" url="https://pl.wikipedia.org/wiki?curid=1523642" title="Vydra">
Vydra

Vydra (niem. "Widra") – rzeka w Szumawie na południu Czech w dorzeczu Łaby. Jej długość wynosi 23,1 km. Bieg rzeki kończy się u zbiegu z Křemelną, gdzie obie tworzą nową rzekę – Otavę.

</doc>
<doc id="1523645" url="https://pl.wikipedia.org/wiki?curid=1523645" title="Reykjanes">
Reykjanes

Reykjanes lub Reykjanesskagi – półwysep i system wulkaniczny położony na południowo-zachodnim końcu Islandii, w pobliżu stolicy Reykjavíku.
W okolicy półwyspu występuje silne nagromadzenie aktywnych wulkanów, które poprzez napływającą lawę użyźniają jego powierzchnię. 19 marca 2021 roku rozpoczęła się erupcja szczelinowa w masywie Fagradalsfjall, wchodzącym w skład systemu wulkanicznego Krýsuvík-Trölladyngja.
Istnieją tutaj liczne gorące źródła wody i siarki. Najwięcej z nich zlokalizowanych jest na południowej połowie półwyspu, gdzie są geotermiczne obszary wokół jezior Kleifarvatn i Krýsuvík.
Dzięki występowaniu zasobów naturalnych pokładów ciepła w okolicy zbudowano elektrownie geotermalne m.in. w Svartsengi. W pobliżu elektrowni jest basen, który został zasilony przy użyciu gorącej zmineralizowanej wody z elektrowni, obiekt ten znany jest jako "Błękitna Laguna" (Bláa Lónið).

</doc>
<doc id="1523646" url="https://pl.wikipedia.org/wiki?curid=1523646" title="Reykjanesskagi">
Reykjanesskagi



</doc>
<doc id="1523647" url="https://pl.wikipedia.org/wiki?curid=1523647" title="Powstanie Rakoczego">
Powstanie Rakoczego

Powstanie Rakoczego – antyhabsburska insurekcja na Węgrzech w latach 1703–1711, której inicjatorem i głównym przywódcą był magnat Franciszek II Rakoczy.
W literaturze węgierskiej i słowackiej często określane jako ostatnie powstanie kuruców (pierwszym było powstanie Dozsy w 1514, a następnym powstanie Thökölyego w 1672).
Geneza i rozwój.
Zaczątkiem było chłopskie powstanie z lat 1701–1703, dość skutecznie, lecz tylko doraźnie tłumione przez Austriaków. Istotną zmianę sytuacji spowodowało wycofanie do walk na zachodzie znacznych sił cesarskich w trakcie wojny o sukcesję hiszpańską oraz przeznaczenie francuskich subsydiów na wywołanie antyhabsburskiej dywersji na Węgrzech; montowane wtedy przez Ludwika XIV operacje sił francusko-bawarskich w Niemczech oraz Węgrów Rakoczego miały na celu opanowanie Wiednia.
W połowie 1703 powrócił z emigracji w Polsce zbiegły z austriackiego więzienia Franciszek Rakoczy, stając na czele powstania, które tym samym nabrało cech ogólnonarodowego. 12 maja na zamku w Brzeżanach wydał proklamację "do wszystkich prawdziwych Węgrów (…), szlachciców i nieszlachciców", wzywającą do walki pod hasłem "Cum Deo pro Patria et Libertate". 16 czerwca wkroczył do kraju wraz z kilkuset zwolennikami, ale po nieudanej próbie opanowania zamku Rakoczych w Munkaczu zawrócił do Polski.
W lipcu powtórzył próbę wkroczenia na czele 400 jeźdźców i 200 polskich ochotników. Tym razem powiodło się wywołanie rewolty we wschodniej części Węgier z udziałem miejscowej szlachty, do której dołączyły 2 pułki wojsk austriackich i liczne oddziały samodzielne. W październiku 1703 siły powstańców wzrosły do 4000 jazdy i 4000 piechoty. Ponieważ garnizony austriackie liczyły jedynie 4 tysiące ludzi, cesarz Leopold wzmocnił je 5 tysiącami żołnierzy pod dowództwem gen. Schlicka, który w październiku zajął wprawdzie Levice, ale już 15 listopada poniósł klęskę pod Zwoleniem zadaną przez powstańców pod wodzą hr. Miklosa Bercsény’ego.
Dalszy przebieg wydarzeń.
Tymczasem powstanie rozszerzało się na Siedmiogród, gdzie wojska cesarskie pokonano kolejno pod Bradem (19 września 1703) i Szentbenedekiem (11 listopada); pokonany został również pułk Székely’ego wysłany dla wzmocnienia austriackiego garnizonu w Kolozsvár. 8000 wojsk cesarskich pod wodzą gen. de Bussy-Rabutina zdołało podejść do Kóvár, lecz znalazłszy się w zupełnej izolacji, zmuszonych było do wycofania.
W lutym 1704 powstańcy węgierscy pod wodzą Jánosa Bottyána dokonali wtargnięcia na ziemie Dolnej Austrii aż w okolice Wiednia. Austriacy zdołali jednak utrzymać najważniejsze twierdze na Węgrzech. W Siedmiogrodzie István Thoroczkai zgromadził 5 tysięcy powstańców, z którymi zaatakował Gyulafehérvár, lecz 13 kwietnia pod Feketehalom poniósł porażkę od wojsk cesarskich dowodzonych przez płk. Gravena. Inne siły cesarskie pod komendą gen. Adama Ritchana podjęły ofensywę na Górnych Węgrzech (Słowacji), ale w czerwcu zostały pokonane pod Smolenicami ze stratą ok. tysiąca zabitych.
W nadal nierozstrzygającej sytuacji (de Bussy-Rabutin miał zaledwie 9 tys. wojska przeciwko 20 tysiącom powstańców), Anglia i Holandia próbowały daremnie podjąć mediacje pokojowe (17–30 października 1704). Wojska cesarskie pod wodzą feldmarszałka Heistera w kolejnych sukcesach pokonały bowiem powstańców także pod Győrem (22 czerwca) i zwycięsko odparły ich atak pod Trnawą z odzyskaniem samego miasta (25/26 grudnia 1704). Wcześniej, w lipcu 1704 stany siedmiogrodzkie obwołały Rakoczego księciem Siedmiogrodu.
Na początku 1705 władze powstańcze wprowadziły do obiegu nowe rozmienne (miedziane) monety z propagandową inskrypcją „Pro Libertate”, których wartość szybko jednak spadała. W tym czasie powstańcy, którzy do końca tego roku opanowali prawie cały obszar Węgier i część Siedmiogrodu, zdołali wystawić armię kuruców, liczącą wówczas 31 pułków piechoty oraz 52 pułki jazdy i 6 batalionów artylerii. Dzięki francuskim subwencjom (10–16 tys. talarów) powołano oficerską szkołę wojskową, tworzono fabryki broni i amunicji oraz zakłady rzemieślnicze, produkujące dla potrzeb wojska.
W marcu 1705 r. powstańcy wprawdzie opanowali okolice Preszburga, ale w sierpniu zostali pokonani pod Budzimierzycami. Jesienią, we wrześniu, zwołano do Szécsény sejm z udziałem 6 biskupów, 36 magnatów oraz ok. tysiąca przedstawicieli szlachty i gmin, na którym Rakoczego uznano za księcia Węgier. Dla odzyskania Siedmiogrodu nowy cesarz Józef wysłał 13-tysięczny korpus feldmarszałka Herbeville’a, który pod Pesztem odparł oddziały Károlyiego i Bottyána. Rakoczy zdecydował się wówczas stawić opór na przełęczach Karika i Zsibó (gdzie jeszcze nie ukończono umocnień), przeciwstawiając mu 15 tysięcy powstańców z 35 działami. Wzmocniony duńskimi oddziałami generała Harboe, baron Herbeville na czele 16 tys. wojsk cesarskich przełamał jednak obronę i po ciężkich walkach 15 listopada 1705 zajął strategiczną przełęcz Zsibó. Powstańcy utracili 400 zabitych, 200 rannych i 25 armat; Austriacy, których straty nie przekroczyły 400-500 zabitych i rannych, tym samym otworzyli sobie drogę do stopniowego opanowania Siedmiogrodu.
Wykorzystując dotychczasowe powodzenie i zmianę na tronie (od maja 1705), pod koniec 1705 Rakoczy za pośrednictwem Bercsény’ego podjął pertraktacje z Habsburgami, z żądaniem przywrócenia dawnych swobód (sprzed 1687) i utworzenia 40-tysięcznej armii oraz uznaniem niezależności Siedmiogrodu. Podjęcie negocjacji z Austriakami w Trnawie (27 października 1705) aktywnie popierały Anglia i Holandia. Jednakże wobec odrzucenia węgierskich warunków, po krótkim rozejmie zawartym tam 13 kwietnia 1706, wznowiono działania wojenne i Józef I wysłał do Siedmiogrodu gen. de Bussy-Rabutina na czele 20-tysięcznego wojska. Rakoczy jednak również zmobilizował w tym czasie nowe oddziały i opanował większość ziem Siedmiogrodu; jesienią w posiadaniu Austriaków pozostało jedynie kilka twierdz obleganych przez powstańców.
W 1707 sejm zwołany do Ónodu ogłosił ostatecznie detronizację Habsburgów i proklamację niepodległości Węgier. Głównym powodem tych przełomowych uchwał były narastające sprzeczności wewnętrzne w kierownictwie powstania, w którym przewagę zaczęła zyskiwać konserwatywna magnateria skłaniająca się do ugody z Habsburgami, a także naciski francuskie.
Armia powstańcza.
Gwardia składała się początkowo z pułku karabinierów (w liczbie tysiąca konnych w 1705) oraz pułku piechoty „przybocznej” podzielonej na 2 bataliony (każdy po 500 ludzi), włącznie z reprezentacyjną kompanią, zwaną "Kapcsosok" lub "Deliasok".
Później dodano:
Od 1706 istniała kompania szlachecka w postaci jednostki bojowej oraz jednostki szkolnej dla młodych oficerów.
Pozostałe oddziały stanowiły kontyngenty wystawione przez wielkich feudałów (magnatów) i przez drobną szlachtę szaraczkową, zwaną "bocskoros nemesseg" (bosą szlachtą).
Oddziały zorganizowane według wzorca austriackiego, w 1706 sformowane były w 31 pułków piechoty i 52 kawalerii (dragoni, huzarzy). Pozostałe – w pułki nieregularne złożone z hajduków, czyli chłopów obdarzonych przywilejami (zwolnienie z obciążeń i pańszczyzny) w zamian za służbę wojskową. Połowa wojsk składała się z Węgrów i Siedmiogrodzian, reszta z mniejszości narodowych (Rumunów, Rusinów, Niemców – głównie spiskich, i innych Słowian). Do lepiej wyposażonych należały oddziały złożone z byłych żołnierzy garnizonów austriackich. Francuskie subsydia umożliwiały pod koniec 1708 utrzymanie 4 tysięcy kawalerzystów. Faktyczny stan liczbowy armii powstańczej sięgał 40–60 tysięcy, lecz tylko 1/4 była odpowiednio uzbrojona i wyszkolona. Oprócz zdobycznej i pozyskanej, broń pochodziła z zagranicy; w kawalerii jedynie 30–50% składu posiadało karabiny, połowa wyposażona była w pistolety, a 10% nie miało nawet szabli. Uzbrojeniem części piechoty były archaiczne arkebuzy kołowe lub lontowe.
Upadek powstania.
Sejm w Ónodzie i układ warszawski z Rosją oznaczały szczytowy moment powstania, które odtąd zaczęło zmierzać ku szybkiemu upadkowi. Poza niepowodzeniami na froncie wpływ na to miała ciężka sytuacja gospodarcza i brak środków materialnych do kontynuowania walki.
Już przegrana pod Blenheim w sierpniu 1704 i dalsze niepowodzenia wojenne Francji pozwoliły na skierowanie większych sił cesarskich do walk z powstańcami. W 1707 Austriacy sprowadzili na Węgry siły liczące 45 pułków piechoty i 42 pułki jazdy.
W rozegranej 3 sierpnia 1708 bitwie pod Trenczynem Węgrzy zostali pobici, a w październiku utracili twierdze Szolnok i Sárospatak. 14 lipca 1709 cesarz ogłosił amnestię, która stopniowo odciągała od powstania część arystokracji i szlachty.
W 1710 teren powstania ograniczył się do północno-wschodniej części Węgier; z wojsk odchodzili chłopi, podczas gdy w kierownictwie ruchu powstańczego przewagę zyskiwali magnaci. Armia kuruców nie była już zdolna nawet do obrony. Mimo wsparcia przez polskich i szwedzkich ochotników, Rakoczy idący z pomocą dla obleganej przez Austriaków twierdzy Neuhäusel, pokonany został pod Romhány (22 stycznia) i zmuszony schronić się we wschodniej części kraju; kontynuowane oblężenie zakończyła kapitulacja twierdzy (wrzesień 1710). W dodatku ziemie Węgier i Siedmiogrodu nawiedziła zaraza.
Kiedy ostatecznie zawiodły starania o pomoc Rosji, zastępujący Rakoczego hr. Sándor Károlyi skapitulował 1 maja 1711, podpisując z Austriakami pokój w Szatmárze, który definitywnie kończył 8-letni okres powstania.
Poparcie zewnętrzne.
Od początku insurekcja wspierana była politycznie i finansowo przez Francję, zamierzającą w ten sposób osłabić wrogą monarchię habsburską i liczącą na skuteczność tej dywersji. Francuska dyplomacja szczególnie nakłaniała do zerwania z Habsburgami, obiecując powstańcom oficjalny sojusz i zwiększoną pomoc materialną dopiero po ogłoszeniu niepodległości Węgier. Jednakże po uchwałach sejmu w Ónodzie Francuzi nie wywiązali się z zobowiązań wobec coraz niekorzystniejszej sytuacji na frontach wojny sukcesyjnej.
Poza tym jednak Węgrzy starali się o szersze poparcie, prowadząc negocjacje z Polską, Mołdawią, Wołoszczyzną, a nawet z Turcją. Wykorzystując obecność Karola XII w Polsce, Rakoczy dążył też do sojuszu ze Szwecją, ale nie uzyskując przychylności, zwrócił się następnie ku Rosji. We wrześniu 1707 podpisano w Warszawie sojuszniczy układ węgiersko-rosyjski. Mimo iż Rakoczy od cara propozycji objęcia tronu polskiego nie przyjął i sojusz ten nie przyniósł powstańcom konkretnych korzyści, miał dla nich istotne znaczenie moralne, gdyż Rosja jako jedyne mocarstwo zawarła z nimi formalny sojusz polityczny.
Kilkoletnie działania dyplomacji rosyjskiej wskazywały jednak wyraźnie, że Piotr I traktował Rakoczego i powstańców jako polityczną kartę przetargową, zrazu popierając kandydaturę księcia jako pretendenta do tronu polskiego, a później ją wycofując; raz proponując wysłanie swych wojsk przeciw węgierskim powstańcom (w Londynie), a następnie oferując im samym udzielenie militarnej pomocy przeciw Austrii (w Stambule).
Następstwa.
Po zaniechaniu działań i rozproszeniu wojsk powstańczych, Rakoczy, który nie uznał kapitulacji, w obliczu klęski powstania już wcześniej (23 stycznia 1711) ponownie schronił się do Polski. Przebywał też potem we Francji, a od 1717 w Stambule, spodziewając się podczas wojny austriacko-tureckiej odzyskać Siedmiogród przy pomocy Turcji. Układ pokojowy w Požarevacu (lipiec 1718) przekreślił te nadzieje, przyniósł jednak pod władzą Habsburgów ostateczne zjednoczenie ziem węgierskich.
Niedotrzymane zostały natomiast cesarskie gwarancje dotyczące przestrzegania praw węgierskich, poszanowania swobód religijnych oraz przywrócenia dóbr skonfiskowanych uczestnikom insurekcji. Oparte na proaustriackiej magnaterii (tzw. labancach) rządy habsburskie doprowadziły do zniesienia pospolitego ruszenia szlachty i powołania stałej armii pod komendą austriacką i z dużym udziałem cudzoziemców. Z biegiem czasu utracił też znaczenie sejm, a wojsko podporządkowano wiedeńskiej Radzie Wojennej.

</doc>
<doc id="1523648" url="https://pl.wikipedia.org/wiki?curid=1523648" title="Vytautas Pakalniskis">
Vytautas Pakalniskis



</doc>
<doc id="1523651" url="https://pl.wikipedia.org/wiki?curid=1523651" title="Powiat kosowski (województwo stanisławowskie)">
Powiat kosowski (województwo stanisławowskie)

Powiat kosowski – powiat województwa stanisławowskiego II Rzeczypospolitej. Jego siedzibą było miasto Kosów. 1 sierpnia 1934 r. dokonano nowego podziału powiatu na gminy wiejskie.

</doc>
<doc id="1523656" url="https://pl.wikipedia.org/wiki?curid=1523656" title="Geografia Białorusi">
Geografia Białorusi

Białoruś jest średniej wielkości państwem leżącym w Europie Wschodniej, charakteryzującym się stosunkowo ciepłym klimatem i znacznym udziałem bagien i torfowisk. Przed rokiem 1990 kraj wchodził w skład ZSRR. Białoruś jest krajem śródlądowym.
Powierzchnia i granice.
Powierzchnia – 207 600 km²
Skrajne punkty: północny 56°10'N, południowy 51°14'N, zachodni 23°11'E, wschodni 32°45'E. Rozciągłość południkowa wynosi 540 km, a równoleżnikowa 670 km.
Białoruś graniczy z następującymi państwami:
Budowa geologiczna.
Białoruś pod względem fizycznogeograficznym należy do Europy Wschodniej. W całości leży na obszarze Niziny Wschodnioeuropejskiej. Podłoże geologiczne Białorusi stanowi krystaliczna platforma wschodnioeuropejska, pokryta tu grubą do 6 km warstwą osadów. Przez południową część kraju przebiega powstały w dewonie rów tektoniczny – aulakogen Prypeci, obecnie wypełniony osadami i zajęty przez dolinę Prypeci.
Układ głównych regionów fizycznogeograficznych Białorusi jest pasmowy. Na północy leży Pojezierze Białoruskie. Na południe od niego cały kraj przecina Grzęda Białoruska – ciąg pasm wzgórz morenowych pociętych obszernymi dolinami rzecznymi. Na południe od wzgórz leży pas równin zwany Przedpolesiem: Równina Nadbużańska, Równina Środkowej Berezyny i Równina Orszańsko-Mohylewska. Południe kraju zajmuje błotnista Nizina Poleska, łącząca się na wschodzie z Niziną Naddnieprzańską.
Rzeźba.
Białoruś jest krajem płaskim i nizinnym, pozbawionym pasm górskich. Najniższy punkt terytorium leży na 90 m n.p.m. (Niemen na granicy z Litwą), najwyższy – 346 m n.p.m. (Dzierżyńska Góra). Przeciętna wysokość powierzchni wynosi 162 m n.p.m.
Rzeźba terenu północnej części kraju – Pojezierza Białoruskiego i Grzędy Białoruskiej – została ukształtowana przez lądolód, głównie w zlodowaceniu wałdajskim. Jest tam urozmaicona, składają się na nią wały morenowe, wysoczyzny, doliny jeziorne i rzeczne. Z kolei równiny centralne i Nizina Poleska są niemal jednolicie płaskie; ponad bagnistą równinę wystają tylko izolowane grupy niskich wzgórz (najwyższe to Zahorodzie – do 173 m n.p.m. i Grzęda Mozyrska – do 168 m n.p.m.).
Klimat.
Białoruś leży w strefie klimatu umiarkowanego, względnie ciepłego w porównaniu z pozostałymi obszarami Niżu Wschodnioeuropejskiego, przejściowy między klimatem morskim a kontynentalnym. Charakterystycznymi cechami są niezbyt mroźne zimy, niezbyt upalne, ale dość wilgotne lata, deszczowe jesienie i wiosny o zmiennej pogodzie. Przeważają masy powietrza atlantyckiego, zimą masy powietrza arktycznego mogą wywołać spadki temperatur do −44 °C, latem masy powietrza zwrotnikowego przynoszą suszę i upały.
Średnie temperatury roczne wahają się od 4,4 °C na wschodzie do 7,4 °C na zachodzie. Amplitudy roczne rosną z zachodu na wschód – od 23 °C do 26 °C. Okres wegetacyjny trwa 178-208 dni, zima – 106-144 dni. Przeciętne opady wynoszą 550-750 mm rocznie, na wysoczyznach – 650-750 mm rocznie. W latach suchych suma opadów spada do 300 mm, w latach szczególnie wilgotnych sięga 1000 mm.
Wody.
Białoruś jest krajem zasobnym w wodę. Sieć rzeczna liczy ponad 3 tysiące cieków o łącznej długości ponad 51 tys. km. W kraju znajdują się ponad 4 tysiące jezior. Ponad 20% powierzchni kraju zajmują bagna, częściowo osuszone.
Rzeki Białorusi mają charakter nizinny i reżim śnieżno-deszczowy. Należą do zlewisk Morza Bałtyckiego (42% powierzchni – dorzecza Wisły, Niemna i Dźwiny) i Morza Czarnego (58% – dorzecze Dniepru). Dział wodny stanowi Grzęda Białoruska. Największe rzeki Białorusi to Dniepr (720 km w granicach kraju), Dźwina (350 km), Niemen (480 km), Prypeć (548 km), Soż (493 km), Berezyna (dopływ Dniepru) (613 km – najdłuższa rzeka Białorusi płynąca całkowicie w jej granicach) i Wilia (275 km). Rzeki zamarzają od grudnia do końca marca.
Jeziora Białorusi są zgrupowane głównie na Pojezierzu Białoruskim na północy i na Polesiu na południu kraju. Jeziora Pojezierza Białoruskiego mają charakter polodowcowy, z kolei jeziora poleskie są błotniste i płytkie, związane z tamtejszym podmokłym terenem. Największe jeziora to Narocz (powierzchnia 80 km², maksymalna głębokość 22 m), Oświejskie (58 km², 9 m), Dryświaty (45 km², 12 m), Czerwone (Kniaź, 43 km², 5 m), Drywiaty (38 km², 18 m), Łukomelskie (36 km², 11 m), Nieszczerdo (27 km², 15 m), Wygonowskie (26 km², 3 m), Snudy (26 km², 20 m) i Świr (22 km², 13 m).
Gleby.
Gleby Białorusi są na ogół mało urodzajne. Około 70% powierzchni kraju pokrywają różne rodzaje gleb bielicowych, które wymagają nawożenia. Około 25% powierzchni kraju to, gleby bagienne, torfiaste i podmokłe. W dolinach zalewowych rzek – Prypeci, Dniepru i Dźwiny występują mady, których łączna powierzchnia to 2% ogólnej powierzchni kraju. Wyższe obszary Polesia i szczytowe partie wzgórz morenowych pokryte są piaskami.
Flora.
Białoruś położona jest na granicy dwóch stref leśnych – lasów mieszanych i liściastych. Naturalną formacją roślinną Białorusi są lasy, które jeszcze dziś zajmują 33% powierzchni kraju. Są to głównie lasy iglaste (68% powierzchni lasów) i mieszane. Najpowszechniejszym gatunkiem jest sosna, obok niej w całym kraju występują olsze i brzozy. Na północy do 25% drzewostanu stanowi świerk, na południu występuje większy udział grabu i dębu. Mimo rabunkowej eksploatacji kilka obszarów zachowało charakter pierwotnych puszcz: Puszcza Białowieska, Puszcza Grodzieńska, Puszcza Nalibocka. Silnie zalesiona jest wschodnia część dorzecza Prypeci, całe dorzecze Berezyny i obszary na północ od Dźwiny. Spora część kraju jest pokryta torfowiskami, które występują głównie w centralnej części kraju i na Polesiu.
Fauna.
Świat zwierząt typowy dla środkowoeuropejskich lasów. W lasach Białorusi żyją dziki, sarny, łosie, oraz lisy, zaś na Polesiu występują wilki. Na terenach podmokłych żyją bobry. Endemicznym gatunkiem o niewielkiej populacji są żubry, występujące w Puszczy Białowieskiej, którą Białoruś dzieli z Polską. Do pozostałych gatunków należą kuny leśne żyjące w lasach liściastych i wiewiórki w lasach iglastych. Do gatunków, które zostały do Białorusi sprowadzone należy jenot. Świat Ptaków jest podobny do tego jaki reprezentują kraje takie jak Polska czy Niemcy. W lasach żyją liczne gatunki ptaków śpiewających, w tym dzięcioły, sowy. Liczne jest ptactwo wodne, charakterystyczne dla terenów podmokłych. Białoruś tak jak Polska jest krajem, gdzie na okres wiosny-lata przylatują bociany i żurawie.

</doc>
<doc id="1523659" url="https://pl.wikipedia.org/wiki?curid=1523659" title="Konkurs Piosenki Eurowizji 1977">
Konkurs Piosenki Eurowizji 1977

22. Konkurs Piosenki Eurowizji 1977 odbył się 7 maja 1977 w Londynie.
W finale konkursu zwyciężyła piosenka „L’oiseau et l’enfant”, którą wykonała Marie Myriam reprezentująca Francję. Utwór zapewnił krajowi piąte zwycięstwo w historii konkursu, bijąc ówczesny rekord w liczbie zwycięstw.
Podczas konkursu w 1977 przywrócono obowiązek śpiewania jedynie w ojczystym języku, mimo tego telewizje z Niemiec i Belgii uzyskały od organizatorów pozwolenie na śpiewanie po angielsku, ponieważ wybrały swój utwór konkursowy przed wznowieniem obowiązku.
Tunezja zamierzała wziąć udział w Eurowizji, jednak ostatecznie zrezygnowała. Gdyby zdecydowałaby się zaprezentować, miałaby czwartą pozycję startową. Jugosławia również wycofała się z udziału w tegorocznym festiwalu, powracając dopiero w 1981.
Dyrygenci.
Brytyjski dyrygent Ronnie Hazlehurst podczas prezentacji użył parasolki i założył melonik.
Tabela punktacyjna.
Grecja i Francja dały punkty większej liczbie krajów, odpowiednio 11 i 12. Grecja przyznała 4 punkty Hiszpanii i Austrii, a 3,2 i 1 punkt odpowiednio Finlandii, Holandii i Wielkiej Brytanii. Ostatecznie głosy dla Hiszpanii pozostały, ale Austrii odjęto 3 punkty. Kolejne kraje również utraciły „zbędny” punkt. Francja natomiast dała 3 punkty Izraelowi i... Grecji, 2 punkty Niemcom i po jednym punkcie Austrii i Belgii. Również i tu zredukowano punkty (Grecja wciąż miała 3 punkty, reszcie krajów odpowiednio odjęto po jednym punkcie). Jednak poprawki naniesiono już po konkursie, co spowodowało prawdopodobnie zmianę metody podawania punktów na od 1 do 12 (znaną od 1980 roku).

</doc>
<doc id="1523660" url="https://pl.wikipedia.org/wiki?curid=1523660" title="SC Farense">
SC Farense

Sporting Clube Farense – portugalski klub piłkarski, grający obecnie w Liga Portugal 2, mający siedzibę w mieście Faro, stolicy regionu Algarve.
Historia.
Klub został założony w 1910 roku. Do pierwszej ligi portugalskiej po raz pierwszy awansował w sezonie 1969/1970 i grał w niej przez 6 lat. W 1990 roku zespół wszedł do finału Pucharu Portugalii, jednak przegrał w dwumeczu z Estrelą Amadora (1:1, 0:2). W sezonie 1994/1995 zespół zajął 5. miejsce w lidze, najwyższe w swojej historii. Dzięki temu w sezonie 1995/1996 wystąpił w rozgrywkach Pucharu UEFA, jednak odpadł już w pierwszej rundzie dwukrotnie przegrywając 0:1 z Olympique Lyon.
W 2002 roku Farense spadło do drugiej ligi, a rok później do trzeciej ligi. Rok 2004 przyniósł kolejną degradację, tym razem do czwartej ligi, a kłopoty finansowe spowodowały, że w 2005 roku został zdyskwalifikowany i nie przystąpił do sezonu 2005/2006. Następnie uporządkowano sprawy w klubie i przystąpił on do najniższego szczebla ligowego w kraju, ligi regionu Algarve. W sezonie 2007/2008 awansował do czwartej ligi.
Stadion.
Swoje domowe spotkania SC Farense rozgrywa na stadionie Estádio Algarve, położonym pomiędzy miastami Faro i Loulé. Stadion został oddany do użytku na Euro 2004, a jego pojemność wynosi 30.002 miejsc. Swoje mecze na stadionie oprócz Farense rozgrywa także zespół Louletano DC.

</doc>
<doc id="1523662" url="https://pl.wikipedia.org/wiki?curid=1523662" title="Křemelná">
Křemelná

Křemelná – rzeka w Szumawach na południu Czech w dorzeczu Łaby. Jej długość wynosi 30,3 km. Bieg rzeki kończy się u zbiegu z Vydrą, gdzie obie tworzą nową rzekę – Otavę.

</doc>
<doc id="1523663" url="https://pl.wikipedia.org/wiki?curid=1523663" title="Grupa Operacyjna Bieniakonie">
Grupa Operacyjna Bieniakonie



</doc>
<doc id="1523664" url="https://pl.wikipedia.org/wiki?curid=1523664" title="Sporting Clube Farense">
Sporting Clube Farense



</doc>
<doc id="1523666" url="https://pl.wikipedia.org/wiki?curid=1523666" title="S.C. Farense">
S.C. Farense



</doc>
<doc id="1523668" url="https://pl.wikipedia.org/wiki?curid=1523668" title="Andrzej Bzicki">
Andrzej Bzicki

Andrzej Bzicki herbu Ciołek (zm. 1567) – kasztelan chełmski, w 1555 został senatorem. Wraz ze Stanisławem Żółkiewskim i Erazmem Otwinowskim reprezentował Rzeczpospolitą w poselstwie do Turcji, przedstawiciel dyplomatyczny Rzeczypospolitej w Imperium Osmańskim w latach 1551-1557.
Życiorys.
Ożenił się z wdową Anną z Pileckich Kobylańską (zm. 1576). W posagu otrzymał Bełżyce. W 1558 lub 1565 Bzicki zamienił kościół na kalwiński zbór.

</doc>
<doc id="1523669" url="https://pl.wikipedia.org/wiki?curid=1523669" title="Elginia">
Elginia

Elginia – rodzaj anapsyda z rodziny parejazaurów (Pareiasauridae). Żył w późnym permie na terenie dzisiejszej Europy i Azji. Gatunek typowy "E. mirabilis" opisano na podstawie szczątków odnalezionych w okolicach Elgin w szkockim Moray; Liu i Bever (2018) opisali gatunek "E. wuyongae" na podstawie skamieniałości odkrytych w osadach formacji Naobaogou na obszarze Mongolii Wewnętrznej (Chiny). "Elginia" była jednym z najmniejszych przedstawicieli Pareiasauridae – osiągała zaledwie 60 cm długości, podczas gdy większe formy, takie jak skutozaur i parejazaur, dorastały do nawet 3 m i ważyły ponad pół tony. Czaszka elginii była trójkątna, długości około 15 cm, z jej tyłu wyrastały rogi i kolce. W szczęce znajdowało się 12 par zębów.
Mimo iż parejazaury były w okresie późnego permu pospolitymi zwierzętami, skamieniałości młodych osobników należą do rzadkości. Jednym z niewielu zachowanych okazów jest młodociana "Elginia" – początkowo opisana jako ogon dicynodonta, a później jako przedstawiciel Procolophonidae.
Filogeneza.
Kladogram Pareiasauridae z zaznaczeniem pozycji elginii
 o †Pareiasauridae Cope, 1896 "sensu stricto"?
 |?- “Welgevonden pareiasaur”
 |?- †Pareiasauria "gen. et sp. indet." 2 [Jalil &amp; Janvier, 2005]
 |--+-- †"Shansisaurus xuecunensis"
 | `--+-- †"Shihtienfenia permica"
 | `--o †"Pareiasuchus"
 | |-- †"P. peringueyi"
 | `-- †"P. nasicornis"
 `--+?- †"Sanchuansaurus pygmaeus" ("sedis mutabilis")
 |--o "Pareiasaurus"
 | |?- †"P. strubeni"
 | `-- †"P. serridens"
 `--+-- †"Scutosaurus karpinskii" (Amalitskii, 1922) Hartmann-Weinberg, 1930
 `--+-- †"Arganaceras vacanti" Jalil &amp; Janvier, 2005
 |-- †"Parasaurus"
 |-- “Kupferschiefer pareiasaur”
 `--o †Elginia
 |?- †E. gordoni
 `-- †E. mirabilis Newton, 1893

</doc>
<doc id="1523672" url="https://pl.wikipedia.org/wiki?curid=1523672" title="Beelzebufo ampinga">
Beelzebufo ampinga



</doc>
<doc id="1523676" url="https://pl.wikipedia.org/wiki?curid=1523676" title="Powiat kałuski">
Powiat kałuski

Powiat kałuski – powiat województwa stanisławowskiego II Rzeczypospolitej. Jego siedzibą było miasto Kałusz. 1 sierpnia 1934 r. dokonano nowego podziału powiatu na gminy wiejskie .
Powiat kałuski miał charakterystyczny kształt o zwartym głównym ciele na północy i bardzo długim, wąskim południowym "ogonie", który stanowiła gmina Jasień. Kształt ten wynikał z zupełnego braku równoleżnikowych dróg w rejonie górskim, przez co miejscowości położone przy drodze w dolinie Łomnicy miały tylko dogodne połączenie fizyczne z Kałuszem.
Miejscowości.
Decyzją wojewody stanisławowskiego zostały zmienione nazwy miejscowości z niemieckich na polskie od 18 lutego 1939:

</doc>
<doc id="1523677" url="https://pl.wikipedia.org/wiki?curid=1523677" title="Mobil 1 Rally Championship">
Mobil 1 Rally Championship

Mobil 1 Rally Championship – rajdowa gra komputerowa stworzona przez Magnetic Fields, wydana w 1999 roku przez Actualize. Umożliwia grę w trybie gry jednoosobowej oraz gry wieloosobowej (na podzielonym ekranie, w sieci LAN, w Internecie oraz w grę do czterech osób na jednym komputerze. Gracze – w przypadku dwóch – mogą wybrać przed grą czy mają grać na podzielonym ekranie czy na zmianę, natomiast grając na 3 lub 4 graczy – tylko na zmianę).
"Mobil 1 Rally Championship" jest symulatorem Rajdowych Mistrzostw Wielkiej Brytanii ("British Rally Championship").
Wszystkie 36 odcinków specjalnych w grze to repliki ich rzeczywistych odpowiedników, włącznie z długością tras i czasem jaki jest potrzebny do ich pokonania. Podczas rajdu występują zmiany pogody i pory dnia. Mapy do tej gry dostarczyły agencje Ordnance Survey i Ordnance Survey of Northern Ireland. W grze istnieje realistyczny model jazdy i uszkodzeń.
W grze udostępniono pięć trybów rozgrywki: Pojedynczy Rajd, Mistrzostwa Mobil 1 BRC, Mistrzostwa Klasy A8, Grę Zręcznościową oraz Próbę Czasową. Dodatkowo zawiera edytor powtórek wyścigu, pozwalający na oglądanie zapisanego rajdu z różnych ustawień kamery. Do wyboru gracza jest dwóch pilotów: Martyna Wojciechowska oraz Maciej Wisławski. Lektorem w polskiej wersji gry czytającym opisy samochodów (z wyjątkiem Renault Clio II) i rajdów jest Roch Siemianowski.
W grze kolejne zderzenia powodują obniżenie osiągów, awarię chłodnicy, szperacza itd. Na samochodzie pojawiają się wgniecenia. Możliwe jest również całkowite zniszczenie samochodu.
Gra w trakcie mistrzostw nie pozwoli wyruszyć na trasę, jeśli np. dyferencjał jest całkowicie zniszczony. Oznacza to, że wóz nie przeszedł przeglądu.
Samochody.
W grze dostępne są 22 samochody (we francuskiej wersji 23, z podziałem na klasy (od A5 do A8):
Odbiór.
Redaktor GRY-OnLine.pl, Marcin Bojko, średnio ocenił grę, przyznając jej 6,5 na 10 punktów.

</doc>
<doc id="1523678" url="https://pl.wikipedia.org/wiki?curid=1523678" title="Scutosaurus">
Scutosaurus



</doc>
<doc id="1523679" url="https://pl.wikipedia.org/wiki?curid=1523679" title="Daniela Gromska">
Daniela Gromska

Daniela Gromska (ur. 17 maja 1889 we Lwowie, zm. 20 grudnia 1973 w Krakowie) – polska badaczka dziejów filozofii i filolog klasyczna.
Życiorys.
W latach 1907-1912 studiowała na Uniwersytecie we Lwowie oraz w Wiedniu. W latach 1912-1918 uczyła w gimnazjach. W 1916 uzyskała doktorat z filozofii (pisany pod kierunkiem Kazimierza Twardowskiego), a od 1918 do 1923 roku była jego asystentką na Uniwersytecie Jana Kazimierza we Lwowie. W latach 1911-1939 była redaktorką Ruchu Filozoficznego. Po II wojnie światowej pracowała w wydawnictwach (m.in. Czytelnik). W latach 1957-1960 wykładała filozofię na Uniwersytecie Jagiellońskim. Jest autorką licznych przekładów, m.in. "Etyki nikomachejskiej" Arystotelesa.
Odznaczona Srebrnym Krzyżem Zasługi (1950). Pochowana na Cmentarzu Rakowickim w Krakowie.

</doc>
<doc id="1523684" url="https://pl.wikipedia.org/wiki?curid=1523684" title="Lomnice (rzeka)">
Lomnice (rzeka)

Lomnice – rzeka w południowych Czechach w dorzeczu Łaby, płynąca głównie w kraju południowoczeskim; lewy dopływ Otavy. Jej długość wynosi 59,5 km, zaś powierzchnia zlewiska 830,8 km2.

</doc>
<doc id="1523685" url="https://pl.wikipedia.org/wiki?curid=1523685" title="Delapryl">
Delapryl

Delapryl ("alindapryl", "indalapryl") – organiczny związek chemiczny, lek z grupy inhibitorów konwertazy angiotensyny stosowany w terapii nadciśnienia tętniczego (w monoterapii lub w połączeniu z innymi lekami). Jest prolekiem, w organizmie ulega przekształceniu do formy aktywnej. Na ogół stosuje się 30–60 mg/d w dwóch dawkach podzielonych.
Lek nie jest zarejestrowany w Polsce.

</doc>
<doc id="1523686" url="https://pl.wikipedia.org/wiki?curid=1523686" title="Alindapryl">
Alindapryl



</doc>
<doc id="1523687" url="https://pl.wikipedia.org/wiki?curid=1523687" title="Powiat horodeński">
Powiat horodeński

Powiat horodeński – powiat województwa stanisławowskiego II Rzeczypospolitej. Jego siedzibą było miasto Horodenka. 1 sierpnia 1934 r. dokonano nowego podziału powiatu na gminy wiejskie.

</doc>
<doc id="1523688" url="https://pl.wikipedia.org/wiki?curid=1523688" title="Indalapryl">
Indalapryl



</doc>
<doc id="1523689" url="https://pl.wikipedia.org/wiki?curid=1523689" title="Delapril">
Delapril



</doc>
<doc id="1523690" url="https://pl.wikipedia.org/wiki?curid=1523690" title="Cadzand">
Cadzand

Cadzand – miasto i kurort w Holandii w prowincji Zeeland, tuż przy granicy z Belgią. Wchodzi w skład gminy Sluis. W 2021 r. miejscowość zamieszkiwało 735 mieszkańców. 
Cadzand i jego okolica kształtowana jest przez walkę ludzi z morzem. Dawna wyspa Cadzand ze słonymi bagnami, nabrzeżami i groblami jest jednym z najstarszych krajobrazów polderowych w Europie.
Miejscowość jest rozpoznawalna jako średniowieczna wioska w kształcie pierścienia z gotyckim kościołem Najświętszej Marii Panny z początku XIV w., który stoi pośrodku. Kościół i skupione wokół niego zabytkowe domy są charakterystyczne dla miejscowości, która jest znana ze słynnego kąpieliska Cadzand-Bad charakteryzującego się wysokimi wydmami i szerokimi, piaszczystymi plażami. W mieście znajdują się liczne hotele i infrastruktura turystyczna, między innymi dziesiątki kilometrów ścieżek rowerowych.

</doc>
<doc id="1523694" url="https://pl.wikipedia.org/wiki?curid=1523694" title="De Tomaso Mangusta">
De Tomaso Mangusta

De Tomaso Mangusta – samochód sportowy produkowany przez włoską firmę motoryzacyjną De Tomaso w latach 1967-1971. 
Historia.
De Tomaso Mangusta zastąpił model Vallelunga, oparty jest na tej samej płycie podłogowej. Nazwa "Mangusta" pochodzi od mangust, zwierząt, które mogą polować na kobry i je zjadać. Nazwa ta została nadana według pogłosek z powodu tego, że De Tomaso zostały obiecane silniki od Forda, które zaczęły być jednak montowane w samochodzie Shelby Cobra. Mangusta został zastąpiony w roku 1971 przez znacznie tańszy w produkcji model Pantera.
Obecnie istnieje mniej niż 200 z około 400 łącznie zbudowanych egzemplarzy modelu.
Specyfikacje.
Początkowo montowano silniki Ford 289 V8. Na rynku północnoamerykańskim centralnie montowano jednostkę Ford 302 V8 osiągającą moc 302 HP. Napęd przenoszony był poprzez 5-biegową manualną skrzynię biegów na oś tylną. Nadwozie zaprojektował Giorgetto Giugiaro. Zarówno na przedniej jak i tylnej osi zamontowano hamulce tarczowe. Prędkość maksymalna samochodu wynosiła 250 km/h (155 mph).
W latach produkcji Mangusta był samochodem stosunkowo tanim, procentowy rozkład masy równy 32/68 powodował, że samochód źle się prowadził. Samochód krytykowany był również za bardzo niski prześwit.
Powrót.
Nazwy Mangusta użyto ponownie pod koniec lat 90. i na początku XXI wieku, kiedy to prototyp De Tomaso Bigua został przemianowany na Qvale Mangusta, co stało się po sporze De Tomaso z firmą Qvale.

</doc>
<doc id="1523697" url="https://pl.wikipedia.org/wiki?curid=1523697" title="Synsepal słodki">
Synsepal słodki

Synsepal słodki ("Synsepalum dulcificum") — gatunek z rodziny sączyńcowatych ("Sapotaceae") pochodzący z Afryki Zachodniej.
Krzew lub niewielkie drzewo o liściach wiecznie zielonych. Kwitnie kilka razy w roku, dając małe czerwone owoce podobne do jagód lub owoców dzikiej róży, z pojedynczym nasionkiem wielkości ziarenka kawy. .
Zawierają glikoproteid (mirakulinę), powodujący, że przez około piętnaście minut po rozprowadzeniu na języku zmiażdżonego owocu, jedzenie kwaśnych potraw takich jak cytryny, kwaśna śmietana, czy też ocet daje odczucie jedzenia czegoś słodkiego. W związku z tym w języku angielskim jedną z nazw owoców synsepala słodkiego jest "miracle fruit" (ang. cudowny owoc).

</doc>
<doc id="1523700" url="https://pl.wikipedia.org/wiki?curid=1523700" title="Powiat doliński">
Powiat doliński

Powiat doliński – powiat dawnego województwa stanisławowskiego II Rzeczypospolitej. Jego siedzibą było miasto Dolina. 1 sierpnia 1934 r. dokonano nowego podziału powiatu na gminy wiejskie.
Miejscowości.
Decyzją wojewody stanisławowskiego zostały zmienione nazwy miejscowości z niemieckich na polskie od 18 lutego 1939:

</doc>
<doc id="1523706" url="https://pl.wikipedia.org/wiki?curid=1523706" title="Bir al-Hakim">
Bir al-Hakim

Bir al-Hakim ("Bir Hakeim", "Bir Hacheim") – oaza w północno-wschodniej Libii, na Pustyni Libijskiej, miejsce bitwy o Bir Hakeim, stoczonej w dniach od 26 maja do 11 czerwca 1942 między siłami państw Osi, a oddziałami Wolnych Francuzów.

</doc>
<doc id="1523708" url="https://pl.wikipedia.org/wiki?curid=1523708" title="Daisy Lowe">
Daisy Lowe

Daisy Rebecca Lowe (ur. 27 stycznia 1989 w Londynie) – angielska modelka i aktorka. Córka lidera zespołu Bush Gavina Rossdale'a oraz piosenkarki Pearl Lowe. Jako modelka pracowała m.in. dla Chanel. Jest także fotomodelką, jej zdjęcia znajdowały się na okładkach m.in. „Vogue” i „Marie Claire”.
W 2014 roku została sklasyfikowana na 88. miejscu listy 100 Sexiest Women In The World 2014 według magazynu FHM.

</doc>
<doc id="1523710" url="https://pl.wikipedia.org/wiki?curid=1523710" title="Ciężka Siklawa">
Ciężka Siklawa

Ciężka Siklawa () – wodospad w słowackich Tatrach Wysokich, spadający z progu Doliny Ciężkiej ("Ťažká dolina") będącej odgałęzieniem Doliny Białej Wody ("Bielovodská dolina"). Tworzą go wody Ciężkiego Potoku ("Ťažký potok") po wypłynięciu z Ciężkiego Stawu ("Ťažké pleso"). Ma około 100 m wysokości i jest najwyższym wodospadem tatrzańskim (nie licząc wodospadów okresowych, spadających ze skalnych ścian po intensywnych opadach). Około 70 m poniżej Ciężkiej Siklawy znajduje się inny ok. 15-metrowy wodospad.
Do Ciężkiej Siklawy nie doprowadza żaden szlak turystyczny. Fragment wodospadu (większość schowana jest za kulisą skalną) można zobaczyć z oddali z niebieskiego szlaku prowadzącego z Łysej Polany Doliną Białej Wody na Rohatkę ("Prielom").
Nazwa wodospadu pochodzi od nazwy doliny (a ta ostatnia – od ciężkiego dostępu do niej z powodu stromego progu). Witold Henryk Paryski udowodnił, że nazwa Dolina Czeska jest błędna i powstała wskutek przekręcenia nazwy Dolina Ciężka. W polskim piśmiennictwie używana jest prawidłowa nazwa tej doliny. Paradoksalnie, w słowackim nazewnictwie, nadal używana jest nazwa Czeska Dolina; podobną, błędną nazwę, mają też wszystkie pochodzące od niej obiekty.
Zimą na Ciężkiej Siklawie tworzy się Ciężki Lodospad.

</doc>
<doc id="1523713" url="https://pl.wikipedia.org/wiki?curid=1523713" title="Leo Huberman">
Leo Huberman

Leo Huberman (ur. 17 października 1903 w Newark, stan New Jersey, zm. 9 listopada 1968) – amerykański ekonomista marksistowski i działacz socjalistyczny, współzałożyciel (wraz z Paulem M. Sweezym) czasopisma "Monthly Review".

</doc>
<doc id="1523714" url="https://pl.wikipedia.org/wiki?curid=1523714" title="Bir Hacheim">
Bir Hacheim



</doc>
<doc id="1523725" url="https://pl.wikipedia.org/wiki?curid=1523725" title="Paul Baran">
Paul Baran



</doc>
<doc id="1523729" url="https://pl.wikipedia.org/wiki?curid=1523729" title="Blanice">
Blanice

Blanice, Vodňanská Blanice (niem. "Flanitz", w dolnym biegu "Blanitz") – rzeka w południowych Czechach w dorzeczu Łaby, w kraju południowoczeskim. Prawy dopływ Otavy.
Jej długość wynosi 93,3 km, zaś powierzchnia zlewiska 860,5 km². Zajmuje 29 miejsce pod względem długości czeskich rzek.
Źródła na północnych zboczach góry "Lysá", na Pogórzu Żelnawskim (czes. "Želnavská hornatina"). Płynie na północ. Przepływa przez Arnoštov, Spálenec, Záblatí, Husinec, Těšovice, Strunkovice nad Blanicí, Blanice, Bavorov, Krašlovice, Vodňany, Milenovice, Protivín, Myšenec, Maletice, Heřmaň oraz Putim. W miejscowości Husinec na rzece znajduje się zapora wodna "Husinec". Do Otavy wpada poniżej miasta Putim.
Nazwa rzeki.
Nazwa rzeki wzięła się od przymiotnika "blanná", który w języku staroczeskim oznaczał łąkę lub pastwisko.

</doc>
<doc id="1523750" url="https://pl.wikipedia.org/wiki?curid=1523750" title="Michał Blecharczyk">
Michał Blecharczyk

Michał Blecharczyk (ur. 26 sierpnia 1905 w Rabie Niżnej, zm. 10 listopada 1965 w Tarnowie) – polski biskup rzymskokatolicki, biskup pomocniczy tarnowski w latach 1958–1965.
Święceń prezbiteratu udzielił mu 26 marca 1932 arcybiskup Leon Wałęga. Po święceniach kapłańskich pracował jako wikariusz w Ciężkowicach, Baranowie i Brzesku. Był ojcem duchownym i profesorem Wyższego Seminarium Duchownego w Tarnowie. Pełnił funkcję proboszcza w Bochni.
6 lipca 1958 został mianowany biskupem pomocniczym diecezji tarnowskiej. Konsekrowany został 5 października 1958 przez arcybiskupa Eugeniusza Baziaka.

</doc>
<doc id="1523751" url="https://pl.wikipedia.org/wiki?curid=1523751" title="Volyňka">
Volyňka

Volyňka – rzeka w południowych Czechach w kraju południowczeskim, prawy dopływ Otavy. Jej długość wynosi 46,1 km. Przepływa m.in. przez Vimperk, Volyně oraz Strakonice, gdzie uchodzi do Otavy.

</doc>
<doc id="1523754" url="https://pl.wikipedia.org/wiki?curid=1523754" title="Książę Viseu">
Książę Viseu

Księstwo Viseu (port. Duque de Viseu) – portugalski tytuł stworzony w 1415 roku przez króla Jana I dla swojego trzeciego syna Henryka Żeglarza.
Kiedy Henryk zmarł bezpotomnie, księstwo zostało przekazane jego bratankowi Ferdynandowi (młodszemu synowi króla Edwarda I). Później syn Ferdynanda Manuel został królem, a tytuł wrócił do korony.

</doc>
<doc id="1523757" url="https://pl.wikipedia.org/wiki?curid=1523757" title="Katedra w Valladolid">
Katedra w Valladolid

Katedra w Valladolid (hiszp. "Catedral de Nuestra Señora de la Asunción de Valladolid") w Valladolid w Hiszpanii. Zbudowana w XVI wieku, została podniesiona do rangi katedry w 1595 r., kiedy to kolegiata dołączona została do diecezji Palencia. Znajduje się w centrum miasta, na wzniesieniu, w pobliżu kościoła Santa Maria La Antigua oraz wybudowanej obok kolegiaty Santa Maria w Valladolid.
Świątynia została zaprojektowana przez Juana de Herrera, architekta Escorialu.

</doc>
<doc id="1523758" url="https://pl.wikipedia.org/wiki?curid=1523758" title="Okręg wyborczy Wendover">
Okręg wyborczy Wendover

Okręg wyborczy Wendover powstał w 1300 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował miasto Wendover w hrabstwie Buckinghamshire. Został zlikwidowany w 1832 r.

</doc>
<doc id="1523763" url="https://pl.wikipedia.org/wiki?curid=1523763" title="Dioda ostrzowa">
Dioda ostrzowa

Dioda ostrzowa to dioda, w której jedną z elektrod stanowi metalowe ostrze będące w kontakcie z półprzewodnikiem. Obecnie mają już znaczenie wyłącznie historyczne.
Pierwszymi diodami ostrzowymi były detektory kryształkowe. W trakcie prac nad radarem w czasie II wojny światowej bardzo rozwinięto ich technologię i rozpoczęto produkcję masową. Aż do lat 70-80 ostrzowe diody germanowe były powszechnie stosowane w elektronice jako detektory i mieszacze. Zostały wycofane wraz z rozwojem techniki układów scalonych.
Dioda ostrzowa może mieć strukturę fizyczną złącza p-n albo złącza metal półprzewodnik z barierą Schottky'ego. W tym pierwszym przypadku w trakcie produkcji przeprowadzano proces "formowania", polegający na przepuszczeniu przez kontakt ostrza i półprzewodnika odpowiednio dobranego dużego prądu (na przykład z rozładowania kondensatora). Pod jego wpływem następowało lokalne rozgrzanie złącza i dyfuzja domieszek z ostrza do półprzewodnika.
Diody ostrzowe najczęściej wykonywano z germanu, rzadziej z krzemu. Polską ostrzową diodą krzemową była DK10, produkowana krótko w latach 60.
Diody ostrzowe zwykle nie były produkowane z przeznaczeniem do prostowników, jednym z bardzo nielicznych wyjątków były germanowe diody DOP1-DOP3 (od "Dioda Ostrzowa Prądowa") wyprodukowane w niewielkiej liczbie w Polsce pod koniec lat 50.
Diody ostrzowe charakteryzują się bardzo małą pojemnością złącza, co umożliwia ich pracę przy bardzo dużych częstotliwościach. Już od roku 1942 produkowano germanowe diody ostrzowe umożliwiające pracę w pasmach mikrofalowych.

</doc>
<doc id="1523764" url="https://pl.wikipedia.org/wiki?curid=1523764" title="Gregory Haughton">
Gregory Haughton

Gregory Haughton (ur. 10 listopada 1973) – jamajski lekkoatleta, sprinter, wielokrotny medalista igrzysk olimpijskich i Mistrzostw Świata.
Jego sukcesy w startach indywidualnych związane są ze startami w biegu na 400 metrów:
Jeszcze więcej medali zdobył jako członek jamajskiej sztafety 4 x 400 metrów:

</doc>
<doc id="1523765" url="https://pl.wikipedia.org/wiki?curid=1523765" title="Kretowiec samotny">
Kretowiec samotny

Kretowiec samotny ("Mogera uchidai") – gatunek ssaka z rodziny kretowatych (Talpidae).
Jest gatunkiem endemicznym występującym jedynie na japońskich wyspach Riukiu. Jest zagrożony wynigięciem spowodowany utratą nauralnych siedlisk.

</doc>
<doc id="1523768" url="https://pl.wikipedia.org/wiki?curid=1523768" title="Orlik 2012">
Orlik 2012

Orlik 2012, Moje Boisko – Orlik 2012 – program rządowo-samorządowy, mający na celu wybudowanie boisk w każdej gminie do 2012 roku. Hasło przewodnie programu: "Zdrowe i uśmiechnięte dzieci – Najważniejsze!!!"
Założenia.
Projekt.
Na boisku piłkarskim o wymiarach 30 m × 62 m ze sztuczną nawierzchnią (sztuczna trawa) można grać w piłkę nożną. Na boisku wielofunkcyjnym o wymiarach 20 m × 30 m ze sztuczną nawierzchnią (tartan) można grać w piłkę ręczną, koszykówkę oraz siatkówkę.
Zaplecze stanowi budynek sanitarno-szatniowy o powierzchni ok. 60 m². Na terenie obiektu dopuszcza się również instalowanie placu zabaw oraz otwartej siłowni. Cały obiekt jest oświetlony i ogrodzony siatką o wysokości 4 m.
W każdym województwie planowano budować rocznie średnio około 20 obiektów. W skali kraju daje to 320 obiektów, co w ciągu pięciu lat (2008–2012) miało dać łącznie minimum 1600 obiektów.
Finansowanie.
Przybliżony koszt budowy jednego obiektu ma się zamknąć w kwocie ok. 1 mln zł netto. Finansowaniem obiektów zajmują się:
Podsumowanie programu.
W grudniu 2012 program został zakończony. Przez pięć lat powstało około 2600, przy początkowym założeniu 2012 obiektów. W latach 2008–2012 przeznaczono z budżetu państwa na ten cel blisko miliard złotych. W ciągu pięciu lat z oferty skorzystało łącznie 1668 gmin. Najlepiej pod tym względem wypadło województwo zachodniopomorskie, gdzie powstało 175 obiektów. Bez Orlików pozostało 811 gmin w całym kraju, co stanowi ⅓ gmin.

</doc>
<doc id="1523769" url="https://pl.wikipedia.org/wiki?curid=1523769" title="Jan (książę Viseu)">
Jan (książę Viseu)

Jan, książę Viseu – najstarszy syn Ferynanda Aviz, księcia Viseu i Beatrycze Portugalskiej.
W 1470 roku, po śmierci ojca, przyjął tytuły Trzeciego Księcia Viseu i Drugiego Księcia Beja. W lipcu jego wuj król Alfons V przyznał mu marokańskie miasto Anfa (port. Anafé). Jan zmarł młodo i bezpotomnie. Jego tytuły i posiadłości odziedziczył jego brat Diogo.

</doc>
<doc id="1523771" url="https://pl.wikipedia.org/wiki?curid=1523771" title="The Light at the End of the World">
The Light at the End of the World

The Light at the End of the World – szósta płyta studyjna brytyjskiego zespołu My Dying Bride wydana 12 października 1999 roku przez wytwórnię płytową Peaceville.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1523773" url="https://pl.wikipedia.org/wiki?curid=1523773" title="Jessica (singel)">
Jessica (singel)

JESSICA – trzynasty singel zespołu Dir En Grey wydany w 2001 roku. Dwa pierwsze utwory znalazły się na albumie Kisou.
Lista utworów.
Autorem tekstów jest Kyo. Muzykę do tytułowego utworu skomponował Kaoru, zaś do drugiego - Die.

</doc>
<doc id="1523774" url="https://pl.wikipedia.org/wiki?curid=1523774" title="Powiat bohorodczański">
Powiat bohorodczański

Powiat bohorodczański – powiat województwa stanisławowskiego II Rzeczypospolitej. Jego siedzibą było miasto Bohorodczany. 1 kwietnia 1932 r. zlikwidowano powiat bohorodczański a jego terytorium włączono do powiatów nadwórniańskiego i stanisławowskiego.

</doc>
<doc id="1523776" url="https://pl.wikipedia.org/wiki?curid=1523776" title="Maurice Sand">
Maurice Sand

Maurice Sand, właśc. Jean-François-Maurice-Arnauld, baron Dudevant (ur. 30 czerwca 1823 w Paryżu, zm. 4 września 1889 w Nohant-Vic) – francuski grafik i pisarz.
Życiorys.
Był synem pisarki i feministki George Sand, po której przybrał pseudonim. Przymierzał się do malarstwa, geologii oraz biologii. Był uczniem Eugène'a Delacroix.
W kulturze.
W dramacie z 2002 "Chopin. Pragnienie miłości" rolę Maurice'a zagrał Adam Woronowicz.

</doc>
<doc id="1523778" url="https://pl.wikipedia.org/wiki?curid=1523778" title="Okręg wyborczy Newtown">
Okręg wyborczy Newtown

Okręg wyborczy Newtown powstał w 1584 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował miasto Newtown na wyspie Wight. Został zlikwidowany w 1832 r.

</doc>
<doc id="1523780" url="https://pl.wikipedia.org/wiki?curid=1523780" title="The Dreadful Hours">
The Dreadful Hours

The Dreadful Hours – siódma płyta studyjna brytyjskiego zespołu My Dying Bride wydana 13 listopada 2001 roku przez wytwórnię płytową Peaceville.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1523786" url="https://pl.wikipedia.org/wiki?curid=1523786" title="Songs of Darkness, Words of Light">
Songs of Darkness, Words of Light

Songs of Darkness, Words of Light – ósma płyta studyjna brytyjskiego zespołu My Dying Bride wydana 23 lutego 2004 roku przez wytwórnię płytową Peaceville. Nagrania zostały zarejestrowane w Academy Studios w Dewsbury we współpracy z producentem muzycznym Robertem „Magsem” Magoolaganem. Mastering odbył się w Abbey Road Studios w Londynie.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1523787" url="https://pl.wikipedia.org/wiki?curid=1523787" title="Tazos">
Tazos



</doc>
<doc id="1523793" url="https://pl.wikipedia.org/wiki?curid=1523793" title="Zenobi">
Zenobi



</doc>
<doc id="1523794" url="https://pl.wikipedia.org/wiki?curid=1523794" title="Synsepalum dulcificum">
Synsepalum dulcificum



</doc>
<doc id="1523798" url="https://pl.wikipedia.org/wiki?curid=1523798" title="Pinodżem I">
Pinodżem I

Pinodżem I – wielki kapłan Amona oraz faraon, władca starożytnego Egiptu.
Syn wielkiego kapłana i wodza armii Pianchiego i Hereret II. Jego pierwszą małżonką została córka Ramzesa XI – Duathathor Henuttaui II, ze związku z którą narodzili się jego następcy Mencheperre oraz Psusennes I. Mogło to wskazywać na dążenie do uprawomocnienia jego władzy poprzez wykazanie ciągłości dynastii.
Ze związku z drugą małżonką, Isetemachbit I narodzili się dwaj jego synowie - następcy; Masaharta i Dżedchonsuiufanch. Władzę kapłańską w Tebach sprawował w latach 1070–1055 p.n.e. po czym przekazał ją swemu synowi Masaharcie, sam przyjmując tytulaturę królewską, obejmując władzę jako król Górnego i Dolnego Egiptu.
W rzeczywistości podlegał mu jedynie Górny Egipt. Na północy władzę sprawował Smendes I, a jego zwierzchnictwo nad całym obszarem Obydwu Krajów – przynajmniej w czasie pontyfikatu Pinodżema – wydaje się być niepodważalne. Lata liczono bowiem latami jego panowania, a nie Pinodżema. Około 16. roku panowania Smendesa Pinodżem przyjął tytuł królewski. Jako król Górnego i Dolnego Egiptu panował od 1054–1032 roku p.n.e. Nadal jednak lata liczono latami panowania Smendesa, co wskazuje na dalsze poszanowanie jego zwierzchnictwa. Był to zatem układ władzy polegający na uzurpowaniu sobie uprawnień władzy królewskiej przy jednoczesnym poszanowaniu zwierzchnictwa prawowitego władcy. Faraon sprawował władzę, podlegając jednocześnie woli Amona, wyrażanej poprzez jego wyrocznię, której rzecznikiem był wielki kapłan. Po koronacji imiona Pinodżema zapisywano w kartuszach, a pojawiły się one w wielu miejscach Egiptu: w Tebach, Koptos, Abydos, jak również w Tanis, co niezbicie dowodzi związkowi pomiędzy Amonem z Tanis i jego wielkim kapłanem, którym był Smendes, z Amonem tebańskim i osobą Pinodżema.
W czasie swego panowania Pinodżem prowadził zdecydowaną politykę dynastyczną. Trzej jego synowie odziedziczyli po nim godność wielkiego kapłana, a córka Maatkare została boską małżonką Amona. Można przyjąć z dużym prawdopodobieństwem hipotezę, że jego synem był także Psusennes I; był więc czwartym, który osiągnął szczyty władzy.
Wielką zasługą Pinodżema jest jego dbałość o tradycję i poprzedników. Dzięki niemu przetrwały do naszych czasów mumie kilku spośród największych faraonów Nowego Państwa. On to urządził w grobowcu Amenhotepa II (KV35) skrytkę mumii królewskich, którą Victor Loret odnalazł 9 marca 1898 roku.
Znajdowały się tam:
W jednym z kolejnych pomieszczeń, dokładnie zamurowanym i zamaskowanym znajdowało się dziesięć sarkofagów (w tym dziewięć królewskich).
Odnaleziono tam mumie:
Mumię samego Pinodżema odnaleziono w skrytce BD-320 w Deir el-Bahari
W czasie jego pontyfikatu i panowania równocześnie władzę sprawowali:

</doc>
<doc id="1523800" url="https://pl.wikipedia.org/wiki?curid=1523800" title="Powiat turczański">
Powiat turczański

Powiat turczański – powiat województwa stanisławowskiego II Rzeczypospolitej. Jego siedzibą było miasto Turka. 17 kwietnia 1931 roku został wyłączony z województwa stanisławowskiego i włączony do województwa lwowskiego. Rozporządzeniem Rady Ministrów z dnia 7 stycznia 1932 zniesiono powiat starosamborski z dniem 1 kwietnia 1932, a jego terytorium włączono do powiatu turczańskiego.
1 sierpnia 1934 r. dokonano nowego podziału powiatu na gminy wiejskie.
Po wojnie powiat wszedł w skład ZSRR, oprócz południowo-zachodniej części gminy Tarnawa Niżna i północno-zachodniego skrawka gminy Sianki, które pozostały w Polsce. W 1951, w ramach umowy o zmianie granic, do Polski powróciła także część obszaru dawnej gminy Łomna oraz skrawek dawnej gminy Ławrów.

</doc>
<doc id="1523803" url="https://pl.wikipedia.org/wiki?curid=1523803" title="Mogera imaizumii">
Mogera imaizumii



</doc>
<doc id="1523806" url="https://pl.wikipedia.org/wiki?curid=1523806" title="Kontaktowi, czyli szklarze bez kitu">
Kontaktowi, czyli szklarze bez kitu

Kontaktowi, czyli szklarze bez kitu – książka Grzegorza Miecugowa i Tomasza Sianeckiego wydana 17 października 2007 roku w Warszawie nakładem wydawnictwa Świat Książki.
Pomysł na napisanie książki narodził się po sukcesie programu telewizyjnego Szkło kontaktowe, emitowanego przez stację TVN24, którego gospodarzami są właśnie Miecugow i Sianecki. 
Książka opisuje kulisy powstawania Szkła; od niezbyt udanego debiutu aż po dzisiejszy jego fenomen. Przedstawia także sylwetki pięciu komentatorów: Tomasza Jachimka, Artura Andrusa, Krzysztofa Daukszewicza, Marka Przybylika oraz Wojciecha Zimińskiego, których obecność jest wpisana w formułę programu. 
Na końcu książki autorzy zamieszczają specjalny alfabet „czyli wszystko to, co chcieliśmy zawsze Państwu opowiedzieć, ale się wstydziliśmy” oraz specjalne posłowie, poświęcone zmarłemu w 2004 roku dziennikarzowi TVN Marcinowi Pawłowskiemu.
W 2007 roku sprzedano 56 582 egzemplarzy, dzięki czemu książka znalazła się na 9. miejscu na liście Bestsellerów Literatury Polskiej.

</doc>
<doc id="1523807" url="https://pl.wikipedia.org/wiki?curid=1523807" title="Dirk Medved">
Dirk Medved

Dirk Medved (ur. 15 września 1968 w Genk) – piłkarz belgijski grający na pozycji środkowego obrońcy.
Kariera klubowa.
Karierę piłkarską Medved rozpoczął w mieście Genk, w tamtejszym klubie Waterschei SV Thor. W sezonie 1985/1986 zadebiutował w jego barwach w pierwszej lidze belgijskiej, jednak rok później spadł z nim do drugiej ligi. Po dwóch sezonach spędzonych na drugim froncie Waterschei SV Thor połączył się z KFC Winterslag i utworzył nowy zespół, KRC Genk, w którym Medved występował przez jeden sezon.
W 1989 roku Medved ponownie występował w pierwszej lidze, gdy został zawodnikiem klubu KAA Gent. Tam stał się podstawowym zawodnikiem. W 1991 roku zajął 3. miejsce w lidze i w sezonie 1991/1992 wystąpił z Gent w Pucharze UEFA. Do 1993 roku rozegrał dla drużyny z Gandawy 127 spotkań i zdobył 6 bramek.
Następnie Dirk trafił do jednego z czołowych klubów Belgii, Club Brugge. Tam stworzył linię obrony z reprezentantami swoich krajów: Lorenzem Staelensem, Pascalem Renierem i Australijczykiem Paulem Okonem. W 1994 roku został z Brugge wicemistrzem kraju i zdobył Superpuchar Belgii. W 1995 roku sięgnął po Puchar Belgii, a w 1996 roku wywalczył z Brugge dublet (mistrzostwo i puchar kraju). Natomiast w 1997 roku ponownie został wicemistrzem Belgii. Sezon 1996/1997 był ostatnim dla Dirka w klubie z Brugii, dla którego wystąpił 123 razy i strzelił 2 gole.
Ostatnim klubem Medveda w karierze był Standard Liège, w którym występował w latach 1997–1999. Z powodu kontuzji wystąpił tylko w 15 spotkaniach i następnie zakończył karierę sportową.
Kariera reprezentacyjna.
W reprezentacji Belgii Medved zadebiutował 9 października 1991 roku w wygranym 2:0 towarzyskim spotkaniu z Węgrami. W 1994 roku został powołany przez selekcjonera Paula Van Himsta do kadry na Mistrzostwa Świata w USA. Tam wystąpił we dwóch grupowych spotkaniach: wygranym 1:0 z Holandią oraz przegranym 0:1 z Arabią Saudyjską. W kadrze narodowej grał do 1997 roku i łącznie rozegrał w niej 26 spotkań.

</doc>
<doc id="1523810" url="https://pl.wikipedia.org/wiki?curid=1523810" title="Kloszard (Włatcy móch)">
Kloszard (Włatcy móch)



</doc>
<doc id="1523813" url="https://pl.wikipedia.org/wiki?curid=1523813" title="Reprezentacja Jemenu Północnego w piłce nożnej">
Reprezentacja Jemenu Północnego w piłce nożnej



</doc>
<doc id="1523818" url="https://pl.wikipedia.org/wiki?curid=1523818" title="Isla Más Afuera">
Isla Más Afuera



</doc>
<doc id="1523819" url="https://pl.wikipedia.org/wiki?curid=1523819" title="Más Afuera">
Más Afuera



</doc>
<doc id="1523820" url="https://pl.wikipedia.org/wiki?curid=1523820" title="Isla Alejandro Selkirk">
Isla Alejandro Selkirk



</doc>
<doc id="1523822" url="https://pl.wikipedia.org/wiki?curid=1523822" title="Isla Mas Afuera">
Isla Mas Afuera



</doc>
<doc id="1523823" url="https://pl.wikipedia.org/wiki?curid=1523823" title="Mas Afuera">
Mas Afuera



</doc>
<doc id="1523825" url="https://pl.wikipedia.org/wiki?curid=1523825" title="Jan Henryk Sierociński">
Jan Henryk Sierociński

Jan Henryk Sierociński (ur. 1798 w Kalniku, zm. 14 marca 1837 w Omsku) – polski ksiądz unicki, powstaniec listopadowy, zesłaniec syberyjski.
Życiorys.
Syn Kajetana Jana, proboszcza unickiego w Uchaniach w Hrubieszowskiem. Uczył się w Seminarium Głównym przy Uniwersytecie Wileńskim, gdzie otrzymał stopień magistra teologii. W 1823 przyjął święcenia w Połocku. W 1829 pełnił obowiązki przełożonego bazylianów w Owruczu. Uczestniczył w powstaniu listopadowym. Więziony był w Żytomierzu, oddany został pod rosyjski sąd wojskowy. W 1832 zesłany do Specjalnego Korpusu Syberyjskiego, skazany na pozbawienie święceń i konfiskatę majątku. Wysłany pieszo, doszedł do Tobolska. W 1833 aresztowany w związku z tzw. spiskiem omskim, mającym na celu oderwanie Syberii od Rosji. Uznany za jednego z jego przywódców, obok m.in. Franciszka Ksawerego Szokalskiego i Władysława Drużyłowskiego. 12 stycznia 1837 car Mikołaj I Romanow zamienił mu karę śmierci przez rozstrzelanie na karę w rzeczywistości surowszą - chłostę w postaci 6000 uderzeń kijami po całym ciele, co równało się faktycznie z rozerwaniem ciała i śmiercią w katuszach. 
Jego postać opiewał w wierszu "Sierociński" Mieczysław Romanowski, natomiast Teofil Lenartowicz dedykował m.in. Sierocińskiemu utwór "Na przepadłe imię, kartki z niedokończonej tragedii". Lew Tołstoj w opowiadaniu "Za co?" odtworzył scenę jego kaźni.

</doc>
<doc id="1523828" url="https://pl.wikipedia.org/wiki?curid=1523828" title="Más a Tierra">
Más a Tierra



</doc>
<doc id="1523829" url="https://pl.wikipedia.org/wiki?curid=1523829" title="Glacier Cook">
Glacier Cook

Glacier Cook (lodowiec Cooka) – największy lodowiec Francji położony na Wyspie Kerguelena w archipelagu o tej samej nazwie w południowej części Oceanu Indyjskiego. W 2003 roku jego powierzchnia wynosiła ok. 403 km².
Jest to największy francuski lodowiec, jednak od dziesięcioleci topnieje. W 1963 roku jego powierzchnia wynosiła 500,9 km². W 1993 roku lodowiec miał 448 km², osiem lat później 410 km² zaś w 2003 już 403 km². Przez 40 lat (1963–2003) Glacier Cook stracił około 22% objętości (jego pokrywa zmniejszała się średnio o 1,5 metra rocznie).
Najwyższy punkt lodowca miał w przeszłości 1049 metrów. Od Glacier Cook odchodzi wiele innych lodowców, w tym Glacier Ampère (nazwany na cześć fizyka André Ampère’a) i Glacier Pierre Curie (na cześć fizyka noblisty Pierre'a Curie).
Na mapie francuskiego ministerstwa marynarki wojennej z początków XX wieku, Glacier Cook widnieje jako „Glacier Richthofen”.

</doc>
<doc id="1523831" url="https://pl.wikipedia.org/wiki?curid=1523831" title="Isla Más a Tierra">
Isla Más a Tierra



</doc>
<doc id="1523832" url="https://pl.wikipedia.org/wiki?curid=1523832" title="Isla Mas a Tierra">
Isla Mas a Tierra



</doc>
<doc id="1523834" url="https://pl.wikipedia.org/wiki?curid=1523834" title="Sidney van den Bergh">
Sidney van den Bergh

Sidney van den Bergh (ur. 20 maja 1929 w Wassenaar) – kanadyjski astronom.
Życiorys.
W latach 1947-1948 studiował na Universiteit Leiden, potem przeniósł się na Princeton University. Po studiach pracował na Ohio State University, a następnie na Uniwersytecie Toronto. Prowadził badania w David Dunlap Observatory, odkrył m.in. galaktykę Andromeda II. Katalogował również gromady otwarte i mgławice refleksyjne.
W roku 1990 otrzymał nagrodę Henry Norris Russell Lectureship przyznaną przez American Astronomical Society. W 2008 roku został uhonorowany Bruce Medal. Planetoida (4230) van den Bergh została nazwana jego imieniem.

</doc>
<doc id="1523835" url="https://pl.wikipedia.org/wiki?curid=1523835" title="Mas a Tierra">
Mas a Tierra



</doc>
<doc id="1523836" url="https://pl.wikipedia.org/wiki?curid=1523836" title="Más A Tierra">
Más A Tierra



</doc>
<doc id="1523837" url="https://pl.wikipedia.org/wiki?curid=1523837" title="Isla Más A Tierra">
Isla Más A Tierra



</doc>
<doc id="1523838" url="https://pl.wikipedia.org/wiki?curid=1523838" title="Isla Mas A Tierra">
Isla Mas A Tierra



</doc>
<doc id="1523840" url="https://pl.wikipedia.org/wiki?curid=1523840" title="Mas A Tierra">
Mas A Tierra



</doc>
<doc id="1523845" url="https://pl.wikipedia.org/wiki?curid=1523845" title="Puszjamitra Śunga">
Puszjamitra Śunga



</doc>
<doc id="1523846" url="https://pl.wikipedia.org/wiki?curid=1523846" title="Nie przed zachodem słońca">
Nie przed zachodem słońca

Nie przed zachodem słońca () – powieść fantasy fińskiej pisarki Johanny Sinisalo wydana w 2000 roku przez oficynę Tammi. W tym samym roku została uhonorowana najbardziej prestiżową fińską nagrodą literacką — Finlandią, stając się pierwszą w historii tego wyróżnienia laureatką z gatunku science fiction.
Wydanie angielskie tej powieści – "Not Before Sundown" (Owen Publishers, Londyn 2003, przeł. Herbert Lomas; ukazało się także w USA pod tytułem "Troll: A Love Story", wyd. Grove/Atlantic, 2004, przeł. Herbert Lomas) – przyniosło autorce nagrodę Jamesa Tiptree Jr.
Polskie wydanie w tłumaczeniu S. Musielaka wydała oficyna Słowo/obraz terytoria w 2005 r. ()
Miejsce i czas akcji.
Akcja powieści toczy się współcześnie w mieście Tampere w Finlandii.
Fabuła.
W świecie stworzonym przez Sinisalo trolle są dzikim zwierzętami, które przeszły ewolucję paralelną do ludzkiej; według oficjalnego stanowiska nauki są mniej więcej na podobnym poziomie rozwoju, co szympansy. Główny bohater, Mikael, zwany Aniołem, jest gejem, niezależnym fotografem. Niedawno zerwał ze swoim partnerem, weterynarzem Spidermanem, bo zakochał się w jednym ze swoich zleceniodawców, Martesie. Pewnego dnia, wracając z nieudanej randki, przepędza z podwórza grupę wyrostków, pastwiących się nad młodym trollem, po czym zabiera zmaltretowaną istotę do domu. Opieka nad trollem, któremu nadaje imię Pessi, z jednej strony oddala go coraz bardziej od środowiska, w którym się obracał (Anioł próbuje za wszelką cenę ukryć przed znajomymi i sąsiadami posiadanie trolla), z drugiej - pozwala mu poznać Palomitę, pochodzącą z Filipin żonę jednego z sąsiadów, dręczoną i terroryzowaną przez męża, która dzieli z nim jego tajemnicę. Im silniejsza jest jego więź z trollem, przekształcająca się z początkowej opiekuńczości w zakochanie, tym bardziej Anioł odsuwa się od ludzi. W końcu, kiedy w wyniku konfrontacji między Pessim a kochankiem Anioła, Eckem, ten ostatni ginie, Mikael decyduje się na ucieczkę z Pessim w lasy, gdzie - w ostatnich scenach powieści - orientuje się, że stanowisko ludzkiej cywilizacji wobec trolli jest mylne, są one bowiem gatunkiem inteligentnym.
Forma literacka i narracja.
Powieść ma narrację pierwszoosobową, z kilkoma narratorami (Anioł, Ecke, Martes, Spiderman, Palomita), których głosy się przeplatają; fragmenty tekstu w I. osobie przeplecione są dodatkowo z paradokumentalnymi fragmentami fikcyjnej literatury, folkloru, dokumentów i newsów, dotyczących historii relacji ludzi z trollami.

</doc>
<doc id="1523850" url="https://pl.wikipedia.org/wiki?curid=1523850" title="Spisek omski">
Spisek omski

Spisek omski – spisek zawiązany 24 czerwca 1833 przez polskich zesłańców syberyjskich w Omsku.
Latem 1832 do Omska trafiło około 2500 Polaków, zesłanych za udział w powstaniu listopadowym. Z tej grupy zaraz po zesłaniu wyodrębniło się kilku przywódców, którzy stawiali sobie za cel dalszą walkę z rosyjskim zaborcą, jednak poprzez wybuch powstania na terenach syberyjskich, które w dalszym etapie rozciągnęłoby się na inne okupowane przez Rosjan ziemie, w tym polskie. Na czele grupy spiskowej stanęli Polacy wywodzący się z inteligencji: ksiądz i poeta Jan Henryk Sierociński, doktor medycyny Franciszek Ksawery Szokalski i poeta Władysław Drużyłowski, którzy szybko zaczęli organizacyjnie łączyć pozostałych polskich zesłańców i przygotowywać ich do walki. Spiskowcy planowali oderwać Syberię od Rosji, liczyli przede wszystkim na pozostałych polskich zesłańców z Omska i okolic, ale także na pomoc zbuntowanych żołnierzy i zesłańców rosyjskich. Zabiegi te były w tak zaawansowanym stanie, że wyznaczono dokładną datę wybuchu powstania, oraz nawiązano kontakty z przedstawicielami władców kazachskich. Jednak tuż przed wybuchem powstania grupa spiskowa została zdradzona i rozbita. Śledztwo w sprawie spisku trwało trzy lata. Aresztowano i przesłuchano setki osób. 1 września 1835 omski sąd wojskowy wydał w tej sprawie m.in. 25 wyroków śmierci. Rosjanie skazali polskich jeńców na praszczęta. W samym Omsku podczas wykonywania kary dnia 7 marca 1837 na grupie spiskowców 11 z nich (w tym księdza Sierocińskiego) publicznie rozerwano poprzez zadawanie ciosów kijami po całym ciele, dwunasty skazany ocalał mimo otrzymania 6000 zasądzonych uderzeń. Egzekucję Jana Henryka Sierocińskiego uwiecznił Lew Tołstoj w opowiadaniu "Za co?." Pozostałych spiskowców mordowano w identyczny sposób w okolicznych miejscowościach wokół Omska.
Polski zesłaniec Agaton Giller tak opisał brutalne katusze polskich powstańców:

</doc>
<doc id="1523853" url="https://pl.wikipedia.org/wiki?curid=1523853" title="Wzgórze Partyzantów (Wrocław)">
Wzgórze Partyzantów (Wrocław)

Wzgórze Partyzantów – pozostałość po dawnym Bastionie Sakwowym () w systemie miejskich fortyfikacji miasta Wrocławia, na którego miejscu, po zburzeniu murów na rozkaz francuskich okupantów z 1807 roku, powstało najpierw rekreacyjne Wzgórze Sakwowe, które po wybudowaniu na nim w 1867 belwederu oraz wieży przemianowano na "Liebichs Höhe" (wzgórze Liebicha). Na południowo-zachodnim zboczu Wzgórza ustawiono w roku 1932 Pomnik Kolonialny – według projektu Waltera Hierse i Maximiliana Schmergalskiego – poświęcony żołnierzom poległym w niemieckich koloniach: Afryce Wschodniej, Afryce Południowo-Zachodniej, Togo, Chinach i wyspach Oceanii. W 1945 pomnik został zburzony, a Wzgórze Liebicha przemianowano najpierw na „Wzgórze Miłości”, a w 1948 na „Wzgórze Partyzantów”; wysokość 132 m n.p.m., 10. wzniesienie pod względem wysokości we Wrocławiu.
Historia.
Na szczyt Wzgórza można dotrzeć zarówno ścieżkami od strony północnej lub zachodniej (można też do zabudowań na szczycie dojechać samochodem od ul. Nowej), jak i reprezentacyjnymi schodami od strony południowej, od ul. Piotra Skargi. Schody te stały się w 1967 miejscem katastrofy budowlanej i szeroko publicznie komentowanej tragedii. Remont schodów i galerii po tym wypadku przeprowadzono dopiero kilka lat później, w latach 1973–1974.
Obiekty wchodzące w skład kompleksu Wzgórza Partyzantów przez kilkadziesiąt lat po zakończeniu wojny pozostawały niezagospodarowane lub zagospodarowane w bardzo ograniczonym stopniu. M.in. w budynku stojącym na szczycie wzgórza, zwieńczonym pozostałością po dawnej wieży widokowej, zlokalizowane było obserwatorium astronomiczne i siedziba Towarzystwa Miłośników Astronomii, a w dawnych kazamatach (od strony ul. Nowej) przez krótki czas znajdował się oddział Muzeum Historycznego.
1 czerwca 1990 r. miasto podpisało z firmą Retropol 40-letnią umowę na dzierżawę i użytkowanie Wzgórza Partyzantów (do 1 czerwca 2030 r.). Początkowo dzierżawca zapowiedział stworzenie w tym miejscu pałacu ślubów z restauracją. 
Po roku 1990, po kolejnym remoncie obiektów związanych ze Wzgórzem, przywrócona została ich dawna rola: od tego czasu znajdują w nich kluby i restauracje, których profil i właściciele co pewien czas zmieniają się. W budynku na szczycie, po Towarzystwie Miłośników Astronomii, znajdował się przez kilka lat klub dla biznesmenów. W obiekcie z wejściem od ul. Piotra Skargi znajdowało się przez kilka lat kasyno, później przekształcone w klub nocny "Reduta", potem w restaurację. W kazamatach miejsce znalazł klub muzyczny (dyskoteka). Wzgórze służy też okazjonalnie jako plenerowa scena różnego rodzaju koncertów i przedstawień operowych.
Ze względu na brak należytej konserwacji Wzgórze Partyzantów zaczęło niszczeć. O jego rewitalizację zaczęli wówczas walczyć społecznicy, którzy zwrócili się do wojewódzkiego konserwatora zabytków o wpisanie budynków na Wzgórzu Partyzantów na listę zabytków (wniosek bezskuteczny). 19 lipca 2014 r. miasto złożyło w sądzie okręgowym we Wrocławiu pozew przeciwko dzierżawcy pod zarzutem nieużytkowania terenu zgodnie z umową. Wyrokiem z 5 stycznia 2017 r. sąd nakazał rozwiązanie umowy użytkowania wieczystego i wydanie miastu nieruchomości.

</doc>
<doc id="1523854" url="https://pl.wikipedia.org/wiki?curid=1523854" title="Chrigel Glanzmann">
Chrigel Glanzmann

Christian "Chrigel" Glanzmann (ur. 1975 w Bazylei) – szwajcarski wokalista i współzałożyciel pagan metalowego zespołu Eluveitie. Był także członkiem zespołów Branâ Keternâ, Folkearth, Môr Cylch, Sacer oraz Verveine.

</doc>
<doc id="1523856" url="https://pl.wikipedia.org/wiki?curid=1523856" title="Franco Maria Malfatti">
Franco Maria Malfatti

Franco Maria Malfatti (ur. 13 czerwca 1927 w Rzymie, zm. 10 grudnia 1991 w Rzymie) – włoski polityk, minister, przewodniczący Komisji EWG.
W okresie od 1 lipca 1970 do 1 marca 1972 był przewodniczącym Komisji Europejskiej Wspólnoty Gospodarczej.
Był działaczem Chrześcijańskiej Demokracji. Od 7 lipca 1973 do 11 marca 1978 był ministrem oświaty w kolejnych pięciu rządach: Mariano Rumora, Aldo Moro i Giulio Andreottiego. Od 4 sierpnia 1979 do 15 stycznia 1980 był ministrem spraw zagranicznych w rządzie Francesco Cossigi.

</doc>
<doc id="1523861" url="https://pl.wikipedia.org/wiki?curid=1523861" title="Mer de Glace">
Mer de Glace

Mer de Glace (pol. "Lodowe Morze", ang.: "Sea of Ice") – najdłuższy lodowiec we Francji na północnych zboczach Masywu Mont Blanc w Alpach. Powstaje z połączenia lodowców Tacul i Leschaux i spływa do doliny Arve, na terenie gminy Chamonix-Mont-Blanc, dając początek potokowi Arveyron.
Lodowiec ten jest w ciągłym ruchu, a jego długość znacznie zależy od zmian klimatycznych. Największe zasięgi w czasach historycznych miał w okresie tzw. małej epoki lodowej, m.in. w I połowie XVII w. oraz w połowie wieku XIX. W 1644 r., gdy spłynął on aż na poziom doliny Chamonix, co poważnie groziło zniszczeniem wsi, Karol Salezy, biskup pomocniczy w Genewie, na czele procesji złożonej z trzystu parafian, egzorcyzmował lodowiec, który rzeczywiście chwilowo się cofnął. Był to jednak tylko chwilowy regres, gdyż egzorcyzmy powtarzano potem jeszcze i w latach 1664 oraz 1669.
Aktualnie (początek XXI w.) Mer de Glace ma około 12 km długości i 33 km² powierzchni, a miąższość lodu dochodzi do 150 metrów.

</doc>
<doc id="1523866" url="https://pl.wikipedia.org/wiki?curid=1523866" title="Avram Noam Chomsky">
Avram Noam Chomsky



</doc>
<doc id="1523867" url="https://pl.wikipedia.org/wiki?curid=1523867" title="Keith Duffy">
Keith Duffy

Keith Duffy (ur. 1 października 1974) – irlandzki piosenkarz, członek irlandzkiego boysbandu Boyzone.
W czerwcu 1998 roku Keith wziął ślub z Lisą Smith. Ma dwójkę dzieci, chłopiec Jordan (ur. 22 kwietnia 1996) i córka Mia (ur. 11 marca 2000).

</doc>
<doc id="1523870" url="https://pl.wikipedia.org/wiki?curid=1523870" title="Kaili">
Kaili

Kaili (chiń. 凯里; pinyin: "Kǎilǐ") – miasto w południowych Chinach, w prowincji Kuejczou, siedziba prefektury autonomicznej Qiandongnan, port nad rzeką Longtou Jiang. W 1999 roku miasto liczyło 418 501 mieszkańców. Powierzchnia miasta wynosi 1306 km². Ośrodek wydobycia węgla kamiennego oraz przemysłu metalurgicznego, drzewnego i spożywczego. Duży odsetek mieszkańców stanowią przedstawiciele mniejszości etnicznej Miao.

</doc>
<doc id="1523874" url="https://pl.wikipedia.org/wiki?curid=1523874" title="Bruno Loerzer">
Bruno Loerzer

Bruno Loerzer (ur. 22 stycznia 1891 w Berlinie, zm. 23 sierpnia 1960 w Hamburgu) – niemiecki pilot, jeden z czołowych niemieckich asów myśliwskich okresu I wojny światowej. Odniósł 44 zwycięstwa powietrzne.
Życiorys.
Urodził się w 1891 roku w Berlinie. W 1914 roku wstąpił do sił powietrznych, gdzie odbył kurs pilotażu. Do połowy 1915 roku latał na samolotach obserwacyjnych wraz z Hermannem Göringiem m.in. w AFA 203. Pod koniec 1915 roku został przeniesiony do lotnictwa myśliwskiego, gdzie do końca 1916 roku służył w dwóch eskadrach Jagdstaffeln, zanim nie dołączył do eskadry myśliwskiej Jagdstaffel 26 w styczniu 1917 roku. W lutym 1917 roku odniósł pierwsze dwa zwycięstwa nad samolotami francuskimi. Do końca października liczba jego zwycięstw wzrosła do 20. W lutym 1918 roku został odznaczony Pour le Mérite.
W tym samym miesiącu (lutym 1918) objął dowództwo nad nowo powstałym dywizjonem Jagdgeschwader 3. Wkrótce potem objął funkcję dowódcy Jagdstaffel 26 oraz trzech innych szwadronów myśliwskich udowadniając zdolności dowódcze. Latem 1918 roku, Bruno otrzymał wyposażony w nowy silnik BMW samolot Fokker D.VII zadając znaczące straty lotnictwu alianckiemu podczas niemieckiej, letniej ofensywy. Swoje ostatnie 10 zwycięstw Loerzer odniósł we wrześniu 1918 roku, z bilansem 44 zestrzelonych maszyn wroga. Tuż przed swoim ostatnim zwycięstwem został awansowany do stopnia kapitana (niem. "Hauptmann").
Po wojnie w latach 1918–1920 Loerzer walczył w siłach jednego z freikorpsów, które toczyły wtedy walki z oddziałami i zwolennikami niemieckich komunistów. W latach 30. XX wieku był zarządcą licznych aeroklubów. Po sformowaniu Luftwaffe wstąpił w struktury sił myśliwskich.
Dzięki długoletniej znajomości z Hermannem Göringiem, w 1939 roku otrzymał awans na stopień generała porucznika. W czasie II wojny światowej służył jako dowódca sztabowy, a pod koniec działań wojennych został mianowany na stanowisko Generalobersta.
Bruno Loerzer zmarł w 1960 roku w wieku 69 lat.

</doc>
<doc id="1523875" url="https://pl.wikipedia.org/wiki?curid=1523875" title="Kościół św. Jana w Lesznie">
Kościół św. Jana w Lesznie

Kościół pw. św. Jana Chrzciciela – świątynia zbudowana w latach 1652-1654 jako zbór braci czeskich. W dwa lata po wybudowaniu obiekt uległ zniszczeniu w trakcie pożaru. W jego trakcie spłonęły, znajdujące się w zborze, zwłoki generała Krzysztofa Arciszewskiego. Odbudowany kościół ponownie spalił się w 1707. Po 1716 roku służył wspólnocie niemieckiej i polskiej. W 1945 kościół przejęła parafia pw. św. Mikołaja. Do roku 1948 z nabożeństw korzystali żołnierze leszczyńskiego garnizonu wojskowego. Po kompleksowej renowacji, kontynuowanej w 1972, utworzono parafię pw. św. Jana Chrzciciela. 
Styl architektury nawiązuje do późnego gotyku, wnętrze i kaplica grobowa ufundowana przez Wojciecha Gruszczyńskiego, pochodząca z 1711, autorstwa Pompeo Ferrariego, stylistycznie mają charakter barokowy. 
Charakterystyczne elementy kościoła to: 

</doc>
<doc id="1523876" url="https://pl.wikipedia.org/wiki?curid=1523876" title="Aleksandrowicz III">
Aleksandrowicz III

Aleksandrowicz III (Nie mylić z herbem Aleksandrowicz - Kruki) – herb szlachecki. Pojawił się w "Małorosyjskim Gierbowniku" autorstwa W.K. Łukomskiego i W.L. Modzelewskiego. Należy więc przypuszczać, że używała go rodzina osiadła na Ukrainie.
Opis herbu.
Tarcza dzielona w skos lewy. W polu prawym, purpurowym strzała srebrna na opak. W polu lewym, błękitnym serce czerwone na nim krzyż kawalerski złoty, na którym ptak srebrny, stojący, w lewo. W klejnocie naga kobieta trzymająca kawałek płótna srebrnego. Labry błękitne, podbite złotem.
Herbowni.
Aleksandrowicz.
Zobacz też.
Aleksandrowicz - Kruki - inny herb rodziny o tym samym nazwisku.

</doc>
<doc id="1523878" url="https://pl.wikipedia.org/wiki?curid=1523878" title="Bitwa pod Rossoszem">
Bitwa pod Rossoszem

Bitwa pod Rossoszem – jedna z bitew powstania styczniowego stoczona 17 listopada 1863 roku w okolicy miejscowości Rossosz.
Przygotowania.
16 listopada 1863 roku oddziały podpułkownika Krysińskiego i piechota litewska majora Bogusława Ejtminowicza, liczące razem 400 strzelców, 200 kosynierów i 100 jazdy, stanęły w Dubicy. Odebrawszy wiadomość, że Rosjanie wyszli z Białej do Łomaz, wyruszył Krysiński do Rossoszy i zajął pozycję w mieście z pierwszym batalionem pod dowództwem majora Ludwika Bardet. W lesie natomiast zasadził się II batalion pod dowództwem Ejtminowicza z zadaniem ataku tyłu nieprzyjaciela, tak przygotowani oczekiwali na przybycie Rosjan.
Przebieg potyczki.
Około godziny 8 rano 17 listopada ukazał się pod Rossoszem szwadron ułanów rosyjskich, jako awangarda, ale ostrzeżony rżeniem koni, uciekł natychmiast. Wtedy Krysiński wysłał pluton jazdy pod dowództwem Cetnarskiego celem zwabienia Rosjan do miasta, widok powstańców również odstraszył nieprzyjaciela.
Widząc, że Rosjanie nie chcą przyjąć boju, Krysiński pozorował odwrót, cofnął się z lasu do miasta i zostawiwszy 1. kompanię zakrytą w tyralierach z obu stron mostu oraz obsadziwszy pierwsze domy Rossoszy, ściągnął wszystkie siły na rynek.
Tymczasem Rosjanie, odebrawszy posiłki z Białej ruszyli w sile trzech rot piechoty, szwadronu ułanów i sotni kozaków na miasto.
Przed nacierającym skrzydłem kapitana Leszczyńskiego moskale cofnęli się, ale rota strzelców, która zajęła pierwsze domy w mieście, nie mogła już uciec, mając na lewym skrzydle powstańczym odcięty odwrót. Tym manewrem zniesiono całą rotę broniącą się w domach: 16 moskali wzięto do niewoli, 65 zginęło w boju w szopach i stodołach. Zabrano moskalom 30 karabinów i wiele amunicji, mundury i ekwipunek.
Straty po stronie polskiej wynosiły tylko 13 zabitych i 14 rannych, między nimi zginął kapitan Tarasiewicz.
W potyczce odznaczyli się porucznik Cetnarski, który ze swoim plutonem jazdy szarżował na ułanów moskiewskich i zmusił do ucieczki, kapitanowie Tarasiewicz i Leszczyński, podoficerowie Przemysław Sienkiewicz i Dominik Zumbrzycki.
Polegli Polacy są pochowani na cmentarzu nad rzeką Muławą w Rossoszu.
Uwagi.
Opis zaczerpnięty z publikacji Stanisława Zielińskiego pod tytułem „Bitwy i potyczki 1863-1864; na podstawie materyałów drukowanych i rękopiśmiennych Muzeum Narodowego w Rapperswilu”. Stanisław Zieliński podaje 17 listopada 1863 jako datę potyczki

</doc>
<doc id="1523881" url="https://pl.wikipedia.org/wiki?curid=1523881" title="Quadrophenia">
Quadrophenia

Quadrophenia – szósty album studyjny angielskiego zespołu rockowego The Who z 1973 roku.
Cztery lata po ukazaniu się opery rockowej "Tommy", zespół podjął ponowną próbę stworzenia większej formy muzycznej. Teksty utworów opowiadały o dojrzewaniu chłopca, w którego postaci zespoliły się cechy osobowe czterech członków The Who. Ukazano proces edukacji społecznej młodego Brytyjczyka: upokarzający, dławiący indywidualność, wymuszający postawę służalczą. Przypominał Anglię z początku lat 60., czasów starć między modsami a rockersami. "Quadrophenia" była monologiem wewnętrznym bohatera, toteż wszystkie utwory zostały powierzone Rogerowi Daltreyowi.
W 2003 album został sklasyfikowany na 266. miejscu listy 500 albumów wszech czasów dwutygodnika „Rolling Stone”.
Historia powstania.
Idea stworzenia albumu pojawiła się wtedy, gdy Townshend zastanawiał się, jak uczcić nadchodzące dziesięciolecie istnienia The Who. Muzyk brał pod uwagę stworzenie kolejnej rock opery, która przebiłaby "Tommy’ego" poziomem artystycznym oraz ambicjami. Wspomina on również o frustracji związanej z ostatecznym niepowodzeniem projektu "Lifehouse", jak również świadomością tego, że pozostali członkowie The Who nie rozumieją niezwykle ważnych dla Townshenda inspiracji duchowych płynących z nauk Meher Baby.
W autobiograficznej książce "Kim jestem" Townshend wspomina, że pewnego dnia spacerował brzegiem morza, nie mogąc znaleźć ukojenia, gdy nagle przyszła mu na myśl melancholijna refleksja: „Cóż z tego wszystkiego, skoro będzie kiedyś trzeba ściąć włosy”. Tekst ten został następnie włączony do piosenki "Cut My Hair", która później stała się częścią "Quadrophenii".
"Quadrophenia" to dzieło, z którego Townshend był najbardziej dumny. Jak wspomina, najlepiej odzwierciedlało ono artystyczne dążenia całej jego kariery muzycznej. Album w czasie swojej premiery zyskał w opinii wielu krytyków miano arcydzieła, do dziś nosząc miano jednego z najważniejszych albumów koncepcyjnych w historii, zestawiany m.in. z wydanym w tym samym roku "The Dark Side of the Moon" Pink Floyd. Krytycy muzyczni zwracali uwagę na bogatą inżynierię dźwięku oraz produkcję utworów składających się na album.
Styl, treść i problematyka.
Znaczenie tytułu.
Tytuł albumu nawiązuje do kwadrofonii jako systemu czterokanałowej transmisji dźwięku. Jednocześnie oznacza on cztery różne nastroje wyczuwane w kolejnych piosenkach na płycie, od poczucia odrzucenia i gniewu, przez melancholię aż po nadzieję. Kolejnym symbolicznym znaczeniem tytułu jest muzyczna reprezentacja odmiennych osobowości czterech członków zespołu The Who oraz fikcyjnego roztrojenia jaźni głównego bohatera opery („quadrohenia” jako odmiana „schizofrenii”).
Przedrostek "quadro" odnoszono również do czterech głównych tematów opery: agresji, frustracji, cierpienia oraz miłości, a także „czterech różnych sposobów spojrzenia na świat” w drodze do osiągnięcia własnej wewnętrznej prawdy. Do albumu dołączono 36-stronicowy album ze zdjęciami, które obrazują przebieg fabuły dzieła. Dźwięk nagrywano w systemie kwadrofonicznym zwłaszcza po to, aby dokonać syntezy muzyki instrumentalnej z odgłosami deszczu, wiatru i morza.
Realizm i symbolizm.
"Quadrophenia" została przemyślana jako rozrachunek Townshenda z dzieciństwem i młodością w robotniczej dzielnicy Londynu. Dzieło to różni od poprzedniej rock opery The Who, "Tommy’ego", szorstki i brutalny realizm w obrazowaniu czasów powojennych oraz wyżu demograficznego w Wielkiej Brytanii. Realizm ten został uwydatniony przez użycie autentycznych nagrań z wiadomości radiowych informujących o bójkach między członkami gangów modsów i rockersów. "Quadrophenia" cechuje się jednocześnie liryzmem:
Na samym początku słychać huk fal i miotane nimi wołanie z oddali: „czy widzisz, kim naprawdę jestem?” albo „czy widzisz prawdziwego mnie?” („can you see the real me?”). Jimmi, protagonista „Quadrophenii”, rozpaczliwie potrzebuje zostać usłyszany, zobaczony w swojej wyjątkowości, choć sam do końca nie wie, kim „naprawdę jest” (...). Teksty piosenek współtworzących kolejne rozdziały „Quadrophenii” oscylują wokół dwóch słów, „sea” (morze) oraz „me” (ja), nie bez powodu tworzących parę stale powracających rymów. Tak naprawdę Jimmy to morze, raz spokojne, a innym razem wzbudzone (...). Samo morze symbolizuje tutaj nie tylko przestrzeń tajemnicy istnienia, ale także wielokrotnie już wspomniany „pęd życia”, czyli élan vital. Nie da się go ujarzmić za pomocą konwenansu społecznego, ani poprzez życzenie doskonałego ładu. Może być tylko przeżyty, w całości i aż do końca. On sam natomiast „tchnie, dokąd chce”.
Portret indywidualisty i kontrkultury.
Dzieło koncentruje się na postaci Jimmy’ego, ewidentnie inspirowanej osobistą historią życia Townshenda. To ktoś, kto „poszukuje własnej tożsamości, sensu oraz celu istnienia”, przy tym wszystkim „zmagając się z permanentnym bezrobociem, presją rodziców i uzależnieniem od amfetaminy”. Na drodze do duchowego przebudzenia zanegował wartości tradycji, rodziny i społeczeństwa, aby rzucić się w wir anarchii. Jednocześnie zauważył, że wyzwoleńcze subkultury modsów i rockersów rodzą przemoc i wcale nie przyczyniają się do szczęśliwego życia.
"Quadrophenia" jest hymnem Townshenda na cześć kontrkultury młodzieżowej lat 60., jak również hołdem złożonym klasie robotniczej w Wielkiej Brytanii lat powojennych. Muzycy wskazywali zwłaszcza na „dzieciaków z Goldhawk Road”, choć ważnym miejscem w fabule opowieści okazało się również miasto Brighton w północnej Anglii.
Pod względem obrazowania człowieka kontrkulturowego, Michał Gołębiowski porównał "Quedrophenię" do filmu "Czerwona pustynia" Michelangelo Antonioniego z 1964 roku.
Recepcja i krytyka.
Album uznaje się dziś za jedno z najważniejszych dzieł klasycznego rocka. W opinii Townshenda jest to również magnum opus grupy.
Twórcy.
Ponadto:
Film.
Kilka lat po wydaniu albumu "Quadrophenia" została przeniesiona na ekran pod takim samym tytułem (1979, reż. Franc Roddan) z udziałem m.in. Phila Danielsa, Stinga i Toyah.
Na podstawie albumu powstał w 1979 roku film fabularny, "Kwadrofonia", w reżyserii Franca Roddama, z udziałem m.in. Stinga. Początkowo do zagrania głównej roli brano pod uwagę Johnny’ego Rottena z grupy Sex Pistols. Magazyn „The New York Times” umieścił film na liście 1000 najlepszych filmów wszech czasów.

</doc>
<doc id="1523883" url="https://pl.wikipedia.org/wiki?curid=1523883" title="Glacier des Evettes">
Glacier des Evettes

Glacier des Evettes – lodowiec znajdujący się w Alpach Graickich we francuskim departamencie Sabaudia. Ma powierzchnię około 270 ha.
Lodowiec powstaje ze śniegu na zboczach gór Levanna, Uia di Ciamarella oraz Albaron di Savoia na wysokości 2900 m.
Ze względu na wycofanie się lodowca w latach 1939–1949 u podnóża gór utworzyło się jezioro Lac des Evettes. W dolinie lodowcowej jest schronisko turystyczne Refuge des Evettes.

</doc>
<doc id="1523884" url="https://pl.wikipedia.org/wiki?curid=1523884" title="Hoste (wyspa)">
Hoste (wyspa)

Hoste, Wyspa Hoste (hiszp. "Isla Hoste") — jedna z najdalej na południe wysuniętych wysp Chile. Położona nad Kanałem Beagle, od północy sąsiaduje z wyspą Ziemia Ognista, od wschodu z wyspą Navarino (oddzielona Kanałem Murray), a od zachodu z wyspą Londonderry (oddzielona Zatoką Cooka). Zajmuje powierzchnię 4117 km². Administracyjnie należy do regionu Magallanes. W zachodniej części utworzony został Park Narodowy Alberto de Agostini. Najwyższe wzniesienie wyspy liczy 1402 m.
Pod koniec XIX w. na Hoste gościła francuska ekspedycja naukowa. Jeszcze wcześniej rząd chilijski bez powodzenia próbował uruchomić tutaj hodowlę bydła. Później nie istniały na niej żadne stałe osiedla ludzkie. W XX w. przebywało tu kilka rodzin jagańskich. Indianie zniknęli jednak z wyspy po pierwszych kontaktach z rybakami i nielicznymi kolonistami. Spis ludności przeprowadzony w 2001 wykazał obecność 6 osób w 3 domach w okręgu Hoste. Jednak większość z nich (o ile nie wszyscy) zamieszkuje sąsiednie małe wyspy wokół Hoste.
W 1978 Hoste była bazą chilijskich okrętów wojennych w związku z konfliktem granicznym z Argentyną (Operacja Soberanía).
Wyspa Hoste w literaturze.
Juliusz Verne, umieścił na tej wyspie w 1891 akcję jednej ze swoich ostatnich powieści "Rozbitkowie z Jonathana" ("W Magellanii (Na końcu świata)"), która opisuje rozwój autonomicznej społeczności ludzkiej nie podlegającej żadnej władzy.

</doc>
<doc id="1523886" url="https://pl.wikipedia.org/wiki?curid=1523886" title="Shane Lynch">
Shane Lynch

Shane Eamonn Mark Stephen Lynch, lepiej znany jako Shane Lynch (ur. 3 lipca 1976 w Dublinie) – irlandzki piosenkarz, w latach 1993-2000 członek irlandzkiego boysbandu Boyzone. Brał udział w wyścigach samochodowych, uczestniczył w pokazach reality show i pojawił się jako sędzia "The All Ireland Talent Show".
Życiorys.
Wczesne lata.
Urodził się w Dublinie jako syn mechanika Brendana Lyncha i Noeleen. Wychowywał się w Donaghmede, w północno-wschodnim Dublinie z dwiema młodszymi siostrami bliźniaczkami – Keavy i Edele (ur. 15 grudnia 1979). W latach szkolnych walczył z dysleksją. Osiągał za to znakomite wyniki w sporcie i stał się entuzjastą wyścigów motorowych, mając 14 lat zwyciężył w mistrzostwach Portugalii BMX. 
W wieku 14 lat opuścił szkołę i zaczął pracować z ojcem jako mechanik.
Kariera.
W 1993 roku kierwnik muzyczny Louis Walsh, który był menadżerem Johnny'ego Logana, przeprowadził przesłuchania w Dublinie, aby znaleźć chłopaka do nowego irlandzkiego boysbandu Boyzone rywalizującego z brytyjską grupą Take That. Lynch znalazł się wśród obecnych entuzjastów i został ostatecznie wybrany. Wraz z innymi chłopakami wystąpił w irlandzkim talk-show Raidió Teilifís Éireann "The Late Late Show". Mimo że ich występ był krytykowany przez irlandzką prasę, zespół stał się jednym z najbardziej udanych zespołów pop w Irlandii.
Lynch szybko stał się najbardziej charakterystycznym członkiem Boyzone z powodu jego piercingów, tatuażu i gwałtownych wybuchów, które kontrastowały z czystym obrazem zespołu.
W 1999 Lynch z Boyzone wziął udział w ceremonii MTV Europe Music Award, nosząc dres, który kontrastował ze smokingami kolegów i zaszokował publiczność. Później tej nocy brał udział w fizycznej walce z amerykańskim raperem Puff Daddy. .
W brytyjskim serialu Sky 1 "Dream Team" (2004) wystąpił jako Eli Knox, prezes zarządu ligi piłkarskiej Premier League Harchester United F.C. Grał także w pantomimie, podczas sezonów świątecznych w 2004 i 2005 roku w widowisku "Królewna Śnieżka" w Wycombe Swan w High Wycombe, w 2006 roku w przedstawieniu "Kopciuszek" jako książę Charming w Tameside Hippodrome w hrabstwie Wielki Manchester, a w 2016 roku w spektaklu "Aladyn" jako Abanazer na scenie The Whitley Bay Playhouse.
Życie prywatne.
8 marca 1998 roku poślubił Easther Bennett, wokalistkę zespołu Eternal. W lipcu 2000 para ogłosiła separację. 6 kwietnia 2007 w programie "Loose Women" ogłosił swoje zaręczyny z Sheeną White. Pobrali się 22 sierpnia 2007, a 25 października 2008 przyszła na świat ich córka Billy Rae.
Lynch, który związany był z jasnowidzeniem i ouiją, twierdził, że był często nawiedzany przez złe duchy, które torturowały jego umysł jako nastolatka. W 2003 stał się chrześcijaninem. Został przekonany do nawrócenia przez bliskiego przyjaciela Bena Ofoedu.

</doc>
<doc id="1523887" url="https://pl.wikipedia.org/wiki?curid=1523887" title="Phan Xich Long">
Phan Xich Long



</doc>
<doc id="1523889" url="https://pl.wikipedia.org/wiki?curid=1523889" title="Most Piotra Skargi">
Most Piotra Skargi

Most Piotra Skargi (dawniej "Taschenbrücke") – most nad Fosą Miejską we Wrocławiu, w linii ulicy Piotra Skargi. Wybudowany w 1842, sklepiony, z cegły; w I połowie XX wieku został po obu stronach poszerzony uzyskując z obu stron sklepione przęsła betonowe.
W 1967 r., podczas generalnej przebudowy (połączonej z poszerzeniem) ulicy Piotra Skargi, stary most zastąpiono nowym, 33-metrowej szerokości jednoprzęsłowym mostem żelbetowym, opartym na betonowych przyczółkach. Most o rozpiętości 8 metrów zbudowany został przy użyciu prefabrykowanych belek mostowych ze strunobetonu typu „Kujan”. Niesie dwie dwupasowe jezdnie, wydzielone dwutorowe torowisko tramwajowe i dwa chodniki dla pieszych.

</doc>
<doc id="1523892" url="https://pl.wikipedia.org/wiki?curid=1523892" title="Phan Xích Long">
Phan Xích Long

Phan Xích Long lub Hồng Long (ur. jako Phan Phát Sanh 1893 w południowym Wietnamie, zm. 22 lutego 1916 w Sajgonie) - wietnamski mistyk i geomanta, samozwańczy cesarz Wietnamu. W latach 1911-1913, podając się za potomka cesarza Hàm Nghi prowadził działania mające na celu objęcie władzy w Wietnamie przy pomocy zorganizowanego przez siebie ruchu religijnego. W październiku 1912 w Battambang koronował się jako cesarz Phan Xích Long. Uzyskał pewne poparcie na południu Wietnamu i Kambodży i w marciu 1913 rozpoczął powstanie przeciwko francuskim władzom kolonialnym. Po kilku dniach powstanie zakończyło się całkowitym niepowodzeniem i aresztowaniem większości przywódców. Phan aresztowany został 22 marca 1913, i początkowo skazany na deportację do Gujany. Ostatecznie jednak, po zamieszkach i nieudanej próbie ucieczki w lutym 1916 skazany został na śmierć. Wyrok wykonano 22 lutego 1916.

</doc>
<doc id="1523893" url="https://pl.wikipedia.org/wiki?curid=1523893" title="Carl Friedrich">
Carl Friedrich

Carl Joachim Friedrich (ur. 5 czerwca 1901 w Lipsku, zm. 19 września 1984 w Lexington) – amerykański politolog niemieckiego pochodzenia. Zajmował się m.in. historią prawa oraz badaniem totalitaryzmu. Wraz ze Zbigniewem Brzezińskim napisał "Totalitarian Dictatorship and Autocracy".

</doc>
<doc id="1523895" url="https://pl.wikipedia.org/wiki?curid=1523895" title="Universitetet (stacja metra)">
Universitetet (stacja metra)

Universitetet – podziemna, skalna stacja sztokholmskiego metra, leży w Sztokholmie, w Innerstaden, w dzielnicy Östermalm, w części Norra Djurgården. Na czerwonej linii metra T14, między Tekniska högskolan a Bergshamrą. Dziennie korzysta z niej około 11 200 osób. Wykorzystywana jest głównie przez studentów.
Stacja znajduje się na głębokości 20-24 m, równolegle do Roslagsvägen. Posiada jedno wyjście zlokalizowane przy Frescativägen. 
Otworzono ją 12 stycznia 1975 wraz z odcinkiem Tekniska högskolan-Universitetet. Do 19 stycznia 1978 była to stacja końcowa linii T14. Nazwa stacji pochodzi od pobliskiego uniwersytetu (szwe. Stockholms universitet). Posiada jeden peron. Stacja została zaprojektowana przez Michaela Granita i Davida Heldéna.
Otoczenie.
W otoczeniu stacji znajdują się:

</doc>
<doc id="1523896" url="https://pl.wikipedia.org/wiki?curid=1523896" title="Bergshamra (stacja metra)">
Bergshamra (stacja metra)

Bergshamra – podziemna, skalna stacja sztokholmskiego metra, leży w gminie Solna, w dzielnicy Bergshamra. Na czerwonej linii metra T14, między Universitetet a Danderyds sjukhus. Dziennie korzysta z niej około 5 500 osób.
Stacja znajduje się na głębokości 20 m, między Bergshamravägen i Rådjursstigen. Posiada dwie hale biletowe, wyjście południowe ulokowane jest przy Kraus torg a północne przy Bergshamra torg. 
Otworzono ją 29 stycznia 1978 wraz z odcinkiem Universitetet-Mörby centrum. Posiada jeden peron. Stacja została zaprojektowana przez Michaela Granita i Pera H. Reimersa.
Otoczenie.
W otoczeniu stacji znajdują się:

</doc>
<doc id="1523897" url="https://pl.wikipedia.org/wiki?curid=1523897" title="Danderyds sjukhus">
Danderyds sjukhus

Danderyds sjukhus – podziemna, betonowa stacja sztokholmskiego metra, leży w gminie Danderyd, w dzielnicy Danderyd. Na czerwonej linii metra T14, między Bergshamrą a Mörby centrum. Dziennie korzysta z niej około 13 500 osób.
Stacja znajduje się na głębokości 7 m, równolegle Norrtäljevägen. Posiada dwie hale biletowe, północna znajduje się przy Blå vägen (jedno z wyjść znajduje się w szpitalu), południowe zlokalizowane jest między Mörbygårdsväg a Gula vägen. 
Otworzono ją 29 stycznia 1978 wraz z odcinkiem Universitetet-Mörby centrum. Nazwa stacji pochodzi od pobliskiego Szpitala Danderyds (szw. "Danderyds sjukhus"). Posiada jeden peron. Stacja została zaprojektowana przez SL Fastigheter genom Lars Göran Thambert Arkitekt AB.
Otoczenie.
W otoczeniu stacji znajdują się:

</doc>
<doc id="1523898" url="https://pl.wikipedia.org/wiki?curid=1523898" title="Powstanie Bethlena na Węgrzech i Morawach">
Powstanie Bethlena na Węgrzech i Morawach

Powstanie Bethlena – powstanie, które miało miejsce w latach 1619–1621 w trakcie walk Węgrów z Habsburgami.
Po zwycięskiej bitwie na Białej Górze, Habsburgowie prowadzili walki na wschodzie, gdzie ich przeciwnikiem był król Węgier i książę Siedmiogrodu Gábor Bethlen. Węgrzy atakowali głównie siły Habsburgów na Morawach, które ucierpiały wskutek najazdów jazdy madziarskiej.
W lutym 1621 r. oddziały cesarskie rozpoczęły przygotowania do uderzenia na Węgry, zajmując szereg wiosek w okolicy Devína. Dnia 25 lutego 1621 r. oddziały węgierskie bezskutecznie próbowały zdobyć miejscowość Straznice, bronioną przez chorągwie Lisowczyków i piechotę niemiecką. Podczas zaciętej walki zginąć miało 3000 Węgrów, a 150 dostało się do niewoli. Straty Lisowczyków były niewielkie, stracono jednak około 6000 koni, w większości uprowadzonych przez przeciwnika.
Na przełomie marca i kwietnia 1621 r. oddziały cesarskie wzmocnione zostały siłami 20 000 Hiszpanów i przeszły do ofensywy, zmuszając wojska Bethlena do odwrotu w kierunku Koszyc. Dzięki pomocy renegatów węgierskich, w krótkim czasie wojskom cesarskim udało się opanować większą część terenów dzisiejszej Słowacji. Bethlen tymczasem uzupełniał armię nowymi zaciągami z Niemiec, Turcji oraz Tatarami. Wkrótce Węgrzy odparli atak wojsk cesarskich pod wodzą marszałka Charlesa de Bucquoya na Nove Zamky.
W lipcu 1621 r. kolejne wojska powstańcze wyruszyły ku Morawom. 21 lipca w okolicy Opawy cesarscy zaskoczyli w nocy silną chorągiew przeciwnika (wojska margrabiego krnovskiego), którą wybito do nogi. Cztery dni później 25 lipca powstańcy otoczyli oddział hiszpański pod Nowym Jiczynem, rozbijając go i zabijając 500 Hiszpanów. Walki toczyły się ze zmiennym szczęściem. Powstanie jednak rozszerzyło się wkrótce na Wołoszczyznę oraz Morawy.
Wybuch powstania na Morawach zaniepokoił dwór cesarski w Wiedniu. Ferdynand II Habsburg wysłał w zapalne rejony kolejne wojska, które stoczyły potyczki z powstańcami pod Zwoleniem, Sasovem, Hlohovcami oraz Vrablovem. W sierpniu w ręce powstańców wpadła Trnawa. Nie udało się jednak zdobyć Preszburga, którego oblężenie powstańcy prowadzili nieudolnie. Na początku września na wieść o zbliżających się oddziałach cesarskich, Bethlen nakazał odwrót.
Pod koniec roku w szeregach wojsk powstańczych panowało rozprężenie i brak dyscypliny. Dnia 11 października pod Uherskim Hradištěm nastąpiła koncentracja wojsk cesarskich. Siły te liczyły 12 000 ludzi wobec 20 000 powstańców, z których większość znajdowała się po drugiej stronie rzeki Morawy. Wojska Albrechta von Wallensteina przejęły inicjatywę strategiczną, wypierając armię powstańczą z Moraw. 12 listopada 1621 r. pod Ołomuńcem doszło do decydującej bitwy zakończonej zwycięstwem wojsk cesarskich. Z powodu braku żywności część oddziałów powstańczych wycofała się w głąb Moraw, inni ruszyli na Śląsk. Walki ustały z końcem roku. 31 grudnia 1621 roku Bethlen zawarł kompromis z wysłannikami cesarza w Mikulovie, a 6 stycznia 1622 pod traktatem pokojowym złożył swój podpis Ferdynand II Habsburg. Według ustaleń traktatu Bethlen zrzekł się pretensji do korony węgierskiej, otrzymując w zamian kilka księstw w Siedmiogrodzie oraz Księstwo opolsko-raciborskie na Śląsku. Książę musiał też wypłacić odszkodowanie cesarzowi i wycofać się z Moraw.

</doc>
<doc id="1523899" url="https://pl.wikipedia.org/wiki?curid=1523899" title="Mörby centrum">
Mörby centrum

Mörby centrum – podziemna, skalna stacja sztokholmskiego metra, leży w gminie Danderyd, w dzielnicy Mörby. Ostatnia stacja czerwonej linii metra T14, za Danderyds sjukhus. Dziennie korzysta z niej około 7 300 osób.
Stacja znajduje się na głębokości 20-22 m, na południe od skrzyżowania Mörbyleden z Norrtäljevägen. Posiada jedną halę biletową, wyjście zlokalizowane jest w centrum handlowym Mörby centrum. 
Otworzono ją 29 stycznia 1978 wraz z odcinkiem Universitetet-Mörby centrum. Posiada jeden peron, utrzymany jest w biało-zielono-różowej kolorystyce. Stacja została zaprojektowana przez pracowników biura projektowego SL – Michaela Granita i Pera H. Reimersa.
Otoczenie.
W otoczeniu stacji znajdują się:

</doc>
<doc id="1523900" url="https://pl.wikipedia.org/wiki?curid=1523900" title="Wollaston (archipelag)">
Wollaston (archipelag)

Wyspy Wollaston – grupa wysp należących do Chile, stanowiąca część archipelagu Ziemia Ognista. Wyspy położone są niedaleko Przylądka Horn. Administracyjnie należą do regionu Magallanes. Sąsiadują z Wyspami Hermite. Zostały nazwane na cześć brytyjskiego naukowca Williama Hyde'a Wollastona.

</doc>
<doc id="1523901" url="https://pl.wikipedia.org/wiki?curid=1523901" title="Max Brod">
Max Brod

Max Brod (ur. 27 maja 1884 w Pradze, zm. 20 grudnia 1968 w Tel Awiwie) – czeski, a następnie izraelski pisarz i kompozytor narodowości żydowskiej, tworzący w języku niemieckim. Przyjaciel i biograf Franza Kafki, wykonawca jego testamentu.
Życiorys.
Urodził się w Pradze w 1884 roku w rodzinie niemieckojęzycznych Żydów. Uczęszczał do szkoły pijarów razem z wieloletnim przyjacielem Felixem Weltschem, następnie studiował prawo na Niemieckim Uniwersytecie Karola i Ferdynanda w Pradze. W 1907 roku ukończył studia i podjął pracę w służbie cywilnej. W 1912 roku pod wpływem Martina Bubera został syjonistą. W 1913 roku ożenił się z Elsą Taussig. Po odzyskaniu niepodległości przez Czechosłowację w 1918 roku przez krótki czas był wiceprzewodniczącym "Jüdischer Nationalrat". Od 1924 roku pisał jako krytyk literacki do "Prager Tagblatt".
W 1939 roku po wkroczeniu Niemców do Pragi Brod i jego żona Elsa uciekli do Palestyny i osiedlili się w Tel Awiwie. Pisał na potrzeby teatru Habima przez kolejne trzydzieści lat.
Przyjaźń z Kafką.
Brod poznał Kafkę 23 października 1902, gdy obaj jeszcze byli studentami na Uniwersytecie Karola. Wkrótce Brod i Kafka spotykali się bardzo często, niekiedy codziennie, i pozostali przyjaciółmi do śmierci Kafki. Kafka był częstym gościem w domu rodziców Broda, tam poznał przyszłą kochankę i narzeczoną Felice Bauer, kuzynkę przyrodniego brata Broda Maxa Friedmanna. Brod, Kafka i Weltsch tworzyli krąg przyjaciół (nazywany niekiedy „Der enge Prager Kreis”).
Wiadomo, że Brod wielokrotnie zapewniał Kafkę o jego talencie i przekonał go do publikacji części dzieł. Przypuszczalnie dzięki niemu Kafka zaczął pisać pamiętnik.

</doc>
<doc id="1523903" url="https://pl.wikipedia.org/wiki?curid=1523903" title="Magdalena Zawisza-Kierżgajło">
Magdalena Zawisza-Kierżgajło



</doc>
<doc id="1523905" url="https://pl.wikipedia.org/wiki?curid=1523905" title="Hàm Nghi">
Hàm Nghi

Hàm Nghi właściwie Nguyễn Phúc Ưng Lịch (ur. 22 czerwca 1872, zm. 14 stycznia 1943) – cesarz Wietnamu, ósmy z dynastii Nguyễn, panujący od 1884 do 1885. 
Jego poprzednikiem był Kiến Phúc, a następcą Đồng Khánh.

</doc>
<doc id="1523906" url="https://pl.wikipedia.org/wiki?curid=1523906" title="Glacier du Tour">
Glacier du Tour

Glacier du Tour – lodowiec znajdujący się w Masywie Mont Blanc we Francji.

</doc>
<doc id="1523907" url="https://pl.wikipedia.org/wiki?curid=1523907" title="Przygody ośliczki Tosi">
Przygody ośliczki Tosi

Przygody ośliczki Tosi (ang. "The Adventures of Dawdle The Donkey", 1993-1995) – brytyjski serial animowany dawniej emitowany w Polsce w paśmie Wieczorynki na kanale TVP 1.
Fabuła.
Serial opowiada o przygodach ośliczki Tosi i jej przyjaciołach misiu Polarze i kocie Szarusiu, którzy mieszkają na pięknej Łące za Złotą Bramą.
Wersja polska.
Wersja polska: Telewizyjne Studia Dźwięku w Warszawie
Reżyseria: Andrzej Bogusz
Tłumaczenie:
Dialogi:
Dźwięk: Jakub Milencki
Montaż: Zofia Dmoch
Kierownik produkcji: Monika Wojtysiak
Teksty piosenek: Krzysztof Rześniowiecki
Opracowanie muzyczne: Eugeniusz Majchrzak
Śpiewał: Krzysztof Strużycki
Wystąpili:
i inni
Lektor: Andrzej Bogusz

</doc>
<doc id="1523910" url="https://pl.wikipedia.org/wiki?curid=1523910" title="Galeria Sław Legii">
Galeria Sław Legii



</doc>
<doc id="1523913" url="https://pl.wikipedia.org/wiki?curid=1523913" title="Dynastia Nguyễn">
Dynastia Nguyễn

Dynastia Nguyễn (; Hán-Nôm: 阮|朝, "Nguyễn triều") − panująca rodzina Wietnamu wymieniana już w XIII wieku. Pierwszym panującym z dynastii Nguyễn był cesarz Gia Long, koronowany w 1802 roku, a ostatnim Bảo Đại, zdetronizowany w 1955 roku.
Bibliografia.
 

</doc>
<doc id="1523915" url="https://pl.wikipedia.org/wiki?curid=1523915" title="Hermite (archipelag)">
Hermite (archipelag)

Wyspy Hermite – grupa wysp, należących do Chile. W ich skład wchodzi wyspa Hornos, na której znajduje się przylądek Horn. Od północy graniczą z wyspami Wollaston. Administracyjnie należą do regionu Magallanes. Wyspy zostały nazwane na cześć dowódcy holenderskiej floty – Jacobusa L'Hermite, która przybyła tu w 1623 roku, podążając ku wybrzeżom Peru, gdzie miała za zadanie zwalczać żeglugę hiszpańską.

</doc>
<doc id="1523916" url="https://pl.wikipedia.org/wiki?curid=1523916" title="Rotenburg (Wümme)">
Rotenburg (Wümme)

Rotenburg (Wümme) (do 15 maja 1969 "Rotenburg in Hannover") – miasto powiatowe w Niemczech, w kraju związkowym Dolna Saksonia, siedziba powiatu Rotenburg (Wümme).
Geografia.
Rotenburg położony jest nad rzeką Wümme, 40 km na wschód od Bremy.
Komunikacja.
W mieście krzyżują się cztery drogi krajowe: B71, B75, B215, B440. 
Jest tutaj również stacja kolejowa.

</doc>
<doc id="1523917" url="https://pl.wikipedia.org/wiki?curid=1523917" title="Wielka Łomnica">
Wielka Łomnica

Wielka Łomnica (słow. "Veľká Lomnica", do 1927 "Lomnica", niem. "Großlomnitz" lub "Großlomnica", węg. "Kakaslomnic", do 1902 "Nagy-Lomnicz") – wieś gminna (obec) w północnej Słowacji, w powiecie Kieżmark, 8 kilometrów na północny wschód od Popradu. W 2011 roku liczyła około 4,2 tys. mieszkańców.
Teren wsi był zasiedlony już w neolicie. Wzrost ludności nastąpił w XIII wieku, kiedy do słowiańskiej ludności dołączyli liczni koloniści niemieccy. Wtedy też, w 1257, miejscowość była po raz pierwszy wspomniana w źródłach jako "Villa Lomnitza". Późniejsze nazwy wsi to w 1289 "Lumpnitz", w 1310 "Lomnicza", w 1326 "Lompnicza", w 1353 "Lompnitza", w 1361 "Magna Lomnitz", a w 1417 "Kakas-Lomnitz".
Głównym zajęciem mieszkańców były rolnictwo oraz hodowla bydła. Ta druga rozwijała się m.in. na rozległych łąkach (słow. "Lomnické lúky"), jakie wytworzyły się już w średniowieczu między zabudowaniami wsi a dolnym skrajem tatrzańskich lasów. Rozwijało się również rzemiosło, garbarstwo oraz handel kożuchami. W 1700 wieś liczyła 692 mieszkańców. Podczas spisu w 1787 Łomnica miała 163 domów, w których mieszkały 252 rodziny (w sumie 1306 osób).
W 1889 przez wieś poprowadzono kolej z Popradu do Kieżmarku, a w 1895 nitkę do Tatrzańskiej Łomnicy.
W czasie I wojny światowej zmobilizowano 161 mieszkańców wsi – 27 zginęło, 12 zostało inwalidami.
We wrześniu 1939 łomnickie łąki służyły jako polowe lotnisko niemieckiej Luftwaffe. Osiemnaście maszyn myśliwskich, które tu stacjonowały do 21 września, latało jako osłona bombowców startujących z wojskowego lotniska w Spiskiej Nowej Wsi i atakujących cele od Krakowa po Przemyśl.
. Ich miejsce zajęli przesiedleńcy z Horehronia, Liptowa i Zamagurza Spiskiego.
Znani mieszkańcy to m.in. Gergely Berzeviczy, ekonomista oraz miłośnik i propagator Tatr, a także przyrodnik Augustini ab Hortis Sámuel.
Najciekawsze zabytki wsi:

</doc>
<doc id="1523918" url="https://pl.wikipedia.org/wiki?curid=1523918" title="Glacier d’Argentière">
Glacier d’Argentière

Glacier d’Argentière – lodowiec znajdujący się w dolinie Chamonix niedaleko miejscowości Argentière (gmina Chamonix-Mont-Blanc) w departamencie Górna Sabaudia w południowo-wschodniej Francji. Drugi co do wielkości lodowiec Francji.
Lodowiec Argentière jest jednym z najlepiej poznanych lodowców Alp. Jego długość wynosi ok. 9 km, szerokość maksymalna 500-600 m. Najwyższy punkt lodowca to 3150 m n.p.m., najniższy (2015 r.) ok. 1600 m n.p.m. Maksymalna grubość pokrywy lodu sięga ok. 300 m.
Lodowiec systematycznie się cofa. W połowie XVII w. jego czoło sięgało prawie do samych zabudowań Argentière (ok. 1250 m n.p.m.). Jeszcze w roku 1770 schodziło ono do skraj płaskiego terenu w dolinie Arve. Do połowy XIX w. (koniec tzw. małej epoki lodowej) lodowiec skrócił się o ok. 250 m, jednak jego czoło schodziło jeszcze poniżej poziomicy 1300 m n.p.m. W ciągu następnych 100 lat skrócił się o następne 450 m. Od roku 1960 zanotowano okres ponownej transgresji lodowca: w 1975 r. sięgnął on podstawy podpory kolei linowej, a w 1980 jego grubość w tym miejscu wyniosła blisko 20 m, co zakłóciło funkcjonowanie kolei. Od ok. 1990 r. trwa okres ponownej regresji lodowca. W 2005 r., na wysokości ok. 1900 m jego jęzor został przerwany w miejscu, w którym znajduje się skalny próg w jego korycie. Od tego momentu dolna część lodowca jest zasilana jedynie zerwami seraków z czoła części górnej i zimowymi opadami śniegu.

</doc>
<doc id="1523920" url="https://pl.wikipedia.org/wiki?curid=1523920" title="Veľká Lomnica">
Veľká Lomnica



</doc>
<doc id="1523923" url="https://pl.wikipedia.org/wiki?curid=1523923" title="Krzywowierzba (gmina)">
Krzywowierzba (gmina)

Krzywowierzba – dawna gmina wiejska istniejąca w latach 1867-1954 na Lubelszczyźnie. Siedzibą gminy za II RP była Krzywowierzba, a po wojnie Kodeniec.
Gmina powstała w 1867 roku w Królestwie Kongresowym a po jego podziale na powiaty i gminy z początkiem 1867 roku weszła w skład w powiatu włodawskiego w guberni lubelskiej (w latach 1912-1915 jako część guberni chełmskiej).
W 1919 roku gmina weszła w skład woj. lubelskiego. W 1924 roku w skład gminy wchodziły: Czortówka kol.; Hanów kol.; Holendernia kol.; Horostyta wieś, folwark; Ignaców kol.; Julianówka folwark; Kodeniec wieś; Kozarzec kol.; Krzywowierzba wieś, folwark; Lipówka wieś, kol.; Lubiczyn wieś; Łoskoszyzna kol.; Marianówka kol.; Nietiahy wieś; Pachole wieś; Sytyta kol.; Wyhalów wieś; Zadębie kol.; Zahajki wieś, kol.. Do 1933 roku ustrój gminy Turka kształtowało zmodyfikowane prawo zaborcze. Podczas okupacji gmina należała do dystryktu lubelskiego (w Generalnym Gubernatorstwie). W 1944 roku siedzibę gminy przeniesiono z Krzywowierzby do Kodeńca.
Według stanu z dnia 1 lipca 1952 roku gmina Krzywowierzba składała się z 16 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Krzywowierzba nie przywrócono.

</doc>
<doc id="1523925" url="https://pl.wikipedia.org/wiki?curid=1523925" title="Impedancja ośrodka">
Impedancja ośrodka

Impedancja właściwa ośrodka bezstratnego – wielkość fizyczna używana w analizie pól elektromagnetycznych.
Dla danego ośrodka bezstratnego impedancja właściwa zdefiniowana jest wzorem:
gdzie:
Ma wymiar impedancji zależy jedynie od parametrów ośrodka. W przypadku próżni wynosi:
gdzie:
Impedancji właściwej ośrodka nie należy mylić z impedancją falową, określoną wzorem:
gdzie formula_8 i formula_9 odpowiednio składowe poprzeczne natężenia pola elektrycznego i magnetycznego.
Równość między wspomnianymi impedancjami zachodzi tylko dla fal typu TEM (płaskich).

</doc>
<doc id="1523929" url="https://pl.wikipedia.org/wiki?curid=1523929" title="Bayly (wyspa)">
Bayly (wyspa)



</doc>
<doc id="1523933" url="https://pl.wikipedia.org/wiki?curid=1523933" title="Hermite (wyspa)">
Hermite (wyspa)



</doc>
<doc id="1523934" url="https://pl.wikipedia.org/wiki?curid=1523934" title="Herschel (wyspa)">
Herschel (wyspa)



</doc>
<doc id="1523937" url="https://pl.wikipedia.org/wiki?curid=1523937" title="Janina Rudnicka">
Janina Rudnicka

Janina Rudnicka (ur. 1955 w Starogardzie Gdańskim) – polska rzeźbiarka, profesor Akademii Sztuk Pięknych w Gdańsku.
Życiorys.
Studiowała na Wydziale Rzeźby gdańskiej PWWSP (obecnie ASP). Dyplom w 1981 w pracowni prof. Franciszka Duszeńki. Profesor ASP w Gdańsku, kierownik Pracowni Rysunku na Wydziale Rzeźby i Intermediów.
Brała udział w wielu wystawach indywidualnych oraz zbiorowych w kraju i za granicą, m.in. w Danii, Niemczech, Francji, Austrii, Włoszech, Izraelu i Japonii. Wielokrotnie wyróżniana i nagradzana w konkursach rzeźbiarskich. Otrzymała m.in. w 1999 I nagrodę podczas Międzynarodowego Sympozjum Rzeźby w drewnie w Trricciola we Włoszech oraz I miejsce w międzynarodowym Biennale Rzeźby w drewnie w Condrieu we Francji.
Zasiada w Radzie Akademii Sztuk Pięknych w Gdańsku.

</doc>
<doc id="1523938" url="https://pl.wikipedia.org/wiki?curid=1523938" title="Visselhövede">
Visselhövede

Visselhövede (dolnoniem. "Visselhöövd") – miasto w Niemczech, w kraju związkowym Dolna Saksonia, w powiecie Rotenburg (Wümme).
Geografia.
Miasto Visselhövede położone jest ok. 66 km na wschód od Bremy i ok. 19 km na południowy wschód od miasta Rotenburg (Wümme).
Historia.
Visselhövede wymienione zostało po raz pierwszy w dokumencie z 1258 r.
W 1874 r. miejscowość uzyskała połączenie kolejowe, a w 1938 r. prawa miejskie.
Komunikacja.
Przez Visselhövede przebiega droga krajowa B440.

</doc>
<doc id="1523941" url="https://pl.wikipedia.org/wiki?curid=1523941" title="Romanówek">
Romanówek



</doc>
<doc id="1523942" url="https://pl.wikipedia.org/wiki?curid=1523942" title="Glacier des Bossons">
Glacier des Bossons

Glacier des Bossons – lodowiec mający największe w Europie zamrożone kaskady.
Schodzi z północnych zboczy Mont Blanc we Francji.

</doc>
<doc id="1523943" url="https://pl.wikipedia.org/wiki?curid=1523943" title="Grzegorz Klimczyk">
Grzegorz Klimczyk

Grzegorz Klimczyk (ur. 23 listopada 1985) – polski lekkoatleta, sprinter.
Reprezentował Olimpię Poznań. Podczas Młodzieżowych Mistrzostw Europy w Lekkoatletyce (Debreczyn 2007) biegnąc na pierwszej zmianie polskiej sztafety 4 x 400 metrów pomógł jej zdobyć srebrny medal, szybsi byli jedynie Rosjanie.
Od 2015 roku żeglarz reprezentujący francuski klub CV VILLENEUVE/YONNE w klasie Snipe. Największe sukcesy to brązowy medal zdobyty podczas zawodów Open de France w Quiberon w sierpniu 2015, oraz 7 miejsce w Mistrzostwach Francji w Aix-les-Bains w maju 2016 roku.

</doc>
<doc id="1523944" url="https://pl.wikipedia.org/wiki?curid=1523944" title="Hornos (wyspa)">
Hornos (wyspa)

Hornos – wyspa należąca do Chile. Znajduje się na niej Przylądek Horn. Administracyjnie należy do regionu Magallanes.

</doc>
<doc id="1523945" url="https://pl.wikipedia.org/wiki?curid=1523945" title="Opole (gmina w powiecie włodawskim)">
Opole (gmina w powiecie włodawskim)

Opole (od 1973 "Podedwórze") – dawna gmina wiejska istniejąca w latach 1867–1954 na Lubelszczyźnie. Siedzibą gminy było Opole (w latach 1933–54 Podedwórze-Opole, 1947–54 Podedwórze).
Gmina Opole powstała w 1867 roku w Królestwie Kongresowym a po jego podziale na powiaty i gminy z początkiem 1867 roku weszła w skład w powiatu włodawskiego w guberni lubelskiej (w latach 1912–1915 jako część guberni chełmskiej). W 1919 roku gmina weszła w skład woj. lubelskiego. 
W 1924 roku w skład gminy wchodziły: Antopol kol., folwark; Bojary wieś; Grabówka wieś; Hołowno wieś; Kalinka wieś; Kaniuki kol.; Leoncin kol.; Mosty-Baranowo folwark; Niecielin kol.; Opole wieś; Piechy kol., folwark; Podedwórze-Opole kol.; Rusiły wieś; Szlubów kol.; Zalisocze wieś, kol.. Do 1933 roku ustrój gminy kształtowało zmodyfikowane prawo zaborcze. W 1933 roku siedzibę gminy przeniesiono z Opola do Podedwórza-Opola.
Podczas okupacji hitlerowskiej włączona do Generalnego Gubernatorstwa (dystrykt lubelski), gdzie została przeniesiona do powiatu bialskiego.
Po wojnie ponownie w powiecie włodawskim. W 1947 roku siedzibę gminy przeniesiono z Podedwórza-Opola do Podedwórza. Według stanu z dnia 1 lipca 1952 roku gmina Opole składała się z 12 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin.
Po reaktywowaniu gmin z dniem 1 stycznia 1973 roku gminy Opole nie przywrócono, utworzono natomiast jej odpowiednik, gminę Podedwórze.

</doc>
<doc id="1523948" url="https://pl.wikipedia.org/wiki?curid=1523948" title="Franco Malfatti">
Franco Malfatti



</doc>
<doc id="1523949" url="https://pl.wikipedia.org/wiki?curid=1523949" title="Al Nasr Wal Salam">
Al Nasr Wal Salam



</doc>
<doc id="1523950" url="https://pl.wikipedia.org/wiki?curid=1523950" title="Nguyễn">
Nguyễn

 – najpopularniejsze nazwisko wietnamskie, szacuje się, że nosi je około 40% mieszkańców tego kraju. 
Nazwisko to popularne jest na całym świecie np. w Australii jest siódmym, w Norwegii 53., we Francji 54., a w USA 124. co do występowania. W Polsce nosi je (lub różne jego formy) ponad 300 osób. Nazwisko to było też często używane w Czechach (w 2010: 21 020 osób), jednakże obecnie występuje ono znacznie rzadziej (w 2013: 937 osób) 
Nazwisko pochodzi z Chin, gdzie jest pisane i wymawiane "Ruǎn" .

</doc>
<doc id="1523951" url="https://pl.wikipedia.org/wiki?curid=1523951" title="SQL Server Integration Services">
SQL Server Integration Services

SQL Server Integration Services (SSIS) – graficzne narzędzie ETL firmy Microsoft włączone do Microsoft SQL Server od wersji 2005. SQL Server Integration Services jest składnikiem oprogramowania Microsoft SQL Server, który powstał w celu wykonywania szerokiego zakresu zadań migracji danych.

</doc>
<doc id="1523953" url="https://pl.wikipedia.org/wiki?curid=1523953" title="An-Nasr Wal Salam">
An-Nasr Wal Salam



</doc>
<doc id="1523956" url="https://pl.wikipedia.org/wiki?curid=1523956" title="Hornos">
Hornos



</doc>
<doc id="1523957" url="https://pl.wikipedia.org/wiki?curid=1523957" title="SSIS">
SSIS



</doc>
<doc id="1523960" url="https://pl.wikipedia.org/wiki?curid=1523960" title="Abu Ghraib">
Abu Ghraib



</doc>
<doc id="1523961" url="https://pl.wikipedia.org/wiki?curid=1523961" title="Glacier du Tur">
Glacier du Tur



</doc>
<doc id="1523962" url="https://pl.wikipedia.org/wiki?curid=1523962" title="Zeven">
Zeven

Zeven – miasto w Niemczech, w kraju związkowym Dolna Saksonia, w powiecie Rotenburg (Wümme), siedziba gminy zbiorowej Zeven.
Geografia.
Zeven położony jest ok. 24 km na północny wschód od Bremy i 24 km na północ od Rotenburg (Wümme).
Przez Zeven przebiega droga krajowa B71.

</doc>
<doc id="1523963" url="https://pl.wikipedia.org/wiki?curid=1523963" title="Romanów (gmina w województwie lubelskim)">
Romanów (gmina w województwie lubelskim)

Romanów (od 1973 "Sosnówka") – dawna gmina wiejska istniejąca w latach 1867–40 i 1944–54 na Lubelszczyźnie. Siedzibą gminy do 1933 roku był Romanów a w latach 1933–54 Sosnówka.
Gmina Romanów powstała w 1867 roku w Królestwie Kongresowym a po jego podziale na powiaty i gminy z początkiem 1867 roku weszła w skład w powiatu włodawskiego w guberni lubelskiej (w latach 1912–1915 jako część guberni chełmskiej). W 1919 roku gmina weszła w skład woj. lubelskiego. W 1933 roku siedzibę gminy przeniesiono z Romanowa do Sosnówki.
Podczas okupacji hitlerowskiej włączona do Generalnego Gubernatorstwa (dystrykt lubelski), gdzie została zniesiona i włączona do gminy Wisznice, którą przeniesiono ze zniesionego powiatu włodawskiego do powiatu bialskiego.
Po wojnie odtworzona i ponownie włączona do powiatu włodawskiego. W 1946 roku w skład gminy Romanów wchodziły wsie: Dębów, Lipinki, Motwica, Romanów, Rozwadówka, Sapiehów, Sosnówka, Wygnanka, Żeszczynka oraz kolonie: Aleksandrów, Chmielita, Lisiec i Rozwadówka. Według stanu z dnia 1 lipca 1952 roku gmina Romanów składała się z 13 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin.
Po reaktywowaniu gmin z dniem 1 stycznia 1973 roku gminy Romanów nie przywrócono, utworzono natomiast jej odpowiednik, gminę Sosnówka.

</doc>
<doc id="1523967" url="https://pl.wikipedia.org/wiki?curid=1523967" title="Rudi Smidts">
Rudi Smidts

Rudolf "Rudi" Smidts (ur. 12 sierpnia 1963 w Deurne) – belgijski piłkarz grający na pozycji lewego obrońcy..
Kariera klubowa.
Smidts wychował się w klubie Royal Antwerp FC i w 1984 roku zadebiutował w pierwszej lidze belgijskiej. Przez lata był podstawowym zawodnikiem klubu i łącznie spędził w nim 13 sezonów i w tym okresie rozegrał dla zespołu z Antwerpii 425 meczów, w których zdobył 13 bramek. W 1992 roku zdobył z Royalem Puchar Belgii, dzięki zwycięstwu w finale po serii rzutów karnych z KV Mechelen. Natomiast w sezonie 1992/1993 dotarł z Antwerp do finału Pucharu Zdobywców Pucharów, w którym zespół ten uległ 1:3 włoskiej Parmie.
W 1997 roku Smidts odszedł do R. Charleroi S.C. i w zespole tym występował przez jeden sezon. W 1998 roku ponownie zmienił barwy klubowe i został piłkarzem Germinalu Ekeren, z którym wystąpił w rozgrywkach Pucharu UEFA. W 1999 roku klub ten zmienił nazwę na Germinal Beerschot i przeniósł swoją siedzibę do Antwerpii. Tam też Smidts grał rok, a w 2000 przeszedł do KV Mechelen. W 2001 roku spadł z nim do drugiej ligi, a w 2002 odszedł do czwartoligowego KFC Schoten SK. W 2003 roku będąc zawodnikiem tego klubu zakończył piłkarską karierę.
Kariera reprezentacyjna.
W reprezentacji Belgii Smidts zadebiutował 9 lutego 1992 roku w wygranym 2:1 spotkaniu eliminacji do Mistrzostw Świata w USA z Czechosłowacją. W 1994 roku został powołany przez selekcjonera Paula Van Himsta do kadry na ten turniej. Tam był podstawowym zawodnikiem i wystąpił w czterech spotkaniach: wygranych po 1:0 z Marokiem i z Holandią oraz przegranych 0:1 z Arabią Saudyjską i 2:3 w 1/8 finału z Niemcami. W kadrze narodowej grał do 1997 roku i łącznie rozegrał w niej 33 spotkań i zdobył jedną bramkę.

</doc>
<doc id="1523968" url="https://pl.wikipedia.org/wiki?curid=1523968" title="Al Falludża">
Al Falludża



</doc>
<doc id="1523973" url="https://pl.wikipedia.org/wiki?curid=1523973" title="Al Hilla">
Al Hilla



</doc>
<doc id="1523974" url="https://pl.wikipedia.org/wiki?curid=1523974" title="De Toppers">
De Toppers

De Toppers – holenderski zespół muzyczny, założony w 2005 roku. W 2009 roku reprezentował Holandię na Eurowizji w Moskwie. W skład zespołu wchodzą René Froger, Gordon, Jeroen van der Boom. W 2005 roku wydali pierwszą płytę. Ich pierwszym singlem był "Live at the Arena".

</doc>
<doc id="1523976" url="https://pl.wikipedia.org/wiki?curid=1523976" title="Al Kufa">
Al Kufa



</doc>
<doc id="1523980" url="https://pl.wikipedia.org/wiki?curid=1523980" title="Stary cmentarz żydowski w Błaszkach">
Stary cmentarz żydowski w Błaszkach

Stary cmentarz żydowski w Błaszkach został założony około 1830 roku. Pierwszym grabarzem był Jakób Huberman. Cmentarz został zniszczony podczas II wojny światowej. Po wojnie jego teren ogołocony z nagrobków jest używany jako pole orne.

</doc>
<doc id="1523982" url="https://pl.wikipedia.org/wiki?curid=1523982" title="Sobibór (gmina)">
Sobibór (gmina)

Sobibór (od 1973 "Wola Uhruska") – dawna gmina wiejska istniejąca w latach 1867–1954 na Lubelszczyźnie. Siedzibami gminy były: w latach 1867–1933 Sobibór, 1933–47 Zbereże, 1947–54 Wola Uhruska.
Gmina Sobibór powstała w 1867 roku w Królestwie Kongresowym a po jego podziale na powiaty i gminy z początkiem 1867 roku weszła w skład w powiatu włodawskiego w guberni lubelskiej (w latach 1912–1915 jako część guberni chełmskiej). W 1919 roku gmina weszła w skład woj. lubelskiego.
W 1924 roku w skład gminy wchodziły: Bytyń wieś; Huta Józefów osada fabryczna; Józefów kol.; Józefów-Kniażne kol.; Kniażne kol., folwark; Kossyń wieś; Laski kol.; Macoszyn Mały wieś, kol.; Macoszyn Wielki wieś; Majdan Stuleński wieś; folwark; Małoziemce wieś; Mszanka wieś; Ossowa wieś; Piaski wieś; Podlaski wieś; Przybysz folwark; Różniówka folwark; Siedliszcze wieś, kol.; Sobibór wieś, folwark, stacja kolejowa; Stanisławów folwark; Stulno wieś, folwark; Sucholisica kol.; Uhrusk wieś; Uhrusk-Kniażne folwark; Wola Uhruska wieś; Wołczyny wieś; Załowocze folwark; Zastawie wieś; Zbereże wieś; Zezulka kol.; Zosin folwark; Żłobek wieś, kol..
Do 1933 roku ustrój gminy kształtowało zmodyfikowane prawo zaborcze. W 1933 roku siedzibę gminy przeniesiono z Sobiboru do Zbereża. Podczas okupacji gmina należała do dystryktu lubelskiego (w Generalnym Gubernatorstwie). W 1947 roku siedzibę gminy przeniesiono ze Zbereża do Woli Uhruskiej.
Według stanu z dnia 1 lipca 1952 roku gmina Sobibór składała się z 16 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Sobibór nie przywrócono, utworzono natomiast jej odpowiednik, gminę Wola Uhruska.

</doc>
<doc id="1523983" url="https://pl.wikipedia.org/wiki?curid=1523983" title="Gnarrenburg">
Gnarrenburg

Gnarrenburg – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Rotenburg (Wümme).
Geografia.
Gmina Gnarrenburg położona jest ok. 14 km na południowy zachód od miasta Bremervörde.
Dzielnice gminy.
W skład gminy Gnarrenburg wchodzą następujące dzielnice:

</doc>
<doc id="1523984" url="https://pl.wikipedia.org/wiki?curid=1523984" title="Maciej Poniński">
Maciej Poniński

Maciej Poniński herbu Łodzia (XVIII w.) – polski magnat, starosta babimojski, stolnik wschowski, właściciel dóbr Września (od 1745) i Zaniemyśla.
Życiorys.
Syn Adama i Ludwiki z Mielżyńskich. Około 1750 nabył od Gniazdowskich dobra wrzesińskie. Zamieszkał w dawnej rezydencji Działyńskich na Opieszynie. W 1750 wydał zezwolenie na nabożeństwa ewangelickie, a w 1758 wyraził zgodę na budowę szkoły ewangelickiej. Utworzył wieś czynszową Obłaczkowo dla kolonistów niemieckich. Był kolatorem kościoła katolickiego. W 1768 ufundował zegar na wieży kościoła Wniebowzięcia Najświętszej Maryi Panny i św. Stanisława Biskupa Męczennika we Wrześni.
Zmarł 19 listopada 1758 we Wrześni. Jego ciało pochowano u jezuitów w Poznaniu.
Życie osobiste.
Żonaty kolejno z Franciszką Szołdrską (ślub w 1733), Apolinarą Jaraczewską (ślub w 1746) i Mariolą Zofią Dembińską.
Miał 11 dzieci:

</doc>
<doc id="1523986" url="https://pl.wikipedia.org/wiki?curid=1523986" title="Percival">
Percival



</doc>
<doc id="1523988" url="https://pl.wikipedia.org/wiki?curid=1523988" title="Persifal">
Persifal



</doc>
<doc id="1523989" url="https://pl.wikipedia.org/wiki?curid=1523989" title="Swiss-Prot">
Swiss-Prot

Swiss-Prot - baza danych sekwencji białkowych stworzona w 1986 roku przez Amosa Bairoch'a. Utrzymywana i rozwijana przy udziale Szwajcarskiego Instytutu Bioinformatyki oraz Europejskiego Instytutu Bioinformatyki. Zawiera znaczną liczbę adnotacji dotyczących funkcji białek, ich struktury domenowej, posttranslacyjnych modyfikacji, oraz wielu innych danych. Baza charakteryzuje się wysokim poziomem integracji z innymi bazami bioinformatycznymi.

</doc>
<doc id="1523990" url="https://pl.wikipedia.org/wiki?curid=1523990" title="Tyśmienica (gmina)">
Tyśmienica (gmina)

Tyśmienica – dawna gmina wiejska istniejąca w latach 1867–1954 na Lubelszczyźnie. Siedzibami gminy były: w latach 1867–1944 Tyśmienica, a w 1944–54 Babianka.
Gmina Tyśmienica powstała w 1867 w Królestwie Kongresowym a po jego podziale na powiaty i gminy z początkiem 1867 roku weszła w skład w powiatu włodawskiego w guberni lubelskiej (w latach 1912–1915 jako część guberni chełmskiej). Jednostka nie jest wymieniona w wykazie gmin powiatu włodawskiego z 1879, co może oznaczać, że jednostka została przez pewien czas zniesiona, lecz w wykazie z 1921 roku gmina Tyśmienica wchodzi już w skład woj. lubelskiego.
W 1924 roku w skład gminy wchodziły: Babianka wieś, kol., folwark; Buradów wieś; Kokwa osada młyńska; Kolechowice kol.; Kolechowice Folwark kol.; Kolechowice Stare wieś; Królewski Dwór folwark; Laski wieś, leśniczówka; Prokop osada młyńska; Siedliki wieś; Tyśmienica wieś, folwark.. Podczas okupacji gmina należała do dystryktu lubelskiego (w Generalnym Gubernatorstwie). W 1944 roku siedzibę gminy przeniesiono z Tyśmienicy do Babianki.
Według stanu z dnia 1 lipca 1952 roku gmina Tyśmienica składała się z 9 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Tyśmienica nie przywrócono, a z jej dawnego obszaru oraz z części obszaru dawnej gminy Milanów utworzono nową gminę Parczew.

</doc>
<doc id="1523993" url="https://pl.wikipedia.org/wiki?curid=1523993" title="Microsoft Analysis Services">
Microsoft Analysis Services

Microsoft SQL Server Analysis Services (SSAS) – narzędzie do tworzenia i zarządzania hurtowniami danych firmy Microsoft, komponent Microsoft SQL Server.
W narzędziach SSAS wykorzystywane są języki:

</doc>
<doc id="1523994" url="https://pl.wikipedia.org/wiki?curid=1523994" title="SSAS">
SSAS



</doc>
<doc id="1523995" url="https://pl.wikipedia.org/wiki?curid=1523995" title="MS SQL Server">
MS SQL Server



</doc>
<doc id="1523996" url="https://pl.wikipedia.org/wiki?curid=1523996" title="Al-Basra (miasto)">
Al-Basra (miasto)



</doc>
<doc id="1523997" url="https://pl.wikipedia.org/wiki?curid=1523997" title="Scheeßel">
Scheeßel

Scheeßel - gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Rotenburg (Wümme).
Geografia.
Gmina Scheeßel położona jest ok. 8 km na północny wschód od miasta Rotenburg (Wümme).
Dzielnice gminy.
W skład gminy Scheeßel wchodzą następujące dzielnice:

</doc>
<doc id="1523999" url="https://pl.wikipedia.org/wiki?curid=1523999" title="Wola Wereszczyńska (gmina)">
Wola Wereszczyńska (gmina)

Wola Wereszczyńska (od 1973 "Urszulin") – dawna gmina wiejska istniejąca w latach 1867–1954 na Lubelszczyźnie. Siedzibami gminy były: w latach 1867–1944 Wola Wereszczyńska a w 1944–54 Urszulin.
Gmina Wola Wereszczyńska powstała w 1867 roku w Królestwie Kongresowym a po jego podziale na powiaty i gminy z początkiem 1867 roku weszła w skład w powiatu włodawskiego w guberni lubelskiej (w latach 1912–1915 jako część guberni chełmskiej). W 1919 roku gmina weszła w skład woj. lubelskiego.
W 1924 roku w skład gminy wchodziły: Aleksandrówka kol.; Andrzejów wieś; Andrzejów Nowy folwark; Andrzejów stary folwark; Białka kol.; Daleczkunt wieś; Dębowiec wieś, folwark; Dominiczyn wieś; Jagodne kol.; Jamniki wieś; Janin kol.; Janówka kol.; Jelino kol.; Józefin wieś; Helenin folwark; Komarówka wieś; Kozubata wieś; Lejno wieś; Lipniak wieś; Łomnica wieś; Łysocha folwark; Michelsdrof wieś; Przymiarki wieś; Sęków kol.; Tadzin kol.; Urszulin wieś, tartak; Wereszczyn wieś; Wereszczyn I kol.; Wereszczyn II kol.; Wielkopole kol.; Wincencin wieś; Władzin kol.; Wola Wereszczyńska wieś, folwark; Wólka Wytycka wieś; Wujek kol.; Wytyczno wieś, folwark; Wytyczno-Łowiszów folwark; Zabrodzie wieś; Zagłębocze wieś; Załucze wieś; Załucze Nowe wieś; Zamłyniec wieś; Zastawie wieś; Zawadówka wieś, kol.; Zbójno wieś; Zienki wieś..
Podczas okupacji gmina należała do dystryktu lubelskiego (w Generalnym Gubernatorstwie). W 1944 roku siedzibę gminy przeniesiono z Woli Wereszczyńskiej do Urszulina. Według stanu z dnia 1 lipca 1952 roku gmina Wola Wereszczyńska składała się z 27 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Wola Wereszczyńska nie przywrócono, utworzono natomiast jej odpowiednik, gminę Urszulin.

</doc>
<doc id="1524004" url="https://pl.wikipedia.org/wiki?curid=1524004" title="Hrabstwo Kossuth">
Hrabstwo Kossuth

Hrabstwo Kossuth – hrabstwo położone w USA w stanie Iowa z siedzibą w mieście Algona. Założone 15 stycznia 1851 roku.

</doc>
<doc id="1524007" url="https://pl.wikipedia.org/wiki?curid=1524007" title="Data Mining Extensions">
Data Mining Extensions

Data Mining Extensions (DMX) - język zapytań stosowany w SSAS do przetwarzania Data Mining (drążenia danych).

</doc>
<doc id="1524010" url="https://pl.wikipedia.org/wiki?curid=1524010" title="Oddychanie beztlenowe">
Oddychanie beztlenowe

Oddychanie beztlenowe, oddychanie anaerobowe – jest to jeden ze sposobów uzyskiwania energii użytecznej metabolicznie, oddychania komórkowego, w którym utleniane są związki organiczne, a egzogennym akceptorem elektronów są pierwiastki chemiczne (na przykład siarka), związki nieorganiczne (takie jak siarczany czy azotany), związki organiczne (fumaran, tlenek trimetyloaminy) lub protony. Podczas oddychania beztlenowego przenoszenie elektronów na łańcuchu oddechowym prowadzi, tak jak w oddychaniu tlenowym, do wytworzenia gradientu elektrochemicznego, wykorzystywanego następnie do syntezy ATP.
Zdolność do oddychania beztlenowego jest cechą unikalną prokariotów. Może ona występować jako cecha fakultatywna, w tym przypadku organizm uzyskuje ATP na drodze fosforylacji oksydacyjnej, gdy tlen jest obecny w środowisku a przechodzi na metabolizm beztlenowy, gdy tlen przestaje być dostępny. Przykładem fakultatywnego anaeroba jest żyjąca w ludzkim przewodzie pokarmowym "Escherichia coli" oddychająca (uzyskująca energię) poprzez redukcję azotanów do azotynów; inna bakteria, z rodzaju "Desulfovibrio", redukuje siarczany do siarkowodoru.
Część organizmów nie posiada zdolności do oddychania tlenowego i uzyskuje energię jedynie w oddychaniu beztlenowym. Nie tolerują one obecności tlenu w środowisku.
Oddychanie beztlenowe, jako mało wydajne, jest wystarczające tylko dla małych, wolno metabolizujących organizmów. Pozostałe muszą pozyskiwać energię w najbardziej wydajny sposób, czyli przez oddychanie tlenowe.

</doc>
<doc id="1524011" url="https://pl.wikipedia.org/wiki?curid=1524011" title="Darwin">
Darwin

Darwin (wym. ) – miasto w Australii, leżące w środkowej części północnego wybrzeża Australii, stolica Terytorium Północnego. Położone jest nad cieśniną Clarence (Morze Timor, Ocean Indyjski). Miasto zamieszkane jest przez 147 231 osób. W mieście działa polski konsulat honorowy. Jego współrzędne geograficzne to 12° 25′ S 130° 48′ E. Miasto leży w strefie tropikalnego klimatu sawann (klasyfikacja Köppena – "Aw").
Miasto zostało nazwane na cześć Karola Darwina.
Założone zostało w 1869 jako stacja telegraficzna. W czasie II wojny światowej stanowiło bazę zaopatrzeniową (1942 silne bombardowania japońskie). Prawa miejskie otrzymało w 1969. W 1974 roku miasto zostało doszczętnie zniszczone przez cyklon Tracy, w czasie którego zginęło 71 osób, a dwadzieścia tysięcy ludzi straciło dach nad głową. Odbudowano je dopiero w latach osiemdziesiątych XX wieku.
Obecnie Darwin to najważniejszy port na północnym wybrzeżu Australii. Kończy się tutaj transkontynentalna szosa (Stuart Highway) z Australii Południowej oraz wybudowana w 2004 roku linia kolejowa zwana The Ghan. W mieści istnieje stacja kolejowa Darwin oraz port lotniczy Darwin. Przy lotnisku działa wojskowa baza lotnicza RAAF Base Darwin. W mieście rozwinął się przemysł mięsny oraz lotniczy.
Duże zróżnicowanie etniczne mieszkańców, w tym również niewielka Polonia.
Klimat.
Darwin leży w strefie klimatu tropikalnego, z całorocznym okresem z letnimi temperaturami.

</doc>
<doc id="1524013" url="https://pl.wikipedia.org/wiki?curid=1524013" title="Franciszek Adamanis">
Franciszek Adamanis

Franciszek Adamanis (ur. 4 października 1900 w Lipawie, zm. 14 kwietnia 1962) – polski farmaceuta specjalizujący się w chemii farmaceutycznej. Autor podręczników akademickich "Chemia farmaceutyczna" i "Chemia leków" oraz 90 publikacji naukowych.
W latach 1938–1962 (z przerwą w latach II wojny światowej) był kierownikiem Katedry Chemii Farmaceutycznej, najpierw Uniwersytetu Poznańskiego, a od roku 1950 Akademii Medycznej w Poznaniu. Jako więzień obozu Mauthausen-Gusen prowadził nielegalne badania naukowe, opracowując receptury leków z dostępnych na miejscu półfabrykatów.
Dzieciństwo i lata młodzieńcze.
Franciszek Adamanis urodził się 4 października 1900 roku w Lipawie na Łotwie. Jego ojciec, Antoni (zm. 1919), pochodził ze Suboczy k. Birży na Żmudzi. Był pracownikiem kolejowym. Matka – Teresa z Laudańskich urodziła się w Daszkańcach położonych niedaleko Kiejdan. Należała do III zakonu św. Franciszka. Miał pięcioro rodzeństwa: dwie starsze siostry oraz dwóch starszych i jednego młodszego brata. Dzieciństwo spędził w Lipawie. Chodził do rosyjskiej szkoły, a w szkółce parafialnej uczył się wraz z rodzeństwem języka polskiego i historii. Po wybuchu wojny wraz rodzicami został ewakuowany do Homla, gdzie w 1918 ukończył gimnazjum. 
Poprzez starszego brata, Feliksa, został wciągnięty do Polskiej Organizacji Wojskowej. W 1920 roku przeszedł przez front bolszewicki i wstąpił do Wojska Polskiego, w którym służył do roku 1921. Do Polski przyjechała również matka Adamanisa i zamieszkała w Poznaniu. W 1923 roku Adamanis zapisał się na Oddział Farmaceutyczny Uniwersytetu Poznańskiego i po zdaniu matury na tym oddziale został w roku 1924 immatrykulowany.
Praca i studia.
Podczas studiów pracował początkowo w Urzędzie Organizacji Pożyczki Państwowej w charakterze pomocnika manipulanta, a następnie w latach 1922–1926 w Spółdzielni Spożywców „Zgoda” w Poznaniu. Pełnił tam najpierw funkcję kancelisty, a później księgowego, zyskując sympatię współpracowników oraz uznanie dyrekcji, co znalazło wyraz w świadectwie wręczonym przy odejściu z pracy: „Przez cały czas swojej pracy Adamanis dał się poznać jako solidny pracownik, zawsze traktując swoje obowiązki poważnie. Punktualność, pilność, akuratność i sumienność w pracy cechowały jego działalność”. Podczas studiów uczęszczał na wykłady z Janiną Ferchmin (1900–1993), która 24 czerwca 1926 roku została jego żoną (ślub odbył się w kościele oo. Zmartwychwstańców w Poznaniu). Adamanis ukończył studia w 1927 roku, a jego praca magisterska „O aldolu Heintza i jego otrzymaniu” została nagrodzona brązowym medalem przez Senat Akademicki Uniwersytetu Poznańskiego. W tym samym roku magister Adamanis objął posadę chemika–analityka w centralnym laboratorium firmy „Akwawit”. Rok później przeniesiono go na stanowisko chemika w Fabryce Chemicznej o tej samej nazwie, znajdującej się przy ulicy Głównej, a 1 stycznia 1929 roku został kierownikiem Spółki Akcyjnej „Akwawit”. Zajmował się tam przeróbką fuzli na alkohole tłuszczowe, elektrolizą soli kuchennej, połączoną z wytwarzaniem szeregu chloropochodnych organicznych, produkcją estrów siarkowych: przemysłowego, aptecznego absolutnego i eteru do narkozy, produkcją lakierów nitrocelulozowych wraz z materiałami przeznaczonymi do lakiernictwa oraz kolodium różnoprocentowym, suszeniem kazeiny i produkcją sztucznego rogu. Jednocześnie uzupełniał swoje wykształcenie politechniczne studiując i tłumacząc sprowadzane czasopisma oraz podręczniki dotyczące tej dziedziny. „Adamanis opracował i udoskonalił prawie wszystkie działy produkcji, a mianowicie w dziedzinie alkoholi tłuszczowych, zwiększył wydajność aparatów, uprościł zawiły dotychczas proces oczyszczania fuzli oraz podniósł jakość otrzymywanych alkoholi. W dziale lakierów nitrocelulozowych, wprowadził pomocnicze materiały potrzebne do lakierowania oraz opracował szereg recept na lakiery”.
Na skutek wielkiej depresji fabryka chemiczna została zamknięta w 1930 roku, a Adamanis otrzymał posadę adiutanta przy Katedrze Chemii Farmaceutycznej i zamieszkał u siostry w Poznaniu, rozpoczynając pracę nad doktoratem, natomiast żona wynajęła ze swoją matką i córkami niewielkie mieszkanie koło Chełmży, gdzie pracowała jako magister farmacji w aptece. W październiku 1932 roku Adamanis doktoryzował się, a w listopadzie 1936 habilitował, otrzymując stanowisko docenta. W latach 1932–1939 opublikował w czasopismach krajowych i zagranicznych 29 prac doświadczalnych z zakresu analizy termicznej.
Do wybuchu II wojny światowej brał czynny udział w krajowych i zagranicznych zjazdach naukowych, m.in. w XIV Zjeździe Lekarzy i Przyrodników Polskich w Poznaniu (1933), III Zjeździe Chemików we Lwowie (1934) oraz w IX i X Międzynarodowym Kongresie Chemii Czystej i Stosowanej w Madrycie (1934) i Rzymie (1938). Senat Akademicki Uniwersytetu Poznańskiego przyznał mu stypendium w celu wyjazdu do Paryża, gdzie miał prowadzić badania naukowe. We wrześniu 1938 roku, po śmierci profesora Konstantego Hrynakowskiego, szefa Katedry Chemii Farmaceutycznej, Rada Oddziału Farmaceutycznego powierzyła Adamanisowi kierownictwo tej katedry.
II wojna światowa.
Po wybuchu II wojny światowej, 10 listopada 1939 roku, został aresztowany brat Adamanisa, Feliks (po kilkudniowym pobycie w Forcie VII w Poznaniu prawdopodobnie został rozstrzelany przez Niemców w którymś z pobliskich lasów). W nocy z 20 na 21 kwietnia 1940 został aresztowany sam Franciszek Adamanis, którego przewieziono do Domu Żołnierza (ówczesnej siedziby Gestapo w Poznaniu), a następnie do Fortu VII (21–25 kwietnia 1940), skąd trafił do KL Dachau, w którym więziony był do 6 czerwca 1940 roku.
Pierwszą wiadomość od Adamanisa jego żona otrzymała w lipcu 1940 roku. Była to pocztówka, na której po niemiecku było napisane: Znajduję się w obozie koncentracyjnym w Mauthausen-Gusen, mój adres: Franz Adamanis N5068, geb 4-X-1900 StGeorgen a/d Gusen Oberdonau, Block 16 Stube A’. Po miesiącu dostała kolejny list, który był początkiem stałej korespondencji. Adamanis w obozie przebywał od 6 czerwca 1940 do 5 maja 1945 roku, pracując m.in. w kamieniołomach i przy budowie bocznicy kolejowej z St. Georgen an der Gusen do kamieniołomów w Gusen.
Staraniem Władysława Gębika został przydzielony do pracy w Komandzie Spielberg, które prowadziło prace archeologiczne w zamku w Spielberg. Podczas pobytu w obozie Adamanis zorganizował tajną produkcję leków z dostępnych na miejscu półfabrykatów. Jak napisał później w broszurce pt. „Pyrogeny w płynach nieiniekcyjnych”, warunki pracy przy produkcji leków były bardzo prymitywne. W ciągu 3,5 lat przygotował około 200 zastrzyków 10% chlorku wapnia, 50 zastrzyków glukozy i około 40 000 zastrzyków afenilu. Adamanis brał udział w prelekcjach z dziedziny chemii i farmacji oraz nauczył się języka hiszpańskiego. Za podanie żywności koledze został ukarany przez SS-manów 25 razami bykowcem”. Kilka dni przed wyzwoleniem obozu utworzyła się Polska Rada Obozowa, w skład której wszedł również Adamanis.
Po wyzwoleniu obozu, od 5 maja 1945 do 10 sierpnia 1945 roku prowadził aptekę szpitalną Polskiego Ośrodka w Linzu.
Lata powojenne.
Do Poznania powrócił 24 sierpnia 1945 i objął ponownie kierownictwo Katedry Chemii Farmaceutycznej, rozpoczynając prace nad reorganizacją Zakładu Chemii Farmaceutycznej. Nominację na profesora nadzwyczajnego otrzymał 7 października 1946, natomiast na profesora zwyczajnego 9 czerwca 1958 roku. W roku 1948 objął również kierownictwo działu pracowni naukowych w Państwowym Instytucie Naukowym Leczniczych Surowców Roślinnych w Poznaniu, a od 1 września 1948 roku kierownictwo tego instytutu, który prowadził do 1 kwietnia 1954 roku.
W 1951 roku wydał swój pierwszy podręcznik pt. „Podręcznik Chemii Farmaceutycznej” a następnie podręcznik „Chemia Leków”. Przez wiele lat pełnił szereg funkcji na uczelni: prodziekana (1950/51) i dziekana (1951–1953) Wydziału Farmaceutycznego, prorektora ds. nauczania (1956–1962) Akademii Medycznej w Poznaniu. Reprezentował uczelnię w Centralnej Komisji Kwalifikacyjnej (1957–1960) i Radzie Głównej (Sekcja Medyczna) przy Ministrze Szkolnictwa Wyższego. Brał udział w pracach towarzystw naukowych, był m.in. członkiem Zarządu Poznańskiego Towarzystwa Chemicznego (1946–1947), współpracownikiem Komisji Nauk Farmaceutycznych PAU w Krakowie (1949–1952), członkiem Komitetu Nauk Farmaceutycznych Polskiej Akademii Nauk (1947–1951), członkiem Wydziału IV Poznańskiego Towarzystwa Przyjaciół Nauk i przewodniczącym Komisji Nauk Farmaceutycznych tego towarzystwa (1956–1960), członkiem Komisji Farmakopei Polskiej (1952–1954) i kierownikiem Laboratorium Nr 4 Podkomisji Chemicznej Komisji Farmakopei Polskiej (1952–1954), działającym przy Katedrze Chemii Farmaceutycznej AM w Poznaniu, członkiem i pierwszym przewodniczącym Oddziału Poznańskiego (1950–1960) oraz prezesem Zarządu Głównego (1960–1962) Polskiego Towarzystwa Farmaceutycznego, był także członkiem Amerykańskiego Towarzystwa Farmaceutycznego (1961–1962) i wieloletnim członkiem Komitetu Redakcyjnego „Farmacji Polskiej”.
Po ciężkiej i nieuleczalnej chorobie zmarł 14 kwietnia 1962, a 17 kwietnia został pochowany na cmentarzu na Junikowie (pole 7, rząd 2, grób 1).
Wyróżnienia i upamiętnienie.
Miasto Poznań uhonorowało Adamanisa przyznaniem „Złotej Odznaki Honorowej za zasługi w Rozwoju Miasta” oraz Nagrodą Naukową Miasta Poznania w dziedzinie nauk matematyczno-przyrodniczych (1958).
W dowód uznania działalności na rzecz zachowania pokoju na świecie został uhonorowany Dyplomem Honorowym Światowej Rady Pokoju. 
Farmaceuci nadali jego imię aptece nr 32 w Poznaniu przy ul. Strzeleckiej 31 i aptece nr 231 w Tychach, przy ul. Buczka i Bieruta.
14 kwietnia 1992 roku Bibliotece Wydziału Farmaceutycznego Akademii Medycznej w Poznaniu nadano imię prof. dr. Franciszka Adamanisa.

</doc>
<doc id="1524014" url="https://pl.wikipedia.org/wiki?curid=1524014" title="Tour of Denmark">
Tour of Denmark



</doc>
<doc id="1524015" url="https://pl.wikipedia.org/wiki?curid=1524015" title="Fintel">
Fintel

Fintel – miejscowość i gmina w Niemczech, w kraju związkowym Dolna Saksonia, w powiecie Rotenburg (Wümme), wchodzi w skład gminy zbiorowej Fintel.

</doc>
<doc id="1524019" url="https://pl.wikipedia.org/wiki?curid=1524019" title="Marc Emmers">
Marc Emmers

Marc Emmers (ur. 25 lutego 1966 w Hamont) – piłkarz belgijski grający na pozycji defensywnego pomocnika.
Kariera klubowa.
Karierę piłkarską Emmers rozpoczął w mieście Genk, w tamtejszym klubie Waterschei SV Thor. W sezonie 1983/1984 zadebiutował w jego barwach w pierwszej lidze belgijskiej, a od następnego był jego podstawowym zawodnikiem. W sezonie 1985/1986 spadł z nim do drugiej ligi i na tym szczeblu rozgrywek występował przez jeden pełny sezon.
W 1987 roku Emmers ponownie grał w pierwszej lidze, gdy odszedł do drużyny KV Mechelen. Wraz z takimi zawodnikami jak Michel Preud’homme, Graeme Rutjes czy Erwin Koeman stanowił o sile zespołu i już w 1988 roku wywalczył wicemistrzostwo Belgii. Kolejne sukcesy osiągnął także w europejskich pucharach. Najpierw sięgnął po Puchar Zdobywców Pucharów (1:0 w finale z Ajaksem Amsterdam), a następnie po Superpuchar Europy (3:0, 0:1 z PSV Eindhoven). Z kolei w 1989 roku został po raz pierwszy w karierze mistrzem kraju. W 1991 roku ponownie był z Mechelen drugi w lidze, a w klubie tym grał do końca sezonu 1991/1992. Łącznie wystąpił w nim 155 razy i zdobył 33 gole.
Latem 1992 roku Emmers odszedł do stołecznego Anderlechtu. Na skutek dużej konkurencji w składzie nie zawsze grał w wyjściowej jedenastce "Fiołków". W latach 1993–1995 trzykrotnie z rzędu zdobywał mistrzostwo Belgii, jednak w pełnił wówczas rolę rezerwowego. W 1994 roku zdobył także Puchar Belgii. Sezon 1995/1996 opuścił z powodu kontuzji, a w następnym rozegrał tylko 5 meczów i ostatecznie odszedł z Anderlechtu.
W 1997 roku Marc odszedł do włoskiej Perugii, jednak w Serie A grał tylko pół roku. Na początku 1998 roku trafił do szwajcarskiego AC Lugano, którego zawodnikiem był do lata 1999. Wtedy też wrócił do Belgii i przez jeden sezon grał w trzecioligowym KTH Diest. W 2000 roku zakończył karierę.
Kariera reprezentacyjna.
W reprezentacji Belgii Emmers zadebiutował 26 marca 1988 roku w wygranym 3:0 towarzyskim spotkaniu z Węgrami. W 1990 roku znalazł się w kadrze na Mistrzostwa Świata we Włoszech. Tam zagrał w trzech grupowych spotkaniach Belgów: z Koreą Południową (2:0), z Urugwajem (3:1) i z Hiszpanią (1:2). Natomiast w 1994 roku został powołany przez selekcjonera Paula Van Himsta do kadry na mundial w USA. Tam także był podstawowym zawodnikiem i wystąpił w trzech spotkaniach: wygranych po 1:0 z Marokiem i z Holandią oraz przegranym 2:3 w 1/8 finału z Niemcami. W kadrze narodowej do 1994 roku rozegrał 37 spotkań i zdobył dwie bramki.

</doc>
<doc id="1524020" url="https://pl.wikipedia.org/wiki?curid=1524020" title="Wołoskowola (gmina)">
Wołoskowola (gmina)

Wołoskowola (do 1927 "Turno"; od 1973 "Sosnowica" i "Stary Brus") – dawna gmina wiejska istniejąca w latach 1927–1954 na Lubelszczyźnie. Siedzibami gminy były: w latach 1927–1947 Wołoskowola, a w latach 1947–54 Sosnowica.
Turno (gmina) z siedzibą w Turnie powstała w 1867 roku w Królestwie Kongresowym a po jego podziale na powiaty i gminy z początkiem 1867 roku weszła w skład w powiatu włodawskiego w guberni lubelskiej (w latach 1912–1915 jako część guberni chełmskiej). W 1919 roku gmina weszła w skład woj. lubelskiego. W Słowniku geograficznym Królestwa Polskiego jest pewna rozbieżność (stan na rok 1879): Gmina Wołoskowola (późniejsza nazwa gminy Turno) wymieniona jest "obok" gminy Turna jako jedna z 15 gmin powiatu włodawskiego. Może to być pomyłką ponieważ w haśle om Woli Wołoskiej podana jest przynależność do gminy Turno.
20 sierpnia 1927 roku siedzibę gminy przeniesiono z Turna do Wołoskowoli a gminę przemianowano na "Wołoskowola".
Podczas okupacji gmina należała do dystryktu lubelskiego (w Generalnym Gubernatorstwie). W 1943 roku w skład gminy Wołoskowola wchodziły: Bohutyn, Bruss, Dębina, Górki, Hola, Kamień, Kropiwki, Lasek Bruski, Marianka, Mościska, Nowiny, Olchówka, Pieszowola, Pieszowola dwór, Skorodnica, Sosnowica, Sosnowica dwór, Szmokotówka, Turno, Walerianów, Wołoskowola, Zamołodycze, Zamołodycze kol..
Według stanu z dnia 1 lipca 1952 roku gmina Wołoskowola składała się z 22 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Wołoskowola nie przywrócono, utworzono natomiast z jej dawnego obszaru dwie nowe gminy: Sosnowica i Stary Brus.

</doc>
<doc id="1524024" url="https://pl.wikipedia.org/wiki?curid=1524024" title="Cienka czerwona linia (powieść)">
Cienka czerwona linia (powieść)

Cienka czerwona linia (ang. "The Thin Red Line") – powieść Jamesa Jonesa, osadzona w realiach II wojny światowej (Walki o Guadalcanal 1942/1943). Jest to druga część cyklu "Stąd do wieczności". Pierwsze wydanie ukazało się w Stanach Zjednoczonych w 1962 ().
Tematyka.
Powieść odwołuje się do doświadczeń frontowych pokolenia Amerykanów urodzonych w początkach lat 20. XX w. Narrator nie przedstawia współczesnej wojny jako walki w skali państw i narodów, lecz uwypukla postawy i stany emocjonalne zindywidualizowanych bohaterów, postawionych w sytuacji ekstremalnej.
Miejsce w kulturze amerykańskiej i światowej.
"Cienka czerwona linia" została dobrze przyjęta przez krytykę i ugruntowała pozycję jej autora jako jednego z czołowych przedstawicieli amerykańskiej prozy antywojennej. Tłumaczona na wiele języków, stała się podstawą scenariusza filmu wojennego pod tym samym tytułem (1998).

</doc>
<doc id="1524025" url="https://pl.wikipedia.org/wiki?curid=1524025" title="Turno (gmina)">
Turno (gmina)

Turno (lub "Turna"; od 1927 "Wołoskowola") – dawna gmina wiejska istniejąca w latach 1867–1927 na Lubelszczyźnie. Siedzibą gminy było Turno.
Gmina Turno powstała w 1867 roku w Królestwie Kongresowym a po jego podziale na powiaty i gminy z początkiem 1867 roku weszła w skład w powiatu włodawskiego w guberni lubelskiej (w latach 1912–1915 jako część guberni chełmskiej). W Słowniku geograficznym Królestwa Polskiego jest pewna rozbieżność (stan na rok 1879): Gmina Wołoskowola (późniejsza nazwa gminy Turno) wymieniona jest "obok" gminy Turna jako jedna z 15 gmin powiatu włodawskiego. Może to być pomyłką, ponieważ w haśle o Woli Wołoskiej podana jest przynależność do gminy Turno.
W 1919 roku gmina weszła w skład woj. lubelskiego. 20 sierpnia 1927 roku siedzibę gminy przeniesiono z Turna do Wołoskowoli a gminę przemianowano na "Wołoskowola".

</doc>
<doc id="1524028" url="https://pl.wikipedia.org/wiki?curid=1524028" title="Gmina Turna (ujednoznacznienie)">
Gmina Turna (ujednoznacznienie)

dawne gminy:

</doc>
<doc id="1524031" url="https://pl.wikipedia.org/wiki?curid=1524031" title="Historia Żydów w Kaliszu">
Historia Żydów w Kaliszu

Historia Żydów w Kaliszu – osiedlenie się społeczności żydowskiej w Kaliszu nastąpiło w 1139. Pierwszy w Kaliszu cmentarz żydowski założono w 1285 roku. Czynsz za cmentarz opłacany był przez gminę żydowską pieprzem, szafranem i innymi korzeniami. O zamożności i wpływach kaliskich Żydów świadczy także fakt, iż w II połowie XII i na początku XIII w. w Kaliszu bito denary z napisami hebrajskimi.
Począwszy od XIII w. kaliska gmina wyznaniowa przeniosła się do południowej części miasta lokacyjnego w sąsiedztwo muru miejskiego.
W 1264 roku książę wielkopolski Bolesław Pobożny nadał Statut kaliski – przywilej immunitetowy, określający w punktach kwestie dla Żydów szczególnie istotne.
W połowie XIV w. istniała w Kaliszu „dzielnica żydowska”, której centralnym punktem była synagoga. Zezwolenie na jej budowę wydał król Kazimierz Wielki w 1358 roku – pierwsza synagoga była zapewne drewniana. Dopiero w 1659 roku gmina wykupiła plac na tzw. Rozmarku, gdzie postawiono synagogę murowaną. Pierwszym wiadomym z imienia kaliskim rabinem był niejaki Michoel (1427 rok). Innymi znanymi rabinami tego okresu byli: Salomon Zalman (1639–1643), Jisroel Szapiro – założyciel jesziwy, Juda ben Nissan i Abraham Abel Gombiner (1656–1683) autor komentarzy do „Szulchan aruch”.
Gmina żydowska w Kaliszu należała do najznaczniejszych w Koronie Królestwa Polskiego, a rabini Kalisza stali na czele Sejmu Czterech Ziem (1581–1764).
Według spisu dokonanego przez Prusaków w 1793 r. mieszkańcy dzielnicy żydowskiej żyli głównie z handlu i rzemiosła. Żydzi zamieszkiwali w obrębie ulic Złotej i Garbarskiej z zaułkami, żyli w 91 domach, a gmina posiadała synagogę, przytułek i koszerne jatki.
. Wyznaczono wówczas w Kaliszu „dzielnicę żydowską” i od 1828 roku Żydzi mogli mieszkać jedynie w jej obrębie. Jednak na mocy specjalnych zezwoleń dwadzieścia trzy domy poza wyznaczoną dzielnicą były własnością żydowską. W 1836 roku otwarto żydowski szpital, a w 1875 roku szkołę żydowską z językiem rosyjskim. W 1852 roku wybuchł pożar, spłonęło 157 domów właścicieli żydowskich i 12 chrześcijańskich. Zagładzie uległa również stara synagoga. Odbudowano świątynię, ale nie dorównała ona poprzedniej. Jednym z najwybitniejszych rabinów kaliskich XIX w. był Cwi Hirsz Chajes, wybrany na rabina w roku 1852, twórca kilku znaczących rozpraw talmudycznych oraz studium o filozofii Majmonidesa.
W latach 30. XX wieku w Kaliszu działał jedyny żydowski klub wioślarski będący członkiem Polskiego Związku Towarzystw Wioślarskich – Klub Wioślarski z roku 1930.
Kres historii kaliskich Żydów przyniósł wybuch II wojny światowej we wrześniu 1939 roku. Część ludności żydowskiej Kalisza ruszyła pieszo do pobliskich miasteczek – Koźminka, Opatówka, Błaszek. Zamożniejsi udali się do Łodzi i Warszawy. Co najmniej 20% żydowskich mieszkańców opuściło miasto. W Kaliszu w październiku 1939 roku na polecenie Niemców utworzono 25-osobową Radę Żydów z Gerszonem Hahnem jako przewodniczącym. Jednym z jej pierwszych zadań było przeprowadzenie spisu pozostałych w mieście Żydów, których szacowano na 18 tys. 7 listopada zostaje oficjalnie utworzone getto. Trzy dni później wyruszają pierwsze przesiedlenia. Zimą 1939/1940 większość Żydów kaliskich wywieziono do Litzmannstadt Ghetto i obozów pracy (między innymi w Grodźcu). Wywózki trwały również przez cały rok 1941 (część Żydów skierowano do obozu zagłady w Chełmnie nad Nerem). Na wiosnę 1942 roku w getcie pozostawało 150 osób, które zostały wysiedlone do Łodzi. W dniach 4–6 lipca 1942 Niemcy zlikwidowali ostatecznie kaliskie getto. W Kaliszu wiosną 1945 roku powołano Komitet Żydowski. Do 1950 roku zarejestrowało się w nim 2225 osób.

</doc>
<doc id="1524032" url="https://pl.wikipedia.org/wiki?curid=1524032" title="Kadisijja">
Kadisijja



</doc>
<doc id="1524034" url="https://pl.wikipedia.org/wiki?curid=1524034" title="Trias (klasa jachtu)">
Trias (klasa jachtu)

Trias – nazwa klasy trzyosobowych żaglówek balastowych. Została zarejestrowana przez IYRU w roku 1968. Jej konstruktorem był Helmut Stöberl. Modele tej klasy produkowane były przez niemieckie i austriackie stocznie "Bootswerft Frauscher", "Rawell", "Fritzmeier". Właśnie w tych krajach cieszą się one szczególną popularnością. Helmut Stöberl jest również autorem rodziny żaglówek podobnego typu Dyas, Monas, a także Condor 55, Condor 70, Akros i Fighter.

</doc>
<doc id="1524036" url="https://pl.wikipedia.org/wiki?curid=1524036" title="Al-Kadisijja">
Al-Kadisijja



</doc>
<doc id="1524040" url="https://pl.wikipedia.org/wiki?curid=1524040" title="Grzegorz Kleszcz">
Grzegorz Kleszcz

Grzegorz Witold Kleszcz (ur. 12 listopada 1977 w Oławie) – polski sztangista, trzykrotny olimpijczyk.
Przez wiele lat występował na pomostach w barwach Startu Otwock. Brązowy medalista ME w słowackim Trencinie (2001) w kategorii superciężkiej +105 kg. Trzykrotnie brał udział w igrzyskach olimpijskich: 8. miejsce w Sydney, 10. w Atenach oraz 7. w Pekinie.

</doc>
<doc id="1524044" url="https://pl.wikipedia.org/wiki?curid=1524044" title="Al-Kadisija">
Al-Kadisija



</doc>
<doc id="1524045" url="https://pl.wikipedia.org/wiki?curid=1524045" title="Kadisija">
Kadisija



</doc>
<doc id="1524046" url="https://pl.wikipedia.org/wiki?curid=1524046" title="Dj Deszczu Strugi">
Dj Deszczu Strugi



</doc>
<doc id="1524047" url="https://pl.wikipedia.org/wiki?curid=1524047" title="Kleifarvatn">
Kleifarvatn

 Kleifarvatn – jezioro na półwyspie Reykjanesskagi na Islandii. Leży około 25 km od Reykjavíku i ok. 10 km na południowy wschód od Hafnarfjörður. Jezioro ze wszystkich stron okalają góry, wśród nich po stronie zachodniej wysoki na 407 m "Sveifluháls".
Jezioro leży w południowej części półwyspu w strefie uskoku Grzbietu Śródatlantyckiego. W 2000 roku maksymalna głębokość wynosiła 97 m.
Przesunięcie płyt i wulkanizm.
Okolica wokół Kleifarvatn została ukształtowana przez otaczające je aktywne wulkany, a samo jezioro położone jest w środku terenu wulkanicznego Krýsuvík. Fakt ten, podobnie jak i przebiegająca tutaj granica tektoniczna płyt, wyjaśnia częste trzęsienia ziemi.
Po silnym trzęsieniu ziemi w roku 2000 lustro wody zaczęło się obniżać, a powierzchnia jeziora zmniejszać. Przypuszcza się, że pod jego dnem otworzyły się szczeliny przez które zaczęła uchodzić woda. W krótkim czasie powierzchnia jeziora zmniejszyła się o ok. 20%. Takie zjawiska obserwowano już wcześniej, a po jakimś czasie powierzchnia wody znów się podnosiła, co można stwierdzić i teraz. Niektóre gorące źródła leżące pod wodą ujrzały światło dzienne po tym, jak lustro wody się obniżyło.
W pobliżu jeziora znajdują się dwa obszary o wysokiej temperaturze: jeden w okolicy "Seltún", a drugi na wschodzie jeziora.
Saga.
Podobnie jak w islandzkich jeziorach Lagarfljót i Skorradalsvatn, także w Kleifarvatn mają żyć potwory.
Historia osadnictwa.
Okolica zasiedlona stosunkowo wcześnie. Stara osada Krýsuvík była zniszczona w 1151 przez lawę "Ögmundarhraun". Osady o tej samej nazwie do roku 1857 znajdowały się także w innych miejscach.
Z osady pozostał jedyny budynek na południowym zachodzie jeziora; jest to mały kościółek "Krísuvíkurkirkjan", który jako zabytek pozostaje pod opieką muzeum narodowego Þjóðminjasafn w Reykjavíku.
Powieść kryminalna.
W 2004 pisarz Arnaldur Indriðason napisał powieść kryminalną pod tytułem "Kleifarvatn" opublikowaną w Polsce jako „Jezioro”.

</doc>
<doc id="1524048" url="https://pl.wikipedia.org/wiki?curid=1524048" title="LA (album Lilu)">
LA (album Lilu)

LA – debiutancki album solowy polskiej raperki i producentki muzycznej Lilu. Wydawnictwo ukazało się 19 września 2008 roku nakładem wytwórni muzycznej MaxFloRec w dystrybucji EMI Music Poland. Materiał został wyprodukowany przez Reno, Snobe, Ikona, Spaso, Juniorbwoya, Mroza i Dawida Szczęsnego. Gościnnie na płycie wystąpili m.in. Rahim, Marika i Łona.
Lista utworów.
Opracowano na podstawie materiału źródłowego.

</doc>
<doc id="1524049" url="https://pl.wikipedia.org/wiki?curid=1524049" title="Oblężenie Torunia 1658">
Oblężenie Torunia 1658



</doc>
<doc id="1524051" url="https://pl.wikipedia.org/wiki?curid=1524051" title="Tal Afar">
Tal Afar



</doc>
<doc id="1524052" url="https://pl.wikipedia.org/wiki?curid=1524052" title="Alkosz">
Alkosz



</doc>
<doc id="1524055" url="https://pl.wikipedia.org/wiki?curid=1524055" title="Nahr Didżla">
Nahr Didżla



</doc>
<doc id="1524056" url="https://pl.wikipedia.org/wiki?curid=1524056" title="Nahr al-Furat">
Nahr al-Furat



</doc>
<doc id="1524063" url="https://pl.wikipedia.org/wiki?curid=1524063" title="Ulica Kępna w Warszawie">
Ulica Kępna w Warszawie

Ulica Kępna – ulica w dzielnicy Praga-Północ w Warszawie.
Historia.
Ulica zaliczana jest do najstarszych ulic Pragi.Plan Macieja Deutscha z roku 1765 ukazuje ją jako ulicę biegnącą od Wisły do ul. Targowej. Po jej południowej stronie znajdował się rynek miasteczka Skaryszew, którego teren zajął w okresie międzywojennym Port Praski; po przeciwnej stronie, w pewnym oddaleniu, biegła równolegle ulica "Niewinna" skasowana w roku 1807. Przy "Słodowej", jak zwano wtedy Kępną, znajdowało się wtedy 13 drewnianych domów i drewniana chata; nieliczne wolne place rozciągały się tuż nad Wisłą. Nazwa ulicy związana jest z licznymi kępami na Wiśle, a pośrednio prawdopodobnie również z Saską Kepą.
Po Rzezi Pragi w roku 1794 zmieniono lokalizację drugiego placu targowego, leżącego w kwartale dzisiejszych ulic: Jagiellońskiej, Okrzei, Targowej i nieistniejącej "Niewinnej"; po przenosinach znalazł się on pomiędzy "Niewinną" i "Słodową" (dzisiejszą Kępną).
W roku 1796 drewniana zabudowa znajdowała się po obu stronach ulicy i liczyła około 30 domów; wszystkie zostały wyburzone w roku 1807 w związku budową napoleońskich fortyfikacji Pragi.
W roku 1817 Jakub Kubicki opracował plan regulacji ulic dzielnicy, który zakładał odtworzenie ulicy "Słodowej" i przedłużenie jej poza linię ul. Targowej. Planu tego nie zrealizowano; w roku 1839 rozpoczęto za to wieloletnią akcję regulacji i porządkowania targowisk.
Przedłużenie "Słodowej" za linią dzisiejszej ulicy Jagiellońskiej stanowił w tamtych czasach idealnie prosty kanał odwadniający, biegnący ku rzece. Przed rokiem 1842 "Słodową" doprowadzono do kształtującej się jeszcze ulicy "Szerokiej" (dziś: Jagiellońskiej), w następnej dekadzie zaś do brzegu Wisły, który znajdował się mniej więcej na miejscu zachodniej odnogi Portu Praskiego. Nad rzeką "Słodowa" zbiegała się z "Moskiewską", nieistniejącym dziś przedłużeniem ul. Zamoyskiego, jednak środek nowego fragmentu ulicy jeszcze przez pewien czas zajmował dawny kanał, który w międzyczasie stracił połączenie z Wisłą. Obecną nazwę - Kępna - przeniesiono w roku 1864 podczas prac regulacyjnych z niewielkiej uliczki skasowanej w tym czasie; wiodła ona od "Moskiewskiej", przez most na kępy wiślane.
W końcu lat sześćdziesiątych XIX wieku na posesji pod nr. 10 zatrzymywali się handlarze bydła z Włodawy i rosyjskich guberni; przyjeżdżali oni na targ w połowie tygodnia, wyjeżdżali w niedzielę. Pod nr. 10 jeszcze przed rokiem 1850 stanął pierwszy dom murowany przy ulicy; jednak jeszcze w późniejszym okresie wciąż wznoszono obiekty drewniane.
Frontowa zabudowa odcinka "Moskiewska" − Targowa pojawiła się krótko po roku 1890. Spośród wzniesionych w tym okresie obiektów wyróżnia się zachowany do dziś pod nr. 15 dom kowala Ludwika Manitiusa, choć reprezentuje typ peryferyjny, powszechny na terenie Pragi we wczesnym okresie kształtowania się budownictwa czynszowego co trwało do ok. 1905 roku. Bardziej owocny był okres 1907-14; powstała wtedy czynszówka Wolfa Welta u zbiegu z ul. Targową oraz kilka dwu i trzypiętrowych kamienic.
Około roku 1907 rozpoczęto prace nad planowanym przedłużeniem ulicy Kępnej za linię ul. Targowej, do Brzeskiej. Wyburzono w tym celu skrzydło kamienicy Feingenblattów przy Targowej 50, jednak później plan zarzucono.
W latach 1910-11 ulica Kępna otrzymała bruk z kamieni polnych oraz gazowe latarnie, zastąpione w okresie międzywojennym elektrycznymi "pastorałkami".
Zgoła inaczej na tym tle rozwijał się początkowy odcinek ulicy: Kępna biegłą tu przez środek tzw. placu Końskiego, uregulowanego około roku 1864 targu na konie. W roku 1880 przeniesiono go na "plac Konstantynowski" (plac Weteranów 1863 r.), w roku 1900 na ul. Grochowską.
Rok wcześniej w rejonie ulic "Moskiewskiej", Sprzecznej i Kępnej zorganizowano targ trzody chlewnej; po sąsiedzku w okolicy ulic Krowiej, Wrzesińskiej i "Namiestnikowskiej" (dziś: Sierakowskiego) wybudowano prymitywne jatki mięsne, zastąpione nowoczesną rzeźnią w roku 1925; ulica Kępna w tamtym okresie zaczynała się właśnie od jej posesji.
W latach 1900-10 dla ułatwienia kontroli sanitarnej zwierząt prowadzonych na targ początkowy odcinek Kępnej zagradzały bariery; ostatecznie usunięto je uszczuplając teren targowiska. Posesja między "Moskiewską" a południową stroną Kępnej należała do miasta; w roku 1929 urządzono tam "Giełdę Mięsną", zabudowaną barakami, kramami oraz murowanymi pawilonami od strony Kępnej. W latach 1930 i 1934-35 od ulicy wybudowano budynek Kasy Targowej; na samym terenie giełdy w okresie międzywojennym działały liczne przedsiębiorstwa związane z branżą mięsną, m.in. "Bank Handlu i Przemysłu Mięsnego".
W tym czasie także wciąż prowadzono zabudowę końcowego odcinka ulicy: w oficynach wzniesionych około roku 1920 pod nr. 11 działały składy "Domu Handlowo-Spedycyjnego", zaś w roku 1928 powstała kamienica u zbiegu z ul. Jagiellońską.
Pod nr. 17A działało od roku 1918 gimnazjum żeńskie Zofii Łabusiewicz, po jej tragicznej śmierci prowadzone przez jej siostry; okres istnienia szkoły upamiętnia tablica pamiątkowa na fasadzie kamienicy.
W okresie okupacji ulica Kępna uniknęła zniszczeń.
12 listopada 1943 na ul. Kępnej róg Jagiellońskiej Niemcy dokonali ulicznej egzekucji grupy więźniów Pawiaka. W latach 50. na znajdującym się tym miejscu murze umieszczono tablicę pamiątkową Tchorka.
Po roku 1945 odebrane właścicielom kamienice uległy daleko posuniętej dewastacji; po roku 1979 usunięto dawne latarnie „pastorałki“.

</doc>
<doc id="1524065" url="https://pl.wikipedia.org/wiki?curid=1524065" title="Sejm obozowy">
Sejm obozowy

Sejm obozowy () – jeden z rodzajów sejmu walnego, na którym szlachta starała się wymusić od monarchy cofnięcia swojej decyzji.
Znane sejmy obozowe:
W XVI wieku sejm obozowy odbył się tylko raz, w roku 1520, w czasie pospolitego ruszenia. Szlachta zebrała się wówczas na sejmiki i wybrała posłów, a same obrady odbywały się już tak, jak na każdym innym sejmie.

</doc>
<doc id="1524067" url="https://pl.wikipedia.org/wiki?curid=1524067" title="Dolina Cedronu">
Dolina Cedronu

Dolina Cedronu (hebr. נחל קדרון: "‘Emeq Qidron" (trl.), "Emek Kidron" (trb.); arab. "Wādī an-Nār" (trl.), "Wadi an-Nar" (trb.); "Wādī Jahannam" (trl.), "Wadi Dżahannam" (trb.) – dolina oddzielająca jerozolimskie Wzgórze Świątynne od Góry Oliwnej.

</doc>
<doc id="1524068" url="https://pl.wikipedia.org/wiki?curid=1524068" title="Kiezmarskie Żłoby">
Kiezmarskie Żłoby



</doc>
<doc id="1524069" url="https://pl.wikipedia.org/wiki?curid=1524069" title="Dolina Kiezmarska">
Dolina Kiezmarska



</doc>
<doc id="1524070" url="https://pl.wikipedia.org/wiki?curid=1524070" title="Rafał Abdank Kozubski">
Rafał Abdank Kozubski

Rafał Leszek Abdank Kozubski (ur. 22 lutego 1955 w Cieszynie) – polski fizyk specjalista w zakresie fizyki ciała stałego oraz symulacji komputerowych procesów fizycznych.
Życiorys.
Ukończył I Liceum Ogólnokształcące im. Antoniego Osuchowskiego w Cieszynie i fizykę (1977) na Uniwersytecie Jagiellońskim. Na tej samej uczelni uzyskał doktorat (1984) i habilitację (1997). W 2005 uzyskał tytuł naukowy profesora.

</doc>
<doc id="1524072" url="https://pl.wikipedia.org/wiki?curid=1524072" title="Wadi an-Nar">
Wadi an-Nar



</doc>
<doc id="1524073" url="https://pl.wikipedia.org/wiki?curid=1524073" title="Dolina Jozafata">
Dolina Jozafata

Dolina Jozafata, Dolina Joszafat, hebr. "Emeq Yehoshafat"; (trl.), "Emek Jehoszafat" (trb.); arab. "Wādī SittīMaryam" (trl.), "Wadi Sitti Marjam" (trb.); "Wādī Silwān" (trl.), "Wadi Silwan" (trb.) – według biblijnej Księgi Joela (Jl 4,2) ma być miejscem Sądu Ostatecznego. Nazwa „je(ho)szafat” (יְהוֹשָׁפָט) oznacza „Jahwe osądzi” i ma się wywodzić od imienia króla judzkiego Jozafata. Od IV wieku biblijna dolina była, bez wyraźnych podstaw, utożsamiona z położoną między Górą Oliwną a Wzgórzem Świątynnym Doliną Cedronu. Także Encyklopedia PWN zastrzega, że identyfikacja obu dolin jako tożsamych, jest bezpodstawna. Z kolei opublikowany przez Główny Urząd Geodezji i Kartografii polski „Urzędowy wykaz polskich nazw geograficznych świata” wskazuje, że Dolina Jozafata to początkowy odcinek Doliny Cedronu i podaje koordynaty: 31°46′30″N,35°14′20″E.
Dolina Jozafata w Biblii.
Dolina Jozafata jest w Biblii wzmiankowana wyłącznie w 4 rozdziale Księgi Joela:
1 I oto w owych dniach i w owym czasie,
gdy odmienię los jeńców Judy i Jeruzalem,
2 zgromadzę też wszystkie narody
i zaprowadzę je na Dolinę Joszafat,
i tam sąd nad nimi odbędę
w sprawie mojego ludu i dziedzictwa mego Izraela,
które wśród narodów rozproszyli,
a podzielili moją ziemię;
3, a o lud mój los rzucali
i chłopca wymieniali za nierządnicę,
a dziewczę sprzedawali za wino, aby pić.
11Zgromadźcie się, a przyjdźcie,
wszystkie narody z okolicy,
zbierzcie się!
Sprowadź, Panie, swych bohaterów!
12 «Niech ockną się i przybędą
narody te na Dolinie Joszafat,
bo tam zasiądę i będę sądził narody okoliczne.
13 Zapuśćcie sierp,
bo dojrzało żniwo;
pójdźcie i zstąpcie, bo pełna jest tłocznia,
przelewają się kadzie,
bo złość ich jest wielka».
14 Tłumy i tłumy w Dolinie Wyroku [znajdować się będą],
bo bliski jest dzień Pański
w Dolinie Wyroku.
15 Słońce i księżyc się zaćmią,
a gwiazdy światłość swą utracą.
16 A Pan zagrzmi z Syjonu
i z Jeruzalem głos swój tak podniesie,
że niebiosa i ziemia zadrżą.
Ale Pan jest ucieczką swego ludu
i ostoją synów Izraela.
17 «I poznacie, że Ja jestem Pan, Bóg wasz,
co mieszkam na Syjonie, górze mojej świętej;
a tak Jeruzalem będzie święte
i przez nie już obcy nie będą przechodzić».
Wzmianki o dolinie Jozafata z Księgi Joela bywają także łączone z przedstawionym w Księdze Ezechiela obrazem ożywienia przez Boga wysuszonych kości w nienazwanej „dolinie”:
1 Potem spoczęła na mnie ręka Pana, i wyprowadził mnie On w duchu na zewnątrz, i postawił mnie pośród doliny. Była ona pełna kości. 2 I polecił mi, abym przeszedł dokoła nich, i oto było ich na obszarze doliny bardzo wiele. Były one zupełnie wyschłe. 3 I rzekł do mnie: «Synu człowieczy, czy kości te powrócą znowu do życia?» Odpowiedziałem: «Panie Boże, Ty to wiesz». 4 Wtedy rzekł On do mnie: «Prorokuj nad tymi kośćmi i mów do nich: „Wyschłe kości, słuchajcie słowa Pana!” 5 Tak mówi Pan Bóg: Oto Ja wam daję ducha po to, abyście się stały żywe. 6 Chcę was otoczyć ścięgnami i sprawić, byście obrosły ciałem, i przybrać was w skórę, i dać wam ducha po to, abyście ożyły i poznały, że Ja jestem Pan». 7 I prorokowałem, jak mi było polecone, a gdym prorokował, oto powstał szum i trzask, i kości jedna po drugiej zbliżały się do siebie. 8 I patrzyłem, a oto powróciły ścięgna i wyrosło ciało, a skóra pokryła je z wierzchu, ale jeszcze nie było w nich ducha. 9 I powiedział On do mnie: «Prorokuj do ducha, prorokuj, o synu człowieczy, i mów do ducha: Tak powiada Pan Bóg: Z czterech wiatrów przybądź, duchu, i powiej po tych pobitych, aby ożyli». 10 Wtedy prorokowałem tak, jak mi nakazał, i duch wstąpił w nich, a ożyli i stanęli na nogach – wojsko bardzo, bardzo wielkie. 11 I rzekł do mnie: «Synu człowieczy, kości te to cały dom Izraela. Oto mówią oni: „Wyschły kości nasze, minęła nadzieja nasza, już po nas”. 12 Dlatego prorokuj i mów do nich: Tak mówi Pan Bóg: Oto otwieram wasze groby i wydobywam was z grobów, ludu mój, i wiodę was do kraju Izraela, 13 i poznacie, że Ja jestem Pan, gdy wasze groby otworzę i z grobów was wydobędę, ludu mój. 14 Udzielę wam mego ducha po to, byście ożyli, i powiodę was do kraju waszego, i poznacie, że Ja, Pan, to powiedziałem i wykonam».
Próby identyfikacji geograficznej.
W 333 roku nazwa została utożsamiona przez anonimowego Pielgrzyma z Bordeaux do dzielącej wzgórze świątynne w Jerozolimie od Góry Oliwnej Doliny Cedronu. Euzebiusz z Cezarei i Hieronim ze Strydonu wzmacniają ten pogląd, ale Cyryl z Aleksandrii optuje za lokalizacją w innej dolinie. Identyfikacja stosowana jest wśród Żydów, chrześcijan i muzułmanów, którzy wierzą, że odbędzie się Sąd Ostateczny. Judaistyczny midrasz „Tehillim” zaznacza jednak, że „dolina zwana Jehoshaphat nie istnieje”. Brak podstaw do identyfikowania owej doliny z Doliną Cedronu podkreślali także niektórzy komentatorzy i tłumacze, wskazując, że oznaczenie „Dolina Jehoshaphat” jest wyimaginowanym, symbolicznym miejscem. Także Encyklopedia PWN zastrzega, że identyfikacja obu dolin jako tożsamej, jest bezpodstawne. Jednak od czasów królów judzkich główną nekropolią Jerozolimy była Dolina Cedronu. Na brzegach tej doliny znajduje się wiele grobów pobożnych żydów (a także muzułmanów i chrześcijan), którzy chcą, by ich ciała były blisko w dniu, w którym Bóg pojawi się w „dolinie Jozafata”.
Jedna z interpretacji wyjaśnia wers 2 w sposób następujący: „Wyrok Jahwe” zapadnie w dolinie, w której kiedyś w obecności Jozafata, króla Judy unicestwił koalicję Moabitów, Ammonitów i Edomitów. Interpretacja określa, że doliną tą miała być dolina Tuku, nazywana "êmêq Berâkâh" (w BT: „dolina Beraka”), czyli „dolina błogosławieństwa”, położona koło Khirbet Berêkût (około 17,7 km od Jerozolimy). Inna interpretacja mówi, że miałoby to być nieokreślona dolina – „Dolina Wyroku”.
Jerome Murphy-O’Connor, irlandzki dominikanin, biblista, teolog katolicki, profesor Francuskiej Szkoły Biblijnej i Archeologicznej w Jerozolimie wywodził historię powstania tradycji utożsamiającej dolinę Jozafata z jerozolimską Doliną Cedronu z łączenia dwóch fragmentów Starego Testamentu: wspomnianego już tekstu z Księgi Joela z 4 wersetem 14 rozdziału Księgi Zachariasza: "„W owym dniu dotknie stopami Góry Oliwnej, która jest naprzeciw Jerozolimy od strony wschodniej, a Góra Oliwna rozstąpi się w połowie od wschodu ku zachodowi i powstanie wielka dolina. Połowa góry przesunie się na północ, a połowa na południe”".
Dolina Jozafata w kulturze.
Odniesienie do biblijnej Doliny Jozafata zawarł w Boskiej komedii (Pieśń X, 10) Dante Alighieri („Na to Mistrz do mnie: "„Zatrzasną się one, gdy z Jozafata dolin liczną zgrają przybędą duchy w ciała obleczone”"). Zbigniew Herbert poświęcił wizji doliny Jozafata minidramat „U wrót doliny”, w którym poeta relacjonuje swą wizję przebiegu Sądu Ostatecznego. Motyw tej doliny znaleźć można w licznych figurach literackich, oraz w sztuce sakralnej i muzyce.

</doc>
<doc id="1524074" url="https://pl.wikipedia.org/wiki?curid=1524074" title="Kiezmarska Dolina">
Kiezmarska Dolina



</doc>
<doc id="1524075" url="https://pl.wikipedia.org/wiki?curid=1524075" title="Kiezmarski Szczyt">
Kiezmarski Szczyt



</doc>
<doc id="1524076" url="https://pl.wikipedia.org/wiki?curid=1524076" title="Mały Kiezmarski Szczyt">
Mały Kiezmarski Szczyt



</doc>
<doc id="1524077" url="https://pl.wikipedia.org/wiki?curid=1524077" title="Zielony Staw Kiezmarski">
Zielony Staw Kiezmarski



</doc>
<doc id="1524078" url="https://pl.wikipedia.org/wiki?curid=1524078" title="Wadi Dżahannam">
Wadi Dżahannam



</doc>
<doc id="1524079" url="https://pl.wikipedia.org/wiki?curid=1524079" title="Dolina Zielona Kiezmarska">
Dolina Zielona Kiezmarska



</doc>
<doc id="1524080" url="https://pl.wikipedia.org/wiki?curid=1524080" title="Biała Woda Kiezmarska">
Biała Woda Kiezmarska



</doc>
<doc id="1524081" url="https://pl.wikipedia.org/wiki?curid=1524081" title="Wadi Sitti Marjam">
Wadi Sitti Marjam



</doc>
<doc id="1524082" url="https://pl.wikipedia.org/wiki?curid=1524082" title="Ernst Kretschmer">
Ernst Kretschmer

Ernst Kretschmer (ur. 8 października 1888 w Wüstenrot, zm. 8 lutego 1964 w Tybindze) – niemiecki lekarz psychiatra, profesor Uniwersytetu w Marburgu oraz Uniwersytetu Eberharda i Karola w Tybindze, twórca teorii konstytucjonalnej (1921).
Życiorys.
Był synem Ernsta Kretschmera, pastora w Wüstenrot, i Luise Bengel. Uczył się w Cannstatt Hochschule, następnie od 1906 do 1912 studiował teologię, medycynę i filozofię na Uniwersytecie Eberharda i Karola w Tybindze, Uniwersytecie Ludwika i Maksymiliana w Monachium oraz Uniwersytecie w Hamburgu. Od 1913 roku asystent Roberta Gauppa w Tybindze, w 1918 roku habilitował się na podstawie rozprawy "Der sensitive Beziehungswahn". Od 1926 roku profesor nadzwyczajny na Uniwersytecie w Marburgu. Od 1946 do 1959 roku dyrektor kliniki psychiatrycznej Uniwersytetu w Tybindze.
W 1927 roku był członkiem założycielem Powszechnego Towarzystwa Psychoterapii (AÄGP). W 1929 roku był nominowany do Nagrody Nobla w dziedzinie fizjologii lub medycyny.
W 1933 roku został członkiem wspierającym SS (förderndes Mitglied der SS). W tym samym roku podpisał list profesorów niemieckich uniwersytetów i szkół wyższych popierający Adolfa Hitlera. Był sędzią tzw. sądów zdrowia dziedzicznego ("Erbgesundheitsgericht") w Marburgu i Kassel. Opowiadał się za sterylizacją ludzi „ułomnych umysłowo”. W 1940 roku zwiedził centrum eutanazji w Bernburgu ("Tötungsanstalt Bernburg"), a w 1941 roku wziął udział w posiedzeniu rady doradczej akcji T4.
W 1956 roku otrzymał, razem z Ludwigiem Binswangerem, Złoty Medal Kraepelina, przyznawany przez Deutsche Forschungsanstalt für Psychiatrie za wybitne osiągnięcia w psychiatrii.
Żonaty z Luise Pregizer. Mieli trzech synów, Wolfgang Kretschmer (ur. 1918) również został psychiatrą.
Dorobek naukowy.
W 1921 roku opublikował monografię "Körperbau und Charakter" ("Budowa ciała i charakter") w której przedstawił teorię, według której typ budowy ciała wiąże się z osobowością i predyspozycją do zaburzeń psychicznych. W Polsce zainspirowany był nią m.in. Stanisław Ignacy Witkiewicz, który teorie Kretschmera opisywał w pracy "Niemyte dusze" (1936).
W 1940 roku opisał zespół apalliczny.
Wybrane prace.
Jak dotąd jedynie dwie prace Kretschmera ukazały się w polskim przekładzie: "Ludzie genialni" (Warszawa 1934, 1938: przeł. Paweł Hulka-Laskowski) oraz "Psychologia lekarska" (Warszawa 1958, przeł. Tadeusz Klimowicz).

</doc>
<doc id="1524084" url="https://pl.wikipedia.org/wiki?curid=1524084" title="Dolina Tyropeon">
Dolina Tyropeon



</doc>
<doc id="1524087" url="https://pl.wikipedia.org/wiki?curid=1524087" title="1833 w literaturze">
1833 w literaturze



</doc>
<doc id="1524088" url="https://pl.wikipedia.org/wiki?curid=1524088" title="Dżabal at-Tur">
Dżabal at-Tur

Dżabal at-Tur – arabska nazwa następujących obiektów geograficznych:

</doc>
<doc id="1524089" url="https://pl.wikipedia.org/wiki?curid=1524089" title="Weapons of Mass Destruction">
Weapons of Mass Destruction

Weapons of Mass Destruction – piąty album studyjny amerykańskiego rapera Xzibita wydany w 2004 roku. Na albumie oprócz "X" występują także Krondon, Jell Roll, Keri Hilson, Mitchy Slick, Arm Steady czy Busta Rhymes. 

</doc>
<doc id="1524091" url="https://pl.wikipedia.org/wiki?curid=1524091" title="Zaburzenie osobowości zależnej">
Zaburzenie osobowości zależnej



</doc>
<doc id="1524092" url="https://pl.wikipedia.org/wiki?curid=1524092" title="Ofel">
Ofel



</doc>
<doc id="1524094" url="https://pl.wikipedia.org/wiki?curid=1524094" title="1839 w literaturze">
1839 w literaturze



</doc>
<doc id="1524098" url="https://pl.wikipedia.org/wiki?curid=1524098" title="Az-Zahura">
Az-Zahura



</doc>
<doc id="1524099" url="https://pl.wikipedia.org/wiki?curid=1524099" title="Al-Haram asz-Szarif">
Al-Haram asz-Szarif



</doc>
<doc id="1524100" url="https://pl.wikipedia.org/wiki?curid=1524100" title="Wolfgang Kohler">
Wolfgang Kohler



</doc>
<doc id="1524101" url="https://pl.wikipedia.org/wiki?curid=1524101" title="1841 w literaturze">
1841 w literaturze



</doc>
<doc id="1524102" url="https://pl.wikipedia.org/wiki?curid=1524102" title="Dżabal Sihjaun">
Dżabal Sihjaun



</doc>
<doc id="1524110" url="https://pl.wikipedia.org/wiki?curid=1524110" title="Llewellyn Herbert">
Llewellyn Herbert

Llewellyn Herbert (ur. 21 lipca 1977 w Bethal) – południowoafrykański lekkoatleta, płotkarz.
Wielokrotny rekordzista kraju w biegu na 400 metrów przez płotki i to właśnie na tym dystansie odnosił liczne międzynarodowe sukcesy:

</doc>
<doc id="1524112" url="https://pl.wikipedia.org/wiki?curid=1524112" title="Brama Maurów">
Brama Maurów



</doc>
<doc id="1524114" url="https://pl.wikipedia.org/wiki?curid=1524114" title="Miao">
Miao

Miao (Miaosi), Meo, nazwa własna – Hmong (Hmongowie) – grupa etniczna w Azji Wschodniej: w Chinach (苗, Miáo), Mjanmie (mun lu-myo), Tajlandii (แม้ว, Maew), Wietnamie (Mèo, H’Mông) i Laosie.
W Chinach, w których południowej części mieszka większość (ok. 8 mln) Miao, są uważani za jedną z 55 mniejszości etnicznych. Zamieszkują głównie prowincje Kuejczou, Hunan, Junnan, Syczuan, Kuangsi, Hajnan, Guangdong oraz Hubei.
Dzielą się na grupy etniczne: Miao Białych, Czarnych, Czerwonych, Niebieskich i Pstrych. Podział pochodzi od kolorów spódnic kobiet Miao, które dominowały w danych grupach.
Kultura.
Miao zajmują się rolnictwem (ryż, kukurydza, tykwa, mak opiumowy). Mieszkają w rozproszonych górskich wioskach, mają organizację rodową, przywódcy rodów pełnią funkcje kapłańskie. Kobiety zajmują się hafciarstwem.

</doc>
<doc id="1524116" url="https://pl.wikipedia.org/wiki?curid=1524116" title="Elżbieta Adamiak &amp; Andrzej Poniedzielski – Live">
Elżbieta Adamiak &amp; Andrzej Poniedzielski – Live

Elżbieta Adamiak &amp; Andrzej Poniedzielski – Live – trzecia płyta (LP) Elżbiety Adamiak, tym razem nagrana „na żywo” i wspólnie z Andrzejem Poniedzielskim; wydana w 1987 przez Pronit (PLP 0078). Nagrania zrealizowano w czasie koncertu w sali teatralnej Łódzkiego Domu Kultury w lutym 1987 roku. Na stronie A umieszczono piosenki wykonywane przez Elżbietę Adamiak, stronę B zajmują utwory śpiewane przez Andrzeja Poniedzielskiego (w dwóch przypadkach wspólnie z Adamiak). Część utworów jest poprzedzana przez krótkie, poetyckie zapowiedzi Andrzeja Poniedzielskiego.
Materiał ten wydany został również na kasecie magnetofonowej (przez Polton), a w 2007 pod tytułem "Punkt widzenia – Live 87" ukazała się reedycja na CD (wydawnictwo MTJ CDMTJ10417).
Lista utworów.
Strona A
Strona B

</doc>
<doc id="1524117" url="https://pl.wikipedia.org/wiki?curid=1524117" title="Hmong">
Hmong

Hmong (wym. m̥ɔ̃ŋ) lub Mong (mɔ̃ŋ) – liczna grupa etniczna zamieszkująca górzyste regiony Azji Południowo-Wschodniej, posługująca się językiem hmong. W południowych Chinach, gdzie mieszka ich około 3 mln, stanowią najliczniejszy odłam ludu Miao. W innych krajach żyje łącznie około 1,7 miliona Hmongów: w Wietnamie – 790 tys., w Laosie – 450 tys., w Tajlandii – 150 tys., a poza Azją w Stanach Zjednoczonych (275 tys.), we Francji (16 tys.) i innych krajach świata. 
Od początków XVIII wieku Hmongowie z wolna przesuwali się na południe, głównie z uwagi na niepokoje w środkowych Chinach i w poszukiwaniu zdatniejszych pod uprawy terenów. W czasach dzisiejszych Hmongowie zamieszkują górzyste regiony północnej części Półwyspu Indochińskiego, przede wszystkim w Wietnamie, Laosie i Tajlandii. 
W Laosie w drugiej połowie XX wieku Hmongowie, współdziałając z armią Królestwa Laosu i CIA, zwalczali komunistyczną partyzantkę Pathet Lao. Gdy w 1975 roku Pathet Lao przechwyciła władzę, Hmongowie poddani zostali surowym represjom, w związku z czym dziesiątki tysięcy szukało schronienia za granicą, głównie w Tajlandii. Pod koniec lat siedemdziesiątych zaczęto osiedlać tych uchodźców w krajach zachodnich, przede wszystkim w Stanach Zjednoczonych, a część powróciła – na bazie programu repatriacyjnego ONZ – do Laosu. Około 8 tys. Hmongów nadal pozostaje w Tajlandii.
W 1949 roku lud Miao został uznany za jedną z 55 mniejszości uznawanych przez władze Chin. Miaosi zamieszkują głównie w południowych Chinach, w prowincjach: Kuejczou, Hunan, Junnan, Syczuan, Kuangsi, Hajnan, Guangdong, Hubei. Według spisu powszechnego z 2000 roku liczba Miaosów w Chinach wynosi około 9,6 miliona. Liczba ta obejmuje lud Hmongów, jak również inne, kulturalnie i lingwistycznie spokrewnione grupy etniczne nie uznające się za Hmongów – Hmu, Kho (Qho) Xiong i A Hmao. Jednakże Biali Miaosi (Bai Miao) i Zieloni Miaosi (Qing Miao) należą do grup etnicznych Hmong/Mong. 
W Indochinach sąsiedzi nazywają Hmongów różnie: Wietnamczycy – "Mèo" lub "H’Mông"; Tajowie – แม้ว ("Maew") bądź ม้ง ("Mong"); Birmańczycy – "mun lu-myo". Wielu Hmongów uważa określenie „Mèo”, jak również jego odmiany, za wysoce obraźliwe. 
Ponieważ Hmongowie zamieszkiwali głównie w górzystych regionach Półwyspu Indochińskiego francuscy kolonizatorzy nazywali ich "Montagnards", czyli „góralami”, nie należy jednak utożsamiać ich z ludem Degarów z Wietnamu, których również określano mianem "Montagnards".
Podział plemienny.
Dwie największe podgrupy ludu Hmongów nazywają same siebie „Białymi Hmongami” ("Hmong Der") i „Zielonymi” lub „Niebieskimi Mongami” ("Mong Leng"). W alfabecie łacińskim, przyjętym w Laosie w latach pięćdziesiątych XX wieku, nazwy te zapisuje się jako "Hmoob Dawb" (Biali Hmongowie) i "Moob Leeg" (Zieloni Mongowie). Inne grupy ludu Hmong/Mong to Czarni Hmongowie ("Hmoob Dub"), Pręgowani Hmongowie ("Hmoob Txaij/Hmoob Quas Npab"), Hmong Shi, Hmong Pe, Hmong Pua i Hmong Xau.
Geografia.
Chociaż w Chinach zamieszkuje najliczniejsza populacja Hmongów, ich dokładną liczbę trudno określić. Według spisu ludności z roku 1990 spośród 7,4 miliona ludności Miao, 5,4 miliona zostało odnotowanych jako mówiących językiem Miao, z czego około 2 miliony używały dialektu Hmong. Obecnie szacuje się, że języka Hmong używa około 2,8 miliona osób.
Liczby dla Indochin są dokładniejsze: 
Niewielka populacja Hmongów mieszka również w Birmie, ale brak danych liczbowych.
Poza Azją najwięcej Hmongów zamieszkuje w Stanach Zjednoczonych. Spis powszechny z 2000 roku wykazał 186 310 osób uważających się za Hmongów lub będących takiego pochodzenia. Liczba ta była krytykowana za poważne zaniżenie liczebności populacji, której wielkość szacuje się na 250–300 tysięcy. 
Inne kraje o znaczącej populacji Hmongów to:
W USA stanami o największej koncentracji populacji Hmongów są Kalifornia, Minnesota, Rhode Island, Wisconsin, Michigan i Karolina Północna.
Historia.
Prześledzenie pochodzenia ludu Hmong natrafia na ogromne trudności, ale teorie wywodzące ich z Mezopotamii, Syberii czy Mongolii zostały ostatnio odrzucone przez badaczy, którzy uznali, iż istnieją wystarczające dowody lingwistyczne na zamieszkiwanie Hmongów w tym samym rejonie południowych Chin od co najmniej 2000 lat. Historyczne dokumenty chińskie dowodzą, że obszar ten był zamieszkany przez "lud Miao", z którym Hmongowie są często utożsamiani.
Nie należy jednakże stawiać znaku równości pomiędzy dziejami Miaosów a dziejami Hmongów. Chociaż bowiem termin "Miao" jest dziś używany przez władze chińskie dla określenia etnicznie i językowo spokrewnionych ludów (jak Hmong, Hmu, Kho Xiong i A Hmao), w przeszłości nie było to tak oczywiste. W historycznych zapiskach chińskich terminu tego używano w odniesieniu do wielu różnych grup etnicznych, uważanych za mało znaczące w porównaniu do Han, w tym także takich, które z Hmongami nie miały zupełnie nic wspólnego. Christian Culas i Jean Michaud zauważyli: "W tych wszystkich dawnych zapiskach, aż do połowy XIX stulecia, widać nieustanne zamieszanie co do dokładności określenia grup ludności określanych terminem Miao. Musimy być więc ostrożni, z całym szacunkiem do historycznej wartości (tych zapisków), względem jakichkolwiek wczesnych powiązań".
Konflikty pomiędzy Miaosami a nowo przybywającymi na te tereny osadnikami, nasiliły się w XVIII wieku pod wpływem represyjnych ekonomicznych i kulturalnych reform wprowadzanych przez dynastię Qing. Doprowadziło to do starć zbrojnych i masowej wędrówki ludności; trwało to do końca XIX wieku i w rezultacie większość Hmongów wyemigrowała do Indochin. Migracja ta zaczęła się jednak wcześniej – pod koniec XVII wieku – kiedy to niewielkie grupy Hmongów zaczęły zapuszczać się dalej na południe w poszukiwaniu lepszych ziem pod uprawę.
Pomiędzy lipcem 1919 a marcem 1921 roku Hmongowie w Indochinach Francuskich powstali przeciwko władzom kolonialnym. Francuzi nazywali ten wybuch „wojną szaleńców” (fr. "La Guerre des Fous"), zaś Hmongowie – "Rog Paj Cai" (od nazwiska przywódcy Paj Cai, lub też "wojną o lepsze prawa").
Laos.
Tajna wojna.
W początkach lat sześćdziesiątych XX wieku Centralna Agencja Wywiadowcza zaczęła werbować laotańskich Hmongów do udziału w wojnie wietnamskiej w szeregach Specjalnego Oddziału Partyzanckiego (SGU) pod dowództwem generała Vang Pao. Około 60% Hmongów-mężczyzn było opłacanych przez CIA za uczestniczenie w „tajnej wojnie”. CIA używało SGU do przeciwdziałania siłom komunistycznej Ludowej Armii Wietnamu (LAW) na szlaku Ho Chi Minha, głównej militarnej drogi zaopatrzeniowej z północy na południe przez terytorium Laosu. Partyzanci Hmong ryzykowali życiem, walcząc dla Stanów Zjednoczonych, starając się przecinać linie nieprzyjacielskiej komunikacji i ratując strąconych amerykańskich pilotów. W wyniku tych walk Hmongowie ponieśli wysokie straty: ponad 40 tysięcy Hmongów zginęło, niezliczoną liczbę uznano za zaginionych, tysiące dalszych zostało rannych i na całe życie okaleczonych. 
Generał Vang Pao dowodził obroną Regionu II (MR2) przeciw siłom LAW ze swej kwatery w bazie Long Tieng (Long Cheng), znanej także jako "Lima Site 20 Alternate" (LS 20A). W szczytowym okresie działania LS 20A Long Tieng stało się drugim co do wielkości miastem Laosu. Miało własny bank, lotnisko, zespół szkół, urzędy regionalne oraz wiele innych urzędów i służb towarzyszącym organizacji wojskowej. Przed zakończeniem „tajnej wojny” gen. Vang Po utracił kontrolę nad Long Tieng, które ostatecznie padło ofiarą nieprzyjaciela. 
Po ostatecznym wycofaniu się sił amerykańskich z Wietnamu w 1975 roku laotańskie królestwo zostało obalone przez komunistów, a Hmongowie stali się celem działań odwetowych i prześladowań. Podczas gdy część populacji Hmongów wróciła do swych wiosek z zamiarem ułożenia sobie życia pod panowaniem nowej władzy, tysiące innych szukało ratunku w ucieczce przez graniczną rzekę Mekong do Tajlandii, często pod ogniem. Tak rozpoczął się masowy eksodus Hmongów z Laosu. Ci, którym ucieczka się powiodła, byli w Tajlandii przetrzymywani latami w zarządzanych przez ONZ obozach dla uchodźców. Niemal w 20 lat później, w latach dziewięćdziesiątych XX wieku, podjęto międzynarodową debatę mającą zadecydować, czy Hmongowie powinni wrócić do Laosu, czy też – ze względu na to, że byli w tym kraju prześladowani – uzyskać prawa imigranckie w USA i innych krajach zachodnich. Ostatecznie przyznano im status uchodźców.
Ruch oporu Hmongów.
Spośród tych Hmongów, którzy nie uciekli z Laosu, od dwóch do trzech tysięcy zostało deportowanych do tzw. obozów reedukacyjnych, gdzie więźniów politycznych przetrzymywano przez okres 3–5 lat. Wielu Hmongów – zmuszanych do pracy ponad siły i będących ofiarami prześladowań – nie przeżyło okresu uwięzienia w obozach. Tysiące innych, zwłaszcza żołnierzy, którzy zawierzyli CIA, a także ich rodziny, uciekli w odległe regiony górskie – jak np. masyw Phou Bia, najwyższe (a tym samym najmniej dostępne) pasmo górskie w Laosie. Część Hmongów chciała w ukryciu przeczekać najtrudniejszy okres, ale byli i tacy, którzy chcieli nadal walczyć przeciwko Pathet Lao i wojskom wietnamskim. Duchowy przywódca Hmongów, Zong Zoua Her, stworzył siły ruchu oporu zwane Chao Fa. Po początkowych sukcesach tych nielicznych oddziałów nastąpiło kontruderzenie komunistycznych wojsk rządowych, w tym bombardowania dywanowe, ciężki ostrzał artyleryjski, jak również użycie defoliantów i broni chemicznej. Schwytani bojownicy byli torturowani i zabijani, a ich żony lub narzeczone wielokrotnie gwałcone. 
Przez cały czas trwania wojny wietnamskiej i przez następne dwadzieścia lat rząd USA utrzymywał, że „tajna wojna” nie istniała i że Stany Zjednoczone nie były zamieszane w żadne operacje powietrzne lub naziemne w Laosie. Dopiero w końcu lat dziewięćdziesiątych, pod naciskiem organizacji zrzeszających weteranów, administracja Billa Clintona przyznała, że Amerykanie brali udział w działaniach w Laosie i uznała, że Hmongom w Tajlandii należy się przyznanie praw uchodźczych. Jednocześnie uhonorowano Amerykanów i Hmongów – weteranów tej zapomnianej wojny. 15 maja 1997 roku rząd Stanów Zjednoczonych zdecydował się wznieść pomnik tej wojny na Cmentarzu w Arlington.

</doc>
<doc id="1524118" url="https://pl.wikipedia.org/wiki?curid=1524118" title="Przedsiębiorstwo Komunikacji Samochodowej w Żarach">
Przedsiębiorstwo Komunikacji Samochodowej w Żarach

Przedsiębiorstwo Komunikacji Samochodowej Spółka Akcyjna w Żarach (używany skrót: PKS S.A. Żary) – spółka handlowa - przewoźnik drogowy założony 1 maja 1998 roku i funkcjonujący od 1 lutego 1999 r., utworzony poprzez prywatyzację dawnego oddziału Państwowej Komunikacji Samochodowej. 
Przedsiębiorstwo należało do istotnych inwestorów branżowych, nabywających inne przedsiębiorstwa utworzone w 1990 r. w ramach podziału dawnej PKS.
Wg stanu na 31 grudnia 2019 roku, spółka pełniła rolę właścicielską dla odrębnych przedsiębiorstw - spółek zależnych, którym przekazano odpowiednio: przewóz osób ("Feniks V sp. z o.o.") i spedycję ("PKS Trans S.A."). 
Spółka zajmowała się również inną niż transport działalnością gospodarczą, m.in. wynajmem pojazdów, dworców autobusowych i innych lokali oraz budową mieszkań.
Rys historyczny.
Po 1945 roku Państwowa Komunikacja Samochodowa w Żarach funkcjonowała w ramach "Ekspozytury Towarowo-Osobowej Państwowej Komunikacji Samochodowej" z siedzibą w Poznaniu. Według archiwaliów, z dniem 1 kwietnia 1953 r. utworzono placówkę terenową "Oddziału I Państwowej Komunikacji Samochodowej w Zielonej Górze" z siedzibą w Żarach. Na skutek reorganizacji PKS, od 1 lipca 1962 roku oddział funkcjonował jako część "Wojewódzkie Przedsiębiorstwo Państwowej Komunikacji Samochodowej w Zielonej Górze" - "Oddział V osobowo-towarowy z siedzibą w Żarach". Po reformie administracyjnej PRL z 1975 r. oddział przyporządkowano pod "17. okręg komunikacyjny" zarządzany przez Dyrekcję Okręgową PKS w Zielonej Górze, obejmującą oddziały PKS z utworzonych wówczas województw: zielonogórskiego i legnickiego. 
Pod koniec lat 70. oddział PKS w Żarach posiadał 180 autobusów i 155 samochodów ciężarowych. Przedsiębiorstwo posiadało placówki terenowe w Lubsku i Żaganiu.
28 lutego 1983 roku w związku z likwidacją Zjednoczenia PKS i powstaniem "Krajowej Państwowej Komunikacji Samochodowej" - oddział w Żarach przyjął nazwę "Krajowa Państwowa Komunikacja Samochodowa w Zielonej Górze - Oddział w Żarach".
Na skutek transformacji systemowej w Polsce i likwidacji Krajowej Państwowej Komunikacji Samochodowej oddział został przekształcony w komercyjne przedsiębiorstwo państwowe pod nazwą "Przedsiębiorstwo Państwowej Komunikacji Samochodowej w Żarach". 
Z początkiem lutego 1999 r. PPKS w Żarach jako pierwszy ze 176 dawnych oddziałów PKS został sprywatyzowany w formie tzw. leasingu (oddania pracownikom do odpłatnego korzystania). Raty leasingowe za przejęte przedsiębiorstwo spłacono w ciągu roku.
Przedsiębiorstwo uczestniczyło w prywatyzacji podobnych firm:
W latach 2001-2004 roku bez skutku rywalizowano z PKS Tour Jelenia Góra o przejęcie PPKS Legnica, posiadając w założonej w tym celu spółce z udziałem pracowników PKS Legnica 24,6% udziałów. 
Od 1 maja 2003 roku przewoźnik przejął, w drodze wygranych przetargów, obsługę komunikacji miejskiej na rzecz gminy miejskiej Żary. 
Od marca 2013 roku przewozami pasażerskimi zajmuje się wyodrębniona z PKS S.A. spółka zależna pn."Feniks V". W 2015 roku spółka "Feniks V" złożyła władzom samorządowym Żagania ofertę przejęcia Miejskiego Zakładu Komunikacyjnego, która została odrzucona.
W latach 2019-2020 r. spedycję przekazano spółce zależnej "PKS Trans". 
Działalność.
PKS S.A. Żary pełni wobec spółek zależnych rolę właścicielską, świadczy im również najem środków transportu i nieruchomości.
Spółka świadczy na rynku usługi serwisowe dla transportu samochodowego oraz sprzedaż paliw. 

</doc>
<doc id="1524123" url="https://pl.wikipedia.org/wiki?curid=1524123" title="Kalwaria (ujednoznacznienie)">
Kalwaria (ujednoznacznienie)



</doc>
<doc id="1524124" url="https://pl.wikipedia.org/wiki?curid=1524124" title="Brama Syjońska">
Brama Syjońska



</doc>
<doc id="1524126" url="https://pl.wikipedia.org/wiki?curid=1524126" title="Nueil-sur-Argent">
Nueil-sur-Argent



</doc>
<doc id="1524130" url="https://pl.wikipedia.org/wiki?curid=1524130" title="Zurna">
Zurna



</doc>
<doc id="1524131" url="https://pl.wikipedia.org/wiki?curid=1524131" title="Mardż Ibn Amir">
Mardż Ibn Amir



</doc>
<doc id="1524136" url="https://pl.wikipedia.org/wiki?curid=1524136" title="Telefonia cyfrowa">
Telefonia cyfrowa

Telefonia cyfrowa (ang. "Digital telephony") – system odbioru i przesyłania dźwięków na odległość za pomocą urządzeń cyfrowych. W latach 60. XX wieku dotychczasowy analogowy system został niemal całkowicie zastąpiony przez cyfrowy rdzeń. Jej rozpowszechnienie pozwoliło na obniżenie kosztów użytkowania usług telefonicznych oraz na uruchomienie nowych usług sieciowych, takich jak Integrated Services Digital Network.
Etapy rozwoju telefonii cyfrowej:

</doc>
<doc id="1524138" url="https://pl.wikipedia.org/wiki?curid=1524138" title="Arena Lwów">
Arena Lwów

Arena Lwów (ukr. Арена Львів, "Arena Lwiw") – stadion we Lwowie, na którym zostały rozegrane trzy mecze grupowe Euro 2012.
Przygotowywanie terenu rozpoczęło się w listopadzie 2008, natomiast fundamenty rozpoczęto wylewać 20 stycznia 2009 roku.
Pierwszy przetarg na budowę wygrała ALPINE Bau GmbH, jednak z powodu rozbieżności finansowych między firmą a miastem Lwów zrezygnowała.
Generalnym wykonawcą zostało ukraińskie Przedsiębiorstwo Projektowo-Budowlane Azowinteks S.A. z siedzibą w Mariupolu.
W związku z dużymi opóźnieniami w budowie 30 marca 2010 wicepremier Ukrainy ds. Euro 2012 Borys Kołesnikow poinformował iż nowym wykonawcą budowy lwowskiego stadionu będzie doniecka firma Altkom. Stadion został otwarty 29 października 2011 roku.
Od sezonu 2014/2015 do zimowej przerwy sezonu 2016/2017 swoje spotkania rozgrywała na tym stadionie drużyna Szachtara Donieck.
Stadion położony jest 7,5 km w linii prostej na południe od centrum (rynku) Lwowa.
Mecze Euro 2012.
Podczas Mistrzostw Europy w 2012, które odbyły się w Polsce oraz na Ukrainie na stadionie rozegrano trzy mecze fazy grupowej.

</doc>
<doc id="1524141" url="https://pl.wikipedia.org/wiki?curid=1524141" title="Cięcie plazmowe">
Cięcie plazmowe

Cięcie plazmowe – proces cięcia metali (stali, stopów aluminium, stopów miedzi itp.) przy zastosowaniu łuku plazmowego. Cięcie plazmowe prowadzone jest w sposób zmechanizowany lub ręczny. Procesy cięcia zmechanizowanego dotyczą głównie cięcia przy zastosowaniu przecinarek CNC lub robotów przemysłowych. Źródłem ciepła topiącym metal jest łuk plazmowy jarzący się między elektrodą, a materiałem obrabianym.
Przed utworzeniem głównego łuku plazmowego może być wytwarzany łuk pilotażowy (pomocniczy), który jarzy się między elektrodą, a dyszą plazmową. Duża gęstość energii cieplnej charakteryzująca łuk plazmowy umożliwia prowadzenie cięcia z prędkościami dochodzącymi do 10 m/min. Prędkość cięcia oraz przebijalność blach uwarunkowana jest głównie parametrami prądowymi łuku plazmowego oraz gatunkiem i grubością ciętego metalu. Stosowane obecnie źródła plazmy umożliwiają przebijanie blach ze stali niskowęglowych o grubości do ok. 60 mm. W przypadku cięcia stali nierdzewnych, kwasoodpornych itp. przebijalność spada o ok. 20%. Łuk plazmowy generowany jest przez źródło plazmy. Źródła plazmy stosowane przy cięciu zmechanizowanym umożliwiają uzyskanie wysokiej jakości krawędzi ciętego metalu m.in. poprzez zastosowanie dodatkowych gazów wirujących, których zadaniem jest dodatkowe zawężenie łuku plazmowego w plazmotronie. Stosowane powszechnie gazy plazmowe i wirujące to przy cięciu stali niskowęglowych: powietrze i tlen, przy cięciu stali nierdzewnych azot i mieszanki argon/wodór/azot.

</doc>
<doc id="1524142" url="https://pl.wikipedia.org/wiki?curid=1524142" title="Twórczość chorych psychicznie">
Twórczość chorych psychicznie

Twórczość chorych psychicznie – pojęcie określające całokształt dzieł tworzonych przez osoby zdradzające trwałe lub przejściowe zaburzenia psychicznie, przede wszystkim pacjentów ze schizofrenią. Twórczość ta jest przedmiotem zainteresowania lekarzy psychiatrów i psychologów, traktujących ją jako cenne uzupełnienie dokumentacji stanu psychopatologicznego pacjenta, a także historyków sztuki i artystów, doszukujących się w niej wartości artystycznych i nowych form ekspresji artystycznej. Inne określenia tej sztuki to "sztuka schizofreniczna", "sztuka psychopatologiczna", ang. "artistic self-expression", niem. "schizophrenische Bildnerei" (Prinzhorn), "zustandsgebundene Kunst" (Navratil). Kępiński proponował stosowanie szerokiego, niewartościującego określenia "schizofreniczna ekspresja plastyczna", obejmującego różnorodne formy ekspresji pacjentów, w tym zarówno te bezwartościowe jak i cenne pod względem wartości artystycznych.
Zainteresowanie sztuką chorych psychicznie rozpoczęło się równolegle z powstaniem nowoczesnej psychiatrii, w pierwszych latach XX wieku. Ernst Kretschmer pisał, że chcąc poznać "pełnię wewnętrznego życia w schizofrenii, należy studiować nie żywoty wieśniaków, lecz poetów i królów cierpiących na tę chorobę". Kępiński pisze o schizofrenii artystycznej, określając tym pojęciem obraz choroby u osób w okresie przedchorobowym wyróżniających się wybitną inteligencją, wyobraźnią i uzdolnieniami artystycznymi. 
Cenną kolekcję dzieł pacjentów hospitalizowanych w szpitalach psychiatrycznych Europy i Japonii zebrał Hans Prinzhorn. Kolekcję Prinzhorna odkrył po II wojnie światowej Jean Dubuffet, który stworzył pojęcie "Art Brut". W 2002 roku w Heidelbergu powstało Muzeum Prinzhorna.
W kazuistyce psychiatrycznej przywołuje się zarówno dzieła nieznanych pacjentów, czasem odkrytych po ich śmierci, jak większość z wystawianych w Muzeum Prinzhorna dzieł; z drugiej strony, analizuje się dzieła wybitnych artystów, u których stwierdzono lub podejrzewano zaburzenia psychiczne. Przykładem może być twórczość Vincenta van Gogha, w której Karl Jaspers doszukiwał się cech zdradzających objawy schizofrenii. Odrębnym zagadnieniem jest twórczość niespontaniczna, powstająca w ośrodkach opieki zdrowotnej w ramach terapii zajęciowej. Rzadko jest ona wysoko oceniana w kategoriach sztuki, natomiast odgrywa dużą rolę w leczeniu pacjentów i pomaga im powrócić do funkcjonowania w społeczeństwie.

</doc>
<doc id="1524151" url="https://pl.wikipedia.org/wiki?curid=1524151" title="Rafael Lorente de Nó">
Rafael Lorente de Nó

Rafael Lorente de Nó (ur. 8 kwietnia 1902, zm. 2 kwietnia 1990) – hiszpańsko-amerykański neurofizjolog i neuroanatom, uczeń Santiago Ramóna y Cajala. W latach 30. opublikował cenione prace dotyczące anatomii kory mózgowej, dróg słuchowych i formacji hipokampa. Był pierwszym, który opisał opóźnienie synaptyczne.

</doc>
<doc id="1524153" url="https://pl.wikipedia.org/wiki?curid=1524153" title="Sztuka psychopatologiczna">
Sztuka psychopatologiczna



</doc>
<doc id="1524154" url="https://pl.wikipedia.org/wiki?curid=1524154" title="Sztuka schizofreniczna">
Sztuka schizofreniczna



</doc>
<doc id="1524159" url="https://pl.wikipedia.org/wiki?curid=1524159" title="Rezerwat przyrody Źródliskowa Buczyna im. Jerzego Jackowskiego">
Rezerwat przyrody Źródliskowa Buczyna im. Jerzego Jackowskiego

Rezerwat przyrody „Źródliskowa Buczyna im. Jerzego Jackowskiego” – rezerwat leśny o powierzchni 155,44 ha, utworzony 30 maja 1956 (powiększony w 2005 r.), w województwie zachodniopomorskim, na południowych stokach Wzgórz Bukowych i częściowo w obniżeniu pochodzenia aluwialnego nad jeziorem Glinna, 5 km na zachód-północny zachód od Starego Czarnowa, na terenie Szczecińskiego Parku Krajobrazowego „Puszcza Bukowa”.
Obszar rezerwatu podlega ochronie ścisłej.
Cel ochrony.
Celem ochrony jest zachowanie ze względów przyrodniczych, naukowych i dydaktycznych cech i procesów naturalnych dla wyróżniającego się dużymi walorami biocenotycznymi oraz estetycznymi kompleksu buczyn, łęgów i olsów, kształtującego się w warunkach dużego urozmaicenia rzeźby terenu i warunków siedliskowych.
Charakterystyka.
Rzeźba terenu i gleby.
W obrębie rezerwatu znajdują się południowe stoki wału Wzgórz Bukowych oraz równinne tereny nad Jeziorem Glinna. We wschodniej części rozciąga się płaskowyż sięgający 80 m n.p.m. wysokości. Jego strome stoki opadają w stronę południową i wschodnią o 20-40 m. W części północno-wschodniej płaskowyżu znajduje się rynnowate obniżenie, którego dno sięga 65 m n.p.m. Część zachodnia rezerwatu ma bardziej zróżnicowaną rzeźbę terenu. Na południu płaskie tereny nad jeziorem Glinna znajdują się na wysokości 25-30 m n.p.m. Nieznacznie się wznosząc (do około 35 m n.p.m.) Ku północy teren się podnosi tak, że szczyty wzniesień o orientacji południkowej osiągają 74 m n.p.m.
W obniżeniach terenu z wysokim poziomem wód gruntowych występują gleby bagienne. Gleby torfowe i mułowo-torfowe pokrywają najniższe partie rezerwatu nad jeziorem Glinna oraz dna dolin strumieni. Znaczną powierzchnię rezerwatu zajmują bardzo żyzne czarnoziemy. Gleby te wykształciły się w warunkach dużej wilgotności z bardzo bogatych w węglan wapnia glin i piasków akumulacji lodowcowej. Na glebach tych występują buczyny źródliskowe i łęgi jesionowe. Największe powierzchnie zajmują w rezerwacie gleby brunatnoziemne porośnięte żyznymi buczynami.
Szata roślinna.
W rezerwacie wykształcają się lasy bukowe o cechach zespołu naturalnego i o różnych odmianach typologicznych, w tym z rzadkim zespołem buczyny źródliskowej ze storczykami ("Mercuriali-Fagetum"). Wnętrze lasu jest ocienione i wilgotne, co sprzyja pokrywaniu drzew przez porosty i glony. Na licznych kamieniach nad strumieniami rozwijają się mchy wapniolubne. W jarach rozwijają się lasy łęgowe, a w miejscach nisko położonych i zabagnionych, przede wszystkim nad jeziorem Glinna, płaty olszyn i łozowisk. Zbocza pagórków porasta zespół buczyny pomorskiej w różnych odmianach.
Spośród roślin chronionych występują tu m.in.: bluszcz pospolity ("Hedera helix"), wiciokrzew pomorski ("Lonicera periclymenum"), buławnik czerwony ("Cephalanthera rubra"), kruszczyk szerokolistny ("Epipactis helleborine"), gnieźnik leśny ("Neottia nidus-avis"), porzeczka czarna ("Ribes nigrum"), kalina koralowa ("Viburnum opulus"), kruszyna pospolita ("Frangula alnus"), przytulia wonna ("Galium odoratum"), konwalia majowa ("Convallaria majalis").
Natomiast z roślin zagrożonych i rzadkich mają swoje stanowiska: gwiazdnica bagienna ("Stellaria uliginosa"), turzyca zgrzebłowata ("Carex strigosa"), przetacznik górski ("Veronica montana"), skrzyp zimowy ("Equisetum hyemale"), przylaszczka pospolita ("Hepatica nobilis"), zachyłka oszczepowata ("Phegopteris connectilis"), kokorycz pusta ("Corydalis cava"), kokorycz wątła ("Corydalis intermedia").
Walory turystyczne.
Na północno-wschodnim skraju rezerwatu, od strony ogrodu dendrologicznego – głaz narzutowy z tablicą upamiętniającą dr. Jerzego Jackowskiego (zasłużonego leśnika i działacza Ligi Ochrony Przyrody). Głaz ma 4,6 m obwodu i 1,4 m wysokości. Jest to granit ortoklazowy, różowy, gruboziarnisty. Obok dwa inne głazy z granitu różowego gruboziarnistego (obw. 4,2 m, wys. 1,2 m oraz obw. 4,8 m, wys. 0,9 m).
Przy głazach węzeł znakowanych szlaków turystycznych:
Przez rezerwat prowadzi znakowany niebieski turystyczny Szlak im. Stanisława Grońskiego.

</doc>
<doc id="1524160" url="https://pl.wikipedia.org/wiki?curid=1524160" title="Środki społecznego przekazu">
Środki społecznego przekazu



</doc>
<doc id="1524161" url="https://pl.wikipedia.org/wiki?curid=1524161" title="Louis Wain">
Louis Wain

Louis William Wain (ur. 5 sierpnia 1860 w Clerkenwell, zm. 4 lipca 1939 w London Colney) – angielski rysownik, znany z rysunków przedstawiająch uczłowieczone, wielkookie koty i kocięta.

</doc>
<doc id="1524164" url="https://pl.wikipedia.org/wiki?curid=1524164" title="Anna Sapir Abulafia">
Anna Sapir Abulafia

Anna Brechta Sapir Abulafia (ur. 1952 w Nowym Jorku) – amerykańska historyczka, zajmująca się głównie relacjami żydowsko-chrześcijańskimi w średniowieczu.
Ukończyła historię na Uniwersytecie w Amsterdamie. Tam też rozpoczęła studia doktoranckie. W 1979 wyszła za mąż i przeniosła się na Uniwersytet w Cambridge. Stopień doktora osiągnęła w 1984.
Mężatka, ma dwoje dzieci.

</doc>
<doc id="1524166" url="https://pl.wikipedia.org/wiki?curid=1524166" title="Artur Patek">
Artur Patek

Artur Patek (ur. 1965) – polski historyk, profesor nauk humanistycznych, pracownik Instytutu Historii Uniwersytetu Jagiellońskiego.
Życiorys.
Absolwent II Liceum Ogólnokształcącego im. Joachima Chreptowicza w Ostrowcu Świętokrzyskim. Studia historyczne na Uniwersytecie Jagiellońskim ukończył w 1989. W 1992 obronił pracę doktorską pt. "Polacy w Rosji i ZSRR w latach 1914-1948" (promotor Michał Pułaski). 6 grudnia 2002 Rada Wydziału Historycznego UJ przyznała mu stopień doktora habilitowanego na podstawie rozprawy: "Wielka Brytania wobec Izraela w okresie pierwszej wojny arabsko-izraelskiej, maj 1948 – styczeń 1949". 9 września 2013 otrzymał tytuł profesora nauk humanistycznych. Od 18 marca 2016 kieruje Zakładem Historii Powszechnej Najnowszej UJ.
Członek Polskiego Towarzystwa Studiów Żydowskich (od 2007), Komisji PAU do Badań Diaspory Polskiej (od 2008), Komisji Historycznej PAN Oddz. w Krakowie (2012-2015 przewodniczący), Komisji Środkowoeuropejskiej PAU (od 2012). W latach 2008-2014 redaktor naczelny czasopisma „Prace Historyczne” (Zeszyty Naukowe UJ). Był stypendystą m.in. Fundacji na Rzecz Nauki Polskiej (1993) oraz Fundacji z Brzezia Lanckorońskich (2001, 2006).
Zainteresowania badawcze.
Najnowsze dzieje Bliskiego Wschodu; alija bet – nielegalna imigracja żydowska do Palestyny w okresie mandatowym; Polacy w Ziemi Świętej w XX wieku; Polacy w Rosji i ZSRR; Żydowski Obwód Autonomiczny w ZSRR. Zajmuje się także badaniem dorobku polskich filmowców na emigracji. Autor licznych artykułów z tej dziedziny publikowanych m.in. w "Kwartalniku Filmowym"

</doc>
<doc id="1524171" url="https://pl.wikipedia.org/wiki?curid=1524171" title="Laugarvatn">
Laugarvatn

Laugarvatn – jezioro w południowo-zachodniej Islandii. 
Ze swoją powierzchnią 2,14 km² jest dużo mniejsze od sąsiadującego z nim Apavatn. 
Jezioro Laugarvatn, jak i miejscowość o takiej samej nazwie na jego brzegu, leżą w gminie Bláskógabyggð.
Znajduje się przy złotym kręgu – trasie turystycznej. 
Najkrótsza droga z Þingvellir do gejzerów Haukadalur prowadzi szutrową drogą przez niezamieszkane okolice wzdłuż Laugarvatn na północ.
Mówi się, że ciała ostatniego katolickiego biskupa Islandii, Jóna Arasona z Hólaru, i jego synów, po zamordowaniu ich w XVI wieku, były umyte w tym jeziorze.

</doc>
<doc id="1524172" url="https://pl.wikipedia.org/wiki?curid=1524172" title="Louis-Dominique de Cambis">
Louis-Dominique de Cambis

Louis-Dominique, markiz de Cambis, kawaler de Velleron (ur. 1669, zm. 1740) − francuski arystokrata i dyplomata.
W roku 1715 otrzymał Krzyż Św. Ludwika.
Ambasador Francji w Wiedniu od 1729 roku. Od 1739 roku kawaler orderu Św. Ducha.
W roku 1724 poślubił Catherine-Nicole de Gruyn (1702-1785). 

</doc>
<doc id="1524174" url="https://pl.wikipedia.org/wiki?curid=1524174" title="Jean-Gabriel de la Porte Dutheil">
Jean-Gabriel de la Porte Dutheil

Jean-Gabriel de la Porte du Theil - francuski polityk i dyplomata żyjący w XVIII wieku.
Był zwolennikiem sojuszu z Austrią, na który nadzieje zostały pogrzebane, gdy ministra Amelota zastąpił Rene d'Argenson. 
W latach (1733-1734) du Theil był francuskim "Chargé d’affaires" w Madrycie, a następnie ministrem pełnomocnym (1736-1737) w Wiedniu.
Jego potomkiem był Gabriel de La Porte du Theil (1740-1815).

</doc>
<doc id="1524175" url="https://pl.wikipedia.org/wiki?curid=1524175" title="Conrad-Alexandre de Rottembourg">
Conrad-Alexandre de Rottembourg

Conrad-Alexandre, hrabia de Rottembourg (ur. 1684, zm. 1735) − francuskim dyplomatą. 
W roku 1727 został posłem królestwa Francji w Madrycie. Nie miał jednak sprecyzowanych zadań. Posłował również do Prus. Był plenipotentem na kongresie w Cambrai (1722). 

</doc>
<doc id="1524177" url="https://pl.wikipedia.org/wiki?curid=1524177" title="Rusłana Pysanka">
Rusłana Pysanka

Rusłana Ihoriwna Pysanka lub Pysanko, ukr. Руслана Ігорівна Писанка (Писанко), "Rusłana Igoriewna Pisanka (Pisanko)" (ur. 17 listopada 1965 w Kijowie, zm. 19 lipca 2022 w Kaiserslautern) – ukraińska aktorka i dziennikarka.
Życiorys.
Urodziła się 17 listopada 1965 roku w Kijowie, w rodzinie filmowej. Jej ojcem był operator filmowy Ihor Pisanko (ur. 1941), laureat Państwowej Nagrody im. Tarasa Szewczenki za film "Radziecka Ukraina" w 1973 roku. W 1995 ukończyła studia reżyserskie na Kijowskim Uniwersytecie Teatru, Kina, Telewizji. Za rolę w filmie "Moskal - czarodziej" została nagrodzona Medalem im. Aleksandra Dowżenki. Razem z Radmiłą Szczogoliewą uczestniczyła w reality show "Kobiecy Klub". Oprócz tego prowadziła wydania prognozy pogody w kanale Inter, a w latach 2003-2004 prowadziła program telewizyjny "Страна Советов" w telewizji NTW.
W Polsce była znana z roli wiedźmy Horpyny w filmie "Ogniem i mieczem" reżyserii Jerzego Hoffmana.
Zmarła 19 lipca 2022 na skutek ciężkiej choroby.
Życie prywatne.
Od 2012 była zamężna z Igorem Isakowem.

</doc>
<doc id="1524178" url="https://pl.wikipedia.org/wiki?curid=1524178" title="Louis de Potier (5. książę de Gesvres)">
Louis de Potier (5. książę de Gesvres)

Louis de Potier, 5. książę de Gesvres (zm. 28 grudnia 1774) – francuski arystokrata i dyplomata.
W 1742 roku był ambasadorem nadzwyczajnym Francji w Wiedniu.
Jego syn Louis-Joachim de Potier, 6. książę de Gesvres (ur. 9 maja 1733, zm. 7 lipca 1794) został w 1794 zgilotynowany. 

</doc>
<doc id="1524184" url="https://pl.wikipedia.org/wiki?curid=1524184" title="Madonna Stalingradzka">
Madonna Stalingradzka

Madonna Stalingradzka lub Madonna z Twierdzy – wizerunek przedstawiający Matkę Boską z Dzieciątkiem, wykonany w wigilijną noc 1942 roku podczas bitwy stalingradzkiej, przez niemieckiego lekarza z batalionu zaopatrzenia 16. Dywizji Pancernej i zarazem pastora ewangelickiego, Kurta Reubera. Rysunek został wykonany węglem na odwrocie mapy Rosji – jedynym większym kawałku papieru (90 × 115 cm), jakim dysponował Reuber. Przedstawia skuloną Madonnę otuloną kocem wokół której widnieją napisy w języku niemieckim: "Licht. Leben. Liebe. Weihnachten im Kessel. Festung Stalingrad" (pol. „Światło. Życie. Miłość. Boże Narodzenie w kotle. Twierdza Stalingrad”). 
Rysunek został wywieziony ostatnim samolotem jaki wydostał się z kotła stalingradzkiego 13 stycznia 1943 roku. Obecnie oryginał znajduje się w Kościele Pamięci w Berlinie, a repliki i kopie w: katedrze w Coventry i w kościele św. Mikołaja w Wołgogradzie oraz w kilkudziesięciu miastach na terenie Niemiec (w postaci obrazów i rzeźb). 

</doc>
<doc id="1524189" url="https://pl.wikipedia.org/wiki?curid=1524189" title="Parafia św. Stanisława Kostki">
Parafia św. Stanisława Kostki

Parafie pod wezwaniem św. Stanisława Kostki

</doc>
<doc id="1524190" url="https://pl.wikipedia.org/wiki?curid=1524190" title="Punxsutawney">
Punxsutawney

Punxsutawney – miasto w hrabstwie Jefferson w stanie Pensylwania, 129 km na północny wschód od Pittsburgha. W 1907 roku miasteczka Punxsutawney i Claysville zostały połączone i nazwane "Greater Punxsutawney". W pobliżu miasta wydobywany jest wysokiej jakości węgiel kamienny. W przeszłości w mieście istniały huty szkła, odlewnie, walcownie, jak również młyny zbożowe i tkalnie. W roku 1900 zamieszkiwało tu 6746 osób; w 1910 9058; w 1920 10 311; a w 1940 9482. Według spisu powszechnego w roku 2000 Punxsutawney miało 6271 mieszkańców.
Najbardziej znanym mieszkańcem Punxsutawney jest Punxsutawney Phil, świstak mający jakoby zdolność przewidywania pogody, podczas dorocznie obchodzonego Dnia Świstaka w dniu 2 lutego. Phil i miasto byli bohaterami komedii romantycznej z roku 1993, zatytułowanej "Dzień świstaka" (aczkolwiek film niemal w całości był kręcony w miejscowości Woodstock w stanie Illinois).
Punxsutawney jest położone około 160 km na południe od Erie.
Dane demograficzne.
Zgodnie z danymi US Census Bureau z roku 2000 miasto zamieszkiwało 6271 osób w 2748 gospodarstwach domowych i 1602 rodzinach. Gęstość zaludnienia wynosiła 708 osób na km². W mieście znajdowało się 3042 budynków mieszkalnych przy zagęszczeniu 343,4 jednostek na km². 98,79% mieszkańców było rasy białej, 0,22% Afroamerykanów, 0,16% amerykańskich Indian, 0,27% Azjatów i 0,02% innych ras, przy czym 0,54% przyznawało się do przynależności do 2 lub więcej ras. Ludności pochodzenia latynoskiego było 0,75% ogółu populacji.
Średni dochód roczny gospodarstwa domowego wynosił 26 250 USD rocznie, a w przeliczeniu na rodzinę 33 054. Średni dochód mężczyzn wynosił 28 958, a kobiet 19 076 USD. 13,3% rodzin i 16,9% ogółu populacji żyło poniżej progu ubóstwa, w tym 20,6% osób w wieku poniżej 18 i 12,8% powyżej 65 roku życia.
Władze.
Punxsutawney jest zarządzane przez siedmioosobową Radę Miejską; każdy z członków jest wybierany na 4-letnią kadencję. W chwili obecnej (2008) członkami Rady są: przewodnicząca Susan Glessner, wiceprzewodnicząca Donna Lellock, Lawrence Chenoga, Michael Porada, Robert Reesman, William Spencer i Roger Steele. 
Burmistrz (obecnie James Wehrle), jest również wybierany na 4-letnią kadencję i poza innymi obowiązkami jest przełożonym miejskiej policji.
Punxsutawney jest najgęściej zaludnioną miejscowością w hrabstwie Jefferson.
Punxsutawney w kulturze.
Film "Dzień świstaka" związany jest z Punxsutawney, aczkolwiek kręcony był w Woodstock, Illinois. W filmie występują w rolach głównych Bill Murray i Andie MacDowell.

</doc>
<doc id="1524191" url="https://pl.wikipedia.org/wiki?curid=1524191" title="Mirosław Ostromęcki">
Mirosław Ostromęcki

Mirosław Ostromęcki, ps. „Majewski”, „Mirski Kazimierz”, „Orski” (ur. 17 grudnia 1914 w Warszawie, zm. 30 marca 2000 tamże) – żołnierz Narodowych Sił Zbrojnych i Armii Krajowej, podpułkownik Wojska Polskiego, szef Biura Informacji w KG NSZ, redaktor naczelny „Szańca”, działacz społeczny.
Życiorys.
Dzieciństwo i młodość.
Urodził się w Warszawie w rodzinie inteligenckiej. Ukończył Gimnazjum im. Stefana Batorego w Warszawie. Studiował na Wydziale Mechanicznym Politechniki Warszawskiej. W 1933 został przyjęty do korporacji akademickiej Arkonia. Na studiach politechnicznych nawiązał bliskie kontakty z wieloma przedstawicielami ruchu narodowego. W latach 1936−1938 pełnił funkcje pierwszego wiceprezesa, a następnie prezesa Bratniej Pomocy Politechniki Warszawskiej oraz przewodniczącego Porozumienia Bratnich Pomocy Uczelni Warszawskich, zawartego w celu egzekwowania od władz oświatowych II RP prawa do autonomii wyższych uczelni.
II wojna światowa.
Po kampanii wrześniowej wstąpił do Organizacji Wojskowej Związek Jaszczurczy, organizując w nim pion propagandy. Był twórcą Polskiej Informacji Prasowej – agencji informacyjnej powołanej przez Grupę „Szańca”. Przez całą okupację agencja wydawała w nakładzie 300 egz. wewnętrzny biuletyn, służący jako podstawa materiałowa dla prasy partyjnej z „Szańcem” na czele (korzystała z niej także prasa Armii Krajowej). Ostromęcki redagował też pismo „Naród i Wojsko”, a z czasem przejął kontrolę wydawniczą nad większością tytułów środowiska „Szańca”: „Załogą”, „Placówką” oraz „Agencją Antykomunistyczną”. W okresie okupacji pracował oficjalnie w założonej przez siebie firmie komisowej w Warszawie. Od połowy 1942 ukrywał się, poszukiwany przez Gestapo. Po powstaniu Narodowych Sił Zbrojnych w 1942 został szefem Biura Informacji w KG NSZ.
Należał do ścisłego kierownictwa tajnej Organizacji Polskiej (nazywanej też Organizacją Wewnętrzną); od 1943 – do Dyrektoriatu, utajnionych struktur środowiska "Szańca" (poziom wtajemniczenia C – "Czarniecki", a następnie Z – "Zakon"), gdzie był odpowiedzialny za propagandę (grupa II; Grupa propagandy). Równolegle w strukturze wojskowej pełnił funkcję przewodniczącego Komitetu Wydawniczego przy dowódcy NSZ. W 1943 ukończył kurs podchorążówki NSZ. W tym samym czasie, od 1942, w jego domu we Włochach ukrywała się rodzina żydowska. 
Wybuch powstania warszawskiego zaskoczył go w Warszawie; walczył w oddziale por. Michała Słomińskiego pod ps. „Majewski”; został awansowany na stopień ppor. Armii Krajowej. W lokalu konspiracyjnym przy ul. Wspólnej zorganizował redakcję powstańczego „Szańca”; pismo było drukowane codziennie w 10 tys. egz. w kolejnych drukarniach AK; w sumie wydano 43 numery, ostatni na początku października 1944. Kolportażem zajmowała się głównie Kompania NSZ „Warszawianka” wchodząca w skład Zgrupowania Chrobry II AK, z którą utrzymywał kontakt za pośrednictwem przekopu pod Alejami Jerozolimskimi.
Po upadku powstania.
Po powstaniu uciekł z transportu i zameldował się w KG NSZ w Brwinowie. W styczniu 1945, awansowany do stopnia porucznika, został inspektorem NSZ na Obszar Centrum-Wschód (pod ps. "Mirski"); jednocześnie był członkiem Komitetu Wykonawczego Organizacji Wewnętrznej (najwyższy poziom wtajemniczenia – „A”); w pierwszej połowie 1945 objeżdżał podległe mu okręgi (białostocki, lubelski, siedlecki, warszawski) z rozkazem stopniowego likwidowania oddziałów oraz przenoszenia „spalonych” i zagrożonych aresztowaniem żołnierzy na ziemie zachodnie i północne. Osobnym problemem było podtrzymywanie morale oddziałów leśnych. W lipcu 1945 wszedł w skład Rady Inspektorów NSZ przy Komendancie Głównym. Aresztowany 1 października 1945 w mieszkaniu konspiracyjnym w Warszawie, w Kolonii Staszica. Jak sam wspominał: „"UB otoczyło całą dzielnicę i przeszukiwało dom po domu”". Przetrzymywany najpierw w więzieniu na warszawskiej Pradze przy ul. 11 Listopada, a następnie w więzieniu mokotowskim.
Śledztwo prowadzili Ludwik Serkowski i Józef Różański. Oskarżony z art. 1 dekretu o ochronie państwa z 30 października 1944 oraz z art. 27 kodeksu karnego Wojska Polskiego. 28 października 1946 został skazany przez Wojskowy Sąd Rejonowy w Warszawie na karę śmierci z utratą praw publicznych na zawsze oraz konfiskatą mienia. Po latach wspominał: „"Na ułaskawienie oczekiwałem w pojedynce, ze światłem w noc i w dzień”". Bolesław Bierut ułaskawił go 12 grudnia 1946 dzięki interwencji wielu osobistości (m.in. ks. kard. Adama Sapiehy, Juliana Tuwima i Stanisława Szwalbego), a wbrew jednogłośnej decyzji Najwyższego Sądu Wojskowego oraz opinii MBP wystawionej przez płk Józefa Różańskiego i dyrektora Biura Prezydialnego KRN Kazimierza Biskupskiego. Karę zamieniono na dożywocie, następnie w wyniku amnestii na 15 lat pozbawienia wolności. Więziony we Wronkach.
Postanowieniem sądu z 19 marca 1955, latem tego roku został warunkowo zwolniony. Do więzienia nie wrócił. Pracował w przemyśle elektromaszynowym, głównie we Wrocławiu. 
W latach 1958−1984 był dyrektorem Zakładów Aparatury Elektronicznej we Wrocławiu, należących do spółki INCO-VERITAS. Po wyjściu z więzienia należał, jako szeregowy członek, do Stowarzyszenia PAX.
Okres III RP.
Po 1989 awansowany decyzjami Ministra Obrony Narodowej do stopnia majora (1995), a następnie podpułkownika (1999). Współtwórca Związku Żołnierzy NSZ; od 1992 przewodniczący Rady Naczelnej Związku. Od 1990 członek Koła nr 1 Stowarzyszenia Polskich Kombatantów. Od 1995 członek założyciel Klubu Przyjaciół „Szańca”.
Zmarł 30 marca 2000 w Warszawie, pochowany w grobie rodzinnym na warszawskich Powązkach (kwatera 34-1-29/30).
W 1940 ożenił się z Heleną Deskur (zm. w 2000), krewną ks. kard. Andrzeja Deskura. Mieli dwójkę dzieci: córkę Annę Ostromęcką-Kieniewicz (1944−2000) i syna Andrzeja (ur. 1942).

</doc>
<doc id="1524194" url="https://pl.wikipedia.org/wiki?curid=1524194" title="Ulf Bengtsson">
Ulf Bengtsson

Ulf Bengtsson (ur. 26 stycznia 1960 w Höganäs, zm. 17 marca 2019 w Halmstad) – szwedzki tenisista stołowy, dwukrotny medalista mistrzostw świata oraz dwukrotny mistrz Europy. W 1984 w Kuala Lumpur zajął trzecie miejsce w Pucharze Świata. Był 29-krotnym medalistą mistrzostw Szwecji.

</doc>
<doc id="1524198" url="https://pl.wikipedia.org/wiki?curid=1524198" title="Mikołajek (książka)">
Mikołajek (książka)

Mikołajek () – pierwsza książka z serii o Mikołajku. Autorem książki jest René Goscinny. Ilustracje stworzył Jean-Jacques Sempé. Na język polski została przetłumaczona przez Tolę Markuszewicz i Elżbietę Staniszkis. W Paryżu Mikołajek został wydany w 1960, zaś w Warszawie w 1964 i w 1996.

</doc>
<doc id="1524199" url="https://pl.wikipedia.org/wiki?curid=1524199" title="Marcin II">
Marcin II



</doc>
<doc id="1524200" url="https://pl.wikipedia.org/wiki?curid=1524200" title="Hans Alsér">
Hans Alsér

Hans Alsér (ur. 23 stycznia 1942 w Borås, zm. 15 stycznia 1977 w Sztokholmie) – szwedzki tenisista stołowy oraz trener, dwukrotny mistrz świata, ośmiokrotny mistrz Europy, członek Galerii Sław ETTU. 
Był dwukrotnym mistrzem Europy juniorów oraz siedemnastokrotnym mistrzem Szwecji seniorów. Dwukrotnie zwyciężał tytuł mistrza Europy w grze pojedynczej, lecz największe sukcesy odnosił w grze podwójnej oraz drużynowo z kadrą Szwecji. W grze podwójnej w parze z Kjellem Johanssonem po dwa razy zdobywał tytuł mistrza świata oraz mistrza i wicemistrza Europy. Z reprezentacją Szwecji zaś zdobył dwa brązowe medale mistrzostw świata oraz cztery złote medale mistrzostw Europy.
Zginął w katastrofie lotniczej w 1977.
Życiorys.
Kariera turniejowa.
Kariera juniorska.
W 1957 został brązowym, a rok później srebrnym medalistą mistrzostw Szwecji w grze pojedynczej w kategorii wiekowej do 17 lat. W 1959 zaś w tej samej kategorii wiekowej zdobył tytuł mistrzowski, po tym, jak pokonał w finale Stellana Bengtsson 2-0 w setach. W 1957 dwukrotnie zostawał mistrzem Europy juniorów (w grze pojedynczej i podwójnej), a w 1958 dwukrotnie wicemistrzem (w grze pojedynczej i podwójnej mieszanej).
Kariera seniorska.
Mistrzostwa Szwecji.
W 1957 startował również po raz pierwszy w seniorskich mistrzostwach Szwecji, zdobywając brązowy medal w grze podwójnej. Ostatni raz występował w nich zaś w 1974, kiedy to zajął piąte miejsce. W przeciągu owych lat sześciokrotnie zostawał mistrzem Szwecji w grze pojedynczej, raz w grze podwójnej mieszanej oraz dziesięciokrotnie w grze podwójnej. Osiem z tych tytułów zdobywał grając w parze Kjellem Johanssonem. Łącznie zdobył w turniejach mistrzostw Szwecji: 17 złotych, 7 srebrnych i 10 brązowych medali.
Mistrzostwa Europy.
Pierwszy raz na mistrzostwach Europy startował zaś w 1960, zajmując ostatecznie piąte miejsce w grze pojedynczej. Dwa lata później zdobył dwa złote medale: w grze pojedynczej oraz w grze podwójnej mieszanej w parze z Inge Harst. W 1964 został zaś – jako członek kadry narodowej Szwecji – mistrzem Europy, a w grze podwójnej w parze z Kjellem Johanssonem wicemistrzem. W kolejnych mistrzostwach Szwecja z nim w składzie również zwyciężyła tytuł mistrzowski, a złoty medal tym razem udało mu się także zdobyć w grze podwójnej (znów w parze z Johanssonem). Wraz z reprezentacją Szwecji w rozgrywkach drużyn narodowych triumfował jeszcze w mistrzostwach 1968 i 1970 roku. W tych samych latach dwukrotnie zdobywał także srebrne medale w grze podwójnej (również w parze z Johanssonem), w grze pojedynczej zaś odpowiednio brązowy (1968) i złoty (1970) medal.
Mistrzostwa świata.
W mistrzostwach świata trzykrotnie zdobywał brązowe medale oraz dwukrotnie złote. W 1959 zajął trzecie miejsce w grze podwójnej w parze z Åke Rakellem, a w 1963 i 1967 w turnieju drużyn narodowych. W 1967 zdobył zaś (w parze z Kjellem Johanssonem) tytuł mistrza świata w grze podwójnej, co udało im się także powtórzyć w 1969.
Kariera klubowa.
Jego pierwszym klubem był Byttorps IF, a w późniejszych latach występował jeszcze w Norrby IF, Leksbergs BTK, Mariestads BoIS i Mölndals BTK.
Po zakończeniu kariery.
Po zakończeniu kariery zawodniczej był trenerem m.in. kadry Niemiec. Zginął w katastrofie lotniczej w 1977. W 2016 został mianowany członkiem Galerii Sław ETTU.
Sukcesy.
Sukcesy turniejowe.
"Na podstawie."
Linki zewnętrzne.
 

</doc>
<doc id="1524201" url="https://pl.wikipedia.org/wiki?curid=1524201" title="Hans Alser">
Hans Alser



</doc>
<doc id="1524202" url="https://pl.wikipedia.org/wiki?curid=1524202" title="Sumatrzak Deissnera">
Sumatrzak Deissnera

Sumatrzak Deissnera, ("Parosphromenus deissneri") – gatunek ryby z rodziny guramiowatych (Osphronemidae). Bywa hodowana w akwariach.
Występowanie.
Sumatrzak Deissnera znany jest jedynie z Bangka w Indonezji. W literaturze akwarystycznej jako miejsce jego występowania opisano również wyspę Sumatra i Półwysep Malajski
Warunki hodowlane.
Sumatrzak Deissnera jest płochliwym gatunkiem, dlatego też akwarium powinno być gęsto obsadzone roślinnością oraz posiadać kilka grot. Najlepszymi towarzyszami w akwarium są małe, spokojne i nieagresywne gatunki. Woda powinna być miękka i kwaśna, a oświetlenie niezbyt jaskrawe. Temperatura wody powinna wynosić ok. 26 °C.
Pożywienie.
Żywi się różnym pokarmem, głównie żywym.
Rozmnażanie.
Sumatrzak Deissnera składa ikrę na wewnętrznym sklepieniu groty. Jeśli tarło będzie zakończone samiec wytwarza pęcherzyki powietrza, w celu osłonięcia ikry. Po trzech dobach następuje wylęg młodych, których pilnuje samiec.

</doc>
<doc id="1524204" url="https://pl.wikipedia.org/wiki?curid=1524204" title="Marcin III">
Marcin III



</doc>
<doc id="1524207" url="https://pl.wikipedia.org/wiki?curid=1524207" title="Kyryło Trylowski">
Kyryło Trylowski

Kyryło Trylowski, ukr. Кирило Трильовський (ur. 6 maja 1864 we wsi Bohutyn w powiecie złoczowskim, zm. 19 października 1941 w Kołomyi) – ukraiński działacz społeczny i polityczny, adwokat, publicysta, wydawca. Poseł do Reichsratu (Izby Posłów) w Wiedniu 1907-1918. Poseł na Sejm Krajowy Galicji 1911-1918. Członek Ukraińskiej Rady Narodowej.
Uczył się w c. k. gimnazjach w Złoczowie i Kołomyi. Studiował prawo na uniwersytecie w Czerniowcach, ukończył studia prawnicze na Uniwersytecie Lwowskim. Następnie rozpoczął praktykę adwokacką w Kołomyi, później w Jabłonowie. 
Jeszcze na studiach był działaczem Ukraińskiej Partii Radykalnej i członkiem jej władz. 5 maja 1900 we wsi Zawale pod Śniatyniem założył pierwsze koło ukraińskiej organizacji sportowej i przeciwpożarowej "Sicz". W 1902 był jednym z organizatorów strajków chłopskich w Galicji Wschodniej. W 1908 był twórcą Ukraińskiego Związku Siczowego i jego głównym atamanem. W 1907 i w 1911 wybrany na posła do Reichsratu (Izby Posłów) w Wiedniu, w 1913 wybrany na posła Sejmu Krajowego Galicji z IV kurii z okręgu wyborczego 11 - Kołomyja. 
W styczniu 1914 był inicjatorem powstania Towarzystwa Ukraińskich Strzelców Siczowych. W sierpniu 1914 został szefem Ukraińskiego Zarządu Wojskowego, kierującego formowaniem Legionu Ukraińskich Strzelców Siczowych. W latach 1918-1919 członek Ukraińskiej Rady Narodowej. Po upadku Zachodnioukraińskiej Republiki Ludowej na emigracji w Wiedniu, po powrocie w 1927 wycofał się z życia publicznego, był adwokatem w Gwoźdźcu.
Był wydawcą i redaktorem wydawanych w Kołomyi pism: "Громада" (1896-97), "Зоря" (1904), dwutygodnika "Хлопська правда" (1903, 1909), tygodnika "Громадський голос" (1919), kalendarzy: "Запорожець" i "Отаман". Redaktor odpowiedzialny dwutygodnika "Січовий голос" (1919).
Autor prac historycznych: "Про велику Французьку революцію" (1913,1918,1934), "Російська цариця Катерина II" (1927), "Боротьба італійців за свободу та соборність" (1928).

</doc>
<doc id="1524208" url="https://pl.wikipedia.org/wiki?curid=1524208" title="Ostrogon Daya">
Ostrogon Daya

Ostrogon Daya. pseudogurami Daya ("Pseudosphromenus dayi") – gatunek ryby okoniokształtnej z rodziny guramiowatych (Osphronemidae), opisywany też pod nazwami wielkopłetw Daya (wcześniej był zaliczany do rodzaju "Macropodus"), pseudowielkopłetw Daya i pseudowielkopłetw czerwony. Jest to ryba hodowana w akwariach.
Występowanie.
Gatunek endemiczny Ghatów Zachodnich w Indiach.
Pożywienie.
Ostrogon Daya żywi się każdym rodzajem pokarmu.
Warunki hodowlane.
Akwarium powinno być obsadzone gęsto roślinnością i posiadać wiele kryjówek, jaskiń, korzeni. Parametry wody nie mają większego znaczeni, ale zaleca się wodę miękką, lekko kwaśną, z dodatkiem garbników. Temperatura wody powinna wynosić ok. 26 °C.

</doc>
<doc id="1524213" url="https://pl.wikipedia.org/wiki?curid=1524213" title="Edmund Gasiński">
Edmund Gasiński

Edmund Ludwik Gasiński (właściwie Eubich, Eubig) (ur. 10 sierpnia 1860 w Kielcach, zm. 20 kwietnia 1924 w Warszawie) – polski aktor, śpiewak, tancerz, reżyser i dyrektor teatralny. 
Życiorys.
Po ukończeniu szkoły średniej w Krakowie związał się z teatrami objazdowymi. W 1892 za sprawą L. Śliwińskiego rozpoczął pracę w Teatrze Wielkim i Rozmaitości w Warszawie. Prowadził również Teatr Nowoczesny oraz występował w kabaretach (Czarny Kot).

</doc>
<doc id="1524214" url="https://pl.wikipedia.org/wiki?curid=1524214" title="Kjell Johansson (tenisista stołowy)">
Kjell Johansson (tenisista stołowy)

Kjell Johansson (ur. 5 października 1946 w Eskilstunie, zm. 24 października 2011 w Eksjoe) – szwedzki tenisista stołowy, czterokrotny mistrz świata, dziesięciokrotny mistrz Europy.
Dziesięciokrotnie zdobywał medale podczas mistrzostw świata, a największe sukcesy odnosił w deblu. Trzykrotnie był mistrzem świata w deblu (dwukrotnie w parze z Hansem Alsérem - 1967, 1969 oraz jeden raz w parze z Stellanem Bengtssonem w 1973 roku). Jeden raz był mistrzem świata w rywalizacji drużynowej.
W mistrzostwach Europy dziewiętnastokrotnie zdobywał medale. Sześciokrotnie był mistrzem Starego Kontynentu drużynowo oraz dwukrotnie indywidualnie i w deblu. Podczas mistrzostw Europy w Londynie (1966) zdobył trzy złote medale.
W 1975 wygrał w Wiedniu Europa Top 12. Sześciokrotny mistrz Szwecji w grze pojedynczej (1964, 1966, 1969, 1971, 1974, 1976).

</doc>
<doc id="1524215" url="https://pl.wikipedia.org/wiki?curid=1524215" title="Mykoła Wasylko">
Mykoła Wasylko

Mykoła Wasylko (ur. 20 marca 1868 w Słobodzie Komarowcach w Księstwie Bukowiny, zm. 2 sierpnia 1924 w Bad Reichenhall) – ukraiński polityk.
Był posłem do Sejmu Krajowego Bukowiny oraz do Reichsratu Przedlitawii w Wiedniu. W latach 1915-1916 organizował kureń bukowińsko-huculski Legionu Ukraińskich Strzelców Siczowych.
W latach 1918-1919 był członkiem Ukraińskiej Rady Narodowej oraz (do 1920) posłem Zachodnioukraińskiej Republiki Ludowej w Austrii, następnie w latach 1920-1921 posłem Ukraińskiej Republiki Ludowej w Niemczech, a następnie w Szwajcarii.

</doc>
<doc id="1524216" url="https://pl.wikipedia.org/wiki?curid=1524216" title="Kody HTTP">
Kody HTTP



</doc>
<doc id="1524217" url="https://pl.wikipedia.org/wiki?curid=1524217" title="Kjell Johansson">
Kjell Johansson



</doc>
<doc id="1524218" url="https://pl.wikipedia.org/wiki?curid=1524218" title="Ostrogon z Kupang">
Ostrogon z Kupang

Ostrogon z Kupang, pseudogurami z Kupang ("Pseudosphromenus cupanus") – gatunek ryby okoniokształtnej z rodziny guramiowatych (Osphronemidae), opisywany też pod nazwami wielkopłetw z Kupang (wcześniej był zaliczany do rodzaju "Macropodus"), pseudowielkopłetw z Kupang i pseudowielkopłetw czarny. Jest to gatunek hodowany w akwariach.
Występowanie.
Żyje w wodach Azji Południowej.
Pożywienie.
Ostrogon z Kupang żywi się każdym rodzajem pokarmu.
Warunki hodowlane.
Jest spokojną rybą, dzięki czemu można ją trzymać z innymi nieagresywnymi gatunkami ryb. W akwarium powinna się znajdować gęsta roślinność, tworząca liczne kryjówki. Ciemne podłoże eksponuje jego ubarwienie. Woda powinna być miękka o pH neutralnym, choć ten ostrogon toleruje pewne odstępstwa. Temperatura wody powinna wynosić ok. 24 °C.

</doc>
<doc id="1524219" url="https://pl.wikipedia.org/wiki?curid=1524219" title="Wyspa Świętego Pawła">
Wyspa Świętego Pawła



</doc>
<doc id="1524220" url="https://pl.wikipedia.org/wiki?curid=1524220" title="Walter Lang">
Walter Lang

Walter Lang (ur. 10 sierpnia 1896 w Memphis, zm. 7 lutego 1972 w Palm Springs) – amerykański reżyser filmowy i scenarzysta. W latach 30. XX wieku współpracował z wytwórnią 20th Century Fox. Nominowany do Oscara za film "The King and I".

</doc>
<doc id="1524224" url="https://pl.wikipedia.org/wiki?curid=1524224" title="Narodowy Kościół Katolicki w Angoli">
Narodowy Kościół Katolicki w Angoli

Narodowy Kościół Katolicki w Angoli – kościół starokatolicki, będący wiodącym członkiem Światowej Rady Narodowych Kościołów Katolickich. Zwierzchnik Kościoła nosi tytuł prymasa i rezyduje w Kabindzie.
Nauka Kościoła.
Doktryna Starokatolicka opiera się na nauce niepodzielonego Kościoła Powszechnego pierwszych wieków, ujętej w ustaleniach Soborów Ekumenicznych. Starokatolicy najwyższą cześć oddają Bogu, wyznają wiarę w realną obecność ciała i krwi pańskiej w Eucharystii, zaś komunia jest udzielana pod dwiema postaciami: chleba i wina. Eucharystia nie jest w starokatolicyzmie powtórzeniem ofiary Chrystusa, a jej upamiętnieniem czy też uobecnieniem. W starokatolicyzmie istnieje również kult Maryi Panny, jednak odrzucany jest dogmat o jej Niepokalanym Poczęciu i Wniebowzięciu, zniesione zostały dogmaty przyjęte przez Kościół zachodni po rozłamie z Kościołem wschodnim. Starokatolicy oddają cześć także aniołom, apostołom, męczennikom i świętym. Kościół umożliwia spowiedź w konfesjonale, ale wiernym odpuszcza się grzechy także w trakcie mszy podczas spowiedzi powszechnej. Kościoły starokatolickie nie uznają nieomylności i władzy papieży. Narodowy Kościół Katolicki w Angoli całkowicie sprzeciwia się udzielaniu święceń kapłańskich kobietom oraz błogosławieństwu parom homoseksualnym.
Duchowni.
Duchownym Kościoła starokatolickiego może być mężczyzna, który ukończył odpowiednie wyższe studia teologiczne na uniwersytecie oraz zdał Egzamin Kościelny dopuszczający do święceń. Biskupem w Kościele starokatolickim może być kapłan wybrany przez Synod Ogólnokrajowy, konsekrowany przez przynajmniej trzech biskupów. Kapłanów nie obowiązuje celibat. W Kościele obowiązują stroje liturgiczne, podobne jak w Kościele rzymskokatolickim.

</doc>
<doc id="1524230" url="https://pl.wikipedia.org/wiki?curid=1524230" title="Limka czarnobrzucha">
Limka czarnobrzucha

Limka czarnobrzucha ("Limia melanogaster") - gatunek ryby z rodziny piękniczkowatych. Jest to ryba hodowana w akwariach.
Występowanie.
Limka czarnobrzucha żyje w wodach Jamajki.
Odżywianie.
Limka czarnobrzucha żywi się każdym rodzajem pokarmu.
Hodowla akwariowa.
Rybie tej wystarczają małe oraz średnie akwarium, silnie oświetlone i nasłonecznione. Woda może być dość twarda, niezbyt świeża. Temperatura wody powinna wynosić ok. 25 °C.

</doc>
<doc id="1524235" url="https://pl.wikipedia.org/wiki?curid=1524235" title="Wyspy Świętego Pawła">
Wyspy Świętego Pawła



</doc>
<doc id="1524236" url="https://pl.wikipedia.org/wiki?curid=1524236" title="Limka pręgowana">
Limka pręgowana

Limka pręgowana, limka kubańska ("Limia vittata") – gatunek ryby z rodziny piękniczkowatych (Poeciliidae). Bywa hodowana w akwariach.
Występowanie.
Limka pręgowana żyje w wodach Kuby.
Jako gatunek introdukowany występuje także na Hawajach.
Pożywienie.
Żywi się bezkręgowcami i pokarmem roślinnym.
Warunki hodowlane.
Akwarium powinno być duże, z wolną strefę do pływania oraz kępy roślinności i glonów. Woda powinna być średnio twarda, dobrze filtrowana. Do wody można dodawać łyżeczkę soli na 4,5 l. Temperatura wody wynosi ok. 26 °C.
Rozmnażanie.
Limki pręgowane rodzą do 50 młodych, co cztery do sześciu tygodni.
Wielkość.
Samce z tego gatunku dorastają do 8 centymetrów, a samice do 10 centymetrów

</doc>
<doc id="1524239" url="https://pl.wikipedia.org/wiki?curid=1524239" title="Rezerwat przyrody Stary Przylep">
Rezerwat przyrody Stary Przylep

Rezerwat przyrody „Stary Przylep” – rezerwat stepowy w województwie zachodniopomorskim, w powiecie pyrzyckim, w gminie Warnice. Jest usytuowany 1 km na południe od Starego Przylepu, 5,8 km na wschód-południowy wschód od ujścia Płoni do Miedwia, 8,5 km na północny wschód od Pyrzyc, przy drodze Obryta – Lubiatowo.
Rezerwat został utworzony zarządzeniem Ministra Leśnictwa i Przemysłu Drzewnego z dnia 21 maja 1974 r. w sprawie uznania za rezerwat przyrody. Zajmuje powierzchnię 2,10 ha (akt powołujący podawał 2,13 ha).
Celem ochrony jest zachowanie reliktowych i unikatowych na Pomorzu upraw muraw kserotermicznych ("Potentillo arenariae-Stipetum capillatae", "Adonido-Brachypodietum pinnati"), a także ochrona występujących w rezerwacie chronionych i rzadkich gatunków roślin i grzybów. Rosną tu m.in.: ostnica włosowata ("Stipa capillata"), wężymord stepowy ("Scorzonera purpurea"), ostrołódka kosmata ("Oxytropis pilosa") i traganek duński ("Astragalus danicus").
Obszar rezerwatu objęty jest ochroną czynną.
Rezerwat jest położony w granicach dwóch obszarów sieci Natura 2000: obszaru specjalnej ochrony ptaków „Jezioro Miedwie i Okolice” (PLB 320005) oraz specjalnego obszaru ochrony siedlisk „Dolina Płoni i Jezioro Miedwie” (PLH320006).

</doc>
<doc id="1524240" url="https://pl.wikipedia.org/wiki?curid=1524240" title="Dobrzejewice (przystanek kolejowy)">
Dobrzejewice (przystanek kolejowy)

Dobrzejewice – przystanek kolejowy w Dobrzejewicach, w województwo kujawsko-pomorskim, w Polsce. Znajduje się tu 1 peron. Przystanek jest obsługiwany wyłączenie przez pociągi osobowe prywatnego przewoźnika kolejowego Arriva RP.
W roku 2017 przystanek obsługiwał 0–9 pasażerów na dobę.

</doc>
<doc id="1524243" url="https://pl.wikipedia.org/wiki?curid=1524243" title="Wybory parlamentarne w Danii w 1960 roku">
Wybory parlamentarne w Danii w 1960 roku

Wybory parlamentarne w Danii w 1960 roku zostały przeprowadzone 15 listopada 1960. Wybory wygrała lewicowa partia Socialdemokraterne, zdobywając 42,1% głosów, co dało partii 76 mandatów w 179-osobowym Folketingetu. Frekwencja wynosiła 85,8. W wyborach wystartowała po raz pierwszy Socjalistyczna Partia Ludowa.

</doc>
<doc id="1524250" url="https://pl.wikipedia.org/wiki?curid=1524250" title="Nicholas Pert">
Nicholas Pert

Nicholas Pert (ur. 22 stycznia 1981 w Ipswich) – angielski szachista, arcymistrz od 2004 roku.
Kariera szachowa.
Wielokrotnie reprezentował barwy Anglii na mistrzostwach świata i Europy juniorów w różnych kategoriach wiekowych, zdobywając dwa medale: złoty (1998, Oropesa del Mar, MŚ do 18 lat) oraz brązowy (1993, Szombathely, ME do 12 lat). Był również wielokrotnym finalistą indywidualnych mistrzostw Wielkiej Brytanii, zarówno w szachach klasycznych (dwukrotny medalista: w 2010 srebrny oraz w 2014 brązowy), jak i szybkich, w tej drugiej odmianie w 2004 zdobywając tytuł mistrza kraju.
W 1995 zdobył złoty medal za indywidualny wynik na IV szachownicy podczas rozegranej na Wyspach Kanaryjskich olimpiady juniorów do 16 lat. W 2005 i 2007 wystąpił w reprezentacji Anglii na drużynowych mistrzostwach Europy, natomiast w 2006 na olimpiadzie szachowej.
Do sukcesów Nicholasa Perta w turniejach międzynarodowych należą dwukrotne I m. w Oakham (2000, 2001), dz. III m. w Hoogeveen (2003, za Ernestem Inarkijewem i Zwiadem Izorią, wspólnie z Ianem Rogersem i Aleksandrem Motylowem), dz. III m. w Hastings (2006/07, za Merabem Gagunaszwilim i Walerijem Niewierowem, wspólnie z Wiaczesławem Ikonnikowem, Aleksandrem Czerniajewem, Zvulonem Gofshteinem, Bogdanem Laliciem i Milošem Pavloviciem), dz. I m. w Dublinie (2007, międzynarodowe mistrzostwa Irlandii, wspólnie z Markiem Hebdenem), I m. w Crowthorne (2008) oraz I m. w Sunningdale (2014).
Najwyższy wynik rankingowy w dotychczasowej karierze osiągnął 1 listopada 2010; mając 2570 punktów, zajął wówczas 7. miejsce wśród szachistów angielskich.
Życie prywatne.
Jego brat bliźniak, Richard, również jest znanym szachistą i posiada tytuł mistrza międzynarodowego.

</doc>
<doc id="1524255" url="https://pl.wikipedia.org/wiki?curid=1524255" title="Port lotniczy Regina (Kanada)">
Port lotniczy Regina (Kanada)

Port lotniczy Regina (IATA: YQR, ICAO: CYQR) – międzynarodowy port lotniczy położony w Regina, w prowincji Saskatchewan, w Kanadzie.

</doc>
<doc id="1524257" url="https://pl.wikipedia.org/wiki?curid=1524257" title="Przeźroczka indyjska">
Przeźroczka indyjska

Przeźroczka indyjska ("Parambassis ranga") – gatunek ryby z rodziny przeźroczkowatych (Ambassidae). Jest rybą hodowaną w akwariach.
Występowanie.
Żyje w wodach słodkich i słonych Indii, Birmy i Tajlandii.
Warunki hodowlane.
Wymaga średniego, dobrze oświetlonego oraz zarośniętego akwarium. Zbiornik powinien posiadać wiele kryjówek i ciemne podłoże. Woda powinna zawierać dodatek soli i być dość często częściowo wymieniana. Nie akceptuje gwałtownych zmian jakości wody oraz obecności kwasów humusowych. Temperatura wody 20–25 °C.
Przeźroczka indyjska żywi się drobnym, żywym pokarmem.
Rozród.
Ryba odznacza się płodnością, w czasie tarła (26–27 °C) ikra przyklejana zostaje do roślin wodnych. Ikra rozwija się ok. 2 dni, po następnych 3–5 dniach młode zaczynają swobodnie pływanie – w początkowym stadium w pozycji pionowej, głową do góry.

</doc>
<doc id="1524259" url="https://pl.wikipedia.org/wiki?curid=1524259" title="Marian Neuteich">
Marian Neuteich

Marian Neuteich (ur. 29 maja 1890 w Łodzi, zm. 1943 w niemieckim obozie pracy w Trawnikach) – polski kompozytor, dyrygent i wiolonczelista żydowskiego pochodzenia.
Życiorys.
W latach 1921–1930 studiował w Państwowym Konserwatorium Muzycznym w Warszawie grę na wiolonczeli pod kierunkiem Eliego Kochańskiego, kompozycję u Kazimierza Sikorskiego i dyrygenturę u Grzegorza Fitelberga i Adama Dołżyckiego.
Początkowo dawał koncerty solistyczne, a od 1929 występował jako kameralista w Warszawskim Kwartecie Smyczkowym wraz z jego założycielem Józefem Kamińskim oraz Zygmuntem Lednickim (właśc. Ledermanem) i Janem Gronowskim. Zespół ten uzyskał I nagrodę na konkursie polskich kwartetów smyczkowych o nagrodę przechodnią im. marszałka Józefa Piłsudskiego w 1934.
Przez wiele lat pracował w Radiu Warszawa I. Był prezesem orkiestry symfonicznej Związku Towarzystwa Muzycznego w Warszawie.
Podczas II wojny światowej został przesiedlony do warszawskiego getta, gdzie w 1940 zorganizował Żydowską Orkiestrę Symfoniczną i w ciągu dwóch sezonów jej istnienia był jej kierownikiem artystycznym i pierwszym dyrygentem.
Komponował muzykę symfoniczną, kameralną, fortepianową i pieśni. Był też autorem muzyki filmowej.
Zamordowany przez hitlerowców w obozie pracy w Trawnikach.

</doc>
<doc id="1524260" url="https://pl.wikipedia.org/wiki?curid=1524260" title="Stacja im. H. Arctowskiego">
Stacja im. H. Arctowskiego



</doc>
<doc id="1524261" url="https://pl.wikipedia.org/wiki?curid=1524261" title="Ksawery Czernicki">
Ksawery Czernicki



</doc>
<doc id="1524263" url="https://pl.wikipedia.org/wiki?curid=1524263" title="Passaredo Transportes Aéreos">
Passaredo Transportes Aéreos

Passaredo Transportes Aéreos – brazylijska linia lotnicza z siedzibą w Ribeirão Preto.

</doc>
<doc id="1524270" url="https://pl.wikipedia.org/wiki?curid=1524270" title="Ziemia Marie Byrd">
Ziemia Marie Byrd



</doc>
<doc id="1524273" url="https://pl.wikipedia.org/wiki?curid=1524273" title="Avinguda Tibidabo">
Avinguda Tibidabo

Avinguda Tibidabo – stacja końcowa na linii 7 metra w Barcelonie. Stacja znajduje się w dzielnicy Sarrià-Sant Gervasi.
Stacja została otwarta w 1954, kiedy ukończono odcinek od stacji Gràcia.

</doc>
<doc id="1524274" url="https://pl.wikipedia.org/wiki?curid=1524274" title="Michał Moszkowicz">
Michał Moszkowicz

Michał Moszkowicz (ur. 31 sierpnia 1941 w Magnitogorsku, zm. 10 września 2017 w Sztokholmie) – polski pisarz, od 1969 zamieszkały w Szwecji.
Życiorys.
Wywodził się z rodziny polskich Żydów. Był synem Bronisława i Ireny Moszkowiczów. Na świat przyszedł w Magnitogorsku na terenie Związku Radzieckiego, gdzie podczas II wojny światowej przebywali jego rodzice, z którymi w 1945 przyjechał do Polski. 
W latach 1960–1968 studiował na Wydziale Bibliotekoznawstwa i Wydziale Filozofii Uniwersytetu Warszawskiego. Usunięty został z uczelni na skutek antysemickiej nagonki, będącej efektem wydarzeniach marcowych. W 1969 wyemigrował do Szwecji i osiadł w Sztokholmie, gdzie mieszkał do końca życia. Ukończył studia na Uniwersytecie Sztokholmskim. Jego żoną była Iwona Wajntraub (1948–2006), z którą miał syna Miszę (ur. 1975).
Twórczość.
Michał Moszkowicz jako pisarz zadebiutował w 1963, opowiadaniami drukowanymi w miesięczniku "Zwierciadło". Jest autorem licznych powieści, opowiadań i sztuk teatralnych, w tym 12 powieści traktujących o emigracji 68 i problemie tożsamości. Zaledwie dwie jego książki zostały przetłumaczone na język szwedzki.

</doc>
<doc id="1524279" url="https://pl.wikipedia.org/wiki?curid=1524279" title="Casa de l’Aigua">
Casa de l’Aigua

Casa de l'Aigua - stacja metra w Barcelonie, na linii 11. Stacja znajduje się w dzielnicy Nou Barris.
Stacja została otwarta wraz z całą linią w 2003.

</doc>
<doc id="1524281" url="https://pl.wikipedia.org/wiki?curid=1524281" title="Narodziny gwiazdy">
Narodziny gwiazdy



</doc>
<doc id="1524283" url="https://pl.wikipedia.org/wiki?curid=1524283" title="Folgefonna">
Folgefonna



</doc>
<doc id="1524290" url="https://pl.wikipedia.org/wiki?curid=1524290" title="Czerwona herbata">
Czerwona herbata



</doc>
<doc id="1524293" url="https://pl.wikipedia.org/wiki?curid=1524293" title="13 Kresowy Pułk Artylerii Lekkiej">
13 Kresowy Pułk Artylerii Lekkiej



</doc>
<doc id="1524294" url="https://pl.wikipedia.org/wiki?curid=1524294" title="Zemu">
Zemu



</doc>
<doc id="1524296" url="https://pl.wikipedia.org/wiki?curid=1524296" title="Malaspina">
Malaspina



</doc>
<doc id="1524298" url="https://pl.wikipedia.org/wiki?curid=1524298" title="Aleksander Morozewicz">
Aleksander Morozewicz



</doc>
<doc id="1524302" url="https://pl.wikipedia.org/wiki?curid=1524302" title="Almería (stacja kolejowa)">
Almería (stacja kolejowa)

Almería – stacja kolejowa w Almerii, w Andaluzji, w Hiszpanii. Stara stacja kolejowa w Almería to doskonały przykład architektury żelaza i szkła, ukończony w roku 1893.
Stacja została zastąpiona przez nowy dworzec intermodalny, który również obsługuje połączenia autobusowe.
Mówi się, że dworzec został zaprojektowany przez Gustave Eiffela, choć jest to bardziej wiarygodna informacja, że został zaprojektowany przez jednego z jego synów.
Nowy dworzec.
Od 2005 r. ruch pociągów został przeniesiony do nowej stacji (Almería – Intermodal), położony kilka metrów przed byłym, który jak sama nazwa sugeruje łączy usługi kolejowe i drogowe. Jest to pierwsza stacja w Hiszpanii, która została wybudowana po stacji Zaragoza-Delicas, który został zaprojektowany jako dworzec intermodalny.
Połączenia.
Ruch kolejowy jest nadal niski, ponieważ dociera tu tylko jedna linia kolejowa Almería – Morenda.
Kierunki:
Planuje się budowę linii dużej prędkości AVE Almería-Murcja (2012-2015), co może znacznie zwiększyć ruch pociągów na obecnej stacji.

</doc>
<doc id="1524307" url="https://pl.wikipedia.org/wiki?curid=1524307" title="Lodowiec Drang-Drung">
Lodowiec Drang-Drung

Drang-Drung to największy lodowiec Ladakh na wyżynie Tybetańskiej w pobliżu góry Pensi La w Indiach.
Z lodowca "Drang-Drung" wypływa rzeka Stod.

</doc>
<doc id="1524308" url="https://pl.wikipedia.org/wiki?curid=1524308" title="Macquarie Island">
Macquarie Island



</doc>
<doc id="1524309" url="https://pl.wikipedia.org/wiki?curid=1524309" title="The Book of Lies">
The Book of Lies

The Book of Lies – pierwszy studyjny album francuskiej grupy Jack the Ripper wydany 11 września 2001.
Lista utworów.
"Teksty: A.Mazurel/Jack the Ripper"

</doc>
<doc id="1524311" url="https://pl.wikipedia.org/wiki?curid=1524311" title="Bouchra Ghezielle">
Bouchra Ghezielle

Bouchra Ghezielle (z domu Benthami, ur. 19 maja 1979 w Khemisset) – francuska lekkoatletka, specjalizująca się w biegach średniodystansowych.
Do 25 stycznia 2005 reprezentowała Maroko, potem przyjęła obywatelstwo francuskie i to barwy tego kraju reprezentuje. Największe sukcesy odnosi w biegu na 1500 metrów:
W 2008 wykryto u niej niedozwolone środki dopingowe (EPO), za co została ukarana czteroletnią dyskwalifikacją (13 maja 2008 – 12 maja 2012) oraz anulowano wszystkie jej wyniki począwszy od lutego 2008.

</doc>
<doc id="1524312" url="https://pl.wikipedia.org/wiki?curid=1524312" title="Ropociąg Trans-Alaska">
Ropociąg Trans-Alaska

Ropociąg Trans-Alaska, ropociąg na Alasce czy rurociąg alaski (ang. "The Trans-Alaska Pipeline System", "Alyeska Pipeline", "Trans-Alaska Pipeline", "Alaska Pipeline") – rurociąg biegnący z Prudhoe Bay na północnym brzegu Alaski do Valdez na jej południowym brzegu, o długości 1286 km (800 mil lądowych). Obecnie jest to podstawowy, najważniejszy sposób transportu ropy naftowej – wydobywanej na północy stanu – do jej odbiorców. W Valdez do terminalu portowego cumują supertankowce, które dalej przewożą ją głównie do kontynentalnych 48 stanów USA (m.in. do portu w Bellingham w stanie Waszyngton) oraz do portów w Azji.
Ropociąg, oddany do użytku w 1977 r., został wybudowany głównie na powierzchni, w bardzo trudnym terenie i trudnych warunkach, z zapewnieniem przejść dla migrujących zwierząt, np. karibu, i zastosowaniem specjalnych ogrzewczych lub odprowadzających ciepło technologii, z częstym zygzakowaniem, i ustawieniem na poprzecznych, podobnych do szyn podporach w okolicach nawiedzanych przez częste trzęsienia ziemi, np. przekraczając tektoniczny uskok Denali.
Pojedyncza nitka stalowej, kuloodpornej rury o średnicy 1,22 m (48 cali) została zbudowana pomiędzy 27 marca 1975 a 31 maja 1977, kosztem 8 mld dolarów. Budowę wykonano w sześciu niezależnych sekcjach przy udziale pięciu rozmaitych wykonawców zatrudniających 21 tys. pracowników. Trzydziestu jeden z nich zginęło w wypadkach przy pracy.
Ropociąg był obliczony na 25 lat eksploatacji, lecz wciąż (2017) jest użytkowany. Jego infrastruktura i elektronika są stale usprawniane. Jest przeglądany i dozorowany z powietrza, a także sprawdzany fizycznie na ziemi. Jednak 35 km pomocniczego transportu rurociągowego doprowadzającego ropę do głównego ciągu Trans-Alaska wymagało (w 2007) lub nadal wymaga wymiany z powodu korozji, która spowodowała rozlew ropy i skażenie środowiska w 2007 w pobliżu arktycznego początku Trans-Alaski, oraz nad Oceanem Arktycznym, w okolicach Prudhoe Bay.
Pośrednio, istnienie tego ropociągu jest odpowiedzialne za wielką katastrofę ekologiczną w Zatoce Księcia Williama, gdzie ulokowany jest jego końcowy terminal Valdez. Do katastrofy doszło, kiedy jednokadłubowy supertankowiec „MT Exxon Valdez”, dopiero co załadowany ropą dostarczoną tym ropociągiem, zboczył z kursu i osiadł na skałach, rozlewając dużą część swojego ładunku w akwenie. Ropa skaziła dziewiczy do tej pory ekosystem zatoki. Skażenie istnieje do dziś, pomimo wielkiej, wieloletniej akcji oczyszczającej, powodując upadek rybołówstwa i zyskownego dla mieszkańców połowu krabów (głównie "Paralithodes camtschaticus", ang. "king red crab") w tym regionie.

</doc>
<doc id="1524314" url="https://pl.wikipedia.org/wiki?curid=1524314" title="Wyspa Navarino">
Wyspa Navarino



</doc>
<doc id="1524319" url="https://pl.wikipedia.org/wiki?curid=1524319" title="Aktywność reninowa osocza">
Aktywność reninowa osocza

Aktywność reninowa osocza, ARO – badanie określające aktywność w osoczu enzymu reniny, stosowane głównie w diagnostyce nadciśnienia tętniczego i zespołu Gitelmana. 
Metoda.
Aktywność reniny określa się pośrednio poprzez oznaczenie stężenia angiotensyny I, hormonu powstającego pod wpływem aktywacji przez reninę. Oznaczenia dokonuje się w temperaturze 37 °C, za pomocą metody radioimmunologicznej, przy użyciu angiotensyny I znakowanej I125.
Badanie wykonuje się w spoczynku, po 6–8 godzinach odpoczynku nocnego, przy standardowej diecie solnej (100–120 mmol NaCl/d), oraz po aktywacji – krew pobiera się po 3-dniowym ograniczeniu soli w diecie do 20 mmol/d i po 3–4-godzinnej pionizacji. Dodatkowo przy diagnostyce zwężenia tętnicy nerkowej stosuje się także aktywację kaptoprylem. Na 2–3 tygodnie przed badaniem należy odstawić leki hipotensyjne oraz takie, które mogą modyfikować gospodarkę wodno-elektrolitową. 
Krew pobiera się do probówki zawierającej EDTA na lodzie i odwirowuje w temperaturze 4 °C. Zamrożone osocze można przechowywać nie dłużej niż miesiąc.
Wyniki.
Norma aktywności reninowej osocza wynosi w spoczynku 1,46 ± 0,23 ng/ml/h. Po aktywacji jest około 3–7 razy większa. Wynik jest zależny od wieku pacjenta, pory oznaczenia czy pozycji ciała. Przyjmowanie metyldopy, klonidyny, propranololu może powodować zmniejszenie ARO, a leków moczopędnych, inhibitorów konwertazy angiotensyny, dihydralazyny, doustnych środków antykoncepcyjnych zwiększenie.
W stanach patologicznych podwyższone wartości ARO obserwuje się w przypadku: nadciśnienia złośliwego, nadciśnienia pierwotnego, zwężenia tętnicy nerkowej, reninomie, nadciśnieniu jatrogennym. Obniżone wartości mogą sugerować: zespół Conna lub defekty wydzielania reniny.
Pacjenci z nadciśnieniem tętniczym i niską ARO charakteryzują się dobrą odpowiedzią na spironolakton, natomiast z wysoką ARO dobrze reagują na leki beta-adrenolityczne i antagonisty kanału wapniowego.
Przy jednostronnym zwężeniu tętnicy nerkowej ze współistniejącym nadciśnieniem tętniczym wykonuje się oznaczenie tzw. ilorazu ARO. Pobiera się krew podczas cewnikowania żył nerkowych, a następnie porównuje aktywność reninową osocza w materiale z chorej oraz zdrowej nerki. Podwyższone wartości (150% normy lub więcej) w nerce chorej sugerują nadciśnienie naczyniowonerkowe.

</doc>
<doc id="1524320" url="https://pl.wikipedia.org/wiki?curid=1524320" title="Czajkowski Needle">
Czajkowski Needle



</doc>
<doc id="1524321" url="https://pl.wikipedia.org/wiki?curid=1524321" title="Bellingham (Waszyngton)">
Bellingham (Waszyngton)



</doc>
<doc id="1524322" url="https://pl.wikipedia.org/wiki?curid=1524322" title="Zespół płetwistości podkolanowej">
Zespół płetwistości podkolanowej



</doc>
<doc id="1524323" url="https://pl.wikipedia.org/wiki?curid=1524323" title="Aleksandr Charitonow (szachista)">
Aleksandr Charitonow (szachista)

Aleksandr Charitonow, ros. Александр Харитонов (ur. 8 listopada 1986 w Obninsku) – rosyjski szachista, arcymistrz od 2006 roku.
Kariera szachowa.
Wielokrotnie reprezentował Rosję na mistrzostwach świata i Europy juniorów w różnych kategoriach wiekowych, zdobywając trzy medale: złoty (2002, Peñiscola, ME do 16 lat), srebrny (2003, Kallithea, MŚ do 18 lat) oraz brązowy (2003, Budva, ME do 18 lat).
Normy na tytuł arcymistrzowski wypełnił w Moskwie (2005, turniej "Aerofłot Open"-A2), Pardubicach (2005, dz. II m. za Andrejem Kawalouem, wspólnie z Jewgienijem Najerem, Siergiejem Azarowem i Władimirem Potkinem) oraz w Ałuszcie (2006, dz. III m. za Rauanem Mankiejewem i Andriejem Sumcem, wspólnie z Władimirem Bielikowem).
Inne indywidualne sukcesy odniósł m.in. w Riazaniu (2001, I m.), Ostrawie (2002, dz. I m.), Jeseníku (2002, I m.), Eforie Nord (2004 i 2005, dwukrotnie I m.) oraz w Moskwie (2005, dz. II m. za Aleksandrem Krapiwinem, wspólnie z Siergiejem Zagrebelnym).
Najwyższy ranking w dotychczasowej karierze osiągnął 1 sierpnia 2014 r., z wynikiem 2569 punktów zajmował wówczas 60. miejsce wśród rosyjskich szachistów.

</doc>
<doc id="1524324" url="https://pl.wikipedia.org/wiki?curid=1524324" title="Rada Rzeczoznawców Wojskowych">
Rada Rzeczoznawców Wojskowych

Rada Rzeczoznawców Wojskowych – została powołana 2 maja 1920 w Moskwie. Na jej czele stanął gen. Aleksiej Brusiłow, były naczelny dowódca armii Imperium Rosyjskiego.
W skład Rady weszło kilku generałów i ministrów carskich.
Przyczyną utworzenia nowego w bolszewickiej strukturze organu były klęski militarne na froncie zachodnim.

</doc>
<doc id="1524326" url="https://pl.wikipedia.org/wiki?curid=1524326" title="Rurociąg Alaska">
Rurociąg Alaska



</doc>
<doc id="1524327" url="https://pl.wikipedia.org/wiki?curid=1524327" title="3 Armia Radziecka">
3 Armia Radziecka



</doc>
<doc id="1524328" url="https://pl.wikipedia.org/wiki?curid=1524328" title="I’m Coming">
I’m Coming

I'm Coming – drugi studyjny album francuskiej grupy Jack the Ripper wydany 17 marca 2003.
Lista utworów.
"Teksty: A.Mazurel/Jack the Ripper"

</doc>
<doc id="1524330" url="https://pl.wikipedia.org/wiki?curid=1524330" title="Ropociąg na Alasce">
Ropociąg na Alasce



</doc>
<doc id="1524331" url="https://pl.wikipedia.org/wiki?curid=1524331" title="Aleksandr Charitonow">
Aleksandr Charitonow



</doc>
<doc id="1524332" url="https://pl.wikipedia.org/wiki?curid=1524332" title="Trans-Alaska Pipeline">
Trans-Alaska Pipeline



</doc>
<doc id="1524334" url="https://pl.wikipedia.org/wiki?curid=1524334" title="551 Dywizja Grenadierów Ludowych">
551 Dywizja Grenadierów Ludowych

551 Dywizja Grenadierów Ludowych (niem. "551. Volks-Grenadier-Division") – niemiecka dywizja grenadierów ludowych z okresu II wojny światowej
Historia.
Dywizja powstała zgodnie z rozkazem z dnia 9 października 1944 roku na terenie Litwy z przekształcenia 551 Dywizji Grenadierów. 
Początkowo dywizja znajdowała się w odwodzie 3 Armii Pancernej, aby w grudniu 1944 roku wejść w skład XXXX Korpusu Pancernego na terenie Prus Wschodnich.
W styczniu 1945 roku weszła w skład IX Korpusu Armijnego i wzięła udział w walkach na terenie Prus Wschodnich. W trakcie tych walk została w znacznym stopniu zniszczona, a jej resztki znalazły się na Półwyspie Sambijskim. Dywizja skapitulowała w dniu 8 maja 1945 roku przed wojskami radzieckimi. 

</doc>
<doc id="1524335" url="https://pl.wikipedia.org/wiki?curid=1524335" title="4 Armia (RFSRR)">
4 Armia (RFSRR)

4 Armia () – związek operacyjny Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Utworzona po raz pierwszy w czerwcu 1918 na Kaukazie. Walczyła na Froncie Wschodnim. W sierpniu 1919 1 i 4 Armia weszły w skład utworzonego wówczas Frontu Turkiestańskiego pod dowództwem Michaiła W. Frunzego pod Samarą, Kujbyszewem i Uralskiem. 20 kwietnia przemianowana na 2 Rewolucyjna Armię Robotniczą. 
W maju 1920 sformowano na bazie Grupy Północnej Jewgienija Siergiejewa ponownie 4 Armię. Weszła ona w skład Frontu Zachodniego Tuchaczewskiego.
W czasie ofensywy lipcowej 1920 4 Armia otrzymała rozkaz skierowania głównego uderzenia na północ od jeziora Wielkie Jelno i wkroczenia 5 lipca w rejon Szarkowszczyzna-Łużki. Kawaleria miała być rzucona na lewy brzeg Dźwiny oraz w kierunku Swięcian. W bitwie nad Autą 4 – 6 lipca 1920 przełamała front polski, ale nie zdołała rozbić polskiej 1 Armii.
7 lipca 1920 4 Armia otrzymała rozkaz dotarcia 9 lipca w rejonie Twerecz-Goduciszki-Koma, a 10 lipca zająć rejon stacji Mołodeczno. Odniosła wiele sukcesów i doszła do dolnej Wisły. Na skutek opóźnionego odwrotu (polskie wojska zdobyły jej radiostację) nie zdołała wycofać się na wschód, poniosła ciężkie straty i gros sił wycofało się z frontu polsko-sowieckiego na teren Prus Wschodnich, gdzie została internowana. W końcu sierpnia 1920 z resztek Grupy Mozyrskiej i oddziałów ściągniętych z głębi Rosji sformowano trzecią 4 Armię pod dowództwem Aleksandra Szuwajewa. We wrześniu-październiku walczyła ona z Polakami na Białorusi i poniosła wiele porażek. W 1921 rozformowana.

</doc>
<doc id="1524336" url="https://pl.wikipedia.org/wiki?curid=1524336" title="Gary Hall">
Gary Hall



</doc>
<doc id="1524337" url="https://pl.wikipedia.org/wiki?curid=1524337" title="Oriol Servia">
Oriol Servia



</doc>
<doc id="1524340" url="https://pl.wikipedia.org/wiki?curid=1524340" title="14 Armia (RFSRR)">
14 Armia (RFSRR)

14 Armia () – związek operacyjny Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Sformowana w czerwcu 1919 z jednostek 2 Ukraińskiej Sowieckiej Armii oraz oddziałów ściągniętych z Rosji. Brała udział w walkach z Siłami Zbrojnymi Południa Rosji A. Denikina, wypierając je z Charkowa, Donbasu i Odessy. 10 stycznia 1920 weszła w skład Frontu Południowo-Zachodniego Aleksandra Jegorowa. W wojnie polsko-bolszewickiej podeszła pod Lwów, lecz miasta nie zdobyła. Podczas polskiej ofensywy w Galicji w okresie wrzesień-październik 1920 poniosła szereg porażek i wiele strat, które groziły jej demoralizacją i rozpadem. Po zawarciu rozejmu, wzmocniona nowymi oddziałami, walczyła z powodzeniem z ukraińskimi powstańcami. Rozformowana w 1921.

</doc>
<doc id="1524342" url="https://pl.wikipedia.org/wiki?curid=1524342" title="12 Armia">
12 Armia



</doc>
<doc id="1524343" url="https://pl.wikipedia.org/wiki?curid=1524343" title="14 Armia">
14 Armia



</doc>
<doc id="1524344" url="https://pl.wikipedia.org/wiki?curid=1524344" title="Lew Baczynśkyj">
Lew Baczynśkyj



</doc>
<doc id="1524345" url="https://pl.wikipedia.org/wiki?curid=1524345" title="Stacje polarne na Antarktydzie">
Stacje polarne na Antarktydzie



</doc>
<doc id="1524347" url="https://pl.wikipedia.org/wiki?curid=1524347" title="Ladies First">
Ladies First

Ladies First – trzeci studyjny album francuskiej grupy Jack the Ripper wydany 17 października 2005.
Lista utworów.
"Teksty: A.Mazurel/Jack the Ripper"

</doc>
<doc id="1524348" url="https://pl.wikipedia.org/wiki?curid=1524348" title="Wołodymyr Baczynski">
Wołodymyr Baczynski

Wołodymyr Baczynski ukr. Володимир Бачинський, wzgl. "Włodzimierz Baczyński" (ur. 25 maja 1880 w Samborze, zm. 25 maja 1927 we Lwowie) – ukraiński działacz społeczny i polityczny, adwokat.
Życiorys.
Urodził się w rodzinie nauczyciela gimnazjum w Samborze Mykoły Baczynskiego, herbu Sas.
Ukończył C. K. Gimnazjum w Brzeżanach oraz Wydział Prawa Uniwersytetu Lwowskiego. W 1913 otworzył własną kancelarię adwokacką w Podhajcach.
Był posłem do galicyjskiego Sejmu Krajowego oraz do Reichstratu Przedlitawii w Wiedniu. Od 1915 członek Ogólnej Rady Ukraińskiej.
W latach 1918-19 członek Ukraińskiej Rady Narodowej Zachodnioukraińskiej Republiki Ludowej, internowany w obozach w Baranowie i Dąbiu, zwolniony jesienią 1919. Przewodniczący Rady Międzypartyjnej w latach 1920-24. Duchowy przywódca tzw. autonomistów, zmierzających do porozumienia z Polską na gruncie autonomii terytorialnej Galicji Wschodniej w ramach państwa polskiego. W latach 1925-26 członek Ukraińskiego Zjednoczenia Narodowo-Demokratycznego (UNDO), wykluczony z partii za stanowisko pojednawcze wobec władz polskich i próbę porozumienia z Józefem Piłsudskim.
W jesieni 1926 zgłosił zamiar przesiedlenia do Brzeżan.
Popełnił samobójstwo wskutek rozstroju nerwowego.

</doc>
<doc id="1524350" url="https://pl.wikipedia.org/wiki?curid=1524350" title="Grupa Operacyjna gen. Junga">
Grupa Operacyjna gen. Junga

Grupa Operacyjna gen. Junga – grupa operacyjna Wojska Polskiego II RP pod dowództwem gen. ppor. Władysława Junga, improwizowana w czasie wojny z bolszewikami, w składzie 4 Armii.
Wieczorem 23 września 1920 grupa opanowała Wołkowysk. Była jednak tak wyczerpana bojem z 48 DS, że pod naporem 56 Samodzielnej Brygady Strzelców i 27 DS z 15 Armii wróciła na poprzednie pozycje. Polski odwrót z Wołkowyska nastąpił po krwawych walkach ulicznych.

</doc>
<doc id="1524353" url="https://pl.wikipedia.org/wiki?curid=1524353" title="Media Control Interface">
Media Control Interface

Media Control Interface (MCI) - stworzony przez Microsoft oraz IBM interfejs programowy dla systemu Microsoft Windows oraz OS/2 umożliwiający korzystanie ze sprzętu multimedialnego, takiego jak odtwarzacze CD-Audio.

</doc>
<doc id="1524355" url="https://pl.wikipedia.org/wiki?curid=1524355" title="Australian Navy Aviation Group">
Australian Navy Aviation Group

Australian Navy Aviation Group (mniej formalnie, "Fleet Air Arm" - FAA) część Royal Australian Navy odpowiedzialna za morskie operacje powietrzne, zwłaszcza w zakresie zwalczania okrętów podwodnych oraz przeciwko okrętom nawodnym ("anti-surface warfare")
W skład FAA wchodzą:

</doc>
<doc id="1524361" url="https://pl.wikipedia.org/wiki?curid=1524361" title="4 Dywizja Kawalerii (RFSRR)">
4 Dywizja Kawalerii (RFSRR)

4 Dywizja Kawalerii – związek taktyczny kawalerii Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Sformowana na przełomie 1918 i 1919 roku. Numer 4 otrzymała w marcu 1919. Początkowo walczyła w składzie 10 Armii, a od czerwca 1919 w Korpusie Konnym Budionnego.
Brała udział w walkach z Siłami Zbrojnymi Południa Rosji (gen. Denikinem i Mamontowem) na Ukrainie, następnie walczyła na Północnym Kaukazie. Przerzucona wraz z 1 Armią Konną na Front Południowo-Zachodni, uczestniczyła w bitwie pod Samhorodkiem. 15 czerwca 1920 starła się z polską 7 Dywizją Piechoty pod Horbulewem. 19 czerwca nie zdołała przełamać obrony polskiego 12 pułku piechoty pod Suszkami.
Struktura organizacyjna.
Organizacja dywizji w czasie I fazy walk na Ukrainie:
Dowództwo 4 Dywizji Kawalerii

</doc>
<doc id="1524363" url="https://pl.wikipedia.org/wiki?curid=1524363" title="Metoda potencjałów węzłowych">
Metoda potencjałów węzłowych

Metoda potencjałów węzłowych –metoda analizy obwodów elektrycznych o stałych współczynnikach (układów SLS), wynikająca z praw Kirchhoffa.
Polega na wprowadzeniu tzw. potencjałów węzłowych, czyli napięć między węzłem odniesienia (0) a pozostałymi węzłami sieci elektrycznej. 
Przyjęcie potencjałów węzłowych automatycznie powoduje spełnienie napięciowego prawa Kirchhoffa w obwodzie.
Pozostają więc do ułożenia równania wynikające z prądowego prawa Kirchhoffa w liczbie = liczba węzłów obwodu - 1. 
Napięcia każdej gałęzi (fragmentu obwodu między dwoma węzłami) da się zapisać jako różnica potencjałów w węzłach na końcach gałęzi.
Przyrównanie tej różnicy do napięcia gałęzi obliczonego za pomocą prądu gałęzi i jej elementów elektrycznych (źródeł, impedancji) daje wzór na prąd gałęzi w zależności od potencjałów na jej końcach.
Tak przedstawione prądy gałęzi należy zsumować zgodnie z prądowym prawem Kirchhoffa, dla każdego węzła oprócz węzła (0). 
Powstanie wówczas układ równań w liczbie (liczba węzłów obwodu - 1) na szukane potencjały węzłowe obwodu.
Ostatecznie równania formułuje się według przepisu: po lewej stronie potencjał danego węzła mnożony przez sumę konduktancji dochodzących do niego pomniejszony o potencjały sąsiednich węzłów pomnożone przez konduktancji pomiędzy nimi. Po prawej stronie równania umieszcza się sąsiadujące źródła prądowe (lub napięciowe podzielone wówczas przez rezystancje(por: Twierdzenie Nortona)), przy czym kierunek dodatni przyjmuje się wtedy, gdy strzałka źródła jest do węzła.
Przepis ten umożliwia łatwe ułożenie równań zarówno dla prądu stałego i zmiennego, o ile nie występują w obwodzie źródła sterowane. Macierz admitancji jest wtedy symetryczna. Jednak w przypadku występowania źródeł sterowanych należy zacząć obliczenia od prądowych równań Kirchhoffa.

</doc>
<doc id="1524365" url="https://pl.wikipedia.org/wiki?curid=1524365" title="Ukraiński Generalny Komisariat Wojskowy">
Ukraiński Generalny Komisariat Wojskowy

Ukraiński Generalny Komisariat Wojskowy (UHWK) – ukraińska konspiracyjna struktura wojskowa, założona we wrześniu 1918 we Lwowie w celu przejęcia Galicji Wschodniej przy pomocy zukrainizowanych oddziałów armii austro-węgierskiej.
Organizacja działała w Galicji i na Bukowinie. Początkowo w jej skład wchodzili por. Iwan Rudnyćkyj, chor. Karawan, chor. Wasyl Baranyk, chor. Watran, Ludomyr Ohonowśkyj i Jurij Polanśkyj. Byli oni nieznani ukraińskiej społeczności Lwowa, i bez doświadczenia militarnego i politycznego.
W pierwszej połowie października dołączyli do nich bardziej wyrobieni politycznie mjr. Semen Horuk, kpt. Nykyfor Hyrniak, kpt. Wasyl Czerśkyj, por. Teodor Martyneć, por. Harasymowycz, chor. Wołodymyr Starosolski. Zdobyto w ten sposób większy wpływ na garnizon lwowski, oraz nawiązano kontakt z Legionem Ukraińskich Strzelców Siczowych.
Zamiarem Komisariatu było:
Działania Komisariatu były dość niemrawe, i miały raczej charakter klubu dyskusyjnego. Sytuację zmieniło przybycie do Lwowa 12 października Dmytra Palijewa. Na zebraniu 14 października zażądał on podjęcia konkretnych działań. Podzielono więc Galicję na okręgi i wyznaczono emisariuszy do kontaktów z poszczególnymi jednostkami na prowincji, jak również rozpoczęto ocenę zdolności poszczególnych jednostek mogących wziąć udział w przejęciu prowincji. Podjęto również decyzję wyznaczenia osoby odpowiedzialnej za koordynację działań - miał nią być Osyp Nazaruk, który jednak nie przyjął funkcji, tak że ostatecznie zadanie to przyjął Dmytro Palijiw.
Próbowano również nawiązać współpracę z oddziałami Strzelców Siczowych. Przedstawiciel Strzelców Siczowych, kwaterujących w tym czasie w Białej Cerkwi, uczestniczył w jednym z zebrań Komisariatu, na którym zaproponował ukrywanie i wysyłanie dezerterów z armii austro-węgierskiej na teren Ukraińskiej Republiki Ludowej. Obiecał również przesunięcie oddziałów w rejon Kamieńca Podolskiego i Radziwiłłowa, skąd łatwiej byłoby im wkroczyć na teren Galicji.
W owym czasie większość oddziałów armii austro-węgierskiej z ukraińskimi poborowymi przebywała na froncie włoskim, bałkańskim, oraz na południu Ukrainy. Na miejscu znajdowały się jedynie oddziały asystencyjne, szturmowe i wartownicze oraz kadry pułków. Ukraińscy parlamentarzyści czynili starania, aby przenieść do Lwowa lub w jego okolice oddziały Legionu USS znajdujące się na Bukowinie, które mogłyby wspomóc przejęcie władzy. Jednak zarówno namiestnik Karl Georg Huyn, jak i komendant Lwowa gen. Rudolf Pfeffer stanowczo odmówili, obawiając się polskich protestów i rozruchów.
20 października na polecenie obradującej od 18 października Ukraińskiej Rady Narodowej por. Iwan Rudnyćkyj wyjechał na Bukowinę w celu sprowadzenia Legionu USS do Lwowa. Miał również zaproponować dowództwo armii ukraińskiej Wilhelmowi Habsburgowi. Jednak po rozmowach w Czerniowcach z oficerami Legionu, zdecydował powierzyć dowództwo armii Dmytrowi Wytowskiemu, a dowództwo Legionu Osypowi Bukszowanemu. Z księciem Wilhelmem spotkał się tylko, aby powiadomić go o postanowieniach Ukraińskiej Rady Narodowej, i prosić o przemieszczenie Strzelców do Lwowa, na co uzyskał zgodę, lecz bez określenia terminu.
29 października przybył do Lwowa Dmytro Wytowśkyj, i na zebraniu URN wieczorem dnia 31 października opowiedział się, wobec polskich przygotowań do zajęcia Lwowa, za przejęciem miasta w nocy z 31 października na 1 listopada. Powiadomił o poczynionych przygotowaniach do przejęcia miasta, wysłaniu kurierów z rozkazami do jednostek na prowincji, planie operacji (opracowanym przez niego i por. Petra Bubelę), i zagrożeniu dekonspiracją w razie odwołania operacji. Wobec takiego obrotu sprawy otrzymała zgodę URN na przeprowadzenie operacji. Rada nie zgodziła się natomiast na wzięcie zakładników w postaci bardziej znanych polskich mieszkańców Lwowa.
O godzinie 20 zwołano odprawę członków Komisariatu, na którą wezwano również ukraińskich oficerów dotychczas nie uczestniczących w konspiracji. Wytowśkyj nakreślił plan operacji, i nakazał zamknąć koszary do godziny 2, do zbiórki oddziałów ukraińskich. Sama operacja zajmowania Lwowa miała rozpocząć się o godzinie 3.30-4.00, a zakończyć się o godzinie 8.
Akcję na prowincji koordynował Dmytro Palijiw. Opracował on i wysłał instrukcje do konspiracyjnych komend okręgowych w Przemyślu, Złoczowie, Samborze, Stryju, Stanisławowie, Kołomyi, Tarnopolu, Rawie Ruskiej i Czerniowcach. Instrukcje zalecały zajęcie poszczególnych miejscowości okręgów oraz wysłanie następnie części żołnierzy do Lwowa. Wezwał również do przybycia Legion USS, którego pierwsze oddziały przybyły 3 listopada.
Już późnym popołudniem 31 października Wytowśkyj utworzył Generalną Komendę Wojsk Ukraińskich ("Ukraińską Komendę Generalną"), której szefem sztabu został kpt Semen Horuk. Siedzibą Komendy był budynek Narodnego Domu.

</doc>
<doc id="1524367" url="https://pl.wikipedia.org/wiki?curid=1524367" title="Károly Patkó">
Károly Patkó

Károly Patkó (ur. z kwietnia 1895 - zm. 1 kwietnia 1941) - węgierski malarz oraz rytownik, znany z aktów.
Życiorys.
Károly urodził się w 1895 roku na Węgrzech. W wieku 19 lat wyjechał do Budapesztu, gdzie rozpoczął studia na Akademii Sztuk Pięknych. W czasie swoich studiów poznał ówczesną bohemę artystyczną Budapesztu w tym m.in. takich artystów jak Vilmos Aba Novák, z którym pracował w latach 20 i 30 XX wieku oraz który wywarł duży wpływ na prace Karola. W 1923 roku wyjechał do Rzymu, gdzie studiował włoskie malarstwo oraz sztukę.
Wiele ze swoich dzieł w latach 30 tworzył wraz ze swoim przyjacielem, Ernő Bánkiem, z którym malował liczne portrety, a okazjonalnie oboje malowali się nawzajem. Jednym ze znanych dzieł, na którym występuje Karol, jest obraz Banka, "Karol w lustrze" namalowany w 1928 roku.
Károly Patkó zmarł w 1941 roku w Budapeszcie w wieku 46 lat.

</doc>
<doc id="1524369" url="https://pl.wikipedia.org/wiki?curid=1524369" title="Wołodymyr Starosolśkyj">
Wołodymyr Starosolśkyj



</doc>
<doc id="1524375" url="https://pl.wikipedia.org/wiki?curid=1524375" title="Mikey Graham">
Mikey Graham

Mikey Graham (ur. 15 sierpnia 1972) - irlandzki piosenkarz, członek irlandzkiego boysbandu Boyzone.
Życie prywatne.
Mikey urodził się jako ósme dziecko w rodzinie Graham'ów, ma sześć sióstr i jednego brata. Jako dziecko uczęszczał do St David’s CBS school w Dublińskiej dzielnicy Artane.16 sierpnia 2004 poślubił Karen Corradi. 17 marca 2006 na świat przyszła ich córka Sienna Nicole. Graham ma jeszcze jedną córkę Hannah (ur. 30 sierpnia 1996) z poprzedniego związku z Sharon Keane.

</doc>
<doc id="1524377" url="https://pl.wikipedia.org/wiki?curid=1524377" title="Maciej Głuchowski">
Maciej Głuchowski

Maciej "Ślepy" Głuchowski (ur. 9 lutego 1971 w Poznaniu) - polski muzyk, perkusista.
Początkowo grał krótko w Acid Drinkers, a także m.in. Sweet Noise (1999-2001), Armia (2003-2006), Budzy i Trupia Czaszka (2004-2006). Od 2003 roku występuje w formacji Candida. W latach 2015-2016 występował w zespole Flapjack.

</doc>
<doc id="1524379" url="https://pl.wikipedia.org/wiki?curid=1524379" title="Presena">
Presena

Presena – lodowiec w górach Presanella w Alpach na północy Włoch.
Ze śniegu lodowca podczas odwilży wydobyto szczątki żołnierzy włoskich i austriackich walczących w I wojnie światowej.

</doc>
<doc id="1524382" url="https://pl.wikipedia.org/wiki?curid=1524382" title="Konstantine Szanawa">
Konstantine Szanawa

Konstantine Szanawa, gruz. კონსტანტინე შანავა (ur. 5 maja 1985) – gruziński szachista, arcymistrz od 2006 roku.
Kariera szachowa.
Kilkukrotnie reprezentował Gruzję na mistrzostwach świata i Europy juniorów w różnych kategoriach wiekowych. Największy sukces w tych rozgrywkach osiągnął w 2001 w Oropesa del Mar, gdzie zdobył tytuł mistrza świata w kategorii do 16 lat.
Normy na tytuł arcymistrzowski wypełnił w 2005 w Ołomuńcu (dz. I m. wspólnie z Aleksandrem Potapowem), Stambule (dz. I m. wspólnie z m.in. Aleksandrem Karpaczewem) i Baku (I m.). Inne indywidualne sukcesy odniósł w Ołomuńcu (2003, dz. I m. wspólnie z m.in. Viktorem Laznicką i Janem Bernaskiem), Stambule (2005, dz. I m. wspólnie z Aleksandrem Karpaczowem, Wugarem Gaszimowem, Micheilem Kekelidze, Lewanem Panculają, Dawidem Arutinianem, Żiwką Bratanowem i Jewhenem Mirosznyczenką), Tbilisi (2006, III m. za Akaki Szalamberidze i Davidem Arutinianem), Stambule (2007, dz. II m. za Michaiłem Gurewiczem, wspólnie z m.in. Gadirem Gusejnowem, Lewanem Pantsulaia i Eltajem Safarlim), Konyi (2007, I m.) oraz Tbilisi (2007, dz. I m. wspólnie z Vigenem Mirumianem i 2008, mistrzostwa Gruzji, dz. III m. wspólnie z Micheilem Mczedliszwilim). W 2012 podzielił I m. (wspólnie z Andreiem Istrățescu) w turnieju "Neckar-Open" w Deizisau.
Reprezentant Gruzji na szachowej olimpiadzie (2012); brązowy medalista za indywidualny wynik na V szachownicy.
Najwyższy wynik rankingowy w dotychczasowej karierze osiągnął 1 maja 2012; mając 2589 punktów, zajmował wówczas 6. miejsce wśród gruzińskich szachistów.

</doc>
<doc id="1524384" url="https://pl.wikipedia.org/wiki?curid=1524384" title="Gary Hall Sr.">
Gary Hall Sr.

Gary Hall Sr. – (ur. 7 sierpnia 1951 w Fayetteville) – amerykański pływak, trzykrotny medalista Igrzysk Olimpijskich.
Były czterokrotny rekordzista świata: 200 m stylem motylkowym, 200 m stylem zmiennym oraz 400 m stylem zmiennym (dwukrotnie).
Obecnie pracuje w Phoenix jako okulista.
Jego syn – Gary Hall Jr. również jest multimedalistą olimpijskim w pływaniu.

</doc>
<doc id="1524385" url="https://pl.wikipedia.org/wiki?curid=1524385" title="Synagoga w Puławach">
Synagoga w Puławach

Synagoga w Puławach – nieistniejąca synagoga, która znajdowała się w Puławach przy ulicy Zwycięstwa.
Synagoga została zbudowana w XIX wieku. Podczas II wojny światowej hitlerowcy zburzyli synagogę wraz z otaczającą ją dzielnicą żydowską. Obok niej pierwotnie stała również mała synagoga.
27 sierpnia 1987 roku na miejscu, gdzie stała synagoga, odsłonięto granitowy głaz, upamiętniający 3600 puławskich Żydów, którzy zginęli w obozach zagłady.

</doc>
<doc id="1524386" url="https://pl.wikipedia.org/wiki?curid=1524386" title="Kununurra">
Kununurra

Kununurra – miasto położone w północnej części stanu Australia Zachodnia, największe skupisko ludzkie i zarazem ośrodek administracyjny hrabstwa Wyndham-East Kimberley. Powstało pod koniec lat 50. XX wieku, co stało się możliwe dzięki przeprowadzonemu w tej części stanu wielkiemu programowi inwestycji w dziedzinie gospodarki wodnej, którego częścią było m.in. wybudowanie największego sztucznego zbiornika wodnego w Australii, jeziora Argyle. Nazwa miasta stanowi przetworzoną przez białych osadników wersję słowa "gunanurang", oznaczającego w języku miriwoong "wielką rzekę". Aborygeni do dziś stanowią większość mieszkańców miasta. 
W bezpośrednim sąsiedztwie Kununurry znajduje się Park Narodowy Hidden Valley. Miasto posiada także własny port lotniczy.

</doc>
<doc id="1524393" url="https://pl.wikipedia.org/wiki?curid=1524393" title="Lilo i Stitch">
Lilo i Stitch



</doc>
<doc id="1524395" url="https://pl.wikipedia.org/wiki?curid=1524395" title="Nieciecz Włość">
Nieciecz Włość



</doc>
<doc id="1524397" url="https://pl.wikipedia.org/wiki?curid=1524397" title="Zatoka Arctowskiego">
Zatoka Arctowskiego

Zatoka Arctowskiego (ang. "Arctowski Cove") – mała zatoka u wybrzeży Wyspy Króla Jerzego w Antarktyce, będąca częścią Zatoki Admiralicji.
Nazwa nadana została przez Polską Ekspedycję Antarktyczną (1977-1979) na cześć Henryka Arctowskiego. W pobliżu znajduje się Polska Stacja Antarktyczna im. Henryka Arctowskiego. Zatokę ogranicza od południowego wschodu Przylądek Kormoranów, nieco dalej rozciąga się Zatoka Półksiężyca. Od północnego zachodu zatoka ograniczona jest przylądkiem Point Thomas, za którym leży fiord Ezcurra. 

</doc>
<doc id="1524399" url="https://pl.wikipedia.org/wiki?curid=1524399" title="Zatoka trujących jabłuszek">
Zatoka trujących jabłuszek

Zatoka trujących jabłuszek – powieść obyczajowa Moniki Szwai z roku 2008, kontynuacji powieści "Klub mało używanych dziewic" i "Dziewice, do boju!".
Opis fabuły.
Agnieszka jest dyrektorką prywatnego liceum. Wreszcie ma przy boku mężczyznę z krwi i kości, Jerzego Brańskiego, waha się jednak, czy powinna związać się z nim na poważnie. Zaczyna też mieć problemy natury zawodowej. Uczennica jej szkoły, pierwszoklasistka, jest w ciąży, informacja przenika do telewizji lokalnej i prasy, a Agnieszka zostaje przez opinię publiczną oskarżona o nakłanianie do aborcji, co nie jest prawdą.
Marcelina wychowuje dwuletnią córeczkę Krzysię-Marysię. Mieszka z Edwardem Bronikowskim, zwanym Bronikiem. On wydaje się jednak całkowicie pochłonięty pisaniem pracy habilitacyjnej. W dodatku potencjalna synowa nie przypadła do gustu matce Bronika, emerytowanej perukarce teatralnej, Liliannie.
Alina od niedawna jest zakochana w Marcinie, kapitanie statku. Ma jednak wątpliwości, czy powinna się z nim związać. Tymczasem córka Aliny, Jaga, oraz córka Marcina, Nika, chciałyby doprowadzić do ich ślubu i wspólnego zamieszkania. Nika ma dosyć mieszkania z matką i ojczymem, którzy się nią kompletnie nie interesują. Gdy ona chorowała na raka i przechodziła poważną operację, matka z nowym mężem pojechała na wycieczkę na Kilimandżaro. Jaga z kolei chciałaby, żeby jej matka była wreszcie szczęśliwa.
Michalina ma powody do radości - jest w ciąży z Grzegorzem i planują ślub, a poza tym odzyskała ojca, Noela Harta. Wszystko to nie podoba się jej matce, chociaż ta skrycie bardzo pragnie mieć wnuka.
Michalina i Grzegorz proszą, by goście weselni nie kupowali im prezentów, lecz - jeśli mogą - niech przeznaczą pieniądze na jakiś szlachetny cel. Jedynie Lilianna wyłamuje się z postanowień i ofiarowuje państwu młodym kupon totolotka. Nieliczni goście weselni wypełniają go wspólnie i wkrótce okazuje się, że został wypełniony trafnie. Wygrana wynosi ponad 100 000 złotych. Pieniądze zostają przeznaczone na wycieczkę na Karaiby. Ostatecznie w rejs udaje się 18 osób. Podczas wycieczki bohaterowie przeżywają rozmaite perypetie, zarówno zabawne, jak i wzruszające.

</doc>
<doc id="1524401" url="https://pl.wikipedia.org/wiki?curid=1524401" title="Gold (album Róż Europy)">
Gold (album Róż Europy)

Gold – kompilacyjny album zespołu Róże Europy, wydany w 1999 roku nakładem Koch International.

</doc>
<doc id="1524402" url="https://pl.wikipedia.org/wiki?curid=1524402" title="Opowiastki z krypty">
Opowiastki z krypty

Opowiastki z krypty (ang. "New Tales from the Cryptkeeper", 1993-1999) – amerykańsko-kanadyjski serial animowany dawniej emitowany w Polsce na kanale Canal+, MiniMax i KidsCo.
Fabuła.
Jest to animowana wersja bardzo popularnego swego czasu, serialu grozy "Opowieści z krypty". Jednak w porównaniu z oryginałem, mocno złagodzona. Straszne historie także opowiadane są przez Strażnika Krypty.

</doc>
<doc id="1524403" url="https://pl.wikipedia.org/wiki?curid=1524403" title="Editio">
Editio



</doc>
<doc id="1524405" url="https://pl.wikipedia.org/wiki?curid=1524405" title="Grupa Jony Jakira">
Grupa Jony Jakira

Grupa Jony Jakira – jedna z grup w strukturze organizacyjnej Armii Czerwonej okresu wojny polsko-bolszewickiej. Została wydzielona z 14 Armii (RFSRR) 20 maja 1920 jako Grupa Operacyjna 14 Armii na Froncie Południowo-Zachodnim.

</doc>
<doc id="1524409" url="https://pl.wikipedia.org/wiki?curid=1524409" title="Grupa Aleksandra Golikowa">
Grupa Aleksandra Golikowa

Grupa Aleksandra Golikowa – jedna z grup w strukturze organizacyjnej Armii Czerwonej okresu wojny polsko-bolszewickiej. Nazwa pochodzi od nazwiska dowódcy 7 Dywizji Strzelców, wchodzącej w skład Grupy
Pod koniec sierpnia 1920 grupa ta brała udział w spóźnionych działaniach zaczepnych bolszewickiego Frontu Południowo-Zachodniego nad górnym i środkowym Bugiem.
Struktura organizacyjna.
Według stanu z 2 czerwca 1920 liczyła 7480 bagnetów i 800 szabel

</doc>
<doc id="1524411" url="https://pl.wikipedia.org/wiki?curid=1524411" title="Zasilanie awaryjne">
Zasilanie awaryjne



</doc>
<doc id="1524415" url="https://pl.wikipedia.org/wiki?curid=1524415" title="17 Dywizja Kawalerii (RFSRR)">
17 Dywizja Kawalerii (RFSRR)

17 Dywizja Kawalerii (RFSRR) – związek taktyczny kawalerii Armii Czerwonej okresu wojny domowej w Rosji i wojny polsko-bolszewickiej.
1 maja 1920 dywizja broniła się na przedpolach Kijowa wzdłuż dolnego biegu rzeki Teterew wraz z 47 Dywizją Strzelców. 5 maja 1920 znalazła się w prawym skrzydle w okolicy Glebówka-Dymer.
Od 18 kwietnia 1920 dywizją dowodził Wasilij Iwanowicz Matuzenka
Struktura organizacyjna.
dowództwo dywizji

</doc>
<doc id="1524416" url="https://pl.wikipedia.org/wiki?curid=1524416" title="Lodowiec Columbia (Alaska)">
Lodowiec Columbia (Alaska)

Columbia – lodowiec na południowym wybrzeżu Zatoki Księcia Williama w stanie Alaska, USA.
Jest to jeden z kilku lodowców w tym obszarze, którego nazwa pochodzi od jednej z amerykańskich uczelni, w tym przypadku od Uniwersytetu Columbia. Lodowiec otrzymał swoją nazwę podczas ekspedycji "Harriman Alaska Expedition" w roku 1899 pod kierunkiem Edwarda Henry'ego Harrimana.
Jest to jeden z najszybciej poruszających się lodowców na świecie. Koniec lodowca ma ok. 2 km szerokości i 550 metrów grubości, z czego około 70 metrów wystaje nad poziom morza. W 2006 r. całkowita powierzchnia lodowca wynosiła ok. 1000 km² przy ok. 51 km długości, z czego ostatnie 15 km opiera się na skałach pod powierzchnią morza.

</doc>
<doc id="1524417" url="https://pl.wikipedia.org/wiki?curid=1524417" title="Nokia 5220 XpressMusic">
Nokia 5220 XpressMusic

Nokia 5220 XpressMusic – telefon komórkowy fińskiego koncernu Nokia. W Polsce ukazał się w 2008 roku. Sprzedawana jest w obudowie czarno-czerwonej, czarno-niebieskiej oraz czarno-zielonej. Języki telefonu: polski, węgierski, angielski, niemiecki i francuski. Istnieje możliwość zabezpieczenia dostępu do karty pamięci hasłem. Odtwarza muzykę w formacie MP3 i AAC.

</doc>
<doc id="1524418" url="https://pl.wikipedia.org/wiki?curid=1524418" title="Kopuła Arctowskiego">
Kopuła Arctowskiego

Kopuła Arctowskiego (ang. "Arctowski Icefield" a. "Arctowski Dome") – lodowiec na Wyspie Króla Jerzego, nazwany przez Polską Ekspedycję Antarktyczną w 1980 roku na cześć Henryka Arctowskiego. Jest to główny lodowiec wyspy, rozciągający się przez całą jej długość - od Zatoki Maxwella po Destruction Bay. Od Kopuły Arctowskiego odchodzą inne lodowce, z których największe to Kopuła Warszawy i Kopuła Krakowa. 

</doc>
<doc id="1524419" url="https://pl.wikipedia.org/wiki?curid=1524419" title="Arctowski Dome">
Arctowski Dome



</doc>
<doc id="1524423" url="https://pl.wikipedia.org/wiki?curid=1524423" title="2 Dywizja Strzelców (RFSRR)">
2 Dywizja Strzelców (RFSRR)

2 Dywizja Strzelców - związek taktyczny Armii Czerwonej okresu wojny polsko-bolszewickiej. 
W lipcu 1920 wchodziła w skład 16 Armii, następnie - w skład 3 Armii.
13 maja 1920 pułki 2 i 10 DS zostały pokonane przez oddziały polskie pod Hłybowem.
29 lipca 1920 razem z 10 i 57 DS wzięła udział w szturmie twierdzy brzeskiej.
1 sierpnia 1920 dywizja liczyła w stanie bojowym - piechoty 4500 żołnierzy. Na uzbrojeniu posiadała 99 ciężkich karabinów maszynowych i 32 działa. 
W nocy z 21 na 22 września 1920 pięć pułków 2 DS zostało rozbitych, kiedy to oddziały polskiej 3 Dywizji Piechoty Legionów przez zaskoczenie zaatakowały bolszewickie zgrupowanie między Dniestrem a Prypecią.
Od 24 września 1919 do 3 sierpnia 1920 dywizją dowodził Roman Łągwa.

</doc>
<doc id="1524424" url="https://pl.wikipedia.org/wiki?curid=1524424" title="Pro Tools (album)">
Pro Tools (album)

Pro Tools – szósty studyjny album amerykańskiego rapera GZA'y członka Wu-Tang Clan wydany 19 sierpnia 2008 roku nakładem wytwórni Babygrande Records. Sesja nagraniowa miała miejsce w 2008 roku w Nowym Jorku, a płyta została wyprodukowana m.in. przez RZA'e, Bronze Nazaretha, Mathematicsa oraz protegowanego GZA'y, Arabian Knighta.
Wydawnictwo zadebiutowało na 52. miejscu notowania Billboard 200 oraz 13. miejscu listy Top R&amp;B/Hip-Hop Albums, sprzedając się w pierwszym tygodniu w ilości 9 000 kopii.
Utwór "Paper Plate" wyprodukowany przez True Mastera jest dissem na innego rapera o pseudonimie 50 Cent.

</doc>
<doc id="1524427" url="https://pl.wikipedia.org/wiki?curid=1524427" title="Wojna polsko-turecka (1485–1503)">
Wojna polsko-turecka (1485–1503)

Wojna polsko-turecka 1485-1503 – konflikt pomiędzy Królestwem Polskim, posiłkowanym przez Wielkie Księstwo Litewskie, Księstwo Mazowieckie i zakon krzyżacki, a Imperium Osmańskim posiłkowanym przez Chanat Krymski, Hospodarstwo Mołdawskie i Hospodarstwo Wołoskie. Formalnie trwał kilkanaście lat, był jednak przerywany kilkuletnimi rozejmami i okresami wolnymi od bezpośrednich działań wojennych. Jego kulminacją była – zakończona klęską wojsk polskich – wyprawa króla Jana Olbrachta na Mołdawię (1497).
Hospodarstwo Mołdawskie, pozostające formalnie w stosunku lennym do Korony Królestwa Polskiego, stanowiło w XV wieku teren ścierania się wpływów Imperium Osmańskiego, Węgier, Chanatu Krymskiego, intryg Wielkiego Księstwa Moskiewskiego. Po zdobyciu Konstantynopola w 1453 Porta Osmańska rozpoczęła ekspansję w kierunku dolnego Dunaju, zagrażając tym samym polskiemu stanowi posiadania.
Wybuch.
W 1484 Turcy zajęli mołdawskie porty czarnomorskie Kilię i Białogród "klucz i bramę do wszystkiej ziemi polskiej, ruskiej i tatarskiej", podcinając tym samym podstawy polskiego handlu wschodniego idącego przez Lwów. Zmusiło to hospodara mołdawskiego Stefana III do złożenia hołdu lennego Kazimierzowi IV Jagiellończykowi w Kołomyi 15 września 1485. Król obiecał m.in. pomoc w przywróceniu Stefana na tron mołdawski. Zebrane dość liczne polskie pospolite ruszenie zawróciło jednak wraz z królem do kraju. Stefan uzyskał pomoc kilku tysięcy polskich wojsk zaciężnych pod wodzą Jana Karnkowskiego, z pomocą których pobił Turków w listopadzie 1485. Wyprawa królewicza Jana Olbrachta, przygotowywana przeciw Turkom w 1487, zmuszona została do zwrócenia się przeciwko Tatarom zawołżańskim, których Imperium Osmańskie pchnęło przeciwko Polsce. Olbracht pobił ich 8 września 1487 w bitwie pod Kopystrzyniem na Podolu. 25 stycznia 1491 Mikołaj z Chodcza i Semen Jurewicz Holszański pobili ich w bitwie pod Zasławiem.
23 marca 1489 zawarto dwuletni rozejm z sułtanem Bajazydem II, który zapewnił poddanym króla wolny handel w swoim państwie.
Wyprawa bukowińska – konflikt z Hospodarstwem Mołdawskim.
W 1494 król Jan I Olbracht rozpoczął przygotowania wojenne (w dalszym ciągu zdarzeń okazało się, że skierowały się one ku Hospodarstwu Mołdawskiemu, a nie Osmanom) pomimo trzyletniego rozejmu zawartego z Osmanami 6 kwietnia tego roku. Stefan III przyrzekł pomoc zbrojną z chwilą, gdy wojska polskie zbliżą się do zajętych portów czarnomorskich, które wcześniej były niemal bez ograniczeń udostępniane Rzeczypospolitej. Ostatecznie wyprawa ruszyła w roku 1497. Jej trzon stanowiła armia polska, posiłkowana przez oddział 400 Krzyżaków pod wodzą wielkiego mistrza Johanna von Tieffena i 600-osobowy oddział mazowiecki. Większość sił polskich stanowiło pospolite ruszenie, Olbracht zgromadził jednak także doborowe wojsko zaciężne, około 200 dział, w tym dwie olbrzymie armaty burzące. Siły te szacowano na ok. 40 tysięcy ludzi.
Pospolite ruszenie zwołano na 21 maja 1497, 25 lipca na Podolu przeprowadzono generalny przegląd sił, które w drugim tygodniu sierpnia przerzucono przez Dniestr. Po wkroczeniu wojsk polskich do Hospodarstwa Mołdawskiego, Stefan III wypowiedział zobowiązania sojusznicze i opowiedział się po stronie Imperium Osmańskiego. 24 września 1497 wojska Olbrachta rozpoczęły bezskuteczne oblężenie Suczawy. Zawarto rozejm za pośrednictwem króla Węgier Władysława II Jagiellończyka, który uznając Stefana za swojego lennika, zarzucił Olbrachtowi, że pragnie osadzić na mołdawskim tronie hospodarskim królewicza Zygmunta. 19 października wojska króla polskiego rozpoczęły odwrót. 26 października wycofujące się oddziały zaatakowane zostały (przez Wołochów) w wąwozie koźmińskim (→Bitwa pod Koźminem) w lasach Bukowiny należącej wtedy do Hospodarstwa Mołdawskiego, tuż przy ówczesnej granicy z Królestwem Polskim.
Na pomoc armii polskiej przybyły wojska litewskie, złożone z żołnierzy nadwornych Aleksandra Jagiellończyka, dowodzone przez marszałka hospodarskiego Stanisława Kiszkę.
Trwający wtedy już od ponad wieku sojusz z lennikiem Polski Hospodarstwem Mołdawskim (zobacz: Historia Mołdawii) został wówczas zarzucony.
Wyprawy odwetowe.
Nieudane przedsięwzięcie ściągnęło w 1498 na państwo polsko-litewskie odwetową wyprawę wojsk tureckich paszy Sylistrii Bali beja, wspieranych przez oddziały mołdawskie. Siły osmańskie przeprawiły się przez Dniestr, spustoszyły Ruś Czerwoną, docierając zagonami do Sanoka i Przeworska, porywając ok. 100 tysięcy jasyru. W lecie Tatarzy uderzyli na Podole i Wołyń, uchodząc bezkarnie z łupami. Jesienią do Sambora dotarł drugi najazd turecki.
Rozejm.
13 lipca 1498 w Krakowie Olbracht zawarł traktat z Węgrami, w którym strony zagwarantowały sobie prowadzenie wojny i zawieranie pokoju z Osmanami tylko za obopólnym porozumieniem. 15 kwietnia 1499 przyjął jego postanowienia Stefan III. 9 października 1503 król Aleksander Jagiellończyk zawarł pięcioletni rozejm z sułtanem Bajazydem II.

</doc>
<doc id="1524428" url="https://pl.wikipedia.org/wiki?curid=1524428" title="4 Dywizja Strzelców (RFSRR)">
4 Dywizja Strzelców (RFSRR)

4 Dywizja Strzelców – związek taktyczny piechoty Armii Czerwonej okresu wojny polsko-bolszewickiej.
Formowanie i walki.
Sformowana w czerwcu 1919 z resztek Litewskiej Dywizji Strzelców.
1 sierpnia 1920 dywizja liczyła w stanie bojowym 8254 żołnierzy z tego piechoty 5841, a kawalerii 380. Na uzbrojeniu posiadała 111 ciężkich karabinów maszynowych i 29 dział. 
W dniu 23 sierpnia 1920 roku po skutecznym ataku polskiego 59 pułku piechoty na Łomżę wielu żołnierzy dywizji dostało się do polskiej niewoli.
Struktura organizacyjna.
"Skład w sierpniu 1920":

</doc>
<doc id="1524431" url="https://pl.wikipedia.org/wiki?curid=1524431" title="II wojna polsko-turecka 1672-1676">
II wojna polsko-turecka 1672-1676



</doc>
<doc id="1524432" url="https://pl.wikipedia.org/wiki?curid=1524432" title="5 Witebska Dywizja Strzelecka">
5 Witebska Dywizja Strzelecka

5 Witebska Dywizja Strzelecka, 5 Witebska Dywizja Strzelecka im. Czechosłowackiego Proletariatu odznaczona Orderem Czerwonego Sztandaru 5-я стрелковая Витебская Краснознамённая дивизия имени Чехословацкого пролетариата – dywizja piechoty Armii Czerwonej, sformowana w 1918 i w 1942 przeformowana w 44 Gwardyjską Dywizję Strzelecką.
W dniu 23 sierpnia 1920 roku po skutecznym ataku polskiego 59 Pułku Piechoty na Łomżę wielu żołnierzy dywizji dostało się do polskiej niewoli.

</doc>
<doc id="1524433" url="https://pl.wikipedia.org/wiki?curid=1524433" title="Grzegorz Callimachi">
Grzegorz Callimachi

Grzegorz Callimachi (rum. "Grigore Callimachi"; ur. 1735, zm. 1769) – hospodar Mołdawii, w latach 1761–1764 i 1767–1769, z rodu Callimachi.
Biografia.
Był synem hospodara Jana Teodora Callimachiego. Podczas jego panowania wybuchła, w 1768 roku, wojna rosyjsko-turecka, która toczyła się także na obszarze Mołdawii. Callimachi próbował zapobiec działaniom emisariuszy rosyjskich na terenie jego władztwa, jednak bezskutecznie. W obliczu niepowodzeń, podejrzany o sprzyjanie Rosjanom, został wezwany do Konstantynopola i tam zamordowany.

</doc>
<doc id="1524435" url="https://pl.wikipedia.org/wiki?curid=1524435" title="Włoska Dolina">
Włoska Dolina

Włoska Dolina (ang. "Italia Valley") − dolina na Wyspie Króla Jerzego w Antarktyce między Kasprowym Wierchem a Urwiskiem Dutkiewicza. U jej nasady znajduje się Wróbel Valley tuż pod Lodowcem Ekologii. Dolina opada stamtąd w kierunku północnym, uchodząc do fiordu Ezcurra (część Zatoki Admiralicji). Nazwę nadała polska ekspedycja polarna dla upamiętnienia miejsca założenia bazy pierwszej włoskiej ekspedycji antarktycznej (1975-76).

</doc>
<doc id="1524436" url="https://pl.wikipedia.org/wiki?curid=1524436" title="Italia Valley">
Italia Valley



</doc>
<doc id="1524437" url="https://pl.wikipedia.org/wiki?curid=1524437" title="6 Dywizja Strzelców">
6 Dywizja Strzelców

6 Dywizja Strzelców – związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Sformowana wiosną 1918 jako 3 Piotrogrodzka Dywizja Piechoty.
4 lipca 1920 otrzymała zadanie: sforsować Czernicę i nacierać pomiędzy jeziorami Mieżusioł – Miadzieł w ogólnym kierunku na Dokszyce – Parafjanowo.
22 lipca miało miejsce jedno z uderzeń wojsk sowieckich. Decydujące natarcie przeprowadziła właśnie 6 Dywizja Strzelców na centrum I DL-B w Mostach. Podjęta w tym dniu próba sforsowania Niemna i zepchnięcia z pozycji grodzieńskiego pułku nie powiodła się. Także następnego dnia polski pułk skutecznie odpierał kolejne ataki 6 Dywizji Strzelców.
1 sierpnia 1920 dywizja liczyła w stanie bojowym 5245 żołnierzy z tego piechoty 3679. Na uzbrojeniu posiadała 119 ciężkich karabinów maszynowych i 30 dział. 
23 sierpnia po skutecznym ataku polskiego 59 pułku piechoty na Łomżę wielu żołnierzy 6 Dywizji Strzelców dostało się do polskiej niewoli.
15 października dywizja została rozbita przez jazdę polską na północny wschód od Wilejki. W ręce Polaków dostały się 2 działa, 17 karabinów maszynowych, 13 kuchni polowych, tabory i kancelaria dywizyjna. Do polskiej niewoli trafiło również kilku bolszewickich dowódców pułkowych.

</doc>
<doc id="1524438" url="https://pl.wikipedia.org/wiki?curid=1524438" title="7 Dywizja Strzelców">
7 Dywizja Strzelców

7 Dywizja Strzelców – związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Sformowana jesienią 1918 z oddziałów 3 Moskiewskiej Dywizji Piechoty i Kostromskiej Dywizji Piechoty.
1 maja 1920 dywizja broniła się na przedpolach Kijowa nad rzeką Zdwiż, zaś 5 maja 1920 na odcinku Pietrowcy – Moszczun – rz. Irpień – wieś Romanówka – stacja Biełgorodka.
Struktura organizacyjna.
"Skład na dzień 12 lipca 1920:"

</doc>
<doc id="1524442" url="https://pl.wikipedia.org/wiki?curid=1524442" title="Rahal/Hogan Racing">
Rahal/Hogan Racing



</doc>
<doc id="1524445" url="https://pl.wikipedia.org/wiki?curid=1524445" title="Parambassis ranga">
Parambassis ranga



</doc>
<doc id="1524446" url="https://pl.wikipedia.org/wiki?curid=1524446" title="Koperszadzki Potok">
Koperszadzki Potok

Koperszadzki Potok (słow. "Meďodolský potok", niem. "Kunzenbelbach", "Kurzerbelbach") – potok płynący Doliną Zadnich Koperszadów w słowackich Tatrach. Jego źródło znajduje się w okolicach Przełęczy pod Kopą. Wypływa tutaj na wysokości ok. 1660 m n.p.m., 250 m poniżej przełęczy. Lewostronnymi dopływami są Skoruszowy Potok i Kołowy Potok wypływający z Kołowego Stawu (największy z dopływów). Największym prawostronnym dopływem jest Janowy Potok płynący Janowym Żlebem, mniejsze potoki spływają Szerokim Żlebem i Stefanowym Żlebem (Stefanowy Potok). Powyżej Polany pod Muraniem (Gałajdówki) Koperszadzki Potok wpada do Jaworowego Potoku, płynącego Doliną Jaworową. Długość Koperszadzkiego Potoku od źródeł do ujścia wynosi 4700 m.
Koperszadzki Potok stanowi granicę między Tatrami Wysokimi a Tatrami Bielskimi. W suchszej porze roku na niektórych odcinkach zanika, cieknie tutaj podziemnymi przepływami. W dolnej części przepływa przez krótki, ale ciasny wąwóz zwany Koperszadzką Bramką. Występuje tutaj pstrąg potokowy podchodzący od Jaworowego Potoku.

</doc>
<doc id="1524447" url="https://pl.wikipedia.org/wiki?curid=1524447" title="10 Dywizja Strzelców">
10 Dywizja Strzelców

10 Dywizja Strzelców– związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Sformowana w sierpniu 1918 jako Permska Dywizja Piechoty.
16 marca 1920 wzięła udział w silnym koncentrycznym uderzeniu bolszewickim na pozycje Grupy Poleskiej gen. Władysława Sikorskiego. Następnie w maju 1920 tymczasowo objęła pozycje na linii Rzeczycy (do 10 maja). 13 maja 1920 pułki 2 i 10 DS zostały pokonane przez Wojsko Polskie pod Hłybowem.
29 lipca 1920 2, 10 i 57 DS wzięły udział w szturmie twierdzy brzeskiej.
1 sierpnia 1920 dywizja liczyła w stanie bojowym 6795 żołnierzy z tego piechoty 4500. Na uzbrojeniu posiadała 87 ciężkich karabinów maszynowych i 29 dział. 
14 sierpnia 1920 sztab 10 DS rozmieścił się we wsi Brzeźno.
Struktura organizacyjna.
"Skład w sierpniu 1920":

</doc>
<doc id="1524449" url="https://pl.wikipedia.org/wiki?curid=1524449" title="Konstantyn Moruzi">
Konstantyn Moruzi

Konstantyn Moruzi (rum. "Constantin Moruzi", gr. "Κωνσταντινος Δημητριος Μουρουζης"; zm. 1783) – hospodar Mołdawii, w latach 1777–1782, z rodu Moruzi.
Biografia.
W okresie jego panowania miał miejsce spisek lokalnych bojarów, z którym Konstantyn Moruzi krwawo się rozprawił. Źródłem spisku było oburzenie miejscowej elity polityką hospodarów fanariockich (do których należał również Konstantyn Moruzi), w szczególności obsadzaniem stanowisk państwowych przez Greków oraz próbom reform, które godziły w ekonomiczne podstawy ich zamożności.

</doc>
<doc id="1524451" url="https://pl.wikipedia.org/wiki?curid=1524451" title="17 Dywizja Strzelców">
17 Dywizja Strzelców

17 Dywizja Strzelców (17 DS) – związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Sformowana jesienią 1918 z oddziałów 1 litewskiej Dywizja Piechoty i 2 Smoleńskiej DP.
Początkowo dywizja wchodziła w skład Armii Zachodniej Frontu Zachodniego, następnie w składzie 16 Armii Nikołaja Sołłohuba. Dowódcą dywizji był między innymi Siergiej Kamieniew.
W kwietniu 1919 liczyła 3 brygady, 7000 bagnetów, 150 szabel i 12 dział. Pod koniec sierpnia 1919 liczyła już zaledwie 4839 bagnetów, 334 szable, 66 km i 30 dział.
16 marca 1920 wzięła udział w silnym koncentrycznym uderzeniu bolszewickim na pozycje Grupy Mozyrskiej gen. Władysława Sikorskiego.
5 kwietnia 1920 dowództwo bolszewickie powierzyło dywizji główną rolę w zajęciu miejscowości: Chutor, Szupejki i Jelany na Podolu, w przecięciu linii kolejowej Kalenkowicze–Szaciłki i w przygotowaniu punktów wyjściowych do uderzenia od północy na Kalenkowicze.
14 maja 1920 wojska Frontu Zachodniego Michaiła Tuchaczewskiego przeszły do ofensywy. Wykonująca uderzenie pomocnicze 16 Armia przystąpiła do forsowania Berezyny poniżej Borysowa. Nocą z 18 na 19 maja 17 Dywizja Strzelców z rejonu Bóbr - Klewa sforsowała Berezynę, a jej 49 i 50 Brygada Strzelców rozpoczęła natarcie na Smolewicze.
24 maja 50 Brygada Strzelców, wzmocniona przez pododdziały 62 Brygady Strzelców ze składu 21 Dywizji Strzelców bez powodzenia atakowała Czerniewicze i Osowę. 
1 sierpnia 1920 dywizja liczyła w stanie bojowym 9194 żołnierzy z tego piechoty 6534, a kawalerii 406. Na uzbrojeniu posiadała 143 ciężkie karabiny maszynowe i 70 dział. 
3 sierpnia 1920 pułki 17 DS wróciły na zachodni brzeg Bugu pod Niemirowem.
Struktura organizacyjna.
"Skład w sierpniu 1920":

</doc>
<doc id="1524453" url="https://pl.wikipedia.org/wiki?curid=1524453" title="Limia vittata">
Limia vittata



</doc>
<doc id="1524454" url="https://pl.wikipedia.org/wiki?curid=1524454" title="Pech (powieść)">
Pech (powieść)

Pech – powieść kryminalna Joanny Chmielewskiej z 2002 roku.
Powieść obfituje w wiele humorystycznych wydarzeń. Główną osią konstrukcyjną utworu jest jednak intryga kryminalna.
Treść.
Główną bohaterką jest Iza Brant. Samotnie wychowuje dwoje nastoletnich dzieci, Kasię i Tomka. Pracuje jako korektorka w wydawnictwie. Nie jest jej łatwo utrzymać rodzinę. Gdy pojawia się szansa na korzystny zapis w testamencie babci, Iza postanawia ją wykorzystać. Wszystko, co musi zrobić, to wywrzeć korzystne wrażenie na babci i innych członkach rodziny, która przyjeżdża z Australii do Polski, by poznać bliżej Izę i jej dzieci oraz przekonać się, czy pretendentka do spadku jest osobą prawą i godną zaufania.
Niestety, Izę prześladuje pech. Nic nie dzieje się tak, jak zostało zaplanowane. W dodatku okazuje się, że dawny konkubent Izy, noszący dziwne nazwisko Dominik Dominik, został zamordowany, a ona sama należy do grona podejrzanych o dokonanie zabójstwa. Rzecz jasna nie stawia to jej w korzystnym świetle. 
Na horyzoncie pojawia się też przystojny Łukasz Darko, taksówkarz, również podejrzewany przez policję. Pomiędzy nim a Izą zawiązuje się sympatia.

</doc>
<doc id="1524457" url="https://pl.wikipedia.org/wiki?curid=1524457" title="Aleksander Mavrocordat I">
Aleksander Mavrocordat I

Aleksander Mavrocordat I (rum. "Alexandru I Mavrocordat"; ur. 1742, zm. 1812) – hospodar Mołdawii, w latach 1782–1785, z rodu Mavrocordat.
Był synem hospodara Konstantyna Mavrocordata. Nazywany był "Szalonym Księciem" (tur. "Deli-bei", rum. "Deliberiu"). Z wielką zajadłością tępił nadużycia w handlu, co wywołało liczne skargi kupców i bojarów i było powodem usunięcia go z tronu przez Wysoką Portę.

</doc>
<doc id="1524458" url="https://pl.wikipedia.org/wiki?curid=1524458" title="Limia melanogaster">
Limia melanogaster



</doc>
<doc id="1524459" url="https://pl.wikipedia.org/wiki?curid=1524459" title="45 Dywizja Strzelców">
45 Dywizja Strzelców

45 Dywizja Strzelców - dywizja piechoty Armii Czerwonej okresu wojny polsko-bolszewickiej. Wiosną 1920 wchodziła w skład 14 Armii.
Formowanie i walki.
Sformowana latem 1919 w rejonie Odessy. Weszła w skład 12 Armii. Początkowo walczyła w rejonie Odessy i Żytomierza. 
W listopadzie 1919 została przydzielona do 14 Armii, by marcu 1920 powrócić w skład 12 Armii i zastąpić nad Wołkiem zdemoralizowaną 44 Dywizję Strzelców.
Toczyła walki z polską 5 Dywizją Piechoty, poniosła duże straty i podobnie jak 44 DS została wycofana na tyły. 
W czerwcu 1920 wzięła udział w ofensywie Armii Czerwonej na Ukrainie i walczyła pod Białą Cerkwią i Dubnem. W sierpniu wzmocniła 1 Armię Konną pod Lwowem. Na przełomie sierpnia i września bezskutecznie próbowała zdobyć Busk. Po podpisaniu rozejmu z Polską brała udział w walkach z oddziałami Ukraińskiej Republiki Ludowej.
Struktura organizacyjna.
sierpień 1920

</doc>
<doc id="1524461" url="https://pl.wikipedia.org/wiki?curid=1524461" title="Chugach Mountains">
Chugach Mountains

Chugach Mountains - pasmo górskie w południowej Alasce - część łańcucha górskiego Pacific Coast Ranges w zachodniej części Ameryki Północnej. 
"Chugach Mountains" rozciągają się na długości ok. 500 km w kierunkach wschód-zachód. Najwyższym szczytem jest Mount Marcus Baker (4016 m).
W górach znajdują się tereny objęte ochroną: Chugach State Park oraz Chugach National Forest. 

</doc>
<doc id="1524462" url="https://pl.wikipedia.org/wiki?curid=1524462" title="Aleksander Mavrocordat II">
Aleksander Mavrocordat II

Aleksander Mavrocordat II, zwany Firaris ("Uciekinier") (rum. "Alexandru II Mavrocordat"; ur. 1754, zm. 1819), – hospodar Mołdawii, w latach 1785–1786, z rodu Mavrocordat.
Był synem hospodara Jana Mavrocordata. Wprowadzony na tron mołdawski przez Wysoką Portę, został z niego szybko usunięty w związku z podejrzeniem o sprzyjanie Rosji i wspólne knowania przeciwko Imperium osmańskiemu.

</doc>
<doc id="1524465" url="https://pl.wikipedia.org/wiki?curid=1524465" title="Pseudosphromenus cupanus">
Pseudosphromenus cupanus



</doc>
<doc id="1524466" url="https://pl.wikipedia.org/wiki?curid=1524466" title="Pseudosphromenus dayi">
Pseudosphromenus dayi



</doc>
<doc id="1524467" url="https://pl.wikipedia.org/wiki?curid=1524467" title="57 Dywizja Strzelców">
57 Dywizja Strzelców

57 Dywizja Strzelców – związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
57 Dywizja Strzelców sformowana została latem 1919 z oddziałów walczących w rejonie Połtawy. Walczyła z wojskami Denikina pod Połtawą i Siewskiem. W listopadzie 1919 została przerzucona na Front Południowo-Zachodni i przez dwa miesiące pozostawała w odwodzie. W lutym 1920 weszła w skład 12 Armii. Broniła rejonu Mozyrza. W marcu została pobita pod Barbarowem przez oddział oddziałem mjr. Franciszka Jaworskiego. Od maja do września 1920 walczyła w składzie Grupy Mozyrskiej. W czerwcu bez powodzenia atakowała polski przyczółek pod Rzeczycą nad Dnieprem. Na przełomie lipca i sierpnia sforsowała Bug w rejonie Brześcia. 
1 sierpnia 1920 dywizja liczyła w stanie bojowym 5264 żołnierzy z tego piechoty 3116, a kawalerii 48. Na uzbrojeniu posiadała 96 ciężkich karabinów maszynowych i 22 działa. 
W połowie sierpnia jej czołowe pododdziały dochodziły do Wisły. Po polskim uderzeniu znad Wieprza jej szczątki uszły za Bug do rejonu Żabinki. Tam została uzupełnienia. 
W walkach pod Żabinką ponownie poniosła duże straty. Od 14 do 24 września prowadziła ciężkie walki pod Horodłem. Na skutek poniesionych strat nie przedstawiała już większej wartości bojowej. Po podpisaniu rozejmu z Polską brała udział w walkach z oddziałami gen. Bułaka-Bałachowicza na Białorusi. 
23 kwietnia 1920 odwodowe formacje tejże dywizji zostały zaatakowane przez 2 Brygadę Halicką.
5 marca 1920 bolszewicy przerzucili ją z głębi kraju na front i włączyli do walk na odcinku poleskim. Posiadała sztab w Kalenkowiczach, ale już 7 marca 1920 została rozbita.
12 marca 1920 polscy ułani otoczyli i wzięli do niewoli sztab 2 Brygady 57 DS.
Stan osobowy dywizji został szybko uzupełniony nowymi posiłkami i 16 marca 1920 57 DS wzięła udział w silnym koncentrycznym uderzeniu bolszewickim na pozycje Grupy Poleskiej gen. Władysława Sikorskiego.
29 lipca 1920 2, 10 i 57 DS wzięły udział w szturmie twierdzy brzeskiej.
26 sierpnia 1920 przy okazji wypadu 3 Dywizji Piechoty Legionów na Kobryń sztab 57 DS trafił do polskiej niewoli. Dzień później polegli dowódca i szef sztabu 57 DS.
12 września 1920 po zdobyciu Kobrynia przez wojsko polskie do polskiej niewoli dostało się 180 żołnierzy z 48 i 57 DS.
Struktura organizacyjna.
"Skład w sierpniu 1920":
Liczyła 3116 „bagnetów”, 48 „szabel” i posiadała 96 karabinów maszynowych

</doc>
<doc id="1524468" url="https://pl.wikipedia.org/wiki?curid=1524468" title="Emanuel Giani-Ruset">
Emanuel Giani-Ruset

Emanuel Giani-Ruset (rum. "Emanuel Giani-Ruset"; zm. 1789) – hospodar Wołoszczyzny, w latach 1770–1771, i Mołdawii, w latach 1788–1789.
Spokrewniony z rodem Ghica pochodził z fanariockiej rodziny Rosetti. Został mianowany hospodarem mołdawskim przez Wysoką Portę podczas wojny rosyjsko-tureckiej, jednak stracił go szybko wskutek postępów Rosjan, którzy opanowali Mołdawię.

</doc>
<doc id="1524469" url="https://pl.wikipedia.org/wiki?curid=1524469" title="57 Dywizja Piechoty">
57 Dywizja Piechoty

Dywizje piechoty noszące numer 57:

</doc>
<doc id="1524470" url="https://pl.wikipedia.org/wiki?curid=1524470" title="Parosphromenus deissneri">
Parosphromenus deissneri



</doc>
<doc id="1524471" url="https://pl.wikipedia.org/wiki?curid=1524471" title="Państwa magnackie">
Państwa magnackie

Państwa magnackie – największe i najlepiej zorganizowane posiadłości szlacheckie w ramach Rzeczypospolitej. Najbardziej wyróżniającymi się państwami magnackimi były dobra posiadające status księstwa, ordynacje oraz posiadłości stanowiące główną siedzibę szczególnie wpływowych rodów.
Ważniejsze państwa magnackie i rody nimi władające:

</doc>
<doc id="1524475" url="https://pl.wikipedia.org/wiki?curid=1524475" title="Przeklęta bariera">
Przeklęta bariera

Przeklęta bariera – powieść obyczajowa z elementami science fiction oraz kryminału autorstwa Joanny Chmielewskiej. Powstała w 2000 roku.
Zarys fabuły.
Główna bohaterka, Katarzyna, jest XIX-wieczną 25-letnią damą, świeżo owdowiałą. W czasie podróży do Francji wraz ze służącym, Romanem, zatrzymuje się w oberży. Kiedy budzi się rano, okazuje się, że jest koniec XX wieku. Początkowo w ogóle to do niej nie dociera, jest oszołomiona i zdezorientowana, jednak zjawisko tłumaczy jej Roman, od lat podróżujący w czasie. Katarzyna szybko przyzwyczaja się do wygód nowoczesności.

</doc>
<doc id="1524476" url="https://pl.wikipedia.org/wiki?curid=1524476" title="Aleksander Callimachi">
Aleksander Callimachi

Aleksander Callimachi (rum. "Alexandru Callimachi"; ur. 1737, zm. 1821) – hospodar Mołdawii, w latach 1795–1799, z rodu Callimachi.
Biografia.
Był synem hospodara Jana Teodora Callimachiego. Podczas jego panowania w Mołdawii stała się ona (wskutek nacisków Francji na Imperium Osmańskie) jednym z ośrodków organizowania się emigracji polskiej. Tutaj został zorganizowany oddział Joachima Deniski, który w 1797 wyruszył z Mołdawii z zamiarem wywołania powstania w Polsce, jednak bezskutecznie.
Synem Aleksandra Callimachiego był późniejszy hospodar mołdawski Scarlat Callimachi.

</doc>
<doc id="1524477" url="https://pl.wikipedia.org/wiki?curid=1524477" title="Botev Peak">
Botev Peak

Botev Peak - góra na południowym krańcu Veleka Ridge (Tangra Mountains) we wschodniej części Wyspy Livingstona w archipelagu Szetlandów Południowych. Wysokość bezwzględna wynosi 370 m n.p.m. 
Nazwa pochodzi od położonego w pobliżu przylądka Botev Point.

</doc>
<doc id="1524483" url="https://pl.wikipedia.org/wiki?curid=1524483" title="Aleksander Hangerli">
Aleksander Hangerli

Aleksander Hangerli (rum. "Alexandru Hangerli"; zm. 1854) – hospodar Mołdawii w roku 1807.
Był bratem hospodara wołoskiego Konstantyna Hangerliego. Poślubił córkę hospodara Grzegorza Callimachiego. Od 1798 wielki ban Oltenii, pełnił później również inne funkcje na dworze wołoskim oraz sułtańskim. W 1807, podczas wojny rosyjsko-tureckiej został mianowany hospodarem mołdawskim, lecz już po kilku miesiącach, wobec porażek tureckich na froncie, został odwołany przez Wysoką Portę.

</doc>
<doc id="1524484" url="https://pl.wikipedia.org/wiki?curid=1524484" title="Bazylika św. Katarzyny Aleksandryjskiej w Grybowie">
Bazylika św. Katarzyny Aleksandryjskiej w Grybowie

Bazylika Mniejsza św. Katarzyny Aleksandryjskiej w Grybowie – neogotycki kościół parafialny w Grybowie, w powiecie nowosądeckim, wybudowany w latach 1908-1918. Jego patronką jest św. Katarzyna Aleksandryjska z Egiptu. W głównym ołtarzu rzeźba Chrystusa na Krzyżu na tle płasko rzeźbionej panoramy Jerozolimy z połowy XVII wieku. Ponadto otoczony kultem obraz "Matki Boskiej Przedziwnej" z 1700, drewniana rzeźba "Madonny z Dzieciątkiem" zwanej "Madonną Grybowską" (obecnie przechowywana w Muzeum Erazma Ciołka w Krakowie). Wieża kościelna ma 70 metrów wysokości.
Historia.
Stary kościół.
Pierwszy kościół pod wezwaniem św. Katarzyny Aleksandryjskiej ufundował Kazimierz Wielki, o czym informuje dokument lokacyjny miasta z 15 maja 1340 roku. Był to kościół gotycki, orientowany, jednonawowy, trójprzęsłowy z prezbiterium zamkniętym trójbocznie i wysoką wieżą przylegającą do nawy od zachodu, zbudowany z kamienia rzecznego i cegły. Świątynia nakryta była sklepieniem krzyżowo-żebrowym, doświetlana przez wąskie ostrołukowe okna, wewnątrz znajdowały się gotyckie ołtarze i malowidła. Król miał szczególne nabożeństwo do tej świętej patronki średniowiecznych uniwersytetów. W opisie wizytacji z 1607 r. czytamy: "kościół parafialny murowany robił wrażenie starego i zabytkowego, było pięć ołtarzy: wielki ołtarz z kamienia ciosanego, poświęcony św. Katarzynie i św. Mikołajowi, zawiera tryptyk potrójnie rozkładany. Pierwszy układ wewnętrzny, zamykany, obejmuje obrazy Wniebowzięcia Matki Bożej, św. Katarzyny, św. Mikołaja. Całość malowana i rzeźbiona, gdy zamkniemy boczne skrzydła tryptyku pojawi się układ przedstawiający historię życia wymienionych wyżej świętych. Na skrzydłach bocznych, ruchomych mieszczą się z jednej strony obrazy św. Jadwigi, Elżbiety, Barbary i Małgorzaty. Trzeci układ tryptyku wielkiego ołtarza przeznaczony na okres wielkiego postu, wyobraża Zwiastowanie, Narodzenie i Mękę Pańską. W drugim ołtarzu po lewej stronie obraz Matki Boskiej, w trzecim Przemienienia Pańskiego, w czwartym Męki Pańskiej, a w piątym św. Stanisława". Potwierdzenie istnienia pięciu ołtarzy przynosi kolejna wizytacja z 1618 r. Grybów w tym czasie posiadał oprócz kościoła parafialnego trzy inne kościoły: św. Bernardyna, św. Anny i św. Krzyża.
W 1662 miał miejsce poważny pożar, w którym kościół parafialny uległ dużemu zniszczeniu. Z pierwotnego wyposażenia do czasów współczesnych przetrwała jedynie figura Matki Boskiej z Dzieciątkiem. Nabożeństwa odbywały się w kościółku św. Bernardyna. Ludność grybowska pomagała w odbudowie kościoła, przekazując na ten cel kwoty pieniężne. Nowo wybudowany kościół został 10 maja 1705 uroczyście poświęcony przez biskupa sufragana krakowskiego Kazimierza Łubieńskiego. Od tego czasu patrocinium kościoła poszerzono o patronat św. Mikołaja. Wydaje się, że drugi człon rozszerzonego patrocinium nie musiał być dodany w XVIII w., bowiem wcześniejsze wizytacje informują, że w ołtarzu głównym obraz św. Mikołaja znajdował się obok obrazu św. Katarzyny, co sugeruje, że patrocinium to mogło być również pierwotnym patrocinium kościoła grybowskiego.
Wizytacja z 1728 wspomina o bogatym skarbcu kościoła grybowskiego, m.in. o ozdobach ołtarza maryjnego, wskazujących pośrednio na szczególny kult obrazu Matki Bożej Różańcowej. Wizytator odnotował: "Matka Boska różańcowa miała dwie sukienki srebrne, korony, dużą ilość wotów..." Ponadto wśród ornatów, kap, obrusów, pasji, chorągwi na wyposażeniu znajdowały się jeszcze złotem haftowane zasłony przeznaczone zapewne do obrazu Matki Bożej.
Następna wizytacja z 1766 przeprowadzona z polecenia biskupa Kajetana Sołtyka zauważa, że kościół nadal posiada pięć ołtarzy – w głównym znajduje się wizerunek Jezusa Ukrzyżowanego oraz obrazy św. Katarzyny i św. Mikołaja umieszczone na zasuwie. Pozostałe ołtarze poświęcone były Matce Boskiej Różańcowej, Przemienieniu Pańskiemu, św. Barbarze i św. Józefowi. Dodatkowo wizytator wymienia również obrazy św. Jadwigi, Elżbiety, Agnieszki, Doroty, Floriana i Stanisława. Odnotował również trzy inne kościoły: św. Bernardyna, św. Anny i św. Krzyża, polecając by je jako mocno zniszczone odbudowano.
Nowy kościół.
Kościół parafialny pod wezwaniem św. Katarzyny i św. Mikołaja przetrwał aż do końca XIX w. Wówczas to okazał się niewystarczający, a kamień rzeczny z którego był zbudowany powodował jego zawilgocenie. Wiosną 1908 rozpoczęto na jego miejscu budowę nowego kościoła, na czas której funkcję kościoła parafialnego przejął kościół św. Bernardyna. 
W 1909 położono fundamenty, w roku następnym poświęcono kamień węgielny. Prace budowlane prowadził Roman Olszewski, realizując projekt warszawskiego architekta Józefa Piusa Dziekońskiego. Później prace przy kościele prowadził oraz wystrój kościoła przygotował ówczesny Prorektor Politechniki Warszawskiej, Zdzisław Mączeński.
Kościół wystawiono w stylu neogotyckim z cegły z użyciem kamienia. 25 listopada 1913 roku biskup tarnowski Ignacy Maciejowski dokonał tymczasowej konsekracji nie dokończonego jeszcze budynku. Wybuch I wojny światowej przeszkodził dalszej budowie. Dopiero w listopadzie 1918 wykończono szczyt wieży i pokryto kościół miedzianą blachą. Do wystroju wnętrza przyczynili się ofiarami parafianie. Na wieży zamocowano krzyż, a w hełmie wieży zamurowano pergamin tej treści: "W rocznicę zwycięstwa pod Chocimiem utwierdzamy krzyż na wieży tej świątyni, by strzelając w niebo, głosił potomkom o wierze przodków, której jest symbolem. Niech stoi tu wielki, niech się opiera burzom i wichrom, niech stoi niezachwiany, oglądając zawieruchy i przewroty we wszechświecie". Ważnym momentem dla miasta był dzień 18 czerwca 1921, kiedy podczas wizytacji biskup tarnowski Leon Wałęga dokonał konsekracji kościoła, nadając mu pierwotny tytuł: św. Katarzyny Aleksandryjskiej, panny i męczennicy. Do wystroju wnętrza przyczynili się ofiarami parafianie. W 1931 r. na wieży kościoła zainstalowano zegar trzystronny z mechanizmem z fabryki Pierwszej Krajowej Fabryki Zegarów Wieżowych Michała Mięsowicza z Krosna.
Nowo wybudowany kościół podczas II wojny światowej został poważnie uszkodzony, po wojnie prace remontowe trwały do 1947.
Architektura i opis.
Neogotycki kościół parafialny jest trzynawowy, halowy z transeptem i prezbiterium zamkniętym wielobocznie. Po bokach znajdują się przybudówki, mieszczące od południa zakrystię i przedsionek, od północy kaplicę, od frontu kwadratową wysoką wieżę wtopioną w korpus. Nawy rozdzielone są masywnymi kolumnami o uproszczonych kapitelach, na których umieszczone są późnorokokowe drewniane rzeźby dwunastu apostołów z atrybutami. W oknach prezbiterium znajduje się pięć witraży figuralnych z przedstawieniami św. Katarzyny i świętych polskich. Dwanaście rokokowych obrazów z 2. połowy XVIII w. przedstawia Kolegium apostołów. Po lewej stronie kościoła na ścianie prezbiterium znajduje się pięć figur barokowych z XVIII w. tworzących kompozycję Przemienienia Pańskiego.
Kościół zbudowany jest w stylu neogotyckim. Orientowany, założony na planie krzyża łacińskiego, halowy, trójnawowy i pięcioprzęsłowy, z transeptem oraz prezbiterium zamkniętym wielobocznie. Od zachodu przylega kwadratowa, wysoka wieża wtopiona w korpus, mieszcząca kruchtę w przyziemiu i chór muzyczny na piętrze. W części wschodniej budowli, po bokach znajdują się zakrystia i przedsionek (od południa) oraz kaplica Zwiastowania (od północy). W nawie głównej znajdują się kolumny, na których umieszczone są późnorokokowe drewniane rzeźby dwunastu apostołów z atrybutami. W prezbiterium znajduje się Kolegium Apostołów, przedstawionych na dwunastu rokokowych obrazach z 2 połowy XVIII w. Na północnej ścianie prezbiterium znajduje się scena Przemienienia Pańskiego utworzona przez pięć figur barokowych z XVIII wieku. W oknach prezbiterium pięć witraży figuralnych z przedstawieniami św. Katarzyny i świętych polskich. Wolnostojący, kamienny ołtarz główny przedstawia Chrystusa na krzyżu na tle płaskorzeźbionej panoramy Jerozolimy.
Wnętrze i wyposażenie.
Wewnątrz znajdują się ołtarzy. W nawie północnej ołtarz z obrazem Matki Bożej Przedziwnej, oraz obrazy: św. Antoniego, św. Franciszka, św. Maksymiliana. W nawie południowej ołtarz wieczystej adoracji z 1970 r., z wizerunkiem Serca Jezusowego, namalowany na desce lipowej, oraz obrazy św. Józefa, św. Bernardyna, Matki Bożej Nieustającej Pomocy. Ponadto na ścianach świątyni umieszczone są m.in. obrazy: Ostatniej Wieczerzy, św. Franciszka, św. Stanisława Kostki i św. Mikołaja, św. Katarzyny oraz Jezusa Miłosiernego. Wewnątrz świątyni znajdują się stacje Drogi Krzyżowej z 2 poł. XIX wieku.
Ołtarze.
Ołtarz główny: wolnostojący, kamienny, przedstawia Chrystusa na krzyżu na tle płaskorzeźby panoramy Jerozolimy.
Ołtarze boczne:
Witraże.
Do wnętrza bazyliki światło pada przez liczne barwne witraże, wśród których są m.in.witraż św. Katarzyny, Chrystusa Króla, Matka Boża Ostrobramska, Matka Boża Częstochowska.
Organy.
Poprzednio w kościele znajdował się 21-głosowy instrument, który został wybudowany przez firmę Włodzimierza Truszczyńskiego w 1980 roku. Organy okazały się za małe w stosunku do wielkości kościoła. Po przeprowadzonych remontach kościoła w latach 2006-2012 zadecydowano o budowie nowego instrumentu odpowiedniego do wielkości tutejszej świątyni. Na początku 2015 roku zdemontowano stary instrument, który po przeprowadzonym remoncie ma trafić do kościoła św. Michała Archanioła w Ropie. 16 sierpnia 2015 r. nowy instrument został poświęcony przez bp. Andrzeja Jeża.
Dzwony.
Na wieży kościoła św. Katarzyny umieszczono dzwony, które zostały przeniesione ze starego kościoła. W czasie I wojny światowej dzwony te zarekwirowano na potrzeby militarne.
W 1924 roku, w Odlewni Dzwonów Karola Schwabe zakupiono pięć dzwonów o wagach: 2500kg, 1200kg, 581kg, 200kg, 60kg. 25 listopada 1924 roku konsekracji dzwonów dokonał bp Leon Wałęga. Dzwony przetrwały niemal całą II wojnę światową, jednak wieża kościoła oraz dwa dzwony zostały częściowo uszkodzone podczas wyzwalania Grybowa w 1945 roku. Po wojnie, w czasie odbudowy kościoła, wybuchł pożar. Spalił się dach kościoła, a trzeci dzwon popękał. Kościół nie posiadał sprawnych dzwonów z wyjątkiem dwóch małych – na sygnaturce i przy kaplicy Męki Pańskiej. 
W 1966 roku proboszcz ks. Adam Kazimierczyk zdecydował ze starych dzwonów odlać nowe, trzy mniejsze. Nowe dzwony o wadze: 1200 kg, 580 kg, 350 kg) wykonała Odlewnia dzwonów Jana Felczyńskiego z Przemyśla. Dzwonom nadano imiona: „Katarzyna”, nazwany od imienia patronki kościoła, „Bernardyn”, nazwany od patrona poprzedniego kościoła, oraz „ Karol”, nazwany prawdopodobnie od imienia fundatora bp. Karola Pękali. Dzwony te w 2015 roku zostały zaopatrzone w nowe serca i mechanizmy napędowe. Dzwonią one tonami (od największego): eʼ, fisʼ, gisʼ, hʼ, cis”, e”. 
Później zakupiono dodatkowe trzy dzwony, które 28 stycznia 2018 roku poświęcił bp Leszek Leszkiewicz. Dzwony nazwano: „Matka Boża Przedziwna” (800kg), Jan Paweł II (250 kg), Ryszard (150 kg).

</doc>
<doc id="1524486" url="https://pl.wikipedia.org/wiki?curid=1524486" title="Kino W-Z">
Kino W-Z



</doc>
<doc id="1524487" url="https://pl.wikipedia.org/wiki?curid=1524487" title="Botew (ujednoznacznienie)">
Botew (ujednoznacznienie)

Znaczenia nazw Botew / Botev / Ботев:

</doc>
<doc id="1524489" url="https://pl.wikipedia.org/wiki?curid=1524489" title="One Kansas City Place">
One Kansas City Place

One Kansas City Place – najwyższy budynek w stanie Missouri, w Kansas City, w Stanach Zjednoczonych, o wysokości 193 m. Budynek został otwarty w 1988 i liczy 42 kondygnacje.

</doc>
<doc id="1524490" url="https://pl.wikipedia.org/wiki?curid=1524490" title="Hrabstwo Derby-West Kimberley">
Hrabstwo Derby-West Kimberley

Hrabstwo Derby-West Kimberley ("Shire of Derby-West Kimberley") – jednostka samorządu terytorialnego w stanie Australia Zachodnia. Liczy 104 080 km² powierzchni i jest zamieszkiwane przez 6507 osób (2006). Ośrodkiem administracyjnym jest Derby.
Obszar ten został wydzielony w 1884 jako Zarząd Dróg West Kimberley. W 1961 uzyskał status hrabstwa, zaś zmiana nazwy na obecną nastąpiła w roku 1983. Władzę ustawodawczą stanowi rada hrabstwa złożona z dziewięciu radnych. Władzę wykonawczą sprawuje zawodowy korpus urzędniczy, kierowany przez dyrektora wykonawczego, o którego zatrudnieniu decyduje rada.
Gałęziami gospodarki dominującymi na terenie hrabstwa są hodowla bydła i owiec, rybołówstwo oraz turystyka. Na jego obszarze znajduje się też ok. 70 wspólnot aborygeńskich.
Do większych skupisk ludzkich należą Cockatoo Island, Camballin, Derby, Looma, Fitzroy Crossing i Noonkanbah.

</doc>
<doc id="1524492" url="https://pl.wikipedia.org/wiki?curid=1524492" title="Michał Grzegorz Suțu">
Michał Grzegorz Suțu

Michał Grzegorz Suțu (rum. "Mihail Suțu", gr. "Μιχαήλ Σούτζος"; ur. 1784, zm. 1864) – hospodar Mołdawii, w latach 1819–1821, z rodu Suțu.
Biografia.
Był bratankiem hospodara mołdawskiego i wołoskiego Michała Suțu. Objąwszy w 1819 z nadania Wysokiej Porty tron mołdawski, wykorzystał to nawiązując bliskie kontakty z działającym za granicą rosyjską greckim stowarzyszeniem niepodległościowym Filiki Eteria, planującym powstanie ogólnobałkańskie przeciwko Imperium osmańskiemu. Z tego powodu, gdy w 1821 doszło do wybuchu powstania na Wołoszczyźnie, Michał Suțu oddał swoją stolicę w Jassach wkraczającemu z Rosji przywódcy powstania Aleksandrowi Ipsilanti.
Po upadku powstania uciekł z Mołdawii, a po jakimś czasie dotarł do Grecji, która w międzyczasie wywalczyła niepodległość.

</doc>
<doc id="1524495" url="https://pl.wikipedia.org/wiki?curid=1524495" title="Kino „Praha” w Warszawie">
Kino „Praha” w Warszawie

Kino „Praha” – kino, które znajdowało się na warszawskiej Pradze-Północ przy ulicy Jagiellońskiej 24/26. Zburzone w maju 2005, a w jego miejscu wzniesiono nowy budynek mieszczący m.in. Nove Kino Praha.
Historia.
Kino wybudowano w latach 1948–1950. „Praha” powstała na pustym placu (przed wojną zajmowanym przez niewielki skwer) między ulicami Karola Wójcika (dawna ul. Szeroka, współcześnie ks. Ignacego Kłopotowskiego), Jagiellońską, a Stefana Okrzei.
Projektantami obiektu byli Jan Bogusławski i Józef Jerzy Łowiński. Ze względu na niestabilny grunt gmach spoczął na sieci ruchomych przegubów zamiast na fundamentach. Dwukondygnacyjna sala kinowa (parter+balkon) mieściła łącznie 580 widzów. Wejście do budynku umieszczono od strony ul. Karola Wójcika, tam też znalazło się okienko kasowe i przeszklony lokal gastronomiczny. Dalej mieścił się hol z drzwiami prowadzącymi do sali kinowej i schodami na galerię (balkon). Wyjście zaś znalazło się od strony ul. Okrzei. Pomiędzy salą a ulicą znajdował się szeroki korytarz, do którego z balkonu wiodła pochylnia.
Wystrój kina stanowiły socrealistyczne płaskorzeźby, plafony i żyrandole. Twórcą wystroju rzeźbiarskiego był Stanisław Sikora. 
Kino oddano do użytku w listopadzie 1950.
W 2005 kino oficjalnie zakończyło działalność (jako niedochodowe). Budynek miał być wpisany do rejestru zabytków, jednak jego właściciel, podlegająca samorządowi województwa mazowieckiego spółka Max Film, postanowiła zburzyć socrealistyczny gmach, a w jego miejscu wznieść sześciokondygnacyjny budynek z częścią biurową, usługową i trójsalowym multipleksem na 555 widzów. Umieszczono w nim ocalone rzeźby Stanisława Sikory.

</doc>
<doc id="1524500" url="https://pl.wikipedia.org/wiki?curid=1524500" title="Bank of America Tower (Jacksonville)">
Bank of America Tower (Jacksonville)

Bank of America Tower – wieżowiec w Jacksonville, w stanie Floryda, w Stanach Zjednoczonych, o wysokości 188 m. Budynek został otwarty w 1990 i liczy 42 kondygnacje.

</doc>
<doc id="1524501" url="https://pl.wikipedia.org/wiki?curid=1524501" title="Botev Point">
Botev Point

Botev Point - najdalej na południe wysunięty punkt półwyspu Rozhen na Wyspie Livingstona w archipelagu Szetlandów Południowych, nazwany od nazwiska bułgarskiego poety Christo Botewa. 

</doc>
<doc id="1524503" url="https://pl.wikipedia.org/wiki?curid=1524503" title="Ustrój polityczny USA">
Ustrój polityczny USA



</doc>
<doc id="1524504" url="https://pl.wikipedia.org/wiki?curid=1524504" title="1838 w literaturze">
1838 w literaturze



</doc>
<doc id="1524507" url="https://pl.wikipedia.org/wiki?curid=1524507" title="Searching for Jerry Garcia">
Searching for Jerry Garcia

Searching for Jerry Garcia – drugi album studyjny amerykańskiego rapera Proofa. Został wydany 9 sierpnia 2005 roku.
Płyta zajęła 65. miejsce na liście USA Billboard 200. Tytuł nawiązuje do jednego z członków Grateful Dead (Jerry'ego Garcii). Data premiery albumu, 9 sierpnia 2005, to także dziesiąta rocznica śmierci Garcii. 

</doc>
<doc id="1524508" url="https://pl.wikipedia.org/wiki?curid=1524508" title="58 Dywizja Strzelców">
58 Dywizja Strzelców

58 Dywizja Strzelców – związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Sformowana została latem 1919 w Nikopolu jako Krymska Dywizja Strzelców, z jednostek dawnej Krymskiej Armii Radzieckiej po tym, gdy w końcu czerwca tego samego roku wycofały się one z Krymu po desancie białych Sił Zbrojnych Południa Rosji. W sierpniu 1919 r. miała bronić Mikołajowa przed dalszą ofensywą Sił Zbrojnych Południa Rosji, jednak wobec fatalnego stanu dyscypliny nie była w stanie zrealizować tego zadania, a część jej żołnierzy zdezerterowała. W sierpniu 1919 r. razem z 44 i 47 dywizją wchodziła w skład Południowej Grupy Wojsk 12 Armii i razem z nimi wycofała się z Odessy, z której obrony bolszewicy zrezygnowali, w rejon Żytomierza i dalej Kijowa, gdzie znajdowały się główne siły 12 Armii. Od września do grudnia 1919 w składzie 12 Armii walczyła w rejonie Kijowa i Boryspola z Siłami Zbrojnymi Południa Rosji oraz oddziałami ukraińskimi. 
W kwietniu 1920 przerzucona do odwodu w rejonie Żytomierza. Podczas polskiej ofensywy na Kijów, pobita przez 1 Dywizję Piechoty Legionów, straciła połowę artylerii i większość broni maszynowej. Jej resztki wycofały się za Dniepr.
Po uzupełnieniu dywizja wzięła udział w sowieckiej ofensywie na Ukrainie. 
Na odcinku przedmościa kijowskiego dysponowała 1350 bagnetami i 285 szablami
10 lipca 1920 pod Owruczem poniosła duże straty. 17 sierpnia została pobita pod Włodawą przez 3 Dywizję Piechoty Legionów. We wrześniu i październiku walczyła nad Stochodem, Styrem i Horyniem. Po podpisaniu rozejmu z Polską brała udział w walkach z oddziałami gen. Stanisława Bułaka-Bałachowicza w rejonie Owrucza i Czarnobyla. W 1921 jej resztki zostały wcielone do 25 Dywizji Strzelców.
26 kwietnia 1920 wraz z jednostkami tyłowymi 44 DS odpierała atak polskiej Dywizji Kawalerii gen. J. Romera pod Koziatynem. 
1 maja 1920 dywizja broniła się na przedpolach Kijowa na odcinku Makarów-Fastów.
25 sierpnia 1920 operowała na odcinku Kamieniec Podolski-Włodawa biorąc udział w spóźnionych działaniach zaczepnych bolszewickiego Frontu Południowo-Zachodniego nad górnym i środkowym Bugiem.
Struktura organizacyjna.
"Skład na dzień 12 lipca 1920:"

</doc>
<doc id="1524509" url="https://pl.wikipedia.org/wiki?curid=1524509" title="58 Dywizja Piechoty">
58 Dywizja Piechoty



</doc>
<doc id="1524511" url="https://pl.wikipedia.org/wiki?curid=1524511" title="Chase Tower (Indianapolis)">
Chase Tower (Indianapolis)

Chase Tower – wieżowiec w Indianapolis, w stanie Indiana, w Stanach Zjednoczonych, o wysokości 253 m. Budynek został otwarty w 1990, liczy 48 kondygnacji.

</doc>
<doc id="1524518" url="https://pl.wikipedia.org/wiki?curid=1524518" title="60 Dywizja Strzelców">
60 Dywizja Strzelców

60 Dywizja Strzelców – związek taktyczny piechoty Armii Czerwonej okresu wojny polsko-bolszewickiej. Od lutego 1920 wchodziła w skład 14 Armii.
5 maja 1920 obsadziła stanowiska na południe od Tulczyna.
Rozformowana w kwietniu 1921 r.
Struktura organizacyjna.
Przed bitwą pod Wołoczyskami:
ponadto:

</doc>
<doc id="1524520" url="https://pl.wikipedia.org/wiki?curid=1524520" title="Wells Fargo Center (Sacramento)">
Wells Fargo Center (Sacramento)

Wells Fargo Center – wieżowiec w Sacramento, w stanie Kalifornia, w Stanach Zjednoczonych, o wysokości 129 m. Budynek został otwarty w 1992 i liczy 33 kondygnacje.

</doc>
<doc id="1524523" url="https://pl.wikipedia.org/wiki?curid=1524523" title="59 Dywizja Piechoty">
59 Dywizja Piechoty



</doc>
<doc id="1524524" url="https://pl.wikipedia.org/wiki?curid=1524524" title="XB-70">
XB-70



</doc>
<doc id="1524525" url="https://pl.wikipedia.org/wiki?curid=1524525" title="Carew Tower">
Carew Tower

Carew Tower – drugi najwyższy budynek w Cincinnati, w stanie Ohio, w Stanach Zjednoczonych, o wysokości 574 ft (175 m). Budynek został ukończony w 1930 r. i liczy 49 kondygnacji. Carew Tower został wpisany do rejestru zabytków narodowych w dniu 19 kwietnia 1994 r. Nazwa budynku pochodzi od nazwiska właściciela sieci domów towarowych Mabley &amp; Carew – Josepha T. Carew – które wcześniej (od 1877 r.) mieściły się pod tym adresem.
Kompleks składa się z hotelu Hilton Cincinnati Netherland Plaza (dawniej Omni Netherland Plaza), który uzwanany jest za doskonały przykład francuskiej architektury art déco i był używany jako wzór dla Empire State Building w Nowym Jorku. Sala bankietowa Hall of Mirrors została zainspirowana Hall of Mirrors w Pałacu Wersalskim.
Wieża pozostawała najwyższym budynkiem w mieście, aż do 13 lipca 2010 r., kiedy ukończony został budynek Great American Tower przy Queen City Square, wyższym o 86 ft (26 m) od wieży Carew. Do tego czasu Cincinnati było jednym z ostatnich największych miast w Ameryce, których najwyższy budynek był zbudowany przed II wojną światową.

</doc>
<doc id="1524526" url="https://pl.wikipedia.org/wiki?curid=1524526" title="Overton (Nevada)">
Overton (Nevada)

Overton – jednostka osadnicza w Stanach Zjednoczonych, w stanie Nevada, w hrabstwie Clark.
Overton leży w dolinie Moapa na północ od jeziora Mead i ok. 100 km. na północny wschód od Las Vegas na wysokości 387 m n.p.m. Liczy niewiele ponad 650 mieszkańców.
Okolice Overton i dolinę Moapa już ok. 350 lat p.n.e. zamieszkiwali Indianie Anasazi. W mieście znajduje się utworzone w 1935 r. muzeum zganionego miasta "Lost City Museum", w którym prezentowane są wykopaliska z okresu Anasazi oraz rekonstrukcja puebla wykonanego z adobe.
Michael Heizer na płaskowyżu Mormona (Mormon Mesa) na północny wschód od miasta stworzył w 1969 r. "Double Negative" - monumentalne dzieło o długości 460 m szerokości 9 m i głębokości 15 m. Są to dwa potężne rowy po dwóch stronach naturalnego kanionu.
W 1947 w Overton zbudowano lotnisko awaryjne dla bazy lotniczej Nellis, przekształcone później na lotnisko cywilne "Perkins Field Municipal Airport" (FAA LID: U08). W pobliżu miasta (ok. 25 km. na południe) znajduje się także lotnisko "Echo Bay Airport" (FAA LID: 0L9).

</doc>
<doc id="1524529" url="https://pl.wikipedia.org/wiki?curid=1524529" title="Mount Foraker">
Mount Foraker

Mount Foraker (5304 m n.p.m.) - drugi pod względem wysokości szczyt gór Alaska, a czwarty w USA. Góra znajduje się na obszarze Parku Narodowego Denali, 23 km na południowy zachód od Denali (McKinley). Górze nadał nazwę w 1899 r. J.S. Herron na cześć senatora z Ohio Josepha B. Forakera.
Północny szczyt (4581 m) został zdobyty 6 sierpnia 1934 r., a wyższy południowy szczyt zdobyli 4 dni później, 10 sierpnia, Charles S. Houston, T.G. Brown i Chychele Waterston.

</doc>
<doc id="1524533" url="https://pl.wikipedia.org/wiki?curid=1524533" title="Niżni Staw Staroleśny">
Niżni Staw Staroleśny



</doc>
<doc id="1524536" url="https://pl.wikipedia.org/wiki?curid=1524536" title="Wyspa Livingstona">
Wyspa Livingstona

Wyspa Livingstona (; = "Smolensk") – druga co do wielkości wyspa w archipelagu Szetlandów Południowych w Antarktyce. Wyspa ma 73 km długości i 34 km szerokości; jej powierzchnia wynosi 974 km². Leży na zachód od Greenwich Island i na północ od Deception Island. Najwyższym szczytem jest Mount Friesland (1700 m n.p.m.). Temperatura powietrza w lecie rzadko przekracza tu +3 °C, w zimie spada do -14 °C.
Do wyspy zgłaszają roszczenia terytorialne Argentyna, Chile i Wielka Brytania.
Historia.
Wyspa Livingstona została odkryta 19 lutego 1819 roku przez angielskiego żeglarza Williama Smitha i szybko stała się miejscem polowań na foki. Dzisiaj znajdują się tu trzy letnie stacje badawcze: hiszpańska Base Antártica Juan Carlos I, chilijska Guillermo Mann i bułgarska Kliment Ochridski.

</doc>
<doc id="1524537" url="https://pl.wikipedia.org/wiki?curid=1524537" title="Livingston Island">
Livingston Island



</doc>
<doc id="1524539" url="https://pl.wikipedia.org/wiki?curid=1524539" title="Cao Pi">
Cao Pi

Cao Pi (; imię pośmiertne: Wendi; ur. 186, 187 albo 188, zm. 29 czerwca 226) – pierwszy cesarz chińskiego państwa Wei, panujący w latach 220–226.
Był synem generała Cao Cao i bratem sławnego poety Cao Zhi. Przejął władzę w państwie Wei po śmierci swojego ojca 15 marca 220 roku. 11 grudnia 220 roku ostatni cesarz dynastii Han, Han Xiandi (189–220), abdykował na rzecz Cao Pi. Niemniej jego władztwo obejmowało tylko północną część państwa Późniejszej dynastii Han.
Cao Pi przeszedł do historii literatury jako mecenas poetów z okresu Jian’an, oraz samodzielny autor. Stworzył pierwsze utwory gatunku shi o siedmiozgłoskowym metrum, inne wiersze z tego gatunku oraz opisowe poematy fu; najważniejszym dziełem jest "Rozprawa o literaturze", najstarsze z dzieł z okresu narodzin prężnej krytyki literackiej czasów Sześciu Dynastii. Pozostałe części cyklu "Wzorcowe rozprawy" zaginęły.

</doc>
<doc id="1524545" url="https://pl.wikipedia.org/wiki?curid=1524545" title="Translatica 5.5">
Translatica 5.5



</doc>
<doc id="1524547" url="https://pl.wikipedia.org/wiki?curid=1524547" title="Translatica 5.0">
Translatica 5.0



</doc>
<doc id="1524551" url="https://pl.wikipedia.org/wiki?curid=1524551" title="Acta Sanctorum">
Acta Sanctorum

Acta Sanctorum – encyklopedyczny zbiór żywotów świętych opracowany z zastosowaniem tzw. krytyki historycznej, tzn. poprzez badania historyczne oddzielono fakty legendarne od tych, które są potwierdzone wiedzą o danej osobie. 
Historia.
Wydawanie zbioru rozpoczęto w Antwerpii w roku 1643 z inicjatywy belgijskiego jezuity Jana Bollanda. Jego pracę kontynuowali współpracownicy, którzy utworzyli Towarzystwo Bollandystów. Tomy są wydawane w porządku kalendarzowym, według dat świąt liturgicznych ku czci kolejnych świętych. W latach 1643-1794 wydano tomy obejmujące okres od stycznia do szóstego tomu października. Pracę nad kolekcją udało się wznowić także po rewolucji francuskiej, choć np. zniszczyła ona inny projekt wydawniczy, prowadzony przez Maurystów. Wydawanie serii było kontynuowane w latach 1845-1883 w Brukseli (od siódmego do trzynastego tomu października). Po kolejnej wieloletniej przerwie w 1925 r. ukazał się czwarty tom listopada.
W latach 1863-1867 nakładem paryskiego wydawnictwa Victor Palmé ukazała się parysko-rzymska edycja obejmująca 60 tomów (całość wydanego dotąd przez bollandystów zbioru, tj. do dwunastego tomu października) w nowej redakcji Jeana Carnandet. Edycja Carnandeta ma jednak zmieniony wewnętrzny układ tomów i paginację w stosunku do edycji oryginalnej (np. Acta sancti Veroli, w edycji oryginalnej z 1701 r. znajdują się w trzecim tomie czerwca, s. 382-388, a w edycji parysko-rzymskiej z 1867 r. w czwartym tomie czerwca, na s. 310-314.
Na początku XX w. pod wpływem Hippolyte'a Delehaye'a SJ praca nad wydawaniem kolejnych tomów otrzymała nowoczesne standardy krytyki historycznej. Praca zatrzymała się jednak na pierwszym tomie miesiąca listopada (do 10 listopada). Dossier św. Marcina z Tours, którego święto przypada na 11 listopada, jest tak ogromne, że przy nowych standardach naukowych wymaga ono znacznie większego nakładu pracy w porównaniu z wiekiem XVII i XVIII. 
Obecnie zbiór obejmuje 67 tomów. Prace nad wydawaniem kolejnych tomów zostały podjęte na nowo przez wskrzeszone Towarzystwo Bollandystów z siedzibą w Collège Saint-Michel w Etterbeek (Bruksela).

</doc>
<doc id="1524557" url="https://pl.wikipedia.org/wiki?curid=1524557" title="Takoyaki">
Takoyaki

 – potrawa japońska. Przygotowuje się ją z ciasta i ośmiornicy z różnymi dodatkami, jak np. czerwony imbir marynowany. Podaje się w formie kulek o średnicy około 3–5 cm. Nazwa składa się z dwóch słów: "tako" „ośmiornica” i "yaki" „smażenie, opiekanie, grillowanie”.
W XVII w. dotarły do Japonii pierwsze potrawy pochodzenia francuskiego, przypominające crêpe, a więc i sposoby wytwarzania lekkiego ciasta z mąki, jajek i wody, ale dopiero w latach 30. XX wieku pewien uliczny sprzedawca o nazwisku Tomekichi Endō, założyciel firmy Aizuya, zaczął eksperymentować w Osace z nowymi składnikami i do dziś jest w tym mieście ogromna liczba stoisk (yatai) sprzedających takoyaki. W mieście tym potrawa ta cieszy się niesłabnącą popularnością. Istnieje nawet powiedzenie: "W Osace najlepszym narzędziem służącym do wydania córki za mąż jest talerz takoyaki".
W czasie noworocznych wizyt w chramach i świątyniach (hatsumōde), czy też podczas japońskich festynów i festiwali pojawia się mnóstwo mini-barów yatai (często ruchomych) serwujących takoyaki, yakitori, czy też okonomiyaki. Część z nich specjalizuje się w daniach na wynos, inne oferują kilka miejsc siedzących lub stojących do spożycia posiłku. Tego rodzaju stoiska można też spotkać w supermarketach.
W ostatnich latach na rynku japońskim pojawiła się specjalna mieszanka zwana "takoyaki-ko", służąca do wypieku ciasta. W jej skład wchodzi mąka, przyprawy i proszek do pieczenia. Najczęściej takoyaki podaje się z sosem do okonomiyaki, ale w sprzedaży pojawił się także sos wytwarzany z myślą wyłącznie o tym daniu. Można spotkać się także z takoyaki w postaci mrożonek.
W Kioto, jak i w regionie Kantō, do wytwarzania ciasta stosuje się mniej mąki i aby nadać mu odpowiednią konsystencję, dodaje się posiekaną kapustę. Ze sklepami oferującymi takoyaki można się spotkać także poza granicami Japonii: w południowej Europie, na wybrzeżach Morza Śródziemnego, w Meksyku).
Takoyaki-ki.
"Takoyaki-ki" są to żeliwne patelnie z półkulistymi wgłębieniami. Mogą być kwadratowe lub okrągłe. Tradycyjne patelnie miały okrągły kształt, ponieważ były ogrzewane na hibachi i miały podobną wielkość. Długość patyczków do obracania takoyaki powinna być dostosowana do wielkości patelni, aby chronić przed poparzeniem. Starym zwyczajem podczas smażenia przykrywano takoyaki drugą patelnią. Rozdzielić patelnie należało w taki sposób, aby kulki zostały na tej wierzchniej. Ta metoda smażenia jest obecnie praktykowana w domach towarowych Hanshin Hyakkaten. Patelnie te są typowe dla regionu Kansai.
Takoyaki poza Japonią.
Potrawa ta w różnych postaciach i z różnymi dodatkami jest znana w całej Azji Południowo-Wschodniej. W Chinach występuje pod nazwą: "zhāngyú xiǎo wánzi" (章魚小丸子) lub "zhāngyú shāo" (章魚燒). W 2004 roku firma Tsukiji Gindaco otworzyła swoje sklepy w Hongkongu, a w wielkim kompleksie rozrywkowo-handlowym Lotte World w Seulu, po festiwalu piosenek o takoyaki, otwarto punkty ich sprzedaży. W Indonezji przysmak ten stał się popularny po wizycie najstarszej córki sułtana w Japonii. Była tak oczarowana smakiem, że doprowadziło to w 2006 roku do wprowadzenia tego przysmaku na rynek indonezyjski.

</doc>
<doc id="1524558" url="https://pl.wikipedia.org/wiki?curid=1524558" title="List Apostołów">
List Apostołów

List Apostołów – apokryf Nowego Testamentu. Ze względu na różnorodność treści istnieją spory co do klasyfikacji gatunkowej tekstu, gdyż zawiera on elementy listu, logionu i ewangelii.
Odkrycie.
Pierwszy fragment Listu Apostołów, będący uszkodzonym rękopisem koptyjskim z IV-V wieku odnalazł w 1895 C.Schmidt. W 1908 na pochodzącym z V-VI wieku palimpseście odkryto łaciński tekst "Epistula Apostolorum", który okazał się tym samym tekstem co koptyjski rękopis Schmidta.
W 1962 P.Varnovermeire udowodnił, że rozpoczynające tekst słowa "Księga, którą Jezus Chrystus objawił swoim Uczniom" stanowią pierwotny jego tytuł.
Treść.
List Apostołów najprawdopodobniej powstał pomiędzy 160 i 180 rokiem. Oryginalny, niezachowany tekst spisany był w języku greckim. Miejscem powstania utworu był Egipt lub Syria.
Utwór składa się z trzech części:
List Apostołów jest wyraźnie skierowany przeciwko gnostycyzmowi. Głównymi adwersarzami utworu byli zapewne Szymon Mag i Cerynt, którzy są wymienieni w tekście. Tekst zawiera bardzo dużą liczbę cytatów z Biblii i podkreśla jedność Starego i Nowego Testamentu. Wielokrotne, wyraziste podkreślanie realności ciała Chrystusa wskazuje, że tekst wymierzony był w doketów.

</doc>
<doc id="1524559" url="https://pl.wikipedia.org/wiki?curid=1524559" title="Andrzej Dũng Lạc">
Andrzej Dũng Lạc

Andrzej Dũng Lạc (wiet. Anrê Trần An Dũng (Lạc)) (ur. ok. 1795 w Bắc Ninh w Wietnamie, zm. 21 grudnia 1839 w Hanoi) – święty Kościoła katolickiego, męczennik, pierwszy wietnamski ksiądz katolicki.
Życiorys.
Trần urodził się w rodzinie niechrześcijańskiej. Chrześcijaństwo przyjął w wieku 15 lat, a na chrzcie otrzymał imię Andrzej. Opanował język chiński i łacinę. Po 10 latach służby jako katechista i 3 latach studiów teologicznych 15 marca 1823 przyjął święcenia kapłańskie. Jako ksiądz podjął działalność w parafii Kẻ Đầm.
Został aresztowany w 1835. Parafianie zebrali pieniądze i zapłacili za jego uwolnienie. Andrzej Trần An Dũng zmienił imię z Dũng na Lạc, żeby łatwiej się ukryć oraz zmienił rejon swojej działalności. Powtórnie uwięziony został 10 listopada 1839 razem z Piotrem Trương Văn Thi i tym razem wykupiony. Aresztowany po kilkunastu dniach został przewieziony do Hanoi i tam ścięty 21 grudnia 1839.
Beatyfikowany 27 maja 1900 przez papieża Leona XIII. Kanonizowany przez papieża Jana Pawła II w Rzymie.
Jest jednym z 117 męczenników wietnamskich, ofiar prześladowań religijnych, które w okresie od 1645 do 1886 roku pochłonęły od 100 000 do 300 000 ludzi.
Jego działalność zaowocowała przyjęciem chrześcijaństwa przez wielu mieszkańców terenów, na których prowadził swoją misję.

</doc>
<doc id="1524566" url="https://pl.wikipedia.org/wiki?curid=1524566" title="Andrzej Dung">
Andrzej Dung



</doc>
<doc id="1524568" url="https://pl.wikipedia.org/wiki?curid=1524568" title="Lista polskich męczenników">
Lista polskich męczenników



</doc>
<doc id="1524571" url="https://pl.wikipedia.org/wiki?curid=1524571" title="Hadise">
Hadise

 
Hadise Açıkgöz (ur. 22 października 1985 w Molu) – turecka piosenkarka R&amp;B i pop urodzona w Belgii; reprezentantka Turcji w 54. Konkursie Piosenki Eurowizji w 2009 roku.
Dzieciństwo i edukacja.
Açıkgöz urodziła się w belgijskim Molu niedaleko Antwerpii jako córka tureckich emigrantów z Sivas. Dorastała razem ze swoim młodszym bratem Muratem oraz dwiema siostrami: starszą Hulyą i młodszą Deryą. Kiedy miała jedenaście lat, jej rodzice zdecydowali się na separację.
Açıkgöz studiowała ekonomię i języki nowożytne, dzięki czemu biegle mówi nie tylko po turecku i niderlandzku, ale i po angielsku, francusku i niemiecku.
Kariera muzyczna.
2003-04: "Idool".
W wieku siedemnastu lat wokalistka wzięła udział w przesłuchaniach do pierwszej edycji programu "Idool" będącego flamandzką wersją formatu "Idol". Piosenkarka nie przeszła do kolejnej rundy talent show, ale jej występ został zauważony przez Johana Hendrickxa, który zaproponował jej współpracę jako menedżer.
2005-06: "Sweat".
Po podpisaniu kontraktu płytowego z wytwórnią 2 Brain records, w listopadzie 2004 roku Hadise wydała swój debiutancki singiel „Sweat”. Piosenka dotarła do pierwszej dwudziestki listy przebojów w Belgii. W 2005 roku ukazał się jej drugi singiel – „Stir Me Up”, który zdobył popularność w Belgii oraz w Turcji. Jesienią opublikowała swój nowy utwór – „Milk Chocolate Girl”, który dotarł do trzynastego miejsca belgijskiej listy przebojów. Wszystkie utwory zapowiadały jej debiutancką płytę studyjną zatytułowaną "Sweat", która ukazała się w listopadzie 2005 roku. Pozostałymi singlami z albumu zostały piosenki „Ain’t No Love Lost” i „Bad Boy”. W tym samym czasie piosenkarka poprowadziła turecką wersję programu "Popstars".
2007-08: "Hadise".
W grudniu 2007 roku wokalistka rozpoczęła pracę nad materiałem na swoją drugą płytę studyjną o roboczym tytule "On High Heels". Pierwszym singlem zapowiadającym album został utwór „A Good Kiss”. Piosenka doczekała się tureckojęzycznej wersji językowej („Deli Oğlan”) nagranej przez turecką artystkę Sezen Aksu, dzięki której stała się jednym z najpopularniejszych utworów klubowych lata 2008 roku w Turcji.
Przed wydaniem swojej drugiej płyty piosenkarka opublikowała jeszcze dwa single – „My Body”, który zadebiutował na ósmym miejscu belgijskiej listy przebojów, i „My Man and the Devil on His Shoulder”, który zadebiutował na dwudziestym dziewiątym miejscu zestawienia.
6 czerwca 2008 roku premierę miała druga płyta studyjna piosenkarki zatytułowana "Hadise". Album dotarł do dziewiętnastego miejsca listy najczęściej kupowanych płyt w Belgii. W tym samym roku Hadise zaśpiewała gościnnie w utworze „Düşman” umieszczonym na dziewiątej płycie studyjnej tureckiego piosenkarza Serdara Ortaça zatytułowanej "Nefes". W październiku została prowadzącą flamandzką wersję formatu "The X Factor".
2009-10: Konkurs Piosenki Eurowizji, "Fast Life" i "Kahraman".
24 października 2008 roku dyrektor główny tureckiej telewizji TRT ogłosił, że wokalistka została wybrana wewnętrznie na reprezentantkę Turcję w 54. Konkursie Piosenki Eurowizji organizowanym w Moskwie. Jak sama wyznała w jednym z wywiadów, jeszcze w 2007 roku uznawała, że nigdy nie weźmie udziału w Konkursie Piosenki Eurowizji po tym, jak jej koleżanka Kate Ryan odpadła w półfinale konkursu w 2006 roku. Rok później przyznała jednak, że chciałaby kiedyś reprezentować Turcję podczas widowiska, a swoją chęć tłumaczyła większą popularnością konkursu w Turcji niż w rodzimej Belgii. Jej konkursową propozycję został utwór „Düm tek tek”, który zaprezentowała premierowo podczas koncertu sylwestrowego w nocy z 31 grudnia na 1 stycznia 2009 roku. Piosenka została wybrana spośród trzech propozycji zgłoszonych przez artystkę do siedziby stacji. 12 maja zaśpiewała w pierwszym półfinale widowiska i z drugiego miejsca awansowała do finału, w którym zajęła ostatecznie czwarte miejsce ze 177 punktami na koncie, w tym m.in. z maksymalnymi notami 12 punktów od Azerbejdżanu, Belgii, Macedonii, Francji, Szwajcarii i Wielkiej Brytanii. Podczas występu na scenie towarzyszyli jej chórzyści: Uğur Yıldırım, Eva Smeenk, Steve Kashala, Olga Potapowa i Swietłana Nikitajewa.
Tuż po finale konkursu, tj. 15 maja, Hadise wydała swoją trzecią płytę studyjną zatytułowaną "Fast Life". Na płycie znalazł się m.in. utwór „Düm tek tek”, a także dwie piosenki odrzucone przy wyborze eurowizyjnej propozycji – „Double Life” oraz „Supernatural Love”. Na początku maja „Düm tek tek” dotarł do pierwszego miejsca belgijskiej listy przebojów. W czerwcu ukazał się jej nowy singiel – „Fast Life”, który – według samej Hadise – miał opisywać styl życia piosenkarki podczas przygotowań do występu w Konkursie Piosenki Eurowizji. 
19 czerwca piosenkarka wydała tureckojęzyczną wersję płyty zatytułowaną "Kahraman". W lipcu ukazał się pierwszy singiel promujący album – „Evlenmeliyiz” będący turecką wersją piosenki „We Should Get Married”.
2011-13: "Aşk kaç beden giyer?".
Po zakończeniu trasy koncertowej w 2011 roku, Hadise zaczęła pracę nad swoim drugim tureckojęzycznym albumem studyjnym. W kwietniu opublikowała singiel „Superman”, a także płytę zatytułowaną "Aşk kaç beden giyer?". Pozostałymi singlami z albumu zostały utwory „Aşk kaç beden giyer?” i „Mesajimi almistir o”.
W tym samym roku Hadise została jedną z jurorek programu "O ses Turkiye" będącego turecką wersją formatu "The Voice".
W czerwcu 2012 roku wydała swój nowy singiel – „Biz burdayız”. W utworze gościnnie pojawił się raper Kaan. W 2013 roku premierę miał jej kolejny singiel – „Visal”.
Od 2014: "Tavsiye".
W sierpniu 2014 roku ukazała się szósta płyta długogrająca Hadise zatytułowana "Tavsiye". Pierwszym singlem promującym album został numer „Nerdesin aşkım”, do którego teledysk został obejrzany przez ponad 48 milionów internautów. Drugim singlem z płyty został utwór „Prenses”, który uzyskał ponad 100 milionów wyświetleń.

</doc>
<doc id="1524577" url="https://pl.wikipedia.org/wiki?curid=1524577" title="Stanisław Kłokocki">
Stanisław Kłokocki

Stanisław Kostka Kłokocki, krypt.: "S. K.; Kł...", (ur. 1763 w Syczykach, zm. po 1831) – polski publicysta, ekonomista, tłumacz, bliski współpracownik Adama Kazimierza Czartoryskiego.
Życiorys.
Urodzony w roku 1763 w Syczykach koło Wołczyna, jako syn Jana Józefa, starosty kołaczewskiego, komisarza i plenipotenta kanclerza Michała Czartoryskiego, od roku 1772 wojskiego mińskiego, i Joanny z Niezabytowskich. Przez 3 lata (1776-1778) uczęszczał do pojezuickiego warszawskiego Collegium Nobilium. Po ich ukończeniu związał się bliżej z dworem Adama Kazimierza Czartoryskiego, bywając często w Wołczynie i Puławach, pracując jednocześnie w kancelarii księcia przy Komisji Edukacji Narodowej (Warszawa). W ramach pełnionych wówczas obowiązków, brał dość często udział w lustracjach szkół na Rusi i na Litwie.
Twórczość.
Ważniejsze mowy.
Ponadto artykuły i drobne utwory Kłokockiego ogłaszano w czasopismach: "Astrea" (tu: Czy uczucie moralne i opinia winny mieć wpływ na sędziego, 1821, t. 1, s. 37-42), "Pamiętnik Naukowy Oddziału Literatury" (tu: O idei i uczuciu nieskończoności, 1819, t. 2, s. 3-31), "Pamiętnik Umiejętności Moralnych i Literatury" (tu: Wspomnienie. Sonet oryginalny, 1830, t. 2, s. 211; Ekonomia polityczna Droza, 1830, t. 3, s. 241-261).
Przekłady.
Ponadto liczne przekłady Kłokockiego znajdują się w czasopismach: "Pamiętnik Umiejętności Moralnych i Literatury" (tu: fragm. dzieła: J. E. M. Portalis: "De l'usage et de l'abus de l'esprit philosophique durant le dixhuitième siècle" 1830, t. 1-3; Ch. V. Bonstetten: "O zmianie wychowania młodzieży szlacheckiej" 1830, t. 1, s. 223-242; Friedrich Schiller: "O wzniosłym" 1830, t. 1, s. 335-356; George Gordon Byron: "Słońce bezsennych. Melodia hebrajska" 1830, t. 2, s. 211; F. J. P. Ancillon: "O wielkich charakterach" 1830, t. 2, s. 241-263; Charles Pinot Duclos: "O obyczajach, a szczególniej Francuzów" 1830, t. 4, s. 3-13; Charles Pinot Duclos: "O poczciwości, cnocie i honorze" 1830, t. 4, s. 154-172), "Pamiętnik Warszawski Umiejętności Czystych i Stosowanych" (tu: A. Ch. Renouard: "Uwagi nad urządzeniem szkół średnich, czyli drugiego rzędu, między szkołami wyższymi a początkującymi" 1829, t. 1-2; A. L. de Staël: "O entuzjazmie" 1829, t. 4, s. 117-134; A. Gindroz: "O potrzebie wychowania domowego, w pomoc instrukcji publicznej" 1829, t. 4, s. 243-255) oraz Jean le Rond d’Alembert: "Postrzeżenia i uwagi nad sztuką tłumaczeń".

</doc>
<doc id="1524588" url="https://pl.wikipedia.org/wiki?curid=1524588" title="Dudley Ryder (1. hrabia Harrowby)">
Dudley Ryder (1. hrabia Harrowby)

Dudley Ryder, 1. hrabia Harrowby (ur. 22 grudnia 1762 w Londynie, zm. 26 grudnia 1847 w Sandon Hall w Staffordshire), brytyjski arystokrata i polityk, członek stronnictwa torysów, minister w rządach Williama Pitta Młodszego, księcia Portland, Spencera Percevala, lorda Liverpoola i George’a Canninga.
Życiorys.
Był najstarszym synem Nathaniela Rydera, 1. barona Harrowby, i Elizabeth Terrick, córki wielebnego Richarda Terricka. Wykształcenie odebrał w Harrow School oraz w St John’s College na Uniwersytecie Cambridge. W 1784 r. został wybrany do Izby Gmin jako reprezentant okręgu Tiverton. Reprezentował ten okręg do 1803 r., kiedy to po śmierci ojca odziedziczył tytuł 2. barona Harrowby i zasiadł w Izbie Lordów.
W 1789 r. Ryder otrzymał stanowisko podsekretarza stanu w Ministerstwie Spraw Zagranicznych. W latach 1790-1791 był kontrolerem Dworu Królewskiego i wiceprzewodniczącym Zarządu Handlu. Następnie został płacmistrzem armii. W latach 1800-1801 był skarbnikiem floty. W 1804 r. otrzymał stanowisko ministra spraw zagranicznych. W latach 1805-1806 był Kanclerzem Księstwa Lancaster. W późniejszych latach był wysyłany z misjami dyplomatycznymi na dwory władców Austrii, Rosji i Prus.
Za swoje zasługi Harrowby otrzymał w 1809 r. tytuły hrabiego Harrowby i wicehrabiego Sandon. W 1809 r. stanął na krótko na czele Rady Kontroli. Następnie był ministrem bez teki. W latach 1812-1827 był Lordem Przewodniczącym Rady. Po śmierci George’a Canninga w 1827 r. król Jerzy IV zaoferował Harrowby'emu stanowisko premiera, ale ten odmówił. Nigdy już nie sprawował żadnego stanowiska państwowego.
Pomimo swoich związków ze stronnictwem torysów, Harrowby popierał postulaty reformatorskie. Głosował za równouprawnieniem katolików, reformą wyborczą 1832 r., popierał także likwidację niewolnictwa. Zmarł w 1847 r.
Rodzina.
30 lipca 1795 r. poślubił lady Susan Leveson-Gower (ok. 1771 - 26 maja 1838), córkę Granville'a Levesona-Gowera, 1. markiza Stafford, i lady Susanny Stewart, córki 6. hrabiego Galloway. Dudley i Susan mieli razem trzech synów i pięć córek:

</doc>
<doc id="1524589" url="https://pl.wikipedia.org/wiki?curid=1524589" title="Przedwydma">
Przedwydma

Przedwydma – wał piasku naniesiony przez prąd morski znajdujący się równolegle do plaży w odległości kilku metrów. Jednakże w przeciwieństwie do mierzei nie wystaje ponad lustro wody, nawet podczas odpływu.

</doc>
<doc id="1524592" url="https://pl.wikipedia.org/wiki?curid=1524592" title="Królestwo Islandii">
Królestwo Islandii

Królestwo Islandii – była monarchia konstytucyjna, związaną unią personalną z Danią. Państwo to zostało założone 1 grudnia 1918 a zlikwidowane 17 czerwca 1944, kiedy Islandia ogłosiła pełną niepodległość, powołując do życia Republikę Islandii.
Działanie pod rządami duńskimi.
Islandia była kontrolowana przez Danię i jej władców od 1380, lecz formalnie rządzenie Islandią Duńczycy rozpoczęli w 1814 wraz z podpisaniem traktatu kilońskiego kończącego wojny napoleońskie w Skandynawii. W 1874 Islandczycy otrzymali część praw do rządzenia, które zostały wpisane do duńskiej konstytucji, która na temat Islandii została zrewidowana w 1903. Wówczas Duńczycy powołali urząd komisarza do spraw Islandii. Komisarz rezydował w stolicy kraju, Reykjavíku i miał zajmować się sprawami dotyczącymi Islandii, a także zasiadać w islandzkim parlamencie, Althingu.
1 grudnia 1918 Dania podpisała z Islandią akt unii, na mocy którego państwo duńskie uznawało Islandię jako w pełni suwerenne państwo związane z Danią unią personalną. Islandia stworzyła własną flagę oraz herb, a także poprosiła Danię, aby reprezentowała kraj na arenie międzynarodowej oraz zajmowała się sprawami obronności Islandii. Akt unii został zrewidowany w 1940, a wedle ustaleń miał być ponownie podpisany trzy lata później. Do ponownego podpisania unii jednak nigdy nie doszło.
II wojna światowa.
9 kwietnia 1940 III Rzesza zajęła Danię i rozpoczęła jej okupację. Już kilka godzin po zajęciu kraju przez Niemców połączenia komunikacyjne pomiędzy Danią a Islandią zostały zerwane. W związku z tym 10 kwietnia parlament Islandii poprosił komisarza do spraw Islandii Sveinna Björnssona o przejęcie kontroli nad sprawami wewnętrznymi oraz zagranicznymi. W pierwszym roku wojny Islandia prezentowała stanowisko neutralne, sprzeciwiając się zarówno Wielkiej Brytanii, jak i III Rzeszy. Kraj zastrzegał sobie suwerenność przed możliwością inwazji którejkolwiek ze stron. 10 maja 1940 rozpoczęła się "Operacja Fork" (brytyjska inwazja na Islandię). Około 800 brytyjskich żołnierzy i marynarzy wylądowało w porcie w Reykjavíku. Rząd Islandii był krytycznie nastawiony do sił inwazyjnych, jednakże 17 maja wraz z zajęciem kluczowych pozycji na Islandii oraz desantem 4 tysięcy żołnierzy brytyjskich, ówczesny premier Islandii, Hermann Jónasson wygłosił orędzie wzywające do traktowania sił inwazyjnych z gościnnością i szacunkiem. Siły alianckie pozostały na wyspie aż do zakończenia działań wojennych w 1945.
W szczytowym okresie okupacji wyspy na Islandii stacjonowało około 25 tysięcy żołnierzy brytyjskich. Dzięki ich stacjonowaniu praktycznie zlikwidowano bezrobocie w regionie Reykjavíku oraz innych strategicznie ważnych miejscach dla Brytyjczyków. W lipcu 1941 na mocy porozumienia amerykańsko-islandzkiego kontrolę nad wyspą przejęli Amerykanie. Brytyjczycy potrzebujący wojsk w innych regionach walk pozwolili na kontrolę militarną oraz stacjonowanie na wyspie sił amerykańskich. W kluczowym momencie na Islandii stacjonowało ponad 40 tysięcy żołnierzy amerykańskich, co się równało liczbie mężczyzn w wieku produkcyjnym na wyspie (populacja Islandii wynosiła wówczas około 120–130 tysięcy mieszkańców).
Niepodległość i utworzenie republiki.
24 maja 1944 odbyło się na Islandii referendum w sprawie pełnej niepodległości kraju. Większość wyborców opowiedziała się za pełną niepodległością, którą proklamowano 17 czerwca 1944. W Danii, okupowanej ciągle przez Niemców, przyjęcie niepodległości Islandii zostało przyjęte z wyraźnym oburzeniem. Pojawiały się również głosy o militarnej interwencji na wyspie. Jednak król Danii Chrystian X wysłał list, w którym pogratulował mieszkańcom Islandii niepodległości i życzył im wszelkiej pomyślności.

</doc>
<doc id="1524593" url="https://pl.wikipedia.org/wiki?curid=1524593" title="Traumatropizm">
Traumatropizm

Traumatropizm – ruch rośliny spowodowany jakimś uszkodzeniem, między innymi zranieniem. 
Temu typowi ruchu towarzyszy wydzielanie hormonów roślinnych, zwłaszcza auksyny i cytokinin. Auksyny znajdują się w części wierzchołkowej rośliny i w wyniku zranienia przenikają do komórek leżących niżej, wywołując ich wydłużenie. Cytokiny zaś powodują przyspieszenie podziałów komórek. 
Pędy wykazują traumatotropizm dodatni w początkowym okresie wzrostu, później ujemny, zaś korzenie zwykle ujemny.

</doc>
<doc id="1524600" url="https://pl.wikipedia.org/wiki?curid=1524600" title="Kułykiw">
Kułykiw



</doc>
<doc id="1524602" url="https://pl.wikipedia.org/wiki?curid=1524602" title="Koń kuzniecki">
Koń kuzniecki

Koń kuzniecki – hodowany w rejonie Kuźniecka (Syberia), między rzekami Ob i Tym.
Pokrój.
Głowa zwykle duża, z długimi uszami. Prosta szyja średniej długości. Długie, nieco strome łopatki. Kłąb dobrze uwydatniony, długi. Kłoda głęboka, zwykle dostatecznie szeroka. Zad krótki, silnie ścięty, o muskulaturze słabej lub średniej. Ogon nisko osadzony. Silne kończyny o mocnych stawach często wykazują wady postawy. Kopyta dobre. Niewielkie szczotki pęcinowe. Solidny kościec. Chody wytrwałe, dobre zdolności do kłusu. Wysokość w kłębie 150-155 cm.
Umaszczenie.
Umaszczenie zwykle gniade i kare z małą ilością odmian.
Historia.
O ile większość nowoczesnych ras koni byłego Związku Radzieckiego utworzono po rewolucji październikowej, o tyle początki rasy koni kuznieckich sięgają XIX wieku. W owym czasie konie stepowe Niziny Zachodniosyberyjskiej krzyżowano z kłusakami, anglonormandami, brabantami i lekkimi końmi zimnokrwistymi. Otrzymano mocne, wszechstronne użytkowe konie robocze, przydatne także pod siodło. Selekcja uczyniła je popularnymi końmi wojskowymi. Rasa kuzniecka wymagała odbudowania po roku 1945, toteż utworzono kilka nowych stadnin. Wskutek zastosowania, selekcjonowanych na podstawie pokroju, ogierów z innych, wschodnich rejonów byłego ZSRR liczebność pogłowia wzrosła, ale pod względem typu stało się ono niejednolite.

</doc>
<doc id="1524607" url="https://pl.wikipedia.org/wiki?curid=1524607" title="UEFA Champions League 2006–2007">
UEFA Champions League 2006–2007

UEFA Champions League 2006–2007 – komputerowa gra sportowa wyprodukowana przez EA Sports i wydana w 2007 przez Electronic Arts. Gra należy do serii "FIFA" i jest oparta na licencji piłkarskiej Liga Mistrzów.
Ligi dostępne w grze.
W grze dostępne są tylko ligi europejskie – jest ich 16, a wśród nich jest także liga polska. Oto one:
Tryb meczu towarzyskiego.
W tym trybie można rozegrać spotkanie towarzyskie kontrolując jednym z zespołów z powyżej podanych lig. Zespołów w grze jest około 300. Można również zagrać we dwójkę używając dodatkowego kontrolera.
Tryb UEFA Champions League.
W tym trybie można wybrać jeden z zespołów dostępnych w grze i poprowadzić go do zwycięstwa w Lidze Mistrzów od fazy grupowej aż do finału. Dzięki systemowi losowania można zmienić grupy na takie jakie nam najbardziej dopowiadają lub sprawić żeby komputer losowo dobrał nam przeciwników.
Podczas filmików przedmeczowych widać, jak gracze wchodzą na murawę, a pracownicy trzymają herby drużyn i logo Ligi Mistrzów. Wówczas wygląda to jak prawdziwy mecz transmitowany w telewizji.
Tryb kariery.
W tym trwającym jeden sezon trybie można poprowadzić jeden z klubów. Ten tryb kariery wyróżnia się celem – należy wypełniać zadania np. kupić lewego obrońcę lub wygrać w meczu w którym jest 0:1 dla rywali i 30 minut do końca. Za każde zadanie gracz otrzymuje różną liczbę punktów – w zależności od tego jak zostanie wypełnione zadanie; jeśli będzie ono ponad postanowione warunki (np. jeżeli gracz ma wygrać dwoma bramkami, a wygra czterema), to gracz otrzyma dodatkowe punkty, które potem może wymienić na naklejki do albumu. Album posiada naklejki wszystkich piłkarzy z 16 lig i zespołów znajdujących się w grze.
Tryb wyzwań.
W tym trybie można sprawdzić się grając w jednym ze słynnych meczów kwalifikacyjnych lub Ligi Mistrzów. Do wyboru są 42 scenariusze (m.in. finał Ligi Mistrzów z 2005 roku, gdzie należy jak najwyżej wygrać em przegrywając 0:3 z Milanem) i tak samo jak w trybie kariery, za wykonanie wyzwania gracz dostaje punkty, które potem może wymienić na naklejki lub dodatki.
Tryb edycji.
W tym trybie można stworzyć własnego zawodnika lub klub, a także jest możliwość edycji prawdziwych zawodników i klubów.
Tryb treningu.
W tym trybie można trenować jednym z wybranych zespołów, czyli rozegrać sparing z drugą drużyną, lub ćwiczyć rzuty wolne, karne i rożne.

</doc>
<doc id="1524615" url="https://pl.wikipedia.org/wiki?curid=1524615" title="Chromotropizm (biologia)">
Chromotropizm (biologia)

Chromotropizm – reakcja ruchowa rośliny zależna od barwy światła padającego z określonego kierunku.

</doc>
<doc id="1524626" url="https://pl.wikipedia.org/wiki?curid=1524626" title="Wacława Komarnicka">
Wacława Komarnicka

Wacława Komarnicka (ur. 29 czerwca 1912, zm. 6 sierpnia 1984 w Warszawie) – polska tłumaczka z języka angielskiego.
W roku 1967 otrzymała Nagrodę Polskiego PEN Clubu za pracę translatorską.

</doc>
<doc id="1524627" url="https://pl.wikipedia.org/wiki?curid=1524627" title="Bazyli I Lupu">
Bazyli I Lupu



</doc>
<doc id="1524633" url="https://pl.wikipedia.org/wiki?curid=1524633" title="NGC 1788">
NGC 1788

NGC 1788 – mgławica refleksyjna znajdująca się w konstelacji Oriona w odległości około 1300 lat świetlnych. Została odkryta 1 lutego 1786 roku przez Williama Herschela.
Mgławica NGC 1788 została ukształtowana przez potężne wiatry oraz światło otaczających ją gwiazd gwiazdozbioru Oriona, od których wydaje się być odizolowana. W świetle widzialnym niewiele gwiazd powstających w tej mgławicy jest widoczna. Są one bowiem ukryte w otaczających je pyłowych kokonach. Najjaśniejsza z gwiazd mgławicy, HD 293815, jest widoczna tuż powyżej środka zdjęcia oraz powyżej wyraźnego, ciemnego pasa przecinającego mgławicę.
Gwiazdy znajdujące się w tym rejonie są bardzo młode, w średnim wieku miliona lat. Najstarsze z nich znajdują się po lewej stronie czerwonego pasa zjonizowanego wodoru, te średnie w środku mgławicy, oświetlając ją tworząc równocześnie małą gromadę. Najmłodsze gwiazdy, wciąż skrywane w pyłowych kokonach znajdują się bliżej prawej strony. Takie uporządkowanie gwiazd według wieku wskazuje, że przez mgławicę przemieszczała się fala, która zainicjowała procesy formowania nowych gwiazd pochodząca od masywnych gwiazd Oriona.

</doc>
<doc id="1524634" url="https://pl.wikipedia.org/wiki?curid=1524634" title="Rose Madder">
Rose Madder

Rose Madder – powieść Stephena Kinga wydana w 1995 roku.
Fabuła.
Rosie Daniels to kobieta, która po 14 latach małżeństwa decyduje się na opuszczenie męża. Ma dosyć ciągłego życia w strachu przed współmałżonkiem, który ją bił, maltretował i poniżał. Ucieka do innego miasta, gdzie znajduje schronienie w miejscu, które pomaga kobietom w trudnej sytuacji życiowej. Z czasem zyskuje przyjaciół i spotyka także przystojnego mężczyznę Billa, w którym się zakochuje. Nabywa również przedziwny obraz w sklepie ze starociami, który jak się okazuje pozwala przeniknąć do innego świata. Jednak mąż Rosie, Norman, który jest policjantem próbuje ją odnaleźć. Ocalenie może przynieść jej tylko obraz, który kupiła w sklepie, zatytułowany "Rose Madder".

</doc>
<doc id="1524637" url="https://pl.wikipedia.org/wiki?curid=1524637" title="Stuart Baxter">
Stuart Baxter

Stuart Baxter (ur. 16 sierpnia 1953 w Birmingham) – szkocki trener piłkarski i piłkarz.
Kariera piłkarska.
Baxter rozpoczynał karierę w Preston North End w 1971 roku. W klubie z Preston przebywał 5 lat. Przeniósł się do Szkocji i zaliczył nieudany epizod w klubie Dundee United. Wrócił do Anglii. W następnych latach grał w klubach w Australii, Szwecji i USA. Karierę piłkarską zakończył w 1983 roku.
Kariera trenerska.
Po zakończeniu piłkarskiej kariery Baxter pozostał w Skandynawii i przez rok pracował w norweskim IF Skarp. Następnie podjął pracę w portugalskiej Vitórii Setúbal. W 1992 roku wyjechał do Japonii i przez 7 lat trenował tamtejsze kluby. Po powrocie do Europy odniósł swój największy sukces w karierze. Z klubem AIK Fotboll awansował do fazy grupowej Ligi Mistrzów. Szwedzki klub grał w jednej grupie z: FC Barceloną, Arsenalem i Fiorentiną. Później Baxter prowadził: Helsingborgs IF, Lyn Fotball, młodzieżową reprezentację Anglii oraz reprezentację RPA. W latach 2008-2010 był selekcjonerem piłkarskiej reprezentacji Finlandii. 4 maja 2017 roku ponownie został nominowany na selekcjonera reprezentacji RPA. Trenerem Supersport United pozostawał do lipca 2017 roku.

</doc>
<doc id="1524640" url="https://pl.wikipedia.org/wiki?curid=1524640" title="Mount Gilbert (Alaska)">
Mount Gilbert (Alaska)

Mount Gilbert (818 m n.p.m.) – wygasły wulkan w północnej części wyspy Akun Island na wschodzie archipelagu Aleuty w USA. Ostatnie furmarole zostały zaobserwowane 1,5 km na północny wschód od szczytu ok. 1900 r. 

</doc>
<doc id="1524642" url="https://pl.wikipedia.org/wiki?curid=1524642" title="Heinkel He 46">
Heinkel He 46

Heinkel He 46 − niemiecki samolot rozpoznawczy krótkiego zasięgu i współpracy z armią lądową opracowany w latach trzydziestych XX wieku. 
Zamówiony przez Ministerstwo Obrony Rzeszy jako uzupełnienie samolotu dalekiego rozpoznania Heinkel He 45. Prototyp został oblatany pod koniec 1931 roku jako samolot dwupłatowy, jednak po przeprowadzeniu prób w locie został zmodyfikowany do konfiguracji górnopłatu. Wersja seryjna była wyposażona w 9-cylindrowy silnik gwiazdowy Siemens SAM 22B o mocy 650 KM.
He 46 produkowany był w wersjach A do F, najbardziej rozpowszechniona była wersja He 46C. Miał szerokie przeznaczenie, oprócz zadań rozpoznawczych używany był jako samolot łącznikowy, lekki bombowiec i do szkolenia pilotów i obserwatorów. Zastępowany od 1938 roku przez nowocześniejsze samoloty Henschel Hs 126, przesuwany był stopniowo do zadań drugoliniowych. W 1943 roku powrócił do służby bojowej jako wyposażenie nocnych eskadr nękających ("Störkampfstaffeln").
W 1936 roku hiszpańscy nacjonaliści zamówili (za pośrednictwem rządu Portugalii) 12 samolotów He 46C. Maszyny te wzięły udział w wojnie domowej w Hiszpanii. Kilka egzemplarzy, które przetrwały wojnę, służyło w lotnictwie hiszpańskim do 1946 roku.
Również w 1936 roku zakłady Heinkel opracowały wersję eksportową dla lotnictwa Bułgarii i Węgier. Różniła się zastosowanym silnikiem: 18 egzemplarzy bułgarskich otrzymało silnik "Siddeley Panther X" o mocy 752 KM, 36 samolotów dla lotnictwa węgierskiego posiadało silniki gwiazdowe "Gnôme-Rhône 14K" o mocy 870 KM, produkowane licencyjnie na Węgrzech. Węgierskie He 46, podobnie jak niemieckie, zakończyły służbę bojową jako nocne samoloty szturmowe w 1945 roku.
Heinkel He 46 był dwumiejscowym górnopłatem konstrukcji mieszanej o stałym podwoziu i otwartych kabinach. Samolot był uzbrojony w jeden karabin maszynowy kal. 7,92 mm oraz do 200 kg bomb w komorze bombowej za tylna kabiną. Zamiast bomb można było tam montować pojedynczą kamerę firmy Zeiss.
Łącznie wyprodukowano około 480 samolotów He 46.

</doc>
<doc id="1524648" url="https://pl.wikipedia.org/wiki?curid=1524648" title="Cieplak">
Cieplak

Postacie fikcyjne

</doc>
<doc id="1524656" url="https://pl.wikipedia.org/wiki?curid=1524656" title="Cao Cao">
Cao Cao

Cao Cao (ur. 155 w Bozhou, zm. 15 marca 220 w Luoyang) – chiński polityk, wojskowy i poeta.
Życiorys.
Był jednym z generałów dynastii Han. Karierę rozpoczął w czasie powstania Żółtych Turbanów, które zaczęło się w roku 184 zapoczątkowane przez trzech braci: Zhang Liao, Zhang Biao oraz Zhang Jiao. Następnie stłumił powstanie "Pięć miar ryżu". Zdobył znaczne wpływy na dworze. W 198 roku został mianowany Zbawcą Cesarstwa, zaś w 208 kanclerzem oraz otrzymał tytuł księcia Wei. Po opanowaniu znacznej części Chin Północnych ogłosił się księciem, zaś kilka lat później przyjął tytuł królewski (wang). Niedługo przed śmiercią wprowadził system dziewięciu rang przeznaczony dla wyższych urzędników. 
Posiadał dwudziestu siedmiu synów, w tym: Cao Pi, który został jego następcą, oraz Cao Zhi, poetę.
Cao Cao pozostawił po sobie około stu utworów poetyckich. Ich tematami były głównie kampanie wojenne i natura. Cao Cao swoją wiedzę na temat wojny opierał na sztuce wojennej Sun Zi, która doskonale sprawdzała się w tamtej epoce. Jeśli zaś chodzi o politykę, opisuje to cytat „Wolałbym raczej zdradzić świat, niż czekać i patrzeć jak świat zdradza mnie”.

</doc>
<doc id="1524661" url="https://pl.wikipedia.org/wiki?curid=1524661" title="Tajemnice Paryża">
Tajemnice Paryża

Tajemnice Paryża (oryg. fr. "Les Mystères de Paris") – powieść Eugeniusza Sue, jeden z pierwszych utworów literatury popularnej opublikowanych w odcinkach we Francji, w dzienniku "Journal des débats" między czerwcem 1842 a październikiem 1843 roku.
Okoliczności powstania utworu.
Przed napisaniem "Tajemnic Paryża" Sue był mało znanym autorem kilku powieści przygodowych osadzonych w środowisku arystokratycznym oraz powieści o tematyce morskiej. Nie mogąc uzyskać upragnionej popularności, zgodził się pójść za radą swojego przyjaciela Prospera Goubaux i napisać utwór osadzony w środowisku najbiedniejszych warstw Paryża, mimo początkowej niechęci do tego pomysłu.
Sue, który nie miał wcześniej żadnej wiedzy o życiu w najgorszych dzielnicach stolicy Francji, pisał kolejne rozdziały powieści bezpośrednio po wizytach na wyspie Cité i w dzielnicy Saint Denis, opisując widziane tam sceny. Goubaux był stałym współpracownikiem autora, na bieżąco oceniając powstałe fragmenty przed publikacją. Sue nie chciał, by utwór został opublikowany w odcinkach, jednak stało się to nieuniknione wobec nieprzewidzianego przez autora wzrostu objętości dzieła (z planowanych dwóch tomów do dziesięciu).
Treść.
Rudolf de Gerolstein, książę krwi, angażuje się w pomoc paryskiej biedocie, przebierając się za robotnika i udając się do najgorszych zakątków wyspy Cité. Pomoc taka jest możliwa dzięki opanowaniu przez niego argotu i metod walki wręcz. Książę jest bohaterem idealnym, całkowicie oddanym ludowi, gotowym do wszelkich poświęceń, by odkupić winy popełnione w młodości. Przy okazji poszukuje w Paryżu swojej córki, zaginionej Marii. W końcu ją rozpoznaje ją w ulicznicy Gualezie. Jej oraz przestępcy Szurynerowi pomaga porzucić dotychczasowe życie, a Marię zabiera do Niemiec. Młoda dziewczyna nie jest jednak w stanie poradzić sobie z problemami psychicznymi i umiera w klasztorze.
Wymowa społeczna utworu.
"Tajemnice Paryża", choć autor odżegnywał się od zamiaru stworzenia powieści zaangażowanej, wielokrotnie kontestują panujący porządek społeczny i protestują przeciw nędzy. Sue na łamach powieści oskarżał panujący porządek społeczny o świadome tworzenie ubóstwa na wielką skalę i wpędzanie w nędzę osób, które chcą utrzymywać się ze swojej pracy, jednak otrzymują wynagrodzenia nieadekwatne do włożonego trudu. Niektóre fragmenty utworu, ukazujące życie rodzin robotniczych, przypominają estetykę powieści realistycznej. Równocześnie Sue przeplatał te części dzieła z fragmentami, w których, dla zachowania uwagi czytelnika, przedstawiał okrucieństwa popełniane przez półświatek Paryża.
Recepcja.
"Tajemnice Paryża" były natychmiastowym sukcesem czytelniczym, zarówno wśród bogatej publiczności, jak i wśród uboższych czytelników gazety. Do końca życia Sue cieszył się również osobistą popularnością, otrzymywał listy od osób, które za pośrednictwem pisarza chciały skontaktować się z księciem Rudolfem lub przekazać pieniądze na cele charytatywne. Sam pisarz zyskał opinię człowieka głęboko zainteresowanego losem ubogich (czy wręcz socjalisty) i zaczął często wypowiadać się na tematy z tym związane. Utwór zyskał również pozytywne opinie wśród współczesnych autorowi literatów romantycznych, dla których "Tajemnice Paryża" były przełomowym dziełem, wprowadzającym nową problematykę w obręb zainteresowania powieściopisarzy. "Tajemnice Paryża" miały również wpływ na wiele innych utworów - "Nędzników" Wiktora Hugo, "Hrabiego Monte Christo" Aleksandra Dumasa, "Tajemnice Marsylii" Émile’a Zoli, "Tajemnice Londynu" George’a Reynoldsa, "Nowe tajemnice Paryża" Leo Maleta.
Publikacja "Tajemnic Paryża" była również ważnym etapem w rozwoju francuskiej literatury masowej.

</doc>
<doc id="1524664" url="https://pl.wikipedia.org/wiki?curid=1524664" title="Patrycja Włodarczyk">
Patrycja Włodarczyk

Patrycja Włodarczyk (ur. 9 czerwca 1980 w Jaworznie) – polska lekkoatletka, specjalistka od długich i średnich dystansów.
Kariera.
Trzykrotna mistrzyni Polski (2001 – bieg na 3000 metrów z przeszkodami, 2003 – bieg na 3000 metrów z przeszkodami i bieg na 10 000 metrów); wicemistrzyni na 3000 metrów z przeszkodami w 2002 i brązowa medalistka w półmaratonie z 2010 i w maratonie w 2011. W swojej karierze reprezentowała następujące kluby: Victoria Racibórz, AZS-AWF Wrocław, AZS-AWF Katowice oraz JKLA Jawor Jaworzno.
Złota medalistka mistrzostw świata masters.

</doc>
<doc id="1524665" url="https://pl.wikipedia.org/wiki?curid=1524665" title="John Dreyer">
John Dreyer

John Louis Emil Dreyer (ur. 13 lutego 1852 w Kopenhadze, zm. 14 września 1926 w Oksfordzie) – irlandzki astronom pochodzenia duńskiego.
Życiorys.
Urodził się w Kopenhadze jako Johan Ludvig Emil Dreyer. W 1874 roku, w wieku 22 lat wyjechał do Irlandii (należącej wówczas do Zjednoczonego Królestwa Wielkiej Brytanii i Irlandii), aby pracować na zamku Birr Castle jako asystent Lawrence’a Parsonsa – syna i następcy Williama Parsonsa. W 1878 roku przeniósł się do Dunsink Observatory (w pobliżu Dublina), a w 1882 do Armagh Observatory w Armagh.
W 1888 roku opublikował "New General Catalogue of Nebulae and Clusters of Stars" (pełna nazwa "Nowy katalog ogólny mgławic i gromad gwiazdowych, będący katalogiem sir Johna Herschela, zrewidowanym, poprawionym, i rozszerzonym"). Sam odkrył 17 obiektów, które się w nim znalazły, za pomocą 72-calowego teleskopu z Birr Castle. Opublikował też dwa suplementy do tego katalogu – "Index Catalogue" (1895) oraz "Second Index Catalogue" (1908). Tylko jeden z zamieszczonych w tych suplementach obiektów został odkryty przez Dreyera (galaktyka IC 990). Oznaczenia obiektów z katalogu Dreyera NGC ("New General Catalogue") oraz IC ("Index Catalogue") są stosowane dotychczas.
Dreyer zajmował się także historią astronomii, opublikował m.in. biografię Tychona Brahe (1890): zgromadził oraz opublikował w 15 tomach wszystkie jego prace oraz korespondencję, a także opracowanie "The History of the Planetary System from Thales to Kepler" (1905).
W latach 1923–1925 był prezydentem Królewskiego Towarzystwa Astronomicznego.
Jego synem był admirał Frederic Charles Dreyer.
Nagrody i wyróżnienia.
W 1916 roku nadano mu Złoty Medal Królewskiego Towarzystwa Astronomicznego. Krater Dreyer na Księżycu został nazwany jego imieniem.

</doc>
<doc id="1524666" url="https://pl.wikipedia.org/wiki?curid=1524666" title="Johann Ludwig E. Dreyer">
Johann Ludwig E. Dreyer



</doc>
<doc id="1524671" url="https://pl.wikipedia.org/wiki?curid=1524671" title="Dr. House">
Dr. House



</doc>
<doc id="1524673" url="https://pl.wikipedia.org/wiki?curid=1524673" title="Leudal">
Leudal

Leudal – gmina w prowincji Limburgia w Holandii. Zajmuje powierzchnię 164.86 km², a jej teren zamieszkuje 36.859 osób 
Miejscowości:

</doc>
<doc id="1524674" url="https://pl.wikipedia.org/wiki?curid=1524674" title="The Voice of the Wretched">
The Voice of the Wretched

The Voice of the Wretched – płyta koncertowa brytyjskiego zespołu My Dying Bride wydana 21 maja 2002 roku przez wytwórnię płytową Peaceville. Koncert został zarejestrowany 4 marca 2001 roku w klubie 013 w Tilburgu w Holandii.

</doc>
<doc id="1524676" url="https://pl.wikipedia.org/wiki?curid=1524676" title="Powiat żółkiewski">
Powiat żółkiewski

Powiat żółkiewski - powiat województwa lwowskiego II Rzeczypospolitej. Jego siedzibą było miasto Żółkiew. 1 sierpnia 1934 r. dokonano nowego podziału powiatu na gminy wiejskie .

</doc>
<doc id="1524679" url="https://pl.wikipedia.org/wiki?curid=1524679" title="Incognito">
Incognito

Incognito (z – nieznany) – określenie wyrażające sytuację, kiedy osoba, grupa osób lub jakikolwiek inny podmiot występuje nie ujawniając swojej tożsamości, bądź z tożsamością zatajoną, nie dając się przy tym rozpoznać.

</doc>
<doc id="1524680" url="https://pl.wikipedia.org/wiki?curid=1524680" title="Janusz Tyszkiewicz Skumin">
Janusz Tyszkiewicz Skumin

Janusz Skumin Tyszkiewicz (ur. w 1572, zm. w 1642) – wojewoda wileński w latach 1640–1642, wojewoda trocki w latach 1626–1640, wojewoda mścisławski w 1621 roku, wójt grodzieński w 1620 roku, pisarz wielki litewski w 1607 roku, starosta brasławski w latach 1588–1626, starosta jurborski i nowowolski. Ekonom grodzieński w latach 1615-1619
Był synem Teodora Tyszkiewicza i Katarzyny Lackiej. Ok. 1595 ożenił się z Barbarą Naruszewiczówną, córką Stanisława Naruszewicza, i miał z nią jedną córkę Katarzynę Eugenię.
Poseł powiatu brasławskiego na sejm zwyczajny 1613 roku. Poseł na sejm nadzwyczajny 1613 roku z województwa bracławskiego. Był elektorem Władysława IV Wazy z województwa trockiego w 1632 roku. W 1637 roku został wyznaczony senatorem rezydentem.
Był unitą.

</doc>
<doc id="1524685" url="https://pl.wikipedia.org/wiki?curid=1524685" title="Gordon (wyspa)">
Gordon (wyspa)

Wyspa Gordon () – wyspa należąca do Chile. Położona nad Kanałem Beagle. Należy do archipelagu Ziemi Ognistej. Administracyjnie podlega pod region Magallanes y la Antártica. Wyspa jest również częścią Parku Narodowego Alberto de Agostini.

</doc>
<doc id="1524689" url="https://pl.wikipedia.org/wiki?curid=1524689" title="Wyspa Gordon">
Wyspa Gordon



</doc>
<doc id="1524696" url="https://pl.wikipedia.org/wiki?curid=1524696" title="Wyspa Hornos">
Wyspa Hornos



</doc>
<doc id="1524697" url="https://pl.wikipedia.org/wiki?curid=1524697" title="Deutsch Piekar">
Deutsch Piekar



</doc>
<doc id="1524700" url="https://pl.wikipedia.org/wiki?curid=1524700" title="Aneta Sosnowska">
Aneta Sosnowska

Aneta Sosnowska z domu Bednarczyk (ur. 10 maja 1974) – polska lekkoatletka, płotkarka, mistrzyni i reprezentantka Polski.
Kariera sportowa.
Była zawodniczką Skry Warszawa.
Mistrzostwa Polski.
Na mistrzostwach Polski seniorów na otwartym stadionie zdobyła trzynaście medali, w tym dziewięć w biegu na 100 metrów ppł: da złote: dwa złote - w 2000 i 2001, pięć srebrnych - 1996, 1997, 1998, 2002 i 2003 i dwa brązowe - w 1993 i 1995, a także cztery w sztafecie 4 x 100 metrów: srebrny w 1995 i trzy brązowe - w 1991, 1996 i 1997. Na halowych mistrzostwach Polski seniorek zdobyła sześć medali w biegu na 60 m ppł: trzy złote - w 2000, 2001 i 2002 oraz trzy srebrne - w 1996, 1997 i 1998.
Starty międzynarodowe.
Reprezentowała Polskę na juniorskich i seniorskich mistrzostwach świata i Europy, w biegu na 100 m ppł. Wystąpiła na mistrzostwach Europy juniorów w 1991 (odpadła w półfinale, z czasem 14,14, mistrzostwach świata juniorów w 1992 (odpadła w półfinale, z wynikiem 13,94 i mistrzostwach Europy juniorów w 1993, zajmując 4. miejsce, z czasem 13,77, mistrzostwach świata seniorów w 1997 (odpadła w eliminacjach, z wynikiem 13,28 i mistrzostwach Europy seniorów w 2002 (odpadła w półfinale, z wynikiem 13,04).
Reprezentowała także Polskę w zawodach I Ligi Pucharu Europy w 2000, zajmując 2. miejsce w biegu na 100 m ppł, z czasem 13,38 oraz w zawodach I Ligi Pucharu Europy w 2001, zajmując 2. miejsce w biegu na 100 m ppł, z czasem 13,20.
W 1997 i 1998 zdobyła także złote medale międzynarodowych mistrzostw Izraela w biegu na 100 m ppł. 

</doc>
<doc id="1524702" url="https://pl.wikipedia.org/wiki?curid=1524702" title="Jan Czarnowski">
Jan Czarnowski

Jan Franciszek Czarnowski herbu Grabie (ur. 12 października 1883 w Łąkoszynie, zm. 13 lipca 1963) – polski szlachcic, służył jako szambelan papieski u Piusa XI.
Życiorys.
Pochodził z rodu Czarnowskich herbu Grabie, był synem Eugeniusza Jana Czarnowskiego i Anny z Czarnomskich. W 1918 w kościele św. Aleksandra w Warszawie ożenił się z Heleną Kalinowską, córką Gabriela Hilarego Kalinowskiego i Heleny Doroty z Weryhów. Z tego małżeństwa pochodziło troje dzieci: Hanna, Gabriel i Jan. Jan Czarnowski był właścicielem majątków Rossocha i Łęki. 8 marca 1929 dołączył do Zakonu Maltańskiego jako kawaler Honoru i Dewocji. W 1930 przekazał Związkowi Polskich Kawalerów Maltańskich w Poznaniu liczne dzieła dotyczące historii Zakonu Maltańskiego, między innymi "Histoire des Chevaliers de l’Ordre de Malte" z 1629, "Histoire des Chevaliers Hospitaliers…" z 1778 i "Lettres sur la Sicilie et l’ile de Malthe" z 1782.
Zmarł 13 lipca 1963 i został pochowany na Cmentarzu Powązkowskim w Warszawie.

</doc>
<doc id="1524705" url="https://pl.wikipedia.org/wiki?curid=1524705" title="The Blueprint 3">
The Blueprint 3

The Blueprint 3 – jedenasty album studyjny amerykańskiego rapera Jaya-Z, wydany 8 września 2009 w Stanach Zjednoczonych. 11 września stał się dostępny cyfrowo, a 14 września miał premierę na arenie międzynarodowej. Płyta stanowi ostatni element trylogii "The Blueprint", złożonej poza tym z dobrze przyjętych przez krytyków: "The Blueprint" (2001) i "" (2002).
Album wyciekł do Internetu 31 sierpnia 2009 roku, na kilka dni przed oficjalną premierą. Zapytany o tę sytuację, Jay-Z powiedział: "To podgląd. Jestem podekscytowany tym, że ludzie usłyszą, co znajduje się na albumie. Jestem dumny z pracy, którą wykonałem, więc dobrze się bawcie słuchając go." "The Blueprint 3" otrzymał generalnie pozytywne opinie krytyków, zdobywając ocenę 65/100 w bazie Metacritic, opartą na wszystkich recenzjach. Album, jako 11. w twórczości Jaya-Z, zadebiutował na szczycie "Billboard" 200, rozchodząc się w pierwszym tygodniu w 476 000 kopii. Raper pobił tym samym rekord, co do liczby albumów debiutujących na 1. pozycji, który wcześniej dzielił z Elvisem Presleyem.
"The Blueprint 3" rozszedł się w Stanach Zjednoczonych w ponad 1.52 milionach kopii i był 9. najlepiej sprzedającym się albumem 2009 roku oraz 2. najlepiej sprzedającym się albumem hip-hiphopowym (wyprzedził go jedynie "Relapse" Eminema).
"The Blueprint 3" wybrany został najlepszym albumem roku przez krytyków magazynu "Billboard". Poza tym zajął 4. miejsce na liście najlepszych płyt 2009 roku według "Rolling Stone", 7. według MTV oraz 9. według krytyków Amazon.com.
Tło.
Pierwsze pogłoski na temat albumu pojawiły się wraz z mikstejpową piosenką "Ain't I" DJ-a Clue, wyprodukowaną przez Timbalanda. W jej wstępie Clue mówi: "Off that "Blueprint 3" baby!". Jednakże rzecznik Jaya-Z wytłumaczył, że był to stary, wcześniej niepublikowany utwór, a prace nad "The Blueprint 3" jeszcze się nie rozpoczęły. W lipcu 2008 roku Timbaland, który miał wkład we wcześniejsze albumy Jaya-Z, stwierdził w wypowiedzi dla MTV, że wyprodukuje całą płytę. Jay-Z w wywiadzie dla magazynu "Rolling Stone" uznał jednak jego oświadczenie za "przedwczesne". Tego samego miesiąca, podczas jednego z koncertów trasy Glow in the Dark Tour, Jay-Z wykonał na scenie nową piosenkę produkcji Kanye Westa, "Jockin' Jay-Z". Następnego dnia, podczas wywiadu w radiu Shade 45, raper potwierdził tytuł albumu.
W listopadzie 2008 roku album był gotowy, jednak z powodu przedłużających się negocjacji z wytwórnią Def Jam, Jay-Z wrócił do studia, by nagrać nowy materiał. W styczniu 2009 roku raper przyznał, że wciąż kontynuuje produkcję albumu oraz potwierdził wyciek części piosenek. Pierwszy singel z "The Blueprint 3", "D.O.A. (Death of Auto-Tune)", miał premierę w nowojorskiej stacji radiowej Hot 97 5 czerwca. 7 czerwca Jay-Z pojawił się gościnnie na koncercie Summer Jam i po raz pierwszy wykonał go na żywo.
Nagrywanie.
Większość sesji nagraniowych odbyła się w Avex Honolulu Studio na Hawajach, by uniknąć ewentualnych przecieków. Protegowany Westa Mr Hudson wyjaśnił w "The Times", że Jay-Z "nie będzie się tam o nic martwił" w porównaniu do pracy w największych miastach, np. w Nowym Jorku lub Los Angeles. Album był poza tym nagrywany w: Germano Studios, Oven Studios i Roc The Mic w Nowym Jorku, Kingdom Studios i Lava Studios w Cleveland, Midnight Blue Studios i South Beach Studios w Miami, The Holy Chateau w Perth oraz w Westlake Studio w Los Angeles.
Jay-Z powiedział magazynowi "Rolling Stone" o swojej metodzie selekcjonowania producentów: "Jeśli Timbaland robi dziesięć świetnych ścieżek, wtedy on produkuje album, jeśli Kanye West robi dziesięć świetnych ścieżek, wtedy on produkuje album; jeśli robi trzy, biorę trzy. Pozwalam muzyce wyznaczać kierunek." Jednakże, biorąc pod uwagę finałową listę utworów na "The Blueprint 3", to West wyprodukował większość piosenek, a Timbaland był producentem tylko trzech z nich. W lutym 2009 roku, podczas występu w "The Wake Up Show", West potwierdził tytuły pierwszych dwóch piosenek: "A Star Is Born" i "Young Forever".
W wywiadzie dla "Billboardu" Jay-Z ogłosił tytuły kilku kolejnych utworów: "What We Talkin' About", "Thank You" i "Already Home" oraz opowiedział o kolaboracjach z Empire of the Sun, raperem Drake, Kidem Cudim i Rihanną. Poza tym, w innym wywiadzie, przyznał, że jego ulubioną piosenką z "The Blueprint 3" jest "Empire State of Mind". Oficjalna lista utworów została opublikowana 18 kwietnia.
Przyjęcie.
Sukces komercyjny.
"The Blueprint 3" zadebiutował na szczycie "Billboard" 200, rozchodząc się w pierwszym tygodniu w 476 000 kopii, co stanowiło trzecią najwyższą sprzedaż tygodniową 2009 roku. Album stał się 11. płytą w karierze Jaya-Z, która zadebiutowała na 1. pozycji. Pobił on tym samym rekord, który wcześniej dzielił z Elvisem Presleyem. W drugim tygodniu "The Blueprint 3" pozostał na 1. miejscu, sprzedając się w kolejnych 298 000 egzemplarzach. Album przez dziesięć tygodni utrzymywał się na szczycie "Billboard" Rap Albums. W ciągu czterech tygodni od premiery rozszedł się w Stanach Zjednoczonych w 997 000 kopii. Ostatecznie pokrył się platyną w tym kraju, sprzedając się w sumie w ponad 1.52 milionach egzemplarzy.
"The Blueprint 3" uzyskał również platynowy status w Wielkiej Brytanii oraz w Kanadzie.
Opinie krytyków.
"The Blueprint 3" otrzymał generalnie pozytywne recenzje od krytyków, zdobywając ogólną ocenę 65/100 w bazie Metacritic, opartą na wszystkich opiniach. "Newsday" przyznał mu ocenę A, a Robert Christgau A-. "USA Today" ocenił album na 3½/4 gwiazdki, chwaląc jakość tekstów i Jaya-Z, który "mimo upływu lat pozostaje w formie." "Entertainment Weekly" ocenił płytę na B+, a "The Daily Telegraph" przyznał jej 4/5 gwiazdek, chwaląc nowoczesność dzięków. About.com ocenił album na 3½/5 gwiazdek, twierdząc, że jest świeży, jednak nie osiąga zamierzonego celu.
William McBee ze strony internetowej Slant, mimo iż ocenił płytę dość pozytywnie, nazwał ją równocześnie "przewidywalną", pisząc: "Album jest hip-hopową ucztą, wypełnioną po brzegi elitarną produkcją i elitarnym rapem, jednak brakuje w nim głodu, ducha i szaleństwa, które cechują klasyczny album." Smoking Section opublikował podobną opinię, twierdząc, że ta płyta nie stwarza tak dużego kontaktu z odbiorcą, jak wcześniejsze albumy Jaya-Z. "The Washington Post" negatywnie przyjął album, krytykując jego teksty. Chris Carle z IGN, mimo iż określił piosenki jako "bardziej płytkie" od najlepszych wydawnictw Jaya-Z, przyznał albumowi ocenę 7.9/10, pisząc, że "to rap komercyjny, jednak dobrze zrobiony." "The Times" przyznał "The Blueprint 3" 3/5 gwiazdek, uznając, że "nie jest wielkim kamieniem milowym, ale pozostaje daleko od przewidywanej katastrofy."

</doc>
<doc id="1524707" url="https://pl.wikipedia.org/wiki?curid=1524707" title="Agnieszka Frankowska">
Agnieszka Frankowska

Agnieszka Frankowska (ur. 9 marca 1983) – polska lekkoatletka, płotkarka.
Kariera.
Zawodniczka Wawelu Kraków. Największy sukces odniosła w 2002 kiedy to została srebrną medalistką Mistrzostw Świata Juniorów w Lekkoatletyce rozegranych w stolicy Jamajki - Kingston.

</doc>
<doc id="1524708" url="https://pl.wikipedia.org/wiki?curid=1524708" title="Kamila Kłodzińska">
Kamila Kłodzińska

Kamila Kłodzińska, z domu Wolska (ur. 12 lipca 1903 w Warszawie, zm. 30 marca 1987 w Szczecinie) – bibliotekarka polska, związana z Biblioteką Kórnicką, nauczycielka.
Życiorys.
Była córką Kazimierza, z zawodu farmaceuty, oraz Henryki, nauczycielki. Do szkół, z racji przenosin służbowych ojca, uczęszczała w Warszawie, Moskwie i Toruniu, gdzie zdała egzamin dojrzałości (1923); w 1931 uzyskała dyplom ukończenia studiów polonistycznych na Wydziale Humanistycznym Uniwersytetu Poznańskiego (praca magisterska "Narcyza Żmichowska, jej stosunek do romantyzmu i pozytywizmu"). W czasie studiów odbyła praktykę bibliotekarską w Kórniku. Do końca okresu międzywojennego nie pracowała zawodowo, zajmując się rodziną. W latach okupacji uczestniczyła w tajnym nauczaniu na Rzeszowszczyźnie. W 1945 znalazła się w Kcyni, tam od 1948 była w liceum nauczycielką polskiego i rosyjskiego; dobrą znajomość tego języka wyniosła z moskiewskich lat szkolnych. Pracę w szkolnictwie przerwała w 1953 ze względu na ciężką chorobę; przeszła operację tarczycy i doznała nadwątlenia strun głosowych.
W listopadzie 1953 zatrudniła się w Bibliotece Kórnickiej jako pomocniczy pracownik nauki w Dziale Starych Druków. Z czasem doszła do stanowiska kustosza. Ogłosiła szereg prac dokumentacyjnych na łamach "Pamiętnika Biblioteki Kórnickiej". Postulowała m.in. opracowanie bibliografii polskich kalendarzy, czego zaczątkiem miał być ogłoszony przez nią katalog kalendarzy z XVI-XVIII wieku ze zbiorów Biblioteki Kórnickiej ("Pamiętnik Biblioteki Kórnickiej", 1963). Kłodzińska opracowała także katalog czasopism z tego samego okresu oraz katalog druków prasowych, znajdujących się w Kórniku. Zainicjowała prowadzenie kartoteki materiałów dotyczących polskiego parlamentaryzmu z zasobów kórnickich.
W defektach Biblioteki Kórnickiej Kamila Kłodzińska odkryła nieznane wcześniej wydanie "Satyr" Marcina Bielskiego. Jej dziełem były też liczne wystawy jubileuszowe, które Biblioteka Kórnicka organizowała dla uczczenia literatów polskich lub z Polską związanych, m.in. Kasprowicza, Komensky'ego, Kraszewskiego, Norwida, Sienkiewicza; największa wystawa poświęcona została Adamowi Mickiewiczowi w 100-lecie śmierci (1955), przy tej okazji Kłodzińska w "Pamiętniku Biblioteki Kórnickiej" ogłosiła obok scenariusza wystawy wykaz mickiewiczianów w kórnickich zbiorach. Ponadto była autorką nekrologów i artykułów biograficznych (w "Polskim Słowniku Biograficznym" i "Słowniku pracowników książki polskiej"), m.in. poświęconych Stanisławie Jasińskiej ("Pamiętnik Biblioteki Kórnickiej", 1968, zeszyt 9/10) i Stanisławowi Bodniakowi ("Słownik pracowników książki polskiej", 1972).
Na emeryturę przeszła w 1966, ale jeszcze przez piętnaście lat pracowała w Kórniku w niepełnym wymiarze czasowym. Ostatnie lata życia spędziła u córki w Szczecinie, tam zmarła 30 marca 1987. Pochowana została w Kcyni.
Od 1928 była żoną Adama Kłodzińskiego, nauczyciela. Mąż towarzyszył jej w tajnym nauczaniu w latach II wojny światowej, a po wojnie był jej przełożonym jako dyrektor gimnazjum i liceum w Kcyni. Zmarł w 1950 i pochowany został w Kcyni. Kłodzińscy mieli dwoje dzieci, syna Romana i córkę Annę. 

</doc>
<doc id="1524709" url="https://pl.wikipedia.org/wiki?curid=1524709" title="Licencjat kanoniczny">
Licencjat kanoniczny



</doc>
<doc id="1524710" url="https://pl.wikipedia.org/wiki?curid=1524710" title="Cao Rui">
Cao Rui

Cao Rui (; imię pośmiertne ; ur. 205 zm. 22 stycznia 239) – drugi cesarz chińskiego państwa Wei, panujący w latach 226–239.
Był synem i następcą Cao Pi. Jego śmierć była początkiem kryzysu dynastii.

</doc>
<doc id="1524711" url="https://pl.wikipedia.org/wiki?curid=1524711" title="Celestyn Chołodecki">
Celestyn Chołodecki

Celestyn Chołodecki herbu Białynia (ur. 11 czerwca 1816 w Bednarowie, zm. 19 czerwca 1867 w Stryju) – polski działacz niepodległościowy.
Był członkiem partyzantki płk. Józefa Zaliwskiego z 1833. W 1834 był więźniem stanu. Uczestniczył w organizacji powstania styczniowego 1863. Potem był pisarzem i patriotą walczącym o wolność Polski od Rosji. Pracował jako nadleśniczy lasów państwowych.
Zmarł 19 czerwca 1867 w Stryju i tam został pochowany. Miał brata Tomasza. Był żonaty z Emilią z domu Setti da Forli (1824-1878, uczestniczka powstania styczniowego, pochowana w Żulinie). Miał syna Józefa.

</doc>
<doc id="1524714" url="https://pl.wikipedia.org/wiki?curid=1524714" title="Love, Love, Love – The Very BesT.Love">
Love, Love, Love – The Very BesT.Love

Love, Love, Love – The Very BesT.Love – dwupłytowy album zespołu T.Love, wydany 7 listopada 2008. Na płytach znajduje się 40 największych przebojów zespołu a także 2 całkiem nowe kompozycje – „Love Love Love” i „Prawdziwe życie”, zarejestrowane we wrześniu 2008 roku w Studio S-4 pod okiem Leszka Kamińskiego.
Foto: Michał Wasążnik, Wojtek Dyja, Robert Król, Mietek Włodarski, Andrzej Świetlik, Andrzej Georgiew, Piotr Bolko, Jacek Poremba, Robert Ceranowicz i domowe archiwum Muńka. Projekt graficzny: Kuba Czubak.
Nagrania dotarły do 4. miejsca listy OLiS.

</doc>
<doc id="1524715" url="https://pl.wikipedia.org/wiki?curid=1524715" title="James (zespół muzyczny)">
James (zespół muzyczny)

James – zespół rockowy z Manchesteru, założony w 1981. Grupa rozpadła się po dwudziestu latach i reaktywowała w 2007 powracając na rynek z płytą "Hey Ma", która została wydana 7 kwietnia 2008.

</doc>
<doc id="1524719" url="https://pl.wikipedia.org/wiki?curid=1524719" title="Georges Mandel">
Georges Mandel

Georges Mandel (ur. 5 czerwca 1885 w Chatou, zm. 7 lipca 1944 w lesie Fontainebleau) – francuski polityk, dziennikarz i członek francuskiego ruchu oporu w czasie II wojny światowej, pochodzenia żydowskiego.
W latach 1934-1936 pełnił funkcję ministra poczty, telegrafów i telefonów, w latach 1938-1940 był ministrem kolonii, a między 18 maja, a 16 czerwca 1940 ministrem spraw wewnętrznych w rządzie Paula Reynauda.
Georges Mandel był zwolennikiem kontynuowania walki z Niemcami pomimo porażki w bitwie o Francję.
8 sierpnia 1940 Mandel został aresztowany w Maroku przez oddziały rządu Vichy, a w listopadzie 1942 roku przekazany Gestapo. 7 lipca 1944 został zamordowany w lesie Fontainebleau w odwecie za zamach na ministra propagandy Vichy Philippe’a Henriota. Pochowany na Cmentarzu Passy.

</doc>
<doc id="1524730" url="https://pl.wikipedia.org/wiki?curid=1524730" title="Fear of Tomorrow">
Fear of Tomorrow

Fear of Tomorrow – debiutancki album studyjny duńskiego thrash metalowego zespołu Artillery wydany 9 sierpnia 1985 roku nakładem Neat Records. 

</doc>
<doc id="1524735" url="https://pl.wikipedia.org/wiki?curid=1524735" title="Józef Białynia Chołodecki">
Józef Białynia Chołodecki

Józef Dominik Bartłomiej Chołodecki herbu Białynia (ur. 15 lub 22 sierpnia 1852 w Stawkach Janowskich, zm. 30 stycznia 1934 we Lwowie) – polski urzędnik pocztowy, oficer wojskowy, pisarz i historyk, działacz społeczny.
Życiorys.
Urodził się 15 lub 22 sierpnia 1852 w Stawkach Janowskich. Był synem Celestyna (1816-1867, działacz niepodległościowy, pochowany w Stryju) i Emilii z domu Setti da Forli (1824-1878, uczestniczka powstania styczniowego, pochowana w Żulinie) oraz bratankiem Tomasza.
Początkowo uczył się w domu, potem w szkole w Stryju, a następnie w gimnazjum we Lwowie. Jako uczeń gimnazjalny we Lwowie uczestniczył w organizacji powstania styczniowego 1863 działając jako kurier i goniec roznoszący korespondencję w tym do więzień, uczestnicząc w przygotowaniu broni, w różnego rodzaju wsparciu powstańcu i sabotażu wobec władz. W 1867 należał do tajnej organizacji uczniowskiej w gimnazjum. 5 października 1870 zdał egzamin dojrzałości. Następnie studiował na Wydziale Prawa Uniwersytetu Lwowskiego, w 1874 kończąc studia prawnicze ukończył studia prawnicze. W trakcie studiów działał w Czytelni Akademickiej.
Podjął pracę w galicyjskiej służbie pocztowej. Od około 1873 praktykował w Czerlanach, Niżniowie, Stanisławowie. Od około 1874 był praktykantem w Urzędzie Pocztowym we Lwowie mieście. Następnie przeszedł do pracy w C. K. Krajowej Dyrekcja Poczt we Lwowie, gdzie od 1875 praktykantem konceptowym, od około 1876 do około 1880 był koncepistą. Od 1880 był okręgowym komisarzem poczt w Czerniowcach. Po kilku latach (w "Szematyzmach" z lat 1882–1886 nie figurował) podjął pracę w C. K. Dyrekcji Poczt i Telegrafów dla Galicji i Wielkiego Księstwa Krakowskiego we Lwowie, gdzie od około 1886 nadkomisarzem, od około 1890 sekretarzem, od około 1894 radcą, od 1903 do 1909 dyrektorem oddziału rachunkowego (potem określany też dyrektor departamentu rachunkowego) oraz jako naczelny dyrektor izby obrachunkowej). Pod koniec lata 1909 przeszedł w stan spoczynku.
Równolegle w C. K. Armii został mianowany porucznikiem piechoty z dniem 1 listopada 1874. Jako oficer rezerwy do około 1883 był przydzielony do 77 pułku piechoty z garnizonem w Königgrätz i z komandem rezerwy w Samborze. Następnie w C. K. Obronie Krajowej został zweryfikowany w stopniu podporucznika piechoty z dniem 1 listopada 1874, a następnie awansowany na nadporucznika z dniem 1 maja 1883. Od około 1883 do około 1884 jako oficer w nieaktywnym stanie był przydzielony do Bukowińskiego batalionu piechoty obrony krajowej nr 75 w Radautz.
Należał do wielu towarzystw społecznych, naukowych i humanitarnych. Pracując w Czerniowcach był aktywny w organizacjach bukowińskiej Polonii. Od 1883 udzielał się tam w redagowaniu tamtejszej „Gazety Polskiej” (założonej przez Klemensa Kołakowskiego). Przez trzy lata pisał felietony pod pseudonimem „Walenty Ćwik”. Na miejscu był członkiem zarządu Czytelni Polskiej, współorganizował bibliotekę i polskie imprezy. Po powrocie do Lwowa poświęcił się bardziej pracy literackiej i publicystycznej, oddając się zupełnie temu po przejściu na emeryturę. Redagował „Gazetę Urzędniczą” i „Reformę Państwową”, zaś na początki XX wieku prowadził redakcję „Miesięcznika Galicyjskiego Towarzystwa Ochrony Zwierząt”. Jednocześnie jego prace drukowano w wielu periodykach lwowskich. W okresie pracy we Lwowie był prezesem branżowej organizacji Klub Pocztowy. Był działaczem I Galicyjskiego Towarzystwa Ochrony Zwierząt we Lwowie, w którym od około 1897 do około 1907 był wydziałowym, a od około 1911 co najmniej do 1914 był zastępcą prezesa. Od 1902 do 1908 przez dwie kadencje był radnym miejskim we Lwowie, będąc wtedy członkiem sekcji V dla spraw organizacyjnych i oświaty. Od około 1903 do około 1908 był delegatem miasta Lwowa do Galicyjskiego Towarzystwa Muzycznego we Lwowie. Od około 1908 co najmniej do 1914 był członkiem komisji kontrolującej w Lidze Pomocy Przemysłowej we Lwowie. Od około 1913 był skarbnikiem Polskiego Towarzystwa Heraldycznego we Lwowie do marca 1925. Był inicjatorem powstania Towarzystwa Teatru Ludowego we Lwowie i na początku XIX wieku prezesem zarządu tegoż. Należał do Towarzystwa Wzajemnej Pomocy Literatów i Artystów Polskich we Lwowie, w ramach którego w 1907 został członkiem wydziału. Był członkiem Towarzystwa dla Popierania Nauki Polskiej, Towarzystwa Przyjaciół Nauk w Przemyślu, Polskiego Towarzystwa Historycznego, Towarzystwa Miłośników Przeszłości Lwowa.
W czasie I wojny światowej po inwazji rosyjskiej 20 czerwca 1915 został przymusowo wywieziony przez władze rosyjskie do Kijowa w grupie zakładników. 18 sierpnia 1915 odzyskał wolność. Był więziony przez dwa lata.
Brał udział w obronę Lwowa w trakcie wojny polsko-ukraińskiej 1918/1919. W niepodległej II Rzeczypospolitej kontynuował swoją działalność społeczną. Przez wiele lat był członkiem Małopolskiej Straży Obywatelskiej. Na początku lat 20. był członkiem wydziału i wiceprezesem Towarzystwa Polskiego Żałobnego Krzyża dla okręgu lwowskiego, a po przekształceniu organizacji (1925) był członkiem zarządu, od 1926 wiceprezesem zarządu w wydziale wojewódzkim we Lwowie Polskiego Towarzystwa Opieki nad Grobami Bohaterów (w tym samym roku otrzymał też tytuł członka honorowego). Należał do Towarzystwa Przyjaciół Ossolineum. Był zastępcą przewodniczącego koła im. Adama Asnyka Towarzystwa Szkoły Ludowej we Lwowie, dr. Jana Poratyńskiego. W 1925 na 10-ciolecie wywiezienia przez Rosjan lwowskich zakładników został przewodniczącym zrzeszenia tego grona.
W lipcu 1905 wraz z Aleksandrem Czołowskim odkrył grobowiec Gertrudy Potockiej w podziemiach kościoła w Witkowie, w następnym roku wydał publikację temu poświęconą. Był literatem i publicystą, autorem licznych rozpraw, szkiców, artykułów, także z przeszłości Lwowa, w tym upamiętniających obronę Lwowa. Tworzył archiwum wojenne we Lwowie. Uchodził także za znawcę historii poczty polskiej. Łącznie opublikował ok. 100 książek i broszur oraz 100 felietonów. Publikował też pod pseudonimami „Kresowiec”, „Bela Rębowicz”. Zorganizowano uroczystość 40-lecia jego pracy publicystycznej.
Miał synów. Zmarł po długiej chorobie 30 stycznia 1934 we Lwowie. 2 lutego 1934 został pochowany na Cmentarzu Łyczakowskim we Lwowie w grobowcu rodziny Setti.
Publikacje.
W 1951 jego praca "Bohaterska dziatwa w obronie Lwowa: opowieść o Tadeuszu, Janie i Halinie Grabskich poległych w walkach o Lwów" została wycofana z polskich bibliotek oraz objęta cenzurą.
Odznaczenia.
polskie
austro-węgierskie

</doc>
<doc id="1524736" url="https://pl.wikipedia.org/wiki?curid=1524736" title="An Ode to Woe">
An Ode to Woe

An Ode to Woe – płyta koncertowa brytyjskiego zespołu My Dying Bride wydana 28 kwietnia 2008 roku przez wytwórnię płytową Peaceville. Koncert został zarejestrowany 20 kwietnia 2007 roku w klubie Paradiso w Amsterdamie w Holandii. Wydawnictwo zawiera zarówno płytę CD i DVD z koncertem.

</doc>
<doc id="1524742" url="https://pl.wikipedia.org/wiki?curid=1524742" title="Marek Halter">
Marek Halter

Marek Halter (ur. 27 stycznia 1936 w Warszawie) – polsko-francuski powieściopisarz i malarz żydowskiego pochodzenia, uznany autorytet w dziedzinie obrony praw człowieka, orędownik dialogu polsko-żydowskiego.
Życiorys.
Urodził się w Warszawie w żydowskiej rodzinie drukarzy. Podczas II wojny światowej, w 1940 roku dzięki pomocy polskiej rodziny, wraz z rodzicami uciekł z warszawskiego getta do Związku Radzieckiego, spędzając resztę wojny w Rosji i później w Kokandzie w Uzbekistanie. Tam, aby przeżyć i ocalić chorych rodziców, wkupił się w łaski młodocianych chuliganów, którym w zamian za żywność opowiadał historie zapamiętane z wczesnego dzieciństwa, głównie oparte na Biblii i prozie Aleksandra Dumasa.
W 1946 roku wraz z rodziną jako repatriant wrócił do Polski. W 1950 roku Halterowie wyemigrowali do Francji i zamieszkali w Paryżu. Tam podjął studia plastyczne w l’Ecole Nationale des Beaux Arts, po ukończeniu których pracował jako malarz. Jego prace zostały wystawione na kilku międzynarodowych wystawach. Zarobione pieniądze przeznaczył na utworzenie – m.in. z Günterem Grassem, Elie Wieselem i Hanną Arendt – Międzynarodowego Komitetu ds. Pokoju na Bliskim Wschodzie, któremu przewodniczył w latach 1967–1973. W tym czasie wraz z żoną Clarą wydawał periodyk "Les Elements", poświęcony problemom Bliskiego Wschodu.
W latach 70. zaczął się angażować w obronę praw człowieka i walkę z przejawami totalitaryzmu. Stanął na czele Instytutu Andrieja Sacharowa oraz Międzynarodowego Instytutu Kultury Żydowskiej; był jednym z założycieli organizacji SOS Rasizm; działa w Fundacji Abbé Pierre’a. Jest orędownikiem dialogu polsko-żydowskiego. Jako pierwszy pokazał światowej opinii publicznej rolę, jaką odegrała Irena Sendlerowa. Wydobył i pokazał postawę polskich zakonnic, ratujących żydowskie dzieci, ocalił też wspomnienia Jana Pawła II dotyczące okresu Holocaustu. Był też jednym z pierwszych, którzy na Zachodzie pomagali powstającej w 1980 roku „Solidarności”. Przemycił wówczas do Gdańska nadajnik radiowy, dzięki któremu Lech Wałęsa wzywał do strajku. W 1991 roku zorganizował francuski college w Moskwie.
Publikuje w licznych gazetach, m.in. w „Libération”, „Paris Match”, „Die Welt”, „El País”, „The Jerusalem Post”, „The Forward”, „La Repubblica”, „Expressen” i innych.
Twórczość.
Marek Halter zadebiutował w 1976 roku powieścią "Le Fou et les rois". Jest autorem ponad dwudziestu książek, powieści i esejów, których centralnym tematem są historia i przeznaczenie narodu żydowskiego. W każdą ze swych książek wplata wątki polskie, podkreślając rolę, jaką w rozwoju kultury żydowskiej odegrała Polska i jak wielkim heroizmem w ratowaniu Żydów wykazywali się Polacy podczas II wojny światowej. W swoich książkach nawołuje do pojednania między chrześcijanami a wyznawcami judaizmu, Arabami a Żydami, podkreślając fakt, że wszyscy oni są "dziećmi Abrahama". Motywem wiodącym jest dla niego pamięć, którą uznaje za źródło wszelkiej nauki i wszelkich ludzkich zachowań.
W Polsce dotychczas ukazało się kilka jego pozycji, wydanych głównie przez wydawnictwo Prószyński i S-ka:
a także: "Wariat i Królowie", "Mesjasz" i "Tajemnice Jerozolimy"
Odznaczenia.
W 2008 roku został odznaczony w Paryżu Złotym Medalem „Zasłużony Kulturze Gloria Artis” za szerzenie tolerancji między narodami, w tym zwłaszcza pojednania polsko-żydowskiego.

</doc>
<doc id="1524744" url="https://pl.wikipedia.org/wiki?curid=1524744" title="Düpą">
Düpą

Düpą – polski zespół rockowy, założony w Krakowie w 1980 przez Piotra Marka, Andrzeja Bieniasza i Andrzeja Potoczka.
Historia zespołu.
Zespół powstał w 1981 roku z inicjatywy Piotra Marka. Piotr Marek tak opisał pochodzenie nazwy zespołu:
Na przełomie 1981 i 1982 roku zespół nagrał swoje utwory na dwóch kasetach magnetofonowych. Wkrótce potem twórczością zespołu zainteresował się Tomasz Stańko, zaś styl grania Piotra Marka wykorzystał zespół Izrael, który podziękował Markowi na albumie "Biada, biada, biada". Od 1982 roku zespół koncertował głównie podczas imprez w prywatnym mieszkaniu Piotra „Hegara” Marka, później jego działania stały się bardziej regularne. Trzonem zespołu byli: Piotr Marek (wokal i krótko gitara basowa), Andrzej Bieniasz (gitara), Andrzej Potoczek (gitara) oraz Franz Dreadhunter (gitara basowa). W 1985 zespół zagrał koncert prowadzony przez Piotra Skrzyneckiego w Piwnicy pod Baranami. Planowane było wydanie zarejestrowanego materiału z tego koncertu jako płyty CD. W tym samym roku zespół zgłosił się do Festiwalu w Jarocinie, do koncertu jednak nie doszło, ponieważ tuż przed festiwalem lider zespołu, Piotr Marek, popełnił samobójstwo.
Utwór „W krainie ciemności” wykorzystano na ścieżce dźwiękowej filmu "Suplement".
Pozostali muzycy zespołu założyli jesienią 1985 zespół Püdelsi. W 1988 roku Püdelsi wraz z Korą wydali album "Bela Pupa", na której znalazły się piosenki Düpą. W 1997 roku Püdelsi wydali album "".
Skład.
Z zespołem współpracowali także:

</doc>
<doc id="1524746" url="https://pl.wikipedia.org/wiki?curid=1524746" title="Tomasz Chołodecki">
Tomasz Chołodecki

Tomasz Chołodecki herbu Białynia (ur. 21 grudnia 1813 w Bednarowie, zm. 16 lipca 1880 we Lwowie) – polski działacz niepodległościowy.
Życiorys.
Miał brata Celestyna i bratanka Józefa. W powstaniu listopadowym 1831 uczestniczył jako żołnierz 2 pułku ułanów pod komendą gen. Józefa Dwernickiego. Brał udział we wszystkich bitwach od Stoczka aż do Boremla, gdzie został wzięty do niewoli. Wrócił z niej po kilku latach i osiadł w Galicji.
W 1846 był spiskowcem przy Teofilu Wiśniowskim i uczestnikiem wyprawy na Narajów. Za to był więziony na Hradczym Kopcu (Spielberg). Zamieszkując w Rytwianach brał udział w organizacji powstania styczniowego 1863 na ziemi sandomierskim. Za te działania także był więziony. Potem przeciw niemu było prowadzone śledztwo przez władze rosyjskie.
Następnie osiadł we Lwowie. Tam podczas demonstracji wsparcia na rzecz Ottona Hausnera w listopadzie 1878 został zraniony w głowę przez policję. Zmarł 16 lipca 1880 i został pochowany na Cmentarzu Łyczakowskim we Lwowie.

</doc>
<doc id="1524747" url="https://pl.wikipedia.org/wiki?curid=1524747" title="Parafia św. Krzysztofa">
Parafia św. Krzysztofa

Parafie pod wezwaniem św. Krzysztofa

</doc>
<doc id="1524749" url="https://pl.wikipedia.org/wiki?curid=1524749" title="Jacek Szymoniak">
Jacek Szymoniak

Jacek Szymoniak (pseud. Syn Stanisława) – polski muzyk. Gra na instrumentach klawiszowych oraz trąbce.
Był członkiem takich zespołów jak Daab, Kult. W tym ostatnim grał przez 3 lata od 1983 roku. Nagrał "Piosenkę młodych wioślarzy" na składance "Jeszcze młodsza generacja" oraz singiel "Piloci / Do Ani". Wystąpił także gościnnie w projekcie solowym Kazika "Melassa" (pod pseudonimem DJ Shoovar) gdzie zagrał na klawiszach w utworach "Cztery pokoje" i "Randall i duch Hopkirka").
Od 2005 do 2014 był członkiem zespołu Buldog, gdzie występował pod pseudonimem Syn Stanisława.

</doc>
<doc id="1524754" url="https://pl.wikipedia.org/wiki?curid=1524754" title="Powiat samborski (II Rzeczpospolita)">
Powiat samborski (II Rzeczpospolita)

Powiat samborski – powiat województwa lwowskiego II Rzeczypospolitej. Jego siedzibą było miasto Sambor. Rozporządzeniem Rady Ministrów z dnia 7 stycznia 1932 zniesiono powiat starosamborski z dniem 1 kwietnia 1932, a jego terytorium włączono do powiatu samborskiego.

</doc>
<doc id="1524755" url="https://pl.wikipedia.org/wiki?curid=1524755" title="Gończy bałkański">
Gończy bałkański

Gończy bałkański – jedna z ras psów, należąca do grupy psów gończych i posokowców, zaklasyfikowana do sekcji psów gończych.
Krótki rys historyczny.
Rasa powstała około 1000 roku p.n.e. Jej przodkowie prawdopodobnie przywędrowali na Bałkany z Egiptu razem z Fenicjanami.
Użytkowość.
Wspaniały tropiciel w różnorodnym terenie. Sprawdza się zarówno w polowaniach na drobną zwierzynę typu zające, jak i na większą, np. dzika. Poluje w sforze.
Charakter i temperament.
Aktywny, pilny i pojętny.
Wygląd.
Umaszczenie jest podpalane, z czarnym czaprakiem i czarnymi znakami nad oczami. Sierść krótka. Głowa jest stosunkowo długa, z płaską czaszką i zaokrąglonymi, zwisającymi uszami. Łopatki i kończyny muskularne. Stopy mocne i zaokrąglone.
Popularność.
Rasa mało znana.

</doc>
<doc id="1524756" url="https://pl.wikipedia.org/wiki?curid=1524756" title="Parafia św. Klemensa">
Parafia św. Klemensa

Parafie pod wezwaniem św. Klemensa:

</doc>
<doc id="1524759" url="https://pl.wikipedia.org/wiki?curid=1524759" title="Hala Roztoka">
Hala Roztoka

Hala Roztoka – dawna hala pasterska w polskich Tatrach Wysokich, wchodząca w skład Hali Pięć Stawów. Obejmowała Dolinę Roztoki po wielką ścianę stawiarską z Siklawą. Z północnej strony ograniczona była potężnym masywem Wołoszyna z bardzo stromymi stokami, zaś z południowej ścianami Roztockiej Czuby, Opalonego i Świstowej Czuby. Traktowana była tylko jako pastwisko przejściowe, gdzie popasano na wiosnę w czasie pędzenia stada do Doliny Pięciu Stawów Polskich oraz jesienią przy zejściu stada z hali. Czasami również w lecie, gdy spadł śnieg (co na tej wysokości nie jest wcale zjawiskiem niezwykłym), z konieczności schodzono ze stadem do tej doliny. Na polanie Nowa Roztoka stała szopa pasterska, którą odnotowywano już w XIX w., odnowiono ją w 1986 r. Przy dużym głazie zwanym Bacową Wantą podobno baca rozliczał się z gazdami za wypas.
Właścicielami terenów był ród Nowobilskich oraz ich potomkowie. Ostatnim bacą był Karol Wojtanek z Brzegów.
Dolina Roztoki ma duże walory przyrodnicze. Turnię nad Szczotami na zboczach Wołoszyna porasta dziewiczy las urwiskowy, głównie limbowy, zbocza Roztockiej Czuby natomiast pokryte są lasem limbowo-modrzewiowym – jest to największe w polskich Tatrach skupisko rodzimego modrzewia. Na Czubie i Wołoszynie mają swoje stałe gawry niedźwiedzie. Pasterstwo w Dolinie Roztoki i Dolinie Pięciu Stawów Polskich było szkodliwe dla przyrody tatrzańskiej, zaś wartość użytkowa tej hali była niewielka. Rozumiano to już przed II wojną światową. Towarzystwo Tatrzańskie rozpoczęło wykup terenów tych hal od górali (wykupiło 24% udziału). W 1956 r. TPN ograniczył wypas, a w latach 1963–65 poprzez wykup lub wywłaszczenia cały obszar Hali Pięć Stawów i wchodzącej w jej skład Hali Roztoka stał się własnością TPN, który zlikwidował tutaj pasterstwo. Krowy pasły się do 1968 r. Po zniesieniu pasterstwa tej hali jej nazwa jest już historyczna, znacznie zaś poprawiły się warunki bytowania roślin i zwierząt w tym rejonie.

</doc>
<doc id="1524760" url="https://pl.wikipedia.org/wiki?curid=1524760" title="Irena Adamowicz">
Irena Adamowicz

Irena Adamowicz (ur. 11 maja 1910 w Warszawie, zm. 12 sierpnia 1973 w Warszawie) – polska harcerka, jedna z naczelnych Związku Harcerstwa Polskiego. 
Życiorys.
Ukończyła studia socjologiczne na Uniwersytecie Warszawskim. Przed II wojną światową była związana z żydowską organizacją Haszomer Hacair, działała w żeńskich władzach ZHP. Podczas okupacji hitlerowskiej jako wizytator domów dziecka lub w przebraniu niemieckiej zakonnicy wielokrotnie przedostawała się do gett żydowskich m.in. w Wilnie, Kownie, Szawlach i Białymstoku, wielokrotnie do getta warszawskiego. Członek Armii Krajowej, była łączniczką między ŻOB a AK. Uczestniczyła w powstaniu warszawskim jako sanitariuszka. Po 1945 pracowała w Polskim Biurze Repatriacyjnym we Frankfurcie jako tłumaczka, następnie wizytator domów dziecka, a później Bibliotece Narodowej, otrzymała medal Sprawiedliwy wśród Narodów Świata przez Jad Waszem w 1985.
Życie i działalność Ireny Adamowicz przedstawiła w swojej książce „Irena Adamowicz. Sprawiedliwa wśród Narodów Świata” Larissa Cain.

</doc>
<doc id="1524761" url="https://pl.wikipedia.org/wiki?curid=1524761" title="44 Dywizja Strzelców">
44 Dywizja Strzelców

44 Dywizja Strzelców – związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Sformowana latem 1919 z oddziałów 3 Pogranicznej Dywizji i ochotników. Weszła w skład została 12 Armii. Walczyła przeciw oddziałom Denikina na Ukrainie, a następnie z oddziałami Ukraińskiej Republiki Ludowej. W lutym 1920 nad Wołkiem weszła w kontakt taktyczny z polską 5 Dywizja Piechoty. W walce z jednostkami polskimi poniosła wysokie straty i została wycofana na tyły.
Podczas polskiej ofensywy na Kijów pobita pod Berdyczowem, a 28 kwietnia poddała się pod Holendrami. 
Odtworzona w maju 1920, wzięła udział w ofensywie Armii Czerwonej, docierając pod Tyszowce.
Podczas odwrotu broniła linii Ptyczy i Słuczy. Po podpisaniu rozejmu z Polską wzięła udział w walkach z oddziałami Ukraińskiej Republiki Ludowej.
Struktura organizacyjna.
"Skład na dzień 12 lipca 1920:"

</doc>
<doc id="1524762" url="https://pl.wikipedia.org/wiki?curid=1524762" title="George Tierney">
George Tierney

George Tierney (ur. 20 marca 1761 w Gibraltarze, zm. 25 stycznia 1830 w Londynie), brytyjski polityk związany ze stronnictwem wigów, minister w rządach Henry’ego Addingtona, lorda Grenville'a i George’a Canninga.
Był synem irlandzkiego kupca z Limerick zamieszkałego w Londynie. Wykształcenie odebrał w Eton College oraz w Peterhouse na Uniwersytecie Cambridge. W 1784 r. ukończył tam prawo i wkrótce został powołany do korporacji. Porzucił jednak prawo i rozpoczął działalność polityczną. W 1788 r. wystartował w wyborach w okręgu Colchester. Otrzymał taką samą liczbę głosów jak jego kontrkandydat, ale to Tierney otrzymał mandat deputowanego. Utracił go jednak już w 1790 r.
Do Izby Gmin Tierney powrócił w 1796 r. jako reprezentant okręgu Southwark, który to okręg reprezentował do 1806 r. Następnie był deputowanym z okręgów Athlone (1806-1807), Bandon (1807-1812), Appleby (1812-1818) i Knaresborough (1818-1830).
Tierney należał do grona krytyków polityki premiera Williama Pitta Młodszego. William Wilberforce określił go mianem "jakobina", a w maju 1798 r. premier Pitt oskarżył go o brak patriotyzmu. 27 maja doszło do pojedynku między Pittem a Tierneyem, ale żaden z uczestników nie odniósł obrażeń. W 1803 r. został skarbnikiem floty w rządzie Addingtona i pozostał na tym stanowisku do upadku gabinetu w 1804 r. W latach 1806-1807 był przewodniczącym Rady Kontroli w rządzie Grenville'a.
W latach 1818-1821 stał na czele partii wigów w Izbie Gmin. W 1819 r. złożył wniosek o powołanie komisji ds. stanu państwa, ale wniosek został odrzucony. W 1827 r. został zarządcą mennicy. W lipcu został członkiem gabinetu. W sierpniu George’a Canninga na stanowisku premiera zastąpił lord Goderich. Tierney pozostał na swoim stanowisku do upadku tego rządu w 1828 r., ale nie był już członkiem gabinetu. W tym okresie pogorszył się stan jego zdrowia. Tierney zmarł w 1830 r. w Savile Row w Londynie.

</doc>
<doc id="1524764" url="https://pl.wikipedia.org/wiki?curid=1524764" title="Pinealocyty">
Pinealocyty

Pinealocyty – komórki występujące w szyszynce, odpowiedzialne za produkcję i uwalnianie melatoniny. Są one stosunkowo duże, z pleomorficznymi jądrami komórkowymi zawierającymi kilka jąderek. Posiadają rozwinięte struktury odpowiedzialne za syntezę i wydzielanie białek oraz typowe dla neuronów prążki synaptyczne. Obecność tych struktur nie została dotychczas całkowicie wyjaśniona - czy mają one sens czynnościowy, czy też są jedynie pozostałością wspólnego pochodzenia komórek. 
Dawniej wyróżniano pinealocyty jasne i ciemne - obecnie przyjmuje się, że są to te same komórki znajdujące się w różnych stadiach aktywności wydzielniczej.

</doc>
<doc id="1524765" url="https://pl.wikipedia.org/wiki?curid=1524765" title="Pinealocyt">
Pinealocyt



</doc>
<doc id="1524767" url="https://pl.wikipedia.org/wiki?curid=1524767" title="41 Dywizja Strzelców">
41 Dywizja Strzelców

41 Dywizja Strzelców - dywizja piechoty Armii Czerwonej okresu wojny polsko-bolszewickiej. Wiosną 1920 wchodziła w skład 14 Armii.
Formowanie i walki.
Sformowana została latem 1919. Weszła w skład 14 Armii i wałczyła z oddziałami Denikina na Ukrainie. W czerwcu 1920 wzięła udział w ofensywie rosyjskiej na Ukrainie. W lipcu walczyła na linii Zbrucza, następnie nacierała w kierunku na Kamieniec Podolski, Trembowlę, Czortków i Halicz. Jej przeciwnikiem były głównie oddziały armii URL. We wrześniu 1920 została odrzucona do rejonu Kamieńca Podolskiego. Po zawarciu rozejmu z Polską walczyła z oddziałami URL na Ukrainie.
Struktura organizacyjna.
sierpień 1920

</doc>
<doc id="1524771" url="https://pl.wikipedia.org/wiki?curid=1524771" title="Okręg wyborczy Athlone">
Okręg wyborczy Athlone

Okręg wyborczy Athlone powstał w 1801 r. i wysyłał do brytyjskiej Izby Gmin jednego deputowanego. Okręg obejmował miasto Athlone w Irlandii. Został zlikwidowany w 1885 r.

</doc>
<doc id="1524775" url="https://pl.wikipedia.org/wiki?curid=1524775" title="Gniewosz z Dalewic">
Gniewosz z Dalewic



</doc>
<doc id="1524776" url="https://pl.wikipedia.org/wiki?curid=1524776" title="18 Dywizja Strzelców">
18 Dywizja Strzelców

18 Dywizja Strzelców – związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
1 sierpnia 1920 dywizja liczyła w stanie bojowym 7005 żołnierzy z tego piechoty 5424, a kawalerii 220. Na uzbrojeniu posiadała 119 ciężkich karabinów maszynowych i 40 dział. 
3 sierpnia 1920 dywizja ta została rozbita przez polskie oddziały grupy płk. Łuczyńskiego na południowy zachód od Łomży. Polacy wzięli wówczas ok. 500 jeńców, 6 dział i 400 wozów taborowych wraz ze sprzętem.
17 sierpnia 1920 dywizja bez powodzenia walczyła w okolicach Płońska, po czym nastąpił odwrót wojsk bolszewickich trwający aż do 25 sierpnia.
Struktura organizacyjna.
"Skład na dzień 1 sierpnia 1920:"
W tym dniu dywizja posiadała 8000 „bagnetów”, 220 „szabel”, 135 karabinów maszynowych, 24 3-calowe armaty dywizyjne wz. 1902, 16 innych dział.

</doc>
<doc id="1524780" url="https://pl.wikipedia.org/wiki?curid=1524780" title="Księga dżungli (musical)">
Księga dżungli (musical)

Księga Dżungli – musical napisany przez Romana Kołakowskiego w roku 1998 na potrzeby Teatru Muzycznego Operetki Wrocławskiej (obecnie Teatr Muzyczny „Capitol”). Spektakl opiera się na fabule powieści "Księga dżungli" Rudyarda Kiplinga. 
Fabuła.
Gdzieś głęboko w indyjskiej dżungli mały Mowgli zostaje porwany przez tygrysa kuternogę – Shere Khana. Mieszkańcy wioski boją się o swoje życie. Mowgli zostaje wychowany przez wilczą gromadę według praw dżungli, których nie wolno łamać pod żadnym pozorem, a kto to zrobi, zostanie potępiony. Po wielu latach do wioski przyjeżdża grupa żołnierzy angielskich. Przywódcą jest kapitan Brown. Wraz z nim przybywają także pisarz i porucznik Rudyard Kipling oraz archeolog, profesor Smith wraz ze swoją córką – Polly. Liczą oni na zgłębienie tajników mistycyzmu Indii. Jednak kapitan Brown chce za wszelką cenę złapać indyjskiego buntownika i zamiast zabytków wolałby znaleźć skarb, który rzekomo jest ukryty gdzieś w dżungli. 
Następnie zaczyna się cykl scen, które przedstawiają różne rytuały indyjskie. Podczas nich następuje przemiana wszystkich bohaterów. Porucznik Kipling zostaje Mowglim, kapitan Brown Shere-Khanem, profesor Smith niedźwiedziem Baloo, Polly panterą Bagheerą, żołnierze wilkami, a wieśniacy małpami. Podczas tych rytuałów dochodzi do pierwszego pojedynku Mowgliego i Shere-Khana. Por. Kipling budzi się rano i spisuje pieśń, która przyśniła mu się w nocy. Brown łapie starca i mędrca zwanego Bairagi. Jest przekonany, że to on jest buntownikiem. Wraz z Bairagim jest także Messua, matka Mowgliego. Ani ona, ani jej syn – Kipling, nie są świadomi swojej tożsamości. Bairagi postanawia opowiedzieć Brownowi o krainie „tysiąca wież” – Kharna Pradam, wiecznym skarbcu, gdzie znajdują się niezmierzone ilości skarbów. Brown swoją chciwością wywołuje z wieczności demony. W efekcie pragnie coraz to więcej bogactw i zatraca się w tym. Bairagi, jako człowiek dobroduszny i mądry, postanawia przywołać wielkie boginie Sakti-Matrika, które ocalą nieświadomego Browna przed śmiercią. Jednak musi dojść do drugiego pojedynku tygrysa – Browna i Mowgliego – Kiplinga. Zwycięża Kipling – Mowgli. 
Księga dżungli w Operetce Wrocławskiej.
Premiera odbyła się podczas XIX Przeglądu Piosenki Aktorskiej w marcu 1998 roku. Obecnie spektakl nie jest grany.
Obsada.
W scenie, w której przybywają straszliwe demony, głosu użyczył Jan Szurmiej. Głosem z nałożonym efektem dźwiękowym przestrzegał Browna, by nie zabierał bogactw ze sobą. 
Księga dżungli na płycie CD.
W roku 2000, nakładem wydawnictwa Luna Music z Wrocławia, ukazała się płyta „Księga Dżungli”. Jest to zapis spektaklu nagrany w studio Marcina Marchewki. Płyta została wydana w „Serii z żyrafą”. 

</doc>
<doc id="1524783" url="https://pl.wikipedia.org/wiki?curid=1524783" title="Gończy chorwacki">
Gończy chorwacki

Gończy chorwacki – rasa psa, należąca do grupy psów gończych i posokowców, zaklasyfikowana do sekcji psów gończych. Podlega próbom pracy.
Rys historyczny.
Rasa powstała w XVIII wieku.
Wygląd.
Budowa krępa. Dość krótkie nogi. Uszy zwisające, z zaokrąglonymi końcami.
Szata szorstka i gęsta.
Umaszczenie jest najczęściej rude, rzadziej żółte czy płowe. Mogą występować białe znaczenia, głównie w dolnej części ciała.
Zachowanie i charakter.
Aktywny i czujny.
Użytkowość.
Pies przeznaczony do polowań na drobną zwierzynę.
Zdrowie i pielęgnacja.
Gończy chorwacki wymaga bardzo dużo ruchu.

</doc>
<doc id="1524789" url="https://pl.wikipedia.org/wiki?curid=1524789" title="Fort Boyard">
Fort Boyard



</doc>
<doc id="1524794" url="https://pl.wikipedia.org/wiki?curid=1524794" title="Przedpełk z Kopydłowa">
Przedpełk z Kopydłowa

Przedpełk z Kopydłowa – XV-wieczny polski rycerz herbu Dryja. Według Jana Długosza pod koniec bitwy pod Grunwaldem zabrał do niewoli niemieckiego rycerza Georga Gersdorffa, chorążego chorągwi św. Jerzego i 40 innych rycerzy. 

</doc>
<doc id="1524799" url="https://pl.wikipedia.org/wiki?curid=1524799" title="Michael McDonald (lekkoatleta)">
Michael McDonald (lekkoatleta)

Michael McDonald (ur. 17 marca 1975) – jamajski lekkoatleta, sprinter, wielokrotny medalista Igrzysk Olimpijskich i Mistrzostw Świata. Brat Beverly McDonald.
Największy indywidualny sukces odniósł jako nastolatek, kiedy to został złotym medalistą Mistrzostw Świata Juniorów w Lekkoatletyce (bieg na 400 m Lizbona 1994). W późniejszych latach wielokrotnie reprezentował Jamajkę na międzynarodowych imprezach, jednak największe jego sukcesy związane są ze sztafetą 4 x 400 metrów:

</doc>
<doc id="1524802" url="https://pl.wikipedia.org/wiki?curid=1524802" title="Thermostatic">
Thermostatic

Thermostatic - szwedzka grupa muzyczna wykonująca muzykę elektroniczną, powstała w 2003 r. w Göteborgu.
Nazwa zespołu została zasugerowana przez Michaela Strandtofta z grupy Helm. Styl Thermostatic oscyluje wokół gatunków bitpopu i synth popu. Do inspiracji artystów należą gry wideo oraz komputery z lat 80. ubiegłego stulecia. W 2005 r. podczas festiwalu "Scandinavian Alternative Music Awards" grupa otrzymała wyróżnienia w kategoriach "Best Scandinavian Newcomer" oraz "Best Scandinavian Album". 20 kwietnia 2010 grupa poinformowała na swojej stronie o zakończeniu działalności zapowiadając jednocześnie pożegnalny koncert i publikując ostatni utwór "Härifrån".

</doc>
<doc id="1524806" url="https://pl.wikipedia.org/wiki?curid=1524806" title="Czarnogórski gończy górski">
Czarnogórski gończy górski

Czarnogórski gończy górski (czarnogórski Crnogorski planinski gonič) – rasa psa, należąca do grupy psów gończych i posokowców, zaklasyfikowana do sekcji psów gończych. Podlega próbom pracy.
Rys historyczny.
Rasa powstała w XVIII wieku. Prawdopodobnie wywodzi się od psów przywiezionych nad Adriatyk przez Fenicjan.
Wygląd.
Ciało muskularne, ze stosunkowo długim tułowiem, dzięki czemu pies wydaje się prostokątny. Nogi mocne, stosunkowo krótkie. Ogon długi, zwężający się. Głowa jest szeroka, z mocnym pyskiem i długimi, zwisającymi uszami o zaokrąglonych końcach.
Sierść zewnętrzna jest gładka, szorstka i przylegająca, natomiast podszerstek jest bardzo gęsty. 
Umaszczenie czarne podpalane, przejścia wyraźnie widoczne.
Zachowanie i charakter.
Aktywny i przyjazny.
Użytkowość.
Wspaniały pies myśliwski. Ma świetny węch i donośny głos. Dzięki odpowiedniej sierści nadaje się do polowań w górach.

</doc>
<doc id="1524809" url="https://pl.wikipedia.org/wiki?curid=1524809" title="Jastrzębia Przełęcz">
Jastrzębia Przełęcz

Jastrzębia Przełęcz (słow. "Jastrabie sedlo", niem. "Karfunkelturmscharte", węg. "Karbunkulus-csorba", "Karbunkulus-torony-csorba", ok. 2100 m) – głęboka i wąska przełęcz w słowackiej części Tatr Wysokich, w Jastrzębiej Grani. Znajduje się w niej między Jastrzębim Kopiniaczkiem na zachodzie a Jastrzębią Turnią na wschodzie.
Stoki północne opadają z przełęczy do Doliny Jagnięcej, południowe – do Doliny Jastrzębiej. Do Doliny Jagnięcej zbiega z siodła trawiasto-kamienisty żleb. W stronę Doliny Jastrzębiej spada natomiast piarżysty żleb kończący się u dołu w rejonie Kopiniaczkowej Pościeli – trawnika, poniżej którego przekształca się on w stromą skalną rynnę. Kopiniaczkowa Pościel jest miejscem, do którego dochodzą dwie ukośne formacje skalne: Kopiniaczkowa Drabina z lewej i Wyżnia Jastrzębia Drabina z prawej strony.
Na Jastrzębią Przełęcz, podobnie jak na inne obiekty w Jastrzębiej Grani, nie prowadzą żadne znakowane szlaki turystyczne. Dla taterników przełęcz ta stanowi dogodny dostęp do pobliskich masywów Jastrzębiej Turni, Jastrzębich Kopiniaków czy też Małego Kołowego Szczytu. Najłatwiejsze wejście prowadzi od strony Doliny Jagnięcej, zimą jest dostępne także dla narciarzy. Ścieżka z Doliny Jagnięcej została wybudowana w 1906 r. na potrzeby myślistwa.
Pod Jastrzębią Przełęczą zginął taternik Albert Brnčal, od którego nazwiska nazwano schronisko nad Zielonym Stawem ("Brnčalova chata"). Schronisko nosiło imię wspinacza w latach 1950–1990.
Pierwsze odnotowane wejścia na przełęcz:

</doc>
<doc id="1524810" url="https://pl.wikipedia.org/wiki?curid=1524810" title="Jérôme Lalande">
Jérôme Lalande

Joseph Jérôme Lefrançais de Lalande (ur. 11 lipca 1732 r. w Bourg-en-Bresse, zm. 4 kwietnia 1807 r. w Paryżu) – francuski matematyk, astronom oraz pisarz, wolnomularz.
Życiorys.
Nauka.
Uczęszczał początkowo do szkoły średniej prowadzonej przez Jezuitów w Lyonie. Ukończył ją w 1748 r. i rodzice wysłali go do Paryża, aby tam studiował prawo. Zamieszkiwał w Cluny Hôtel, gdzie nawiązał kontakty z Josephem–Nicolasem Delisle’em, astronomem prowadzącym na dachu swoje obserwacje. Odtąd pasją Lalanda stała się astronomia, chociaż prawo jak najbardziej ukończył. Studiował jednak oprócz prawa także astronomię, matematykę oraz fizykę. W 1751 r. wrócił do rodzinnego Bourg-en-Bresse, gdzie próbował prowadzić praktykę prawniczą. Wciąż jednak utrzymywał osobiste kontakty z poznanymi wcześniej uczonymi, a i sam podjął w końcu badania naukowe.
Astronomia.
Wkrótce dzięki Le Monnierowi (poznanemu jeszcze u Delisle członkowi Francuskiej Akademii Nauk, jego nauczycielowi fizyki) wyjechał do Berlina, aby wykonać tam obserwacje zaćmienia Słońca przez Księżyc celem dokładnego wyznaczenia paralaksy Księżyca, a to dzięki temu, że w tym samym czasie Lacaille miał robić to samo na Przylądku Dobrej Nadziei. Wyniki obserwacji pozwoliły Lalandowi na bardzo dokładne (jak na swoje czasy) obliczenie odległości Księżyca od Ziemi. Ponadto udana obserwacja, zaliczona na konto dwudziestojednoletniego astronoma, otworzyła mu drzwi Berlińskiej Akademii Nauk – został jej członkiem korespondencyjnym. Lalande w Berlinie nawiązał kontakty z Pierre’em Louisem Maupertuisem oraz Leonhardem Eulerem, przedstawił też pracę "Topografische Reduktion" o pomiarach niwelacyjnych terenu.
Sukcesy.
Niespodziewane uznanie pozwoliło mu zostać w 1753 r. adiunktem astronomii Francuskiej Akademii Nauk. W 1755 r. założył Société d'émulation de l'Ain. 4 marca 1761 roku został członkiem l'Académie des sciences, belles-lettres et arts w Rouen. Jednak jego głównym zajęciem stały się obliczenia astronomiczne i przeliczanie tablic ruchu planet. W 1759 r. wraz z Alexisem Clairautem oraz z Nichole-Reine Lepaute wykazali, że komety z lat 1531, 1607 i 1682 były kometą Halleya. Znacznie też poprawili przewidywalność jej położenia – dzięki nowym obliczeniom korygującym pierwotne, poczynione przez Halleya.
W ramach przyjacielskiej przysługi Delisle zrzekł się w 1762 r. swej profesury w Collège de France na korzyść Lalanda, który pełnił tę funkcję przez następne 46 lat. Jego dom w tym czasie stał się ośrodkiem obliczeń astronomicznych i astronomiczną szkołą. Studenci i hobbyści amatorzy pomagali w prowadzonych tam obliczeniach (bez współczesnych urządzeń elektronicznych obliczenia jednej wartości trwały często kilka miesięcy, 40 lat po Lalandzie Heinrich Olbers opracował nieco szybsze metody obliczania parametrów orbit komet). Wśród jego uczniów byli między innymi: Jean Baptiste Delambre, Giuseppe Piazzi oraz Pierre Méchain. Dużą pomocą służyli mu: jego własny siostrzeniec Michel Lefrançois Lalande (1766-1839), początkowo uczeń, a później samodzielny astronom oraz jego żona Maria. Dzięki wieloosobowej pomocy publikowane wyniki obliczeń długo nie miały sobie równych. Jednak z powodu dość trudnego charakteru Lalande nie z każdym umiał współpracować. Z tego powodu miał też wielu wrogów (bardzo poróżnili się np. z Lemonnierem; był też krytykowany za poparcie kandydatury Napoleona na członka Francuskiej Akademii Nauk).
W 1763 roku został członkiem Royal Society.
Na przełomie lat 1765 i 1766 Lalande był we Włoszech. Relację z podróży opublikował w 1769 r., a następnie udał się do Anglii. Szczególnie interesowały go znajdujące się w Greenwich sławne z niezwykłej dokładności zegary Harrisona, pozwalające ustalać dokładnie położenie angielskich statków na morzu.
W 1768 roku został członkiem loży masońskiej Wielkiego Wschodu Francji (Grand Orient de France).
Wielką sławę przyniosła Lalandowi publikacja, wymagająca wieloletnich obserwacji i obliczeń, opisująca przejście Wenus na tle tarczy Słońca w latach 1761–1769. W zebraniu potrzebnych danych służył mu pomocą James Cook ze swoją ekspedycją na okręcie Endeavour oraz przeprowadzający pomiary na Tahiti w czerwcu 1769 r. Charles Green. Przy okazji Lalande na nowo obliczył wartość jednostki astronomicznej i wyszło mu, że średnia odległość Ziemi od Słońca wynosi 153 000 000 km (dzisiaj wiemy, że jest to niespełna 149 600 000 km).
Po 1778 r. Lalande zmienił swoje zainteresowania, poświęcając się hydrologii. Zredagował trzyczęściowe opracowanie poświęcone ogólnie pojętej, współczesnej i historycznej problematyce żeglugi śródlądowej "Des Canaux de Navigation, et spécialement du Canal de Languedoc". Jako trzecią część wydał przykładowe opracowanie budowy tzw. kanału środkowego. Wraz z zakonnikiem Henri Grégoire ("Abbé Grégoire") uruchomił usługowe Bureau des longitudes.
Od 1795 r. Lalande kierował obserwatorium astronomicznym w Paryżu. W 1801 roku ukończył wielotomową publikację "Histoire céleste française" - katalog obejmujący ponad 47 tys. gwiazd. W tej publikacji pomagali mu: nieślubna córka Amélie Harlay oraz – jak zwykle – siostrzeniec Michel Lalande.
Lalande był ogólnie znany ze swych ateistycznych poglądów. Wydał nawet w 1799 r. "Podręcznik dla ateistów", czym zyskał sobie uznanie Napoleona. Wkrótce jednak popadł w niełaskę, gdyż Bonaparte zaczął zabiegać o poparcie Kościoła.
Zasługi i upamiętnienie.
Przygotował ok. 250 haseł z dziedziny astronomii, miernictwa i wolnomularstwa do Wielkiej Encyklopedii Francuskiej, przygotowywanej przez Diderota i d’Alemberta. Uczestniczył w przygotowaniu kalendarza republikańskiego. Przygotowane przez niego tablice logarytmiczne były w użyciu jeszcze do początku XX wieku.
Swoją działalnością i publikacjami przyczynił się wielce do popularyzacji astronomii. Wyrazem tego może być żartobliwy wierszyk z epoki: 
&lt;poem&gt;Oui, de vous, landerirette,
Monsieur De Lalande rira.
Quand elle vous tombera,
Sur la tête, la Comète!&lt;/poem&gt;
W 1802 r. Lalande ustanowił nagrodę swojego imienia za najlepsze prace o tematyce astronomicznej. Do dziś nadaje ją Francuska Akademia Nauk. 
Na jego cześć nazwy otrzymały: gwiazda Lalande 21185 (czerwony karzeł w gwiazdozbiorze Wielkiej Niedźwiedzicy) oraz księżycowy krater Lalande.
Jego nazwisko pojawiło się na liście 72 nazwisk na wieży Eiffla.
Najważniejsze publikacje.
Wśród prac naukowych Francuskiej Akademii Nauk pozostawił ok. 150 artykułów. 
Ponadto był redaktorem rocznika astronomicznego "Connoissance de temps" w latach 1759–1774 oraz ponownie w latach 1794–1807. Napisał posłowie do dwutomowego dzieła Montucla "Histoire des mathématiques" (1802).

</doc>
<doc id="1524812" url="https://pl.wikipedia.org/wiki?curid=1524812" title="Dupą">
Dupą



</doc>
<doc id="1524819" url="https://pl.wikipedia.org/wiki?curid=1524819" title="Kelpen-Oler">
Kelpen-Oler

 
Kelpen-Oler – miejscowość w gminie Leudal w prowincji Limburgia w Holandii. Miejscowość zamieszkuje 1170 osób. Kelpen-Oler należy do rzymskokatolickiej diecezji Roermond w archidiecezji Utrecht. Z miejscowością związanych jest dwóch holenderskich architektów: Jos Cuypers i Pierre Cuypers (młodszy). 

</doc>
<doc id="1524822" url="https://pl.wikipedia.org/wiki?curid=1524822" title="Warzęcha królewska">
Warzęcha królewska

Warzęcha królewska ("Platalea regia") – gatunek dużego, brodzącego ptaka z rodziny ibisów (Threskiornithidae). Żyje na płyciznach słodko- i słonowodnych terenów podmokłych w Australii, Nowej Zelandii (Wyspa Południowa), na Nowej Gwinei i Jawie. Poza sezonem lęgowym zalatuje na Tasmanię, Wyspy Salomona, Nową Kaledonię, Borneo, Celebes, Moluki, Małe Wyspy Sundajskie i Wyspę Północną. Warzęcha królewska jest ptakiem żywiącym się rybami, skorupiakami i małymi owadami. Szuka pożywienia poprzez filtrowanie dziobem wody z boku na bok. Została zakwalifikowana jako gatunek najmniejszej troski w Czerwonej księdze gatunków zagrożonych IUCN, ponieważ występuje na rozległym obszarze. Nie wyróżnia się podgatunków.
Charakterystyka.
Długość ciała 74–81 cm; rozpiętość skrzydeł 120 cm; masa ciała 1400–2070 g.
Warzęcha królewska jest dużym ptakiem ubarwionym na biało, z czarnym dziobem w kształcie łyżki i czarną twarzą; nad okiem mały, żółty pasek. Ma długie, czarne nogi przystosowane do brodzenia w wodzie. W szacie godowej na tyle głowy charakterystyczny grzebień z piór, u samców dochodzący do 20 cm długości; ponadto kremowożółta plama na dolnej części szyi i górnej części piersi. Samice są podobne do samców, ale nieco mniejsze, mają krótsze nogi, dziób i grzebień. 
Pożywienie.
Żywi się rybami i innymi zwierzętami wodnymi, takimi jak skorupiaki, kraby i żaby, także owadami. Chwyta swoje ofiary przez szybki ruch dziobem.
Rozmnażanie.
Z początkiem pory lęgowej długie, białe pióra wyrastają z grzbietów ptaków, a na ich głowach pojawiają się kolorowe łaty. Gniazdo jest otwarte, zbudowane z patyków na zasadzie platformy. Samice składają w nim dwa lub trzy jaja. Pisklęta wylęgają się po 21 dniach. Warzęchy królewskie są bardzo wrażliwe na przerywanie im przebiegu okresu rozrodczego. W Australii zaobserwowano, że całe kolonie opuszczały swoje jaja po drobnym zakłóceniu wysiadywania.
Status.
IUCN uznaje warzęchę królewską za gatunek najmniejszej troski (LC, "Least Concern") nieprzerwanie od 1988 roku. BirdLife International ocenia trend liczebności populacji jako stabilny, ale fluktuujący ze względu na wahania powierzchni podmokłych siedlisk w kolejnych latach (tzn. lata suchsze – mniejsza liczebność ptaków, wilgotniejsze – większa).

</doc>
<doc id="1524823" url="https://pl.wikipedia.org/wiki?curid=1524823" title="Warzęcha mała">
Warzęcha mała

Warzęcha mała ("Platalea minor") – gatunek dużego, brodzącego ptaka z rodziny ibisów (Threskiornithidae). Występuje we wschodniej Azji. Ma najbardziej ograniczony zasięg występowania i jest jedynym gatunkiem spośród warzęch uważanym obecnie za zagrożony wyginięciem.
Systematyka.
Gatunek ten po raz pierwszy zgodnie z zasadami nazewnictwa binominalnego opisali w 1849 roku Coenraad Jacob Temminck i Hermann Schlegel. Autorzy nadali mu nazwę "Platalea minor", która obowiązuje do tej pory. Jako miejsce typowe wskazali Japonię. Nie wyróżnia się podgatunków.
Zasięg występowania.
Zasięg występowania tego ptaka jest ograniczony do nadbrzeżnych obszarów Azji Wschodniej. Niewielkie, rozproszone populacje wybierają tereny lęgowe na małych skalistych wysepkach, położonych wzdłuż zachodnich wybrzeży Korei Północnej i Południowej oraz w prowincji Liaoning w północno-wschodnich Chinach. W 2006 po raz pierwszy odnotowano lęgi na południu Kraju Nadmorskiego (skrajnie południowo-wschodnia Rosja, blisko granicy z Koreą Północną i Chinami). Główne miejsca zimowania to wybrzeża kontynentalnych Chin (a zwłaszcza Hongkong), wyspy Hajnan i Tajwan oraz Wietnam. Sporadycznie zimuje w południowej Japonii.
Morfologia.
Długość ciała 60–78,5 cm; rozpiętość skrzydeł około 110 cm; masa ciała około 1,2 kg.
Status, zagrożenia i ochrona.
Status IUCN.
Międzynarodowa Unia Ochrony Przyrody (IUCN) uznaje warzęchę małą za gatunek zagrożony (EN – "Endangered"). Globalny trend liczebności oceniany jest obecnie jako wzrostowy.
Liczebność.
Na podstawie zrealizowanego zimą (podczas gdy ptaki były na obszarze swojego hibernakulum) zliczania warzęch małych, w latach 1988–1990, oszacowano globalną populację tego gatunku na 288 osobników. Począwszy od 2006, dzięki wysiłkom związanym z ochroną przyrody oszacowana globalna populacja zwiększyła się do 1679 osobników. W spisie warzęch małych z 2008 oszacowano całkowitą liczebność tych ptaków na 2065 osobników, a w 2017 na 3941 osobników.
Zagrożenia.
Za główne zagrożenie dla gatunku uważa się niszczenie jego naturalnego siedliska, szczególnie przez rolnicze wykorzystywanie przybrzeżnych terenów, jak również, głównie ostatnio, akwakulturę i uprzemysłowienie. Wojna koreańska (1950–1953) także musiała mieć ujemny wpływ na gatunek, ponieważ ptaki przestały w tym czasie gnieździć się w Korei Południowej. W Japonii, gdzie dawniej spędzały zimy, również stały się niezwykle rzadkie, a w późniejszych latach nigdy nie było zimy, w czasie której zostałoby zauważone więcej niż pięć ptaków.
Ochrona.
W Hongkongu, na podstawie „Wild Animals Protection Ordinance Cap 170”, gatunek jest objęty ochroną. W rezerwacie Mai Po Marshes podczas migracji można zaobserwować ćwierć światowej populacji warzęchy małej.
Obecnie gatunek jest w miarę dobrze chroniony w Korei Północnej. Na wyspach niedaleko brzegów, gdzie ptaki gniazdują, zostały utworzone strefy ochronne z ograniczonym dostępem. Jednak pozostaje nadal kilka zagrożeń, głównie dla ptaków, które pozostają na zimę w strefach. Zapotrzebowanie na ziemię, która byłaby przeznaczona dla sektora przemysłowego wśród beneficjentów, na Tajwanie jest duże, dlatego środowisko warzęch jest ciągle zagrożone. Natomiast siedliska w Wietnamie są przekształcane na hodowle krewetek, pomimo że są to obszary przyrody chronionej, zgodnie z konwencją ramsarską. W Hongkongu ptaki są niepokojone przez rybaków i zbieraczy muszli, co często uniemożliwia im żywienie się w czasie odpływu. W dodatku z powodu przewidywanego wzrostu populacji ludzi na Dalekim Wschodzie zanieczyszczenie prawdopodobnie stanie się poważnym problemem.
Warzęcha mała została prawnie uznana w Korei Południowej za zabytek przyrody nr 205.

</doc>
<doc id="1524824" url="https://pl.wikipedia.org/wiki?curid=1524824" title="Byli sobie podróżnicy">
Byli sobie podróżnicy



</doc>
<doc id="1524825" url="https://pl.wikipedia.org/wiki?curid=1524825" title="Powiat rudecki">
Powiat rudecki

Powiat rudecki - powiat województwa lwowskiego II Rzeczypospolitej. Jego siedzibą było miasto Rudki. 1 sierpnia 1934 r. dokonano nowego podziału powiatu na gminy wiejskie.

</doc>
<doc id="1524827" url="https://pl.wikipedia.org/wiki?curid=1524827" title="Constantino Urbieta Sosa">
Constantino Urbieta Sosa

Constantino Urbieta Sosa (ur. 12 sierpnia 1907, zm. 12 grudnia 1983) – paragwajski i argentyński piłkarz, środkowy pomocnik.
Urbieta Sosa urodził się w stolicy Paragwaju Asunción. Tam też rozpoczął karierę piłkarską w klubie Club Nacional. Był młodszym bratem reprezentantów Paragwaju - Fulgencia oraz późniejszego trenera i działacza Basiana, z którymi występował w klubie Sportivo Luqueño.
W 1931 grał w reprezentacji Paragwaju. W 1932 przeniósł się do Argentyny, gdzie początkowo występował w barwach klubu CA Tigre, w barwach którego rozegrał 21 meczów i zdobył 1 bramkę. W 1934 przeszedł do klubu Godoy Cruz Antonio Tomba.
Jako piłkarz klubu Godoy Cruz był w kadrze reprezentacji Argentyny w finałach mistrzostw świata w 1934 roku, gdzie Argentyna odpadła już w pierwszej rundzie. Zagrał w jedynym meczu ze Szwecją.
W 1935 został piłkarzem San Lorenzo de Almagro, w którym zagrał tylko 3 mecze. W 1939 został zawodnikiem drugoligowego klubu Estudiantes La Plata, w którym zagrał 6 meczów.

</doc>
<doc id="1524829" url="https://pl.wikipedia.org/wiki?curid=1524829" title="Helena ze Znojma">
Helena ze Znojma



</doc>
<doc id="1524831" url="https://pl.wikipedia.org/wiki?curid=1524831" title="Anders Pedersen">
Anders Pedersen

Anders Otto Pedersen (ur. 16 grudnia 1899 w Kopenhadze, zm. 28 kwietnia 1966 tamże) – duński bokser wagi muszej. W 1920 roku na Letnich Igrzyskach Olimpijskich w Antwerpii zdobył srebrny medal, przegrywając w finale z Frankiem di Genaro. W latach 1921-1935 stoczył 37 walk zawodowych nie odnosząc poważniejszych sukcesów.

</doc>
<doc id="1524833" url="https://pl.wikipedia.org/wiki?curid=1524833" title="Witka Kowner">
Witka Kowner

Witka Kowner, z domu Kampner (ur. 14 marca 1920 w Kaliszu, zm. 15 lutego 2012 w kibucu En ha-Choresz) – żydowska działaczka ruchu oporu podczas II wojny światowej.
Życiorys.
Urodziła się w Kaliszu w rodzinie żydowskiej. Po ukończeniu nauki w gimnazjum studiowała na Uniwersytecie Warszawskim. Była członkiem organizacji Awuka (z hebr. "Pochodnia") – organizacji studentów, członków Ha-Szomer Ha-Cair. 
Zaraz po wybuchu II wojny światowej wyjechała z przedstawicielami Ha-Szomer Ha-Cair do okupowanego przez ZSRR Wilna, gdzie była członkiem komunistycznego sekretariatu okręgowego. Po wkroczeniu Niemców do miasta działała w podziemnej organizacji PRO. Początkowo przebywała w getcie wileńskim, następnie uciekła do lasu. Walczyła w partyzantce przeciw Niemcom jako dowódca jednostki wywiadu (PLSR) w batalionie „Zemsta”, którym dowodził Aba Kowner – jej późniejszy mąż. Po zakończeniu wojny oboje wyjechali do Izraela i osiedli w kibucu En ha-Choresz, gdzie mieszkała do śmierci. Po wojnie była także członkiem oddziału Mścicieli, jeździła i tropiła nazistów, a następnie wykonywała na nich wyroki.

</doc>
<doc id="1524839" url="https://pl.wikipedia.org/wiki?curid=1524839" title="Zeus (raper)">
Zeus (raper)

Zeus, właściwie Kamil Rutkowski (ur. 18 grudnia 1983 w Łodzi) – polski raper i producent muzyczny. Członek grupy muzycznej Pierwszy Milion. Wraz z zespołem nagrał dwie płyty: "Pierwszy Mixtape" z 2006 roku oraz "Deep Cover Mixtape" wydany rok później. Rutkowski współpracował ponadto z takimi wykonawcami jak: Familia H.P., Miuosh, Ten Typ Mes, O.S.T.R., Pesante, PHHR, PMM, Projektanci, Bisz, Małpa, Bezczel, Uśpione Miasto oraz Vademecum.
Solowy debiut rapera pt. "Re-Mix-Tape – Volume 1" ukazał się w 2007 roku. 6 kwietnia 2008 roku ukazał się kolejny album solowy Rutkowskiego zatytułowany "Muzyka ofensywna". W maju Zeus, wraz z Wallesem z formacji Uśpione Miasto rozpoczął współpracę z internetową rozgłośnią RadioStudyo, gdzie prowadzą cotygodniową audycję. W czerwcu tego samego roku Zeus wygrał ogólnopolski konkurs na demo roku zorganizowany przez magazyn WuDoo. Główną nagrodą było nagranie i wydanie albumu. W sierpniu tego samego roku Zeus rozpoczął prace nad solową płytą. Wydawnictwo zatytułowane "Co nie ma sobie równych" ukazało się 14 listopada 2008 roku.
21 listopada 2009 roku ukazała się płyta pt. "Album Zeusa". Płyta została zarejestrowana i zmiksowana w łódzkim NC Studio. 9 kwietnia 2011 roku ukazał się kolejny album solowy rapera pt. "Zeus, jak mogłeś?".

</doc>
<doc id="1524846" url="https://pl.wikipedia.org/wiki?curid=1524846" title="Franciszek Kazimierz Sędziwój Czarnkowski">
Franciszek Kazimierz Sędziwój Czarnkowski

Franciszek Kazimierz Sędziwój Czarnkowski herbu Nałęcz III (ur. 1613 lub 1617 w Łęczycy, zm. 1656 w Poznaniu) – pułkownik województw wielkopolskich, kasztelan poznański, starosta międzyrzecki w 1643 roku.
Syn Adama Sędziwoja, generała i wojewody łęczyckiego i Katarzyny Leszczyńskiej (1588–1639). Brat Anny, żony Jana Leszczyńskiego i Teresy Konstancji, żony Krzysztofa Opalińskiego (zm. 1655), wojewody poznańskiego.
Urząd kasztelana poznańskiego piastował w latach 1638-1655. Był pułkownikiem województw wielkopolskich od 1648 roku. Sprawował urząd starosty Radzynia, Pyzdr i Międzyrzecza.
Poseł sejmiku średzkiego na sejmy ekstraordynaryjne 1635 i 1647 roku. Poseł na sejm 1641, sejm 1645 roku. Poseł na sejm koronacyjny 1649 roku z województw poznańskiego i kaliskiego.

</doc>
<doc id="1524849" url="https://pl.wikipedia.org/wiki?curid=1524849" title="Henryk Jedwab">
Henryk Jedwab

Henryk Jedwab (ur. 15 kwietnia 1918 w Kaliszu, zm. 14 września 2005 w Kanadzie) – porucznik Wojska Polskiego, honorowy obywatel Miasta Kalisza.
Życiorys.
Urodził się w zamożnej rodzinie pochodzenia żydowskiego. Jego rodzicami byli Leon (Laib) i Ella z d. Lipska.
Ukończył Gimnazjum im. Adama Asnyka w Kaliszu. Następnie ukończył Szkołę Podchorążych w Brześciu.
Podczas kampanii wrześniowej służył w 84 pułku Strzelców Poleskich. Po klęsce przedostał się do Rumunii, skąd przez Jugosławię i Włochy dotarł do Francji, gdzie wstąpił do Armii Polskiej. Walczył w kampanii francuskiej aż do kapitulacji, a następnie dotarł do Wielkiej Brytanii, gdzie wstąpił do nowo utworzonego 2 batalionu strzelców „Kratkowanych Lwiątek”, stacjonującego w Szkocji. Początkowo wyselekcjonowany jako kandydat na cichociemnego, przeszedł kurs spadochronowy, w którego ukończeniu przeszkodziło złamanie ręki podczas ostatniego skoku. Po powrocie do batalionu miał problemy natury dyscyplinarnej, w wyniku czego odszedł do elitarnej jednostki dywersyjnej Special Operations Executive (SOE). Posiadający dobrą znajomość języka francuskiego (przed wojną studiował medycynę we Francji), Jedwab został użyty w tajnych operacjach w okupowanej Francji. Z pierwszej misji powrócił przez Hiszpanię, z drugiej odebrał go okręt podwodny w okolicach Bordeaux. 
Niespokojna natura i chęć doświadczenia przygód była przyczyną decyzji wstąpienia na ochotnika do 1 Samodzielnej kompanii komandosów (jesień 1942). Był uczestnikiem walk o Monte Cassino oraz o Ankonę i Bolonię. Po przeformowaniu 1 Samodzielnej kompanii komandosów w 2 batalion komandosów zmotoryzowanych objął w nim dowództwo III plutonu 2 kompanii motorowej. Wojnę ukończył w stopniu porucznika.
W 1947 roku zawarł związek małżeński (Irena) we Włoszech, a wkrótce potem urodziła się córka Ewa.
Do Polski nie powrócił. Osiadł w Wielkiej Brytanii i początkowo pracował fizycznie w fabryce. Rozpoczął też studia na Uniwersytecie w Leeds na wydziale przemysłu chemiczno-włókienniczego. Ukończył je w skróconym czasie otrzymując tytuł inżyniera. W 1950 emigrował z rodziną do Kanady i zamieszkał w Montrealu. Do końca kariery zawodowej pracował w przemyśle włókienniczym zajmując wysokie stanowiska. Był szefem komórki planowania, dyrektorem technicznym i koordynatorem produkcji pięciu fabryk koncernu. Odbył wiele podróży służbowych po świecie, odwiedzał też Polskę. Miał swój udział w uruchomieniu polskiej produkcji włókien polistyrenowych w zakładach "Elana" w Toruniu. 
Przez wiele lat utrzymywał aktywny kontakt z Kołem Byłych Żołnierzy 2 Batalionu Grenadierów „Kratkowane Lwiątka” często pisząc (wraz z żoną) do wydawanego przez nich kwartalnika „Wiadomości–Wypad”. Ostatnie lata życia spędził w Ottawie. Należał do licznych organizacji kombatanckich m.in. SPK, Canadian Legion, Commando Association, American Rangers Association i zawodowych m.in. Textile Institute England, Textile Science Institute Canada.
Podczas lat służby w siłach zbrojnych odznaczony został m.in. Krzyżem Walecznych, Krzyżem Monte Cassino i orderem Virtuti Militari. Podczas Holocaustu wymordowano niemal całą jego rodzinę.
W 1991 otrzymał godność Honorowego Obywatela Miasta Kalisza. 
Jego młodszy brat Jan (Abraham) Jedwab również był żołnierzem 1 Samodzielnej kompanii komandosów.
W 1997 Michał Bukojemski zrealizował film dokumentalny „"Komandos”" poświęcony losom Henryka Jedwabia.

</doc>
<doc id="1524862" url="https://pl.wikipedia.org/wiki?curid=1524862" title="Chris Graham">
Chris Graham

Clifford "Chris" J. Graham (ur. 18 marca 1900, zm. 24 maja 1986) – kanadyjski bokser wagi koguciej, olimpijczyk.
W 1920 roku na Letnich Igrzyskach Olimpijskich w Antwerpii zdobył srebrny medal. Ponownie, bez sukcesów, brał udział w igrzyskach w Paryżu.

</doc>
<doc id="1524863" url="https://pl.wikipedia.org/wiki?curid=1524863" title="Stanisław Bohdan Grabiński">
Stanisław Bohdan Grabiński

Stanisław Bohdan Grabiński herbu Pomian (ur. 9 października 1891 w Chełmicy Dużej, zm. 11 października 1930 w Poznaniu) – ziemianin. Był właścicielem Walewic, szambelanem papieskim, kawalerem Krzyża Walecznych i orderu Virtuti Militari V klasy za udział w wojnie 1920 roku. Inżynier rolnik, absolwent Uniwersytetu Jagiellońskiego.
Dwukrotnie żonaty. Najpierw z Marią Dzieduszycką (zm. 1918 r.), a następnie z Jadwigą Potocką, z którą miał pięcioro dzieci. Jego syn Władysław Krzysztof Grabiński, pseudonim „Pilawa”, zginął jako 19 latek w powstaniu warszawskim.

</doc>
<doc id="1524866" url="https://pl.wikipedia.org/wiki?curid=1524866" title="Józef Kapłan">
Józef Kapłan

Józef Kapłan (ur. 1913 w Kaliszu, zm. 11 września 1942 w Warszawie) – polsko-żydowski działacz ruchu oporu podczas II wojny światowej.
Życiorys.
Wraz z Cwi Brandesem założył w Żarkach organizacyjną fermę rolniczą Haszomer Hacair. Jako nastolatek został mianowany instruktorem i brał udział w kierownictwie okręgowym Haszomer Hacair. 
Po wybuchu II wojny światowej, we wrzesień|wrześniu 1939 r., działał w akcji przerzucania członków Haszomer Hacair do Wilna. Na rozkaz kierownictwa organizacji wrócił z Wilna do Warszawy i został powołany do głównej dyrekcji Haszomer Hacair. Był także czynnym członkiem Żydowskiej Organizacji Bojowej w getcie warszawskim. 
3 września 1942 r. został aresztowany przez Gestapo i skazany na śmierć. Wyrok wykonano 11 września. 
19 kwietnia 1945 został pośmiertnie odznaczony Orderem Krzyża Grunwaldu III klasy.

</doc>
<doc id="1524869" url="https://pl.wikipedia.org/wiki?curid=1524869" title="48 Dywizja Strzelców">
48 Dywizja Strzelców

48 Dywizja Strzelców - dywizja piechoty Armii Czerwonej okresu wojny polsko-bolszewickiej, operująca głównie na terenie dzisiejszej Białorusi.
Formowanie i walki.
Sformowana jesienią 1919 w rejonie Tuły jako 1 Tulska Dywizja Strzelców. W styczniu 1920 weszła w skład 15 Armii.
Walczyła z oddziałami polskimi w rejonie Dryssy i Połocka. W czerwcu 1920 w strukturach 4 Armii, a od sierpnia już w ramach 16 Armii wzięła udział w drugiej ofensywie Tuchaczewskiego, walcząc m.in. pod Wilnem i Kobryniem. 
1 sierpnia 1920 jej 143 Brygada Strzelców liczyła w stanie bojowym 2553 żołnierzy z tego piechoty 1840. 
Podczas bitwy niemeńskiej walczyła pod Wołkowyskiem z oddziałami Grupy gen. Junga. 27 i 28 września bez powodzenia broniła Słonima, a w październiku toczyła walki o Słuck. Po podpisaniu rozejmu uczestniczyła w walkach z oddziałami gen. Bułak-Bałachowicza.
Struktura organizacyjna.
"Skład na dzień 1 sierpnia 1920:"
W tym dniu dywizja posiadała 7100 „bagnetów”, 100 „szabel”, 183 karabiny maszynowe, 22 3-calowe armaty dywizyjne wz. 1902.

</doc>
<doc id="1524875" url="https://pl.wikipedia.org/wiki?curid=1524875" title="Leadbelly">
Leadbelly

Leadbelly lub Lead Belly, właśc. Hudson („Huddie”) William Ledbetter (ur. 20 stycznia 1888 w Mooringsport, Luizjana, zm. 6 grudnia 1949 w Nowym Jorku) – amerykański muzyk folkowy i bluesowy, znany z czystego i mocnego głosu, wirtuozerii gry na gitarze dwunastostrunowej i bogatego repertuaru standardów folkowych. W 1988 został wprowadzony do Rock and Roll Hall of Fame.
Chociaż najczęściej grywał na gitarze dwunastostrunowej, potrafił również grać na fortepianie, mandolinie, harmonijce ustnej, skrzypcach, harmonii i akordeonie. Pisał i śpiewał m.in. utwory gospel, utwory bluesowe o kobietach, alkoholu i rasizmie; utwory folkowe o kowbojach, więzieniu, pracy, marynarzach, pędzeniu bydła i tańcu. Pisał również utwory o osobach znanych z pierwszych stron gazet, takich jak Franklin Roosevelt, Adolf Hitler, Jean Harlow, Scottsboro Boys, czy Howard Hughes.
Bob Dylan stwierdził kiedyś, że Lead Belly był „Jednym z niewielu byłych więźniów, którzy nagrali album popularnych utworów dla dzieci.”
Jego utwory nagrali później m.in.: ABBA, The Animals, The Weavers, Creedence Clearwater Revival, The Rolling Stones, Van Morrison, Led Zeppelin, Rory Gallagher, The White Stripes, Ry Cooder, Lonnie Donegan, Grateful Dead, Johnny Cash, Gene Autry, The Beach Boys, Odetta, Billy Childish, Mungo Jerry, Paul King, Michelle Shocked, Tom Waits, Ron Sexsmith, British Sea Power, Rod Stewart, Ernest Tubb, Nick Cave and the Bad Seeds, The Fall, The Doors, Smog, Old Crow Medicine Show, Spiderbait, czy Raffi. Na płycie MTV Unplugged in New York usłyszeć można utwór "Where Did You Sleep Last Night" w wykonaniu zespołu Nirvana.
Jego postać była wymieniana w utworach artystów takich jak Pete Seeger, Bob Dylan, Van Morrison, Pearl Jam, Old Crow Medicine Show, The Dead Milkmen, Bubbi Morthens, Dulaney Banks, Stone Temple Pilots oraz Pablopavo i Ludziki.

</doc>
<doc id="1524876" url="https://pl.wikipedia.org/wiki?curid=1524876" title="Subsumcja (prawo)">
Subsumcja (prawo)



</doc>
<doc id="1524877" url="https://pl.wikipedia.org/wiki?curid=1524877" title="Romet CRS-50">
Romet CRS-50

Romet CRS-50 - motorower enduro sprzedawany w Polsce pod marką Romet.
Historia modelu.
Produkcja odbywa się w chińskiej firmie "Chuanli Motorcycle Manufacturing Co., Ltd" w Taihozu. Bazuje on na modelu "Longbo LB50Y-5".
Drogowa wersja motoroweru off road Romet CRS-50 malowana jest w kolorze czarnym z czerwonymi elementami zdobniczymi.
24 kwietnia 2008 roku podczas finałowej Gali XV edycji konkursu "Dobry Wzór" organizowanej przez Instytut Wzornictwa Przemysłowego firma Arkus &amp; Romet Group otrzymała w kategorii wzorów przemysłowych w przestrzeni "Sfera Publiczna" wyróżnienia "Dobry Wzór 2007" za modele "Romet CRS-50" oraz Romet Ogar 900. 

</doc>
<doc id="1524878" url="https://pl.wikipedia.org/wiki?curid=1524878" title="Alexander Lernet-Holenia">
Alexander Lernet-Holenia

Alexander Lernet-Holenia (ur. 21 października 1897 w Wiedniu, zm. 3 lipca 1976 tamże) – austriacki pisarz, poeta, i historyk.
Syn Aleksandra i Sidonii z domu Holenia, córki Romualda, przemysłowca.
Nagrodzony Adalbert-Stifter-Preis (1967).

</doc>
<doc id="1524879" url="https://pl.wikipedia.org/wiki?curid=1524879" title="Platalea minor">
Platalea minor



</doc>
<doc id="1524881" url="https://pl.wikipedia.org/wiki?curid=1524881" title="Platalea regia">
Platalea regia



</doc>
<doc id="1524882" url="https://pl.wikipedia.org/wiki?curid=1524882" title="Baruch Kolski">
Baruch Kolski

Baruch Bolek Kolski (ur. 1915 w Kaliszu, zm. 16 lutego 2008 w Izraelu) - żydowski działacz ruchu Haszomer Hacair, pułkownik (?) armii izraelskiej, ostatni prezes Ziomkostwa Kaliszan w Izraelu.
Życiorys.
W Kaliszu znany pod imieniem Bolek. Jego dziadek był rabinem w Sieradzu, otrzymał świeckie wykształcenie w Gimnazjum im. A. Asnyka w Kaliszu. W wieku siedmiu lat trafił do żydowskiej organizacji skautowej Haszomer Hacair (Młody Strażnik). Do „izby”, która mieściła się przy ul. Ciasnej 21, zaprowadziła go starsza siostra, Pepa.
W roku 1931 opuścił Kalisz. Najpierw uczył się pracy na roli pod Nowogródkiem, w kibucu prowadzonym przez Haszomer Hacair. Mając zawód miał szanse otrzymać certyfikat wyjazdowy do Palestyny. Podczas pierwszego wyjazdu do Palestyny został deportowany przez Anglików do Rumunii, skąd z podrobionym paszportem raz jeszcze próbował przedostać się do Erec Israel, co udało się w 1936 roku.
Podczas Zagłady zginęła niemal cała jego rodzina, prócz najstarszej siostry Pepy, która z Wilna poprzez Japonię przedostała się do Palestyny.
Jako żołnierz brał udział we wszystkich wojnach, które dotknęły państwo Izrael. W czasach pokoju kształcił młodych żołnierzy, jeździł z misjami po całym świecie, ale najważniejsza dla niego była działalność związana ze zbieraniem funduszy na obronę Izraela. Dzięki zebranym funduszom i wsparciu Fundacji Nissenbaumów z kanału Prosny wydobyto ponad półtora tysiąca macew pochodzących ze starego żydowskiego cmentarza w Kaliszu.
Kolski zajmował się nowym cmentarzem żydowskim w Kaliszu przy ul. Podmiejskiej. Dzięki jego interwencji doszło do przeniesienia z budynku domu przedpogrzebowego uciążliwych lokatorów. To on też był inicjatorem odbudowy budynku oraz utworzenia w nim Domu Pamięci i Spotkań.

</doc>
<doc id="1524888" url="https://pl.wikipedia.org/wiki?curid=1524888" title="Zespół dziecka potrząsanego">
Zespół dziecka potrząsanego

Zespół dziecka potrząsanego (, "") – forma przemocy wobec dzieci, która występuje przy gwałtownym potrząsaniu niemowlęciem lub małym dzieckiem, najczęściej poniżej 2 roku życia, ale czasem do wieku 5 lat. Dochodzi do powstawania urazów głowy, szyi i ośrodkowego układu nerwowego. Objawami SBS mogą być wymioty, drgawki, niemożność uspokojenia dziecka. Często nie ma lub są minimalne oznaki urazu zewnętrznego.
Ocenia się, że w USA urazy tego typu dotykają jedno na 1200–1600 dzieci każdego roku. W zespole często nie ma widocznych dowodów na zewnętrzny uraz. SBS mogą towarzyszyć urazy spowodowane uderzeniem o twarde przedmioty; takie połączenie potrząsania i uderzania o twardy obiekt jest czasami określane jako zespół potrząsania i uderzania (ang. ', '). 
Koncepcja SBS powstała na początku lat 70. w oparciu o teorię oraz liczne przypadki opisane przez radiologa Johna Caffeya oraz neurochirurga Normana Guthkelcha.
Zespół dziecka potrząsanego oprócz śmierci może spowodować poważne uszkodzenia mózgu, wiążące się z niepełnosprawnością do końca życia. Szacowana umieralność niemowląt z SBS waha się od 15 do 38%, a mediana wynosi 20–25%. Do połowy zgonów związanych z maltretowaniem dziecka jest wynikiem zespołu dziecka potrząsanego. Konsekwencje SBS inne niż śmierć obejmują różne stopnie upośledzenia wzroku (w tym ślepoty), motorycznego (np. porażenie mózgowe) i poznawczego. 

</doc>
<doc id="1524889" url="https://pl.wikipedia.org/wiki?curid=1524889" title="Auchan Supermarket">
Auchan Supermarket

Auchan Supermarket (pierwotnie Simply Market) – sieć supermarketów, prowadzona przez spółkę Elea Polska, będącą w grupie francuskiego koncernu Auchan. Spółka Elea Polska ma siedzibę w Piasecznie.
Sieć powstała w 2002 roku po przejęciu sieci supermarketów Billa, należącej do koncernu Rewe. Sklepy Billa zostały przemianowane na nową markę Elea. W kolejnych latach rozwijano sieć Elea poprzez otwieranie nowych placówek. Od 2005 roku otwierano również na terenie Warszawy sklepy o mniejszej powierzchni, które otrzymywały szyld A-Tak. W 2009 roku przebrandowano wszystkie sklepy spółki na markę Simply Market.
W latach 2012–2013 część sklepów funkcjonowała pod szyldem Simply City, jednak w 2014 roku ponownie dokonano ujednolicenia i wszystkie placówki funkcjonują obecnie jako Simply Market. Sieć liczy 34 placówki, zlokalizowane w województwach mazowieckim, dolnośląskim, śląskim i małopolskim.
Supermarkety tej sieci oferują średnio 10 000 produktów na powierzchni od 800 do 2000 m2, w działach spożywczym (warzywa i owoce, nabiał, piekarnia, mięso i wędliny, mrożonki, alkohole, słodycze) i chemicznym (kosmetyki, środki czystości, itp.) oraz na stoiskach czasowych.
Od 2017 roku wszystkie supermarkety ze znakiem Simply Market zastępowane są placówkami Moje Auchan (mniejsze sklepy) i Auchan Supermarket (większe sklepy).

</doc>
<doc id="1524891" url="https://pl.wikipedia.org/wiki?curid=1524891" title="Glen Davis">
Glen Davis

Ronald Glen Davis (ur. 1 stycznia 1986 w Baton Rouge) – amerykański koszykarz grający na pozycji skrzydłowego, mistrz NBA z 2008, obecnie zawodnik KK Zadar.
Życiorys.
W 2004 wystąpił w meczu gwiazd amerykańskich szkół średnich - McDonald’s All-American. Został też wybrany najlepszym zawodnikiem szkół średnich stanu Luizjana (Louisiana Gatorade Player of the Year, Louisiana Mr. Basketball) oraz zaliczony do I składu Parade All-American i II składu USA Today’s All-USA. 
Ukończył college Louisiana State. W 2007 został wybrany z 35 nr draftu przez Seattle SuperSonics. Szybko oddany do Boston Celtics. W swoim debiutanckim sezonie średnio 4,5 punktu na mecz. W sezonie 2007/08, z zespołem z Bostonu, zdobył mistrzostwo NBA. 
12 grudnia 2011 Davis został wymieniony razem z Von'em Wafer'em do Orlando Magic za Brandona Bassa.
W lutym 2014 został zawodnikiem Los Angeles Clippers.
1 października 2018 został zawodnikiem chorwackiego KK Zadar.

</doc>
<doc id="1524892" url="https://pl.wikipedia.org/wiki?curid=1524892" title="Mordechaj Zilberberg">
Mordechaj Zilberberg

Mordechaj Zilberberg (ur. w Kaliszu, zm. 25 czerwca 1943 w Częstochowie) – żydowski działacz ruchu oporu podczas II wojny światowej.
Życiorys.
Urodził się w Kaliszu w religijnej i ubogiej rodzinie żydowskiej. Od najmłodszych lat pracował na utrzymanie rodziny. We wrześniu 1939 roku został zmobilizowany do Wojska Polskiego. Dostał się do niewoli niemieckiej, skąd uciekł do Warszawy, a następnie do Częstochowy. Początkowo działał po aryjskiej stronie, jednak w grudniu 1942 roku przeszedł do częstochowskiego getta, aby zjednoczyć organizacje podziemne i utworzyć jedną silną, zdolną przeciwstawić się nazistom. Został mianowany jej dowódcą. Koordynował czynności w getcie i w lasach. Został ranny podczas próby zdobycia broni, udało mu się wrócić do getta. Zginął w 25 czerwca 1943 roku, gdy Niemcy zaatakowali centralny bunkier, w którym przebywał.

</doc>
<doc id="1524897" url="https://pl.wikipedia.org/wiki?curid=1524897" title="Zofia Poznańska">
Zofia Poznańska

Zofia Poznańska (Zosia) (ur. 8 czerwca 1906 w Łodzi, zm. 28 września 1942) – żydowska członkini radzieckiej sieci szpiegowskiej podczas II wojny światowej.
Życiorys.
Urodziła się w Łodzi, jednak będąc dzieckiem przeprowadziła się do Kalisza. Tam działała w Haszomer Hacair. W 1925 roku wyemigrowała do Brytyjskiego Mandatu Palestyny, gdzie była jedną z założycieli kibucu Miszmar ha-Emek. Podczas II wojny światowej była członkiem radzieckiej sieci szpiegowskiej – Czerwona Orkiestra. 13 grudnia 1941 roku została aresztowana i po dziewięciu miesiącach popełniła samobójstwo. Pomimo okrutnego śledztwa, nie załamała się i umożliwiła swym towarzyszom dalszą działalność. Państwo Izrael odznaczyło ją pośmiertnie Orderem walki z nazizmem.

</doc>
<doc id="1524904" url="https://pl.wikipedia.org/wiki?curid=1524904" title="Eddie House">
Eddie House

Eddie House (ur. 14 maja 1978 w Berkeley) – amerykański koszykarz grający na pozycji obrońcy.
Ukończył college Arizona State University, gdzie w latach 1996–2000 grał w drużynie uczelnianej Arizona State Sun Devils. Wybrany z numerem 37. w drafcie w roku 2000 przez Miami Heat, gdzie grał przez trzy sezony. W następnych sezonach reprezentował zespoły Los Angeles Clippers, Charlotte Bobcats, Sacramento Kings, Phoenix Suns i New Jersey Nets, aż przed sezonem 2007/2008 trafił do Boston Celtics, wraz z którymi zdobył mistrzostwo NBA w 2008 roku. W Celtics grał przez niecałe trzy sezony, w drugiej połowie sezonu 2009/2010 występował w New York Knicks. Po zakończeniu sezonu, w lipcu 2010 roku podpisał dwuletni kontrakt z Miami Heat.

</doc>
<doc id="1524906" url="https://pl.wikipedia.org/wiki?curid=1524906" title="Joseph Hubert Reinkens">
Joseph Hubert Reinkens

Joseph Hubert Reinkens (ur. 1 marca 1821 w Burtscheid k. Akwizgranu, zm. w 4 stycznia 1896 w Bonn) – duchowny, znawca historii Kościoła, klasyk literatury starokatolickiej, pierwszy biskup Kościoła Starokatolickiego w Niemczech.
Gimnazjum ukończył w Akwizgranie, potem (1844–1847) studiował w Bonn teologię i filozofię. Święcenia kapłańskie z rąk arcybiskupa Johannesa Geissela otrzymał w Kolonii w 1848, rok później w Monachium uzyskał stopień doktora teologii. Habilitował się w 1850 we Wrocławiu, po czym w 1853 mianowano go na Uniwersytecie Wrocławskim profesorem nadzwyczajnym. W tym samym czasie rozpoczął działalność jako kaznodzieja we wrocławskiej katedrze, pozostawał nim do 1858. W 1857 został profesorem zwyczajnym historii Kościoła i przejął katedrę teologii na Uniwersytecie po J. Ignazu Ritterze.
W konflikcie z biskupem Heinrichem Försterem poparł w 1860 swego przyjaciela Johanna B. Baltzera. Naraził się też wrocławskiemu klerowi wygłoszoną opinią o braku zainteresowań naukowych w tym środowisku.
W 1866 został rektorem Uniwersytetu Wrocławskiego; w 1867 otrzymał od rządu pruskiego propozycję objęcia stanowiska biskupa w Limburgu, ale kandydatury tej nie zaakceptował Watykan. Sprzeciwiał się uchwałom I Soboru Watykańskiego, w szczególności dogmatowi o nieomylności papieża, za co został ekskomunikowany 20 listopada 1870.
W 1871 został doktorem "honoris causa" na uniwersytecie w Lipsku. Jako współzałożyciel Kościoła Starokatolickiego w Niemczech w roku 1873 został przez pierwszy starokatolicki synod niemiecki w Bonn wybrany na biskupa. Od biskupa Hermanusa Heykampa z Deventer J.H. Reinkens otrzymał sakrę biskupią w Rotterdamie.

</doc>
<doc id="1524909" url="https://pl.wikipedia.org/wiki?curid=1524909" title="21 Dywizja Strzelców">
21 Dywizja Strzelców

21 Dywizja Strzelców – związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
21 Dywizja Strzelców sformowana została jesienią 1918 w guberni permskiej jako 5 Uralska Dywizja Strzelców. 
W marcu 1919, pod odwrocie nad Kamę, przemianowana na 21 Dywizję Strzelców. W składzie 2 Armii walczyła z oddziałami Kołczaka w rejonie Wotkińska, odchodząc ostatecznie za Wiatkę. Następnie brała udział w kontrofensywie Frontu Wschodniego przeciwko wojskom Kołczaka. 
W lipcu i sierpniu 1919 r. w składzie 2 Armii 21 dywizja brała udział w odbiciu z rąk białych najpierw Kunguru, a następnie Czelabińska. W bitwie o Czelabińsk uderzenie 21 dywizji na prawą flankę grupy wojsk Siergieja Wojciechowskiego było jednym z czynników, które zdecydowały o zwycięstwie czerwonych. 
We wrześniu 1919 jej 3 Brygada broniła Piotrogrodu w składzie 15 Armii, a 1 Brygada weszła w skład 9 Armii i walczyła na froncie południowym. W grudniu weszła w podporządkowanie 9 Armii i brała udział w kolejnych ofensywach przeciwko wycofującym się Siłom Zbrojnym Południa Rosji gen. Denikina. W styczniu 1920 r. uczestniczyła w operacji rostowsko-nowoczerkaskiej, w marcu 1920 r. - w operacji dońsko-manyckiej. W kwietniu 1920 została przerzucona na Front Zachodni i w składzie 16 Armii brała udział w majowej ofensywie Tuchaczewskiego. 
24 maja jej 62 Brygada Strzelców we współdziałaniu z 50 Brygadą Strzelców ze składu 17 Dywizji Strzelców bez powodzenia atakowała Czerniewicze i Osowę. 25 maja kolejne natarcie kompanii z 2 pp Leg. i 16 pp dotarło pod Murowę i uchwyciło skraj miejscowości. Kontratak odwodów 62 Brygady Strzelców zmusił Polaków do odwrotu.
W czerwcu 1920 przeszła do 15 Armii. W dniach 24 i 25 czerwca walczyła pod Czernicą i poniosła wysokie straty w walkach z 1 Dywizją Piechoty Legionów. 
W lipcu weszła w podporządkowanie 3 Armii. 
4 lipca 1920 otrzymała zadanie: sforsować Czernicę i nacierać pomiędzy jeziorem Mieżusioł a rzeką Ponją i naciera w ogólnym kierunku na Dokszyce – Parafjanowo.
1 sierpnia 1920 dywizja liczyła w stanie bojowym 6810 żołnierzy z tego piechoty 4193, a kawalerii 290. Na uzbrojeniu posiadała 122 ciężkie karabiny maszynowe i 27 dział. 
Podczas drugiej ofensywy Tuchaczewskiego walczyła też pod Lidą, Wołkowyskiem, nad Bugiem, pod Radzyminem i Nieporętem. W trakcie odwrotu znad Wisły uległa demoralizacji. Większość jej oddziałów złożyła broń pod Białymstokiem. Odtworzona we wrześniu 1920, pozostawała w odwodzie 3 Armii. Podczas bitwy nad Niemnem została skierowana pod Druskienniki przeciwko północnej grupie uderzeniowej polskiej 2 Armii. Zanim doszło do starcia otrzymała rozkaz odwrotu na Lidę. Wycofując się, poniosła duże straty w walce z oddziałami polskimi w lasach na zachód od Lidy. Osłabiona, nie potrafiła otworzyć sobie drogi odwrotu i 29 września złożyła broń. 
O świcie 2 sierpnia 1920 pod Zaszkowem jednostki 21 Dywizji Strzelców toczyły walki m.in. z pułkiem grodzieńskim, który obsadził zachodni brzeg rzeki Nurzec od ujścia do Ciechanowca.
Atak radzieckich 21 i 27 Dywizji Strzelców w dniu 13 sierpnia 1920 na Radzymin rozpoczął wsławioną w historii bitwę warszawską. 21 Dywizja Strzelców przystąpiła do walki jako pierwsza atakując gwałtownie pozycje 46 pułku piechoty i 11 Dywizji Piechoty. Złamała ich obronę i zdobyła dzięki temu Radzymin.
Struktura organizacyjna.
Stan w sierpniu 1920:

</doc>
<doc id="1524910" url="https://pl.wikipedia.org/wiki?curid=1524910" title="Maksymilian Konarski">
Maksymilian Konarski

Maksymilian Konarski herbu Gryf (ur. 1875 w Kluczewsku koło Włoszczowy, zm. 23 marca 1937 tamże) – polski ziemianin, działacz organizacji rolniczych.
Ukończył Męskie Gimnazjum Rządowe w Kielcach. Odbył studia w zakresie rolnictwa na Uniwersytecie Jagiellońskim. Przez 40 lat prowadził w rodzinnym Kluczewsku wzorcowe gospodarstwo; dbał zarówno o sąsiadów-ziemian, jak i chłopów. Nekrolog w "Gazecie Rolniczej" (nr 18, 30 kwietnia 1937) określa go jako "ojca i przyjaciela prawdziwego sąsiadów spod strzechy", których "otaczał opieką, podnosił, oświecał i usamodzielniał", dzięki czemu cieszył się ich pełnym zaufaniem. "Wieś i dwór stanowiły tu jedną harmonijną całość". Konarski był wybierany na sędziego gminnego, członka rady gminnej, członka dozoru kościelnego i dozoru szkolnego; zainicjował działalność kółka rolniczego, straży ogniowej, kasy pożyczkowej. Wspierał także szkołę powszechną.
Był również aktywny w środowisku ziemiańskim powiatu włoszczowskiego; wchodził w skład zarządu oddziału powiatowego Związku Ziemian we Włoszczowie, pełnił w nim obowiązki prezesa. Należał do Okręgowego Towarzystwa Rolniczego Centralnego Towarzystwa Rolniczego najpierw w Kielcach, potem we Włoszczowie. Był także prezesem Koła Porad Sąsiedzkich, członkiem Sejmiku i Wydziału Powiatowego, członkiem Rady Nadzorczej Syndykatu Rolniczego kieleckiego, członkiem reprezentacji wojewódzkiej Związku Ziemian w Kielcach.

</doc>
<doc id="1524912" url="https://pl.wikipedia.org/wiki?curid=1524912" title="Terror Squad (album Artillery)">
Terror Squad (album Artillery)

Terror Squad – drugi album studyjny duńskiego thrashmetalowego zespołu Artillery. 

</doc>
<doc id="1524914" url="https://pl.wikipedia.org/wiki?curid=1524914" title="Powiat mościski">
Powiat mościski

Powiat mościski - powiat województwa lwowskiego II Rzeczypospolitej. Jego siedzibą było miasto Mościska. 1 sierpnia 1934 r. dokonano nowego podziału powiatu na gminy wiejskie .
Po wojnie powiat wszedł w skład ZSRR, oprócz zachodniej części gminy Małnów z Kalnikowem i częścią Starzawy, która pozostała w Polsce.

</doc>
<doc id="1524915" url="https://pl.wikipedia.org/wiki?curid=1524915" title="Kendrick Perkins">
Kendrick Perkins

Kendrick Perkins (ur. 10 listopada 1984 w Nederland) – amerykański koszykarz, występujący na pozycji środkowego, mistrz NBA z 2008.
W 2003 wystąpił w meczu gwiazd amerykańskich szkół średnich - McDonald’s All-American.
Nie ukończył żadnego college'u. Do NBA dostał się od razu po szkole średniej. Wybrany z 27 numerem w drafcie w 2003 roku przez Memphis Grizzlies. W lutym 2011 brał udział w wymianie w ramach której trafił do Oklahoma City Thunder
W oknie transferowym, w lutym 2015 roku, przeszedł do Cleveland Cavaliers. 28 lipca 2015 roku podpisał umowę z New Orleans Pelicans.
25 września 2017 został dodany do składu na obóz szkoleniowy Cleveland Cavaliers. 14 października, po rozegraniu trzech spotkań przedsezonowych, został zwolniony.
11 kwietnia 2018 podpisał umowę do końca sezonu z Cleveland Cavaliers. 17 lipca 2018 został zwolniony.

</doc>
<doc id="1524917" url="https://pl.wikipedia.org/wiki?curid=1524917" title="27 Dywizja Strzelców">
27 Dywizja Strzelców



</doc>
<doc id="1524920" url="https://pl.wikipedia.org/wiki?curid=1524920" title="Rinke Rooyens">
Rinke Rooyens

Rinke Rooyens, właśc. Rinke Rooijens (ur. 10 marca 1969 w Rotterdamie) – holendersko-polski producent, reżyser i scenarzysta programów telewizyjnych, właściciel przedsiębiorstwa mediowego Rochstar S.A.
Życiorys.
Jest synem aktorki teatralnej i holenderskiego reżysera telewizyjnego Boba Rooijensa (ur. 1940 w Rotterdamie). Od wczesnego dzieciństwa dorastał między teatrem a telewizją. Rodzice rozwiedli się, gdy miał sześć lat.
Mając trzynaście lat wystąpił w spektaklu przygotowanym na otwarcie olimpiady w Los Angeles. Zagrał także w przedstawieniu w reżyserii Roberta Wilsona w Paryżu. Dorabiał, myjąc samochody.
W wieku szesnastu lat, po samobójczej śmierci matki, która cierpiała na chorobę alkoholową i depresję, wyjechał do Kolonii, gdzie przez pewien czas pracował dla tamtejszej telewizji jako montażysta i asystent kierownika produkcji.
Pracował dla przedsiębiorstwa Endemol, znanego m.in. z produkcji "Big Brother". W 1998 przeniósł się do Warszawy, gdzie rozpoczął pracę jako reżyser-konsultant robionych na holenderskiej licencji dwóch serii programu rozrywkowego TVN "To było grane" (1998), którego gospodarzem była Kayah. Następnie był pomysłodawcą i producentem reality show TVN "Kto was tak urządził?", które prowadziła Małgorzata Maier. Po dwóch miesiącach zdecydował się osiedlić w Polsce.
W 2003 założył przedsiębiorstwo mediowe Rochstar S.A., która ma na swoim koncie wiele widowisk telewizyjnych, takich jak TVP2 "Załóż się" (2005–2006), TVN "Szymon Majewski Show" (2005–2011), TVP1 "Sekrety rodzinne" (2006–2007), TVP2 "Gwiazdy tańczą na lodzie" (2007–2008), Polsat "Jak oni śpiewają" (2007–2009), a także "Ranking Gwiazd" (2008) z udziałem Borysa Szyca i "Tylko nas dwoje" (2010) "Paczka", TVP1 "Sylwester z Jedynką", TVN "Mamy Cię!", "Narodowy test na inteligencję", "Narodowy test na prawo jazdy".
Od 2015 roku prowadzi program "Rinke. Za kratami", a od 2018 roku – "Rinke. Na krawędzi".
W październiku 2007 odebrał Medal „Przyjaciela Centrum Zdrowia Dziecka” jako pomysłodawca charytatywnej akcji „Odnawiamy Nadzieję”, podczas której Fundacja TVN zbierała pieniądze na remonty klinik znajdujących się w Centrum Zdrowia Dziecka.
Życie prywatne.
Podczas nagrywania programu "To było grane" poznał piosenkarkę Kayah. 5 sierpnia 1998 pobrali się, a 1 grudnia 1998 urodził im się syn Roch. Od 2002 byli w separacji, ostatecznie rozwiedli się w 2010.
W latach 2010–2015 był w związku z kostiumolog Malwiną Wędzikowską. W latach 2015–2016 był związany z aktorką Katarzyną Wołejnio. 3 października 2020 ożenił się z projektantką mody Joanną Przetakiewicz.

</doc>
<doc id="1524921" url="https://pl.wikipedia.org/wiki?curid=1524921" title="Trotuar">
Trotuar



</doc>
<doc id="1524922" url="https://pl.wikipedia.org/wiki?curid=1524922" title="Adek Boraks">
Adek Boraks



</doc>
<doc id="1524927" url="https://pl.wikipedia.org/wiki?curid=1524927" title="Czuluut gol">
Czuluut gol

Czuluut gol (jęz. mongolski: Чулуут гол) – rzeka spływająca dolinami z Changaju, w centralnej Mongolii. Jest dopływem Ider gol. Ma 415 km długości. Szerokość przy ujściu do Ider gol wynosi ok. 80 m, maksymalna głębokość dochodzi do 3 m. Powierzchnia dorzecza to ok. 10 750 km². Zwykle zamarza od listopada do kwietnia.

</doc>
<doc id="1524928" url="https://pl.wikipedia.org/wiki?curid=1524928" title="Flaga Kętrzyna">
Flaga Kętrzyna



</doc>
<doc id="1524930" url="https://pl.wikipedia.org/wiki?curid=1524930" title="Hnat Chotkewycz">
Hnat Chotkewycz

Hnat Martynowycz Chotkewycz ("także:" Chotkiewicz, ukr. "Гнат Хоткевич", ur. 31 grudnia 1877 w Charkowie, zm. 8 października 1938 tamże) – ukraiński pisarz, etnograf, kompozytor, tłumacz, muzykolog oraz bandurzysta.
Życiorys.
Zadebiutował w 1897 r. opowiadaniem pt. "Hruzynka", które ukazało się we lwowskim czasopiśmie „Zoria”. 
W 1900 r. ukończył Instytut Technologii w Charkowie, a gdy w wyniku kontaktów z Ukraińską Partią Socjaldemokratyczną relegowano go z uczelni, zaczął koncertować z kapelą bandurzystów Mykoły Łysenki. W 1902 r., podczas Zjazdu Archeologicznego w Charkowie, Chotkewycz zorganizował występ kobzarzy i lirników.
W 1909 r. wydał we Lwowie książkę o grze na bandurze dwudziestostrunowej, kolejna publikacje na ten temat jego autorstwa ukazały się w 1929 i 1930 roku. W 1909 r. założył teatr huculski z prawie 60-osobowym zespołem; grupa występowała na Huculszczyźnie, ale też we Lwowie, Czerniowcach i Warszawie. 
Publikował prozę, poezję, podręczniki do nauki gry na instrumentach, teksty teoretyczne z dziedziny historii teatru, literaturoznawcze oraz muzykologiczne. 
W 1912 r. został aresztowany w Kijowie i zmuszony do opuszczenia granic Ukrainy. Po 1933 wskutek szykan ze strony władz, nie mógł zarabiać na życie. W czasie „wielkiego terroru” aresztowany przez NKWD. 29 września 1938 „trójka specjalna” NKWD skazała go na karę śmierci „za udział w organizacji kontrrewolucyjnej”. Stracony 8 października 1938 w Charkowie. Po interwencji u Chruszczowa wdowy po Chotkewyczu, rehabilitowano go 11 maja 1956 roku.

</doc>
<doc id="1524932" url="https://pl.wikipedia.org/wiki?curid=1524932" title="8 Dywizja Strzelców">
8 Dywizja Strzelców

8 Dywizja Strzelców– związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Sformowana jesienią 1918.
14 maja 1920 wojska Frontu Zachodniego Michaiła Tuchaczewskiego przeszły do ofensywy. Wykonująca uderzenie pomocnicze 16 Armia przystąpiła do forsowania Berezyny poniżej Borysowa. Nocą z 18 na 19 maja 8 Dywizja Strzelców sforsowała Berezynę. Jej 22 i 23 Brygada Strzelców przystąpiły do natarcia na Ihumień.
1 sierpnia 1920 dywizja liczyła w stanie bojowym 6130 żołnierzy z tego piechoty 4777. Na uzbrojeniu posiadała 77 ciężkich karabinów maszynowych i 26 dział. 
W dniu 3 sierpnia 1920 roku dywizja dotarła pod Białą Podlaską. Przez pewien czas operowała na Podlasiu, m.in. na ziemi siedleckiej.
17 sierpnia 1920 roku została pokonana przez oddziały ze składu polskiej 21 Dywizję Piechoty Górskiej, wskutek czego musiała opuścić zdobyte wcześniej Łuków oraz Siedlce.
Struktura organizacyjna.
"Skład w sierpniu 1920":

</doc>
<doc id="1524939" url="https://pl.wikipedia.org/wiki?curid=1524939" title="Leon Powe">
Leon Powe

Leon Powe (ur. 22 stycznia 1984 w Oakland) – amerykański koszykarz, występujący na pozycji silnego skrzydłowego, mistrz NBA z 2008.
W 2003 został wybrany najlepszym zawodnikiem szkół średnich stanu Kalifornia (California Gatorade Player of the Year), zaliczono go także do I składu Parade All-American, wystąpił też w meczu gwiazd amerykańskich szkół średnich - McDonald’s All-American. W 2002 został wyróżniony zaliczeniem do III składu Parade All-American.
Ukończył college University of California, Berkeley. Wybrany z 49 numerem draftu w 2006 przez Denver Nuggets. W NBA grał jednak jedynie w Boston Celtics. W ostatnim sezonie notował średnio 7,9 punktu na mecz, a jego drużyna zdobyła mistrzostwo NBA. W sezonie 2008/2009 był kluczowym graczem Celtics. Doznał poważnej kontuzji kolana w kwietniu. Mimo to Cleveland Cavaliers podpisali z nim 2-letni kontrakt w sierpniu 2009.

</doc>
<doc id="1524940" url="https://pl.wikipedia.org/wiki?curid=1524940" title="47 Dywizja Strzelców">
47 Dywizja Strzelców

47 Dywizja Strzelców – związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Sformowana jesienią 1919. W składzie 12 Armii walczyła z oddziałami Denikina. W grudniu 1919 przerzucono ją na Front Południowo-Zachodni do rejonu Mozyrza. Tu poniosła duże straty w walkach z Grupą Poleską gen. Sikorskiego. Podczas polskiej ofensywy na Kijów, w rejonie Teterewa złożyła broń. Resztki oddziałów wcielono do 58 Dywizji Strzeleckiej.
W czerwcu 1920 odtworzona w ramach 14 Armii. Walczyła pod Tarnopolem, Brodami, Zbarażem i Lwowem. 27 i 28 sierpnia nie potrafiła przełamać obrony polskiej 12 Dywizji Piechoty.
Podczas odwrotu Armii Czerwonej poniosła wysokie straty w boju pod Jampolem z polską 1 Brygadą Kawalerii. Po zawarciu rozejmu walczyła z oddziałami URL na Ukrainie. W grudniu 1920 została rozformowana. 
7 marca 1920 roku jej cały sztab dostał się do polskiej niewoli.
1 maja 1920 dywizja z całkowicie nowym już sztabem broniła się na przedpolach Kijowa wzdłuż dolnego biegu rzeki Teterew wraz z 17 Dywizją Kawalerii .
Struktura organizacyjna.
"Skład na dzień 12 lipca 1920:"

</doc>
<doc id="1524941" url="https://pl.wikipedia.org/wiki?curid=1524941" title="Gabriele Veneziano">
Gabriele Veneziano

Gabriele Veneziano (ur. 1942 we Florencji) – włoski fizyk teoretyk specjalizujący się w fizyce cząstek elementarnych, współtwórca teorii strun.
Obecnie jest profesorem katedry Cząstek elementarnych, Grawitacji i Kosmologii w Collège de France. Nagrodzony w 2014 medalem Diraca (ICTP).

</doc>
<doc id="1524943" url="https://pl.wikipedia.org/wiki?curid=1524943" title="I Need Your Love">
I Need Your Love

I need your love - singiel izraelskiej piosenkarki Dany International nagrany wspólnie z ukraińskim duetem NeAngely (No Angels) i wydany wraz z teledyskiem w 2008 roku. Piosenka promuje najnowszy album Dany International który ukaże się w lipcu 2009 roku. 

</doc>
<doc id="1524946" url="https://pl.wikipedia.org/wiki?curid=1524946" title="Gabe Pruitt">
Gabe Pruitt

Gabe Pruitt (ur. 19 kwietnia 1986) – amerykański koszykarz, występujący na pozycjach rozgrywającego lub rzucającego obrońcy, mistrz NBA z 2008, obecnie zawodnik Sukhbaatar Alians Tekh.
W 2004 został zaliczony do IV składu Parade All-American (najlepszych zawodników szkół średnich w USA).
Przez trzy lata grał na uczelni Southern California. Wybrany z 32 numerem draftu 2007 przez Boston Celtics. W swoim debiutanckim sezonie zdobył mistrzostwo NBA. 
14 lutego 2018 został zawodnikiem mongolskiego Sukhbaatar Alians Tekh.

</doc>
<doc id="1524948" url="https://pl.wikipedia.org/wiki?curid=1524948" title="Armenia w Konkursie Piosenki Eurowizji dla Dzieci">
Armenia w Konkursie Piosenki Eurowizji dla Dzieci

Armenia uczestniczy w Konkursie Piosenki Eurowizji dla Dzieci od 2007. Od czasu debiutu konkursem w kraju zajmuje się nadawca Hajastani Hanrajin herrustajnkerut'jun (AMPTV).
Najlepszym wynikiem kraju jest pierwsze miejsce, które kraj zajął dwa razy: w 2010 (Wladimir Arzumanian z utworem „Mama”) i 2021 ( Maléna z utworem „Qami Qami”).
Historia Armenii w Konkursie Piosenki Eurowizji dla Dzieci.
Lata 2007–2009.
21 maja 2007 ormiański nadawca publiczny Hajastani Hanrajin herrustajnkerut’jun (AMPTV) ogłosił, że wyśle reprezentanta na 5. Konkurs Piosenki Eurowizji dla Dzieci organizowany w Rotterdamie. Reprezentantką Armenii została, wybrana wewnętrznie, Arevik z piosenką „Erazanq” (orm. Երազանք), z którą 8 grudnia 2007 zajęła drugie miejsce w finale konkursu, zdobywszy 136 punktów.
W 2008 ormiańska telewizja wyłoniła reprezentanta na 6. Konkurs Piosenki Eurowizji dla Dzieci w czteroetapowym programie "Junior Eurosong", do którego nadesłano aż 200 zgłoszeń. 11 lipca 2008 odbył się finał eliminacji, w którym wystąpili: Artaszes Muradian („Hekiatneri navapety”), Plus-Minus („Im erezanq”), Do-Re-Mi („Sara-Bara-Bu”), Goar Geworgian („Hndrank”), Serine Hodikian („Inchpes”), Mery Mndjoyan („Mankutyan orer”), Monica Manuczarowa („Im Ergi Hinchune”), Luara Hajrapetian („Im ergy”), Emma Kazarian („Im ergy”) oraz Nadieżda Sargsian i Friends („Szokolad”). Decyzją jurorów i widzów, finał ormiańskich preselekcji, który poprowadzili Felix i Emma Bedżanian, wygrała wówczas 15-letnia Monika Manuczarowa z utworem „Im Ergi Hinchune”. 22 listopada wystąpiła w finale konkursu organizowanym w Limassol i zajęła ósme miejsce, zdobywszy łącznie 58 punktów.
W 2009 telewizja ponownie wyłoniła reprezentanta na 7. Konkurs Piosenki Eurowizji dla Dzieci poprzez czteroetapowy program "Junior Eurosong", do którego zgłosiło się 15 kandydatów. 11 lipca 2009 odbył się finał preselekcji, w którym wystąpiło siedmioro uczestników: Julie Berberyan i Lika Musheghyan („Menq”), Angel Petrosyan („Yerjanik mankutyun”), Chermak Ampikner („Heqiatayin yerkinq”), Luara Hajrapetian („Barcelona”), Urakh Ghoghanjner („Lusin – Arev”), Zangak („Dproc te poghoc”) oraz Razmik Aghajanyan („Yerjankutyun”). O wynikach finału decydowało jury oraz telewidzowie, który wskazali, że zwyciężyła 11-letnia Luara Hajrapetian z utworem „Barcelona”, z którym 21 listopada wystąpiła w finale konkursu w Kijowie i zajęła drugie miejsce, zdobywając łącznie 116 punktów, w tym najwyższą notę 12 punktów z trzech krajów.
Lata 2010–2019.
Telewizja kontynuowała start w konkursie i wybór reprezentanta poprzez wieloetapowe eliminacje. Termin zgłaszania kandydatur do selekcji trwał do 5 sierpnia 2010, nadesłano łącznie 31 zgłoszeń. 5 września odbył się finał, który poprowadzili Anahit Sargsyan i Artak Vardanyan. Do finału zakwalifikowało się 10 uczestników: Meri Grigoryan („Bemn im teghn e”), Razmik Aghajanyan („Vor lini”), Lidushik i Meri Grigoryan („Hay arev”), Masis Minasyan („Ergeq indz het”), Anush Melqonyan („Aghjikneri molorake”), Dalita („Jraharsi erge”), Vladimir Arzumanyan („Mama”), Do-Re-Mi („Pop Star”) oraz Aliqner („Qami”) i Vahagn Grigoryan („Vrum-vrum”). Finał preselekcji wygrał Wladimir Arzumanian z utworem „Mama”, zdobywając największą liczbę głosów od jury i telewidzów. 20 listopada wystąpił w finale 8. Konkursu Piosenki Eurowizji dla Dzieci w Mińsku i zwyciężył, zostając pierwszym reprezentantem Armenii, który wygrał konkurs. Zdobył łącznie 120 punktów, w tym najwyższą notę 12 punktów z czterech krajów.
18 stycznia 2011 roku EBU ogłosiła, że ormiański nadawca będzie gospodarzem 9. Konkursu Piosenki Eurowizji dla Dzieci, ujawniono także, że finał koncertowy odbędzie się 3 grudnia na terenie Kompleksu Sportowo-Koncertowego im. Karen Demirczian w Erywaniu, a prowadzącymi zostali Gohar Gasparyan i Avet Barseghyan. Termin zgłaszania kandydatur do preselekcji "Junior Eurosong" trwał od 21 czerwca do 20 sierpnia 2011. Nadawca otrzymał łącznie 135 zgłoszeń, z których wybrano 16 finalistów. Finał preselekcji odbył się 17 września 2011, w finale rywalizowali: Razmik &amp; Friends („Yes sirum em kez”), Milena Vardanyan („Stop”), Maria Enokyan („Nor erg”), Petros Kazaryan („Im erazanq”), Ninela Mkhitaryan („Notaneri ashkharkum”) Tatev Engibaryan („Hayeren”), Do-Re-Mi („Dance With Me”), Nadezhda Sargsyan („Tik-Tak”), Allegro („Bnutyan hrashkner”), Meri Arzumanyan („Pari ritmer”), Monika Navasardyan („Slatsik qami”), Dalita („Welcome to Armenia”), Anahit Hakobyan („Balet”), Sona Gyulkhasyan („Togh”) oraz Milli („Mill-Oni”) i Vahagn Grigoryan („Mer bake”). Finał preselekcji wygrała 12-letnia Dalita z utworem „Welcome to Armenia”, z którym 3 grudnia 2011 wystąpiła w finale 9. Konkursu Piosenki Eurowizji dla Dzieci i zajęła piąte miejsce, zdobywszy 85 punktów.
30 września 2012 odbył się finał preselekcji "Junior Eurosong", których zwycięzca został wyłoniony w głosowaniu telewidzów oraz jury. Spośród 20 nadesłanych zgłoszeń wyłoniono 17 finalistów, którymi zostali: Flora Mkhitaryan („Ory”), Khentutyun Ensemble („Linum e, chi linum”) Tatev Yengibaryan („Im Rock’y”), Ninela Mkhitaryan („Im Ashkhar’y”), Karen Ohanyan („Love”), Marine Abrahamyan („Stop”), Milly Miskaryan („Ser’y tariq chi harcnum”), Zangak Song Studio („Tik Tak”), Lusine Ghazaryan („Yerazanqi tevov”), Lidushik („Shnorhavor”), Vahagn Grigoryan („Home Sweet home”), Gayane Ghazaryan („Come”), Style („Knock, Knock”), Sona Dounoyan („Tarber enq”), Mane Araqelyan („Yergavazq”), Compass Band („Sweetie baby”) oraz Angelina Gasparyan („My name is Angel”). Finał wygrała grupa Compass Band z utworem „Sweetie Baby”, który 1 grudnia wykonała w finale 10. Konkursu Piosenki Eurowizji dla Dzieci w Amsterdamie i zajęła trzecie miejsce z dorobkiem 98 punktów, w tym najwyższą notę 12 punktów z dwóch krajów.
27 września 2013 odbył się finał preselekcji "Junior Eurosong", w którym wystąpiło 12 kandydatów: Mary Vardanyan („Ergn Im Ays”), Michael Varosyan („Happy Day”), David Vardanyan i Erna Mirzoyan („Lusavorakan”), Petros Ghazaryan („Du-Du”), Karen Oughuryan („Ynkerner Enq”), Karen Ohanyan („Share And Like”), Karapet Karapetyan („Miracles”), Gayane Ghazaryan („We Are Young”), Milena Ghazaryan („Antsanot Ashkhar”), Roza Kostandyan („Gitem”), Monica Avanesyan („Choco Fabric”) oraz Michael Simonyan („Otar Mi Vairum”). Decyzją jurorów oraz telewidzów preselekcje wygrała 15-letnia Monica Avanesyan z piosenką „Choco Fabric”. 1 grudnia wystąpiła na koncercie finałowym 11. Konkursu Piosenki Eurowizji dla Dzieci w Amsterdamie i zajęła szóste miejsce, zdobywszy 69 punktów, w tym najwyższą notę 12 punktów z Gruzji.
29 maja 2014 ormiański nadawca publiczny potwierdził udział w 12. Konkursie Piosenki Eurowizji dla Dzieci w Marsie. Podobnie jak w poprzednich latach, zorganizował krajowe eliminacje "Junior Eurosong", do którego zgłoszenia trwały od 1 czerwca do 15 sierpnia 2014. Nadawca otrzymał łącznie 87 zgłoszeń i wyłonił spośród nich 10 finalistów, którymi zostali: Narek Vardanyan („Ashun”) Mary Kocharyan („Chi kareli”), Elina i Arman („Galaxy”), Karen Ohanyan i Mika („Shine out”), Bettie (Elizabeth Danielyan) („People of the sun”), Mika Mankutyan („Khorhurd”), Mery M („#Peace”), Yuna („Walk around”), Srbuhi feat. DDJ („Zurna”) i Suzi Harutyunyan („I dream”). 14 września 2014 w finale selekcji wygrała 11-letnia Elizabeth „Betty” Danielyan z piosenką „People of the Sun”, z którą 15 listopada wystąpiła w finale konkursu i zajęła trzecie miejsce z dorobkiem 146 punktów, w tym 124 punktów od widzów (2. miejsce) oraz 114 punktów od jury (2. miejsce); otrzymała najwyższą notę 12 punktów z sześciu krajów.
15 czerwca 2015 telewizja AMPTV potwierdziła udział w 13. Konkursie Piosenki Eurowizji dla Dzieci w Sofii. Nadawca zdecydował się wewnętrznie wybrać reprezentanta, a 14 lipca 2015 poinformował, że został nim 12-letni Michael „Mika” Warosjan z piosenką „Heroes”. 21 listopada 2015 w finale konkursu zajął drugie miejsce z dorobkiem 176 punktów, w tym 134 punktów od widzów (2. miejsce) i 149 punktów od jury (2. miejsce); otrzymał najwyższe noty z czterech krajów.
21 lipca 2016 telewizja AMPTV potwierdziła udział w 14. Konkursie Piosenki Eurowizji dla Dzieci w Valletcie. Jak rok wcześniej, wybrała swojego reprezentanta wewnętrznie, a 10 sierpnia 2016 ogłosiła, że będą nimi Anahit Adamian i Mary Wardanian. Ich konkursowa piosenka „Tarber” została wydana 28 października 2016. 20 listopada 2016 duet wystąpił w finale konkursu i zajął drugie miejsce z dorobkiem 232 punktów.
18 lipca 2017 ormiański nadawca publiczny ogłosił, że do reprezentowania Armenii w 15. Konkursie Piosenki Eurowizji dla Dzieci w Tbilisi wybrał wewnętrznie 9-letniego Michaela „Mishę” Grigoriana. 23 listopada wydano konkursowy utwór „Boomerang”. 26 listopada 2017 odbył się finał konkursu, w którym Misha zajął szóste miejsce z dorobkiem 148 punktów, w tym 56 punktów od widzów (8. miejsce) i 92 punkty od jury (4. miejsce); otrzymał maksymalną notę 12 punktów z Cypru.
W 2018 telewizja AMPTV zdecydowała, że Armenię w 16. Konkursie Piosenki Eurowizji dla Dzieci w Mińsku reprezentować będzie zwycięzca muzycznego programu "Depi Mankakan Evratesil", który składał się z dwóch półfinałów oraz finału. W finale selekcji wystapiło 10 uczestników: Lia („Kamac-Kamac”), Anahit Arakelyan („Shabadibam”), Harut Harutyunyan („Amar e”), Lily („Payqar”), Vova („Leggo”), Serj Araqelyan („Good Mood”), Vardan Margaryan („Janaparh”), Eliza („Im Erazanq”), Levon Galstian („L.E.V.O.N”) oraz Ani („Angels”). Finał programu wygrał Levon Galstian z piosenką „L.E.V.O.N”, za którą otrzymał łącznie 49 punktów w głosowaniu jury, telewidzów oraz dziecięcego jury. 25 listopada 2018 odbył się finał konkursu, w którym Levon zajął dziewiąte miejsce, zdobywszy 125 punktów, w tym 70 punktów od widzów (5. miejsce) i 55 punktów od jury (12. miejsce).
W 2019 telewizja AMPTV ogłosiła, że zwycięzca muzycznego programu "Depi Mankakan Evratesil" będzie reprezentował Armenię w 17. Konkursie Piosenki Eurowizji dla Dzieci w Gliwicach. W przeciwieństwie do 2018 program tym razem składał się wyłącznie z finału, w którym wystąpili: Karina Ignatian („Colours of Your Dream”), Narek Markosian („Im ergy”), Anzhela Albertian („Khaghanq khaghagh”), Roza Elojan („Im qaghaq”), Robert Bagratian („Captain Friendship”), Emily Howhannisian („Parum enq pary”), Anishock („Selfie Yerevan”), Ani Atajan („Every Time”), Wardan Margarian („La La La”) oraz Anahit Arakelian („Chem handznvi”). Finał programu wygrała Karina Ignatian z piosenką „Colours Of Your Dream”, zdobywając łącznie 138 punktów w głosowaniu jury, telewidzów oraz dziecięcego jury. 24 listopada 2019 piosenkarka zajęła w finale dziewiąte miejsce, zdobywszy 115 punktów, w tym 45 punktów od widzów (11. miejsce) i 70 punktów od jury (8. miejsce).
Od 2020.
Telewizja z Armenii początkowo znajdowała się na liście krajów chętnych do udziału w 18. Konkursie Piosenki Eurowizji dla Dzieci, jednak 5 listopada 2020 wycofała się z konkursu, tłumacząc się stanem wojennym, który został wprowadzony w kraju w wyniku trwającego konfliktu w Górskim Karabachu, sytuacją epidemiologiczną w kraju oraz problemami finansowymi nadawcy. Szef ormiańskiej delegacji David Tserunian ujawnił we wpisie na Instagramie, że Maléna Fox wcześniej została wybrana wewnętrznie na reprezentantkę Armenii, a jej piosenka została nawet przygotowana i nagrana. Utwór „Why”, został opublikowany 29 listopada – w dniu finału konkursu.
17 listopada ormiański nadawca publiczny ogłosił, że weźmie udział w 19. Konkursie Piosenki Eurowizji dla Dzieci i będzie reprezentować go Maléna. 19 listopada został opublikowany jej konkursowy utwór, „Qami Qami”, z którym 19 grudnia zajęła pierwsze miejsce w finale, zdobywszy 224 punkty, w tym 109 punktów od widzów (1. miejsce) i 115 punktów od jury (3. miejsce).
21 grudnia 2021 potwierdzono, że ormiański nadawca Hajastani Hanrajin herrustajnkerut’jun (AMPTV) będzie organizatorem 20. Konkursu Piosenki Eurowizji dla Dzieci. Finał konkursu został rozegrany na terenie Kompleksu Sportowo-Koncertowego im. Karen Demirczian w Erywaniu. 17 lutego 2022 premier Armenii Nikol Paszinian ogłosił, że przeznaczono fundusze na rzecz organizacji konkursu. 8 listopada ormiański nadawca podał, że koszt organizacji konkursu wyniesie prawie 13 mln. euro. 13 lipca 2022 ormiański nadawca ogłosił, że wybierze reprezentanta poprzez przesłuchania, do których zgłoszenia trwały od 13 lipca do 1 sierpnia. 29 sierpnia ujawniono, że stacja otrzymała ponad 100 zgłoszeń w formularzu online, w skład jury podczas przesłuchań weszli: David Tserunyan (przewodniczący ormiańskiej delegacji), Anushik Ter-Ghukasyan (producent muzyczny AMPTV), Dalita (reprezentantka Armenii w 9. Konkursie Piosenki Eurowizji dla Dzieci), Rosa Linn (reprezentantka Armenii w 66. Konkursie Piosenki Eurowizji) i Lilit Navasardyan (autorka tekstów). Do przesłuchań na żywo telewizja zaprosiła 30 uczestników. 28 października podczas konferencji prasowej ormiańskiego nadawcy AMPTV ogłoszono, że reprezentantką Armenii zostanie 14-letnia Nare Gazarjan. 12 listopada premierę miała konkursowa piosenka „Dance!” napisana i skomponowana przez Grigor Kyokchyana i Nick Egibyana. 11 grudnia Nare wystąpiła jako piętnasta w kolejności startowej i zajęła drugie miejsce, zdobywszy 180 punktów, w tym 70 pkt od widzów oraz 110 pkt od jury.
Uczestnictwo.
Armenia uczestniczy w Konkursie Piosenki Eurowizji dla Dzieci od 2007. Poniższa tabela uwzględnia nazwiska wszystkich ormiańskich reprezentantów, tytuły konkursowych piosenek oraz wyniki w poszczególnych latach.
Legenda:
Historia głosowania w finale (2007–2022).
Poniższe tabele pokazują, którym krajom Armenia przyznaje w finale najwięcej punktów oraz od których państw ormiańscy reprezentanci otrzymują najwyższe noty.
Kraje, którym Armenia "przyznała" najwięcej punktów:
Kraje, od których Armenia "otrzymała" najwięcej punktów:
Legenda:
Komentatorzy i sekretarze.
Spis poniżej przedstawia wszystkich ormiańskich komentatorów konkursu oraz krajowych sekretarzy podających punkty w finale.

</doc>
<doc id="1524950" url="https://pl.wikipedia.org/wiki?curid=1524950" title="Aleksandr Zamołodczikow">
Aleksandr Zamołodczikow

Aleksandr Borisowicz Zamołodczikow (; ur. 18 września 1952 w Nowo-Iwańkowie, obecnie część Dubnej) – rosyjski fizyk znany z odkryć dotyczących teorii strun. W 2005 roku został profesorem Rutgers University. W 2011 odznaczony medalem Diraca (ICTP).
Jego brat Aleksiej Zamołodczikow był również fizykiem.

</doc>
<doc id="1524951" url="https://pl.wikipedia.org/wiki?curid=1524951" title="Pas Rogowskiego">
Pas Rogowskiego



</doc>
<doc id="1524952" url="https://pl.wikipedia.org/wiki?curid=1524952" title="Biokatalizator">
Biokatalizator



</doc>
<doc id="1524953" url="https://pl.wikipedia.org/wiki?curid=1524953" title="Biokatalizatory">
Biokatalizatory

Biokatalizatory – wytwarzane w komórkach organizmów żywych katalizatory przemian biochemicznych (witaminy, enzymy i hormony), wpływające na ich przyspieszenie bądź zwolnienie, a także decydujące o rodzaju przemian, jakim może ulec substancja wyjściowa. Mają podstawowe znaczenie dla procesów życiowych.
Enzymy.
Największą grupę wśród biokatalizatorów tworzą enzymy, w tym katalizatory niebiałkowe – rybozymy, posiadające własności autokatalityczne cząsteczki RNA, lub kompleksy złożone z RNA i białka. Działanie enzymów jest szybkie i specyficzne (każdy z nich jest katalizatorem tylko jednej, specyficznej reakcji).

</doc>
<doc id="1524954" url="https://pl.wikipedia.org/wiki?curid=1524954" title="Dariusz Bontruk">
Dariusz Bontruk

Dariusz Bontruk (ur. 11 września 1970) – polski lekkoatleta specjalizujący się w skoku w dal.
Osiągnięcia.
Wielokrotny medalista mistrzostw Polski, mistrz kraju z 1995, dwukrotny halowy mistrz Polski (1994 i 1996). Uczestnik halowych mistrzostw Europy w Sztokholmie (1996) - odpadł w eliminacjach skoku w dal. Reprezentował klub Orła Warszawa. 
Obecnie pracuje jako trener w klubie sportowym Orzeł.
W 1997 jego żoną została lekkoatletka Katarzyna Zakrzewska.

</doc>
<doc id="1524959" url="https://pl.wikipedia.org/wiki?curid=1524959" title="56 Dywizja Strzelców">
56 Dywizja Strzelców

56 Dywizja Strzelców – związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
56 Dywizja Strzelców sformowana została jesienią 1919 jako 2 Swodna Dywizja Strzelców. Walczyła z oddziałami Judenicza. W kwietniu 1920 weszła w skład 15 Armii i walczyła na Białorusi, między innymi pod Leplem. 
Podczas drugiej ofensywy Tuchaczewskiego, 4 lipca 1920 dywizja stanowiła odwód armii.
5 lipca, weszła do natarcia bez przygotowania artyleryjskiego i przełamała obronę Wileńskiego pułku strzelców. Dalej maszerowała na Lidę – Nowogródek i Wołkowysk. 17 lipca nad Gawią nie zdołała rozbić Wileńskiego pułku strzelców.
1 sierpnia 1920 dywizja liczyła w stanie bojowym 4021 żołnierzy z tego piechoty 3059, a kawalerii 103. Na uzbrojeniu posiadała 62 ciężkie karabiny maszynowe i 24 działa. 
We wrześniu 1920 w składzie 3 Armii broniła rejonu Grodna. Podczas odwrotu poniosła wysokie straty pod Lidą i do końca wojny nie przedstawiała większej wartości bojowej. 
W dniu 23 sierpnia 1920 po skutecznym ataku polskiego 59 Pułku Piechoty Wielkopolskiej na Łomżę wielu żołnierzy ze składu osobowego 56 Dywizji Strzelców dostało się do polskiej niewoli.

</doc>
<doc id="1524961" url="https://pl.wikipedia.org/wiki?curid=1524961" title="56 Dywizja Piechoty">
56 Dywizja Piechoty



</doc>
<doc id="1524962" url="https://pl.wikipedia.org/wiki?curid=1524962" title="Aleksiej Zamołodczikow">
Aleksiej Zamołodczikow

Aleksiej Borisowicz Zamołodczikow (ur. 18 września 1952 w Nowo-Iwańkowie (obecnie część Dubnej), zm. 18 października 2007 w Moskwie) – rosyjski fizyk teoretyczny, znany za odkrycia w kwantowej teorii pola, grawitacji kwantowej oraz w teorii strun.
Brat Aleksandr Zamołodczikow jest również fizykiem.

</doc>
<doc id="1524971" url="https://pl.wikipedia.org/wiki?curid=1524971" title="Joseph Polchinski">
Joseph Polchinski

Joseph Polchinski (ur. 16 maja 1954 w White Plains w stanie Nowy Jork, zm. 2 lutego 2018 na raka mózgu) – amerykański fizyk teoretyczny pracujący nad teorią strun. W 2008 zdobył medal Diraca za swoje prace.

</doc>
<doc id="1524975" url="https://pl.wikipedia.org/wiki?curid=1524975" title="Elijah Boraks">
Elijah Boraks



</doc>
<doc id="1524976" url="https://pl.wikipedia.org/wiki?curid=1524976" title="Barton Zwiebach">
Barton Zwiebach

Barton Zwiebach (ur. 4 października 1954 roku w Limie w Peru) – peruwiański i amerykański fizyk, pracujący w teorii strun. Profesor na uczelni Massachusetts Institute of Technology.

</doc>
<doc id="1524977" url="https://pl.wikipedia.org/wiki?curid=1524977" title="LIO 1956">
LIO 1956



</doc>
<doc id="1524978" url="https://pl.wikipedia.org/wiki?curid=1524978" title="Arere Anentia">
Arere Anentia

Arere Anentia (ur. w 1931, zm. w 1979) – kenijski lekkoatleta startujący początkowo w barwach Brytyjskiej Afryki Wschodniej, który specjalizował się w biegach długich.
Dwukrotny uczestnik igrzysk olimpijskich (Melbourne 1956 i Rzym 1960) - bez większych sukcesów. W 1958 zdobył brązowy medal Igrzysk Imperium Brytyjskiego i Wspólnoty Brytyjskiej w biegu na 6 mil. Był to pierwszy medal międzynarodowej imprezy mistrzowskiej zdobyty przez Kenijczyka.

</doc>
<doc id="1524984" url="https://pl.wikipedia.org/wiki?curid=1524984" title="Rybi ogon">
Rybi ogon



</doc>
<doc id="1524985" url="https://pl.wikipedia.org/wiki?curid=1524985" title="Nima Arkani-Hamed">
Nima Arkani-Hamed

Nima Arkani-Hamed (ur. 5 kwietnia 1972 w Houston) – amerykański fizyk teoretyczny pochodzenia irańskiego; pracownik Institute for Advanced Study (IAS) w Princeton. 
Życiorys.
Zajmował się m.in. teorią cząstek elementarnych – w tym teorią strun – oraz kosmologią. Laureat prestiżowych nagród jak:

</doc>
<doc id="1524986" url="https://pl.wikipedia.org/wiki?curid=1524986" title="Ionikos">
Ionikos



</doc>
<doc id="1524987" url="https://pl.wikipedia.org/wiki?curid=1524987" title="Ionikos FC">
Ionikos FC



</doc>
<doc id="1524988" url="https://pl.wikipedia.org/wiki?curid=1524988" title="Straż Wybrzeża Stanów Zjednoczonych">
Straż Wybrzeża Stanów Zjednoczonych



</doc>
<doc id="1524992" url="https://pl.wikipedia.org/wiki?curid=1524992" title="Paul Guigou">
Paul Guigou

Paul Guigou (ur. 15 lutego 1834 w Villars, zm. 21 grudnia 1871 w Paryżu) – francuski malarz pejzażysta.
Życiorys.
Urodził się w rodzinie zamożnych rolników i notariuszy. Początkowo uczęszczał do kolegium w Art, później studiował w Marsylii pod kierunkiem Émile Loubona (1809-1863), dyrektora lokalnej szkoły sztuk pięknych. Wystawiał początkowo w Marsylii, później w latach 1863–1870 w paryskim Salonie.
Guigou malował głównie prowansalskie pejzaże, posługiwał się techniką olejną i akwarelami, wykonywał też wiele szkiców. Na jego twórczość miał wpływ początkowo Laubon, później barbizończycy i Gustave Courbet. Jego prace były niedoceniane i artysta stale spotykał się z obojętnością zarówno jury, jak i publiczności wystaw. Stale borykał się z problemami finansowymi, dawał lekcje rysunku i pisał recenzje, by zapracować na utrzymanie. Zmarł przedwcześnie w 37. roku życia na skutek udaru mózgu.
Po śmierci Guigou był przez ponad 30 lat całkowicie zapomniany. Jego prace zaczęły pojawiać się na początku XX w. na wystawach w Paryżu i Marsylii. Obecnie cieszą się one znaczną popularnością i osiągają wysokie ceny na aukcjach. Na przełomie 2004/2005 Muzeum Marmottan-Mone w Paryżu zorganizowano wystawę 118. prac Guigou.

</doc>
<doc id="1524997" url="https://pl.wikipedia.org/wiki?curid=1524997" title="5 Armia (RFSRR)">
5 Armia (RFSRR)

5 Armia () – jedna z armii radzieckich okresu wojny domowej w Rosji 1917–1921, mająca sztab i dowództwo na Froncie Wschodnim.

</doc>
<doc id="1525001" url="https://pl.wikipedia.org/wiki?curid=1525001" title="Noel Freeman">
Noel Freeman

Noel Frederick Freeman (ur. 24 grudnia 1938 w Preston) – australijski lekkoatleta specjalizujący się w chodzie sportowym.
Zdobył srebrny medal w chodzie na 20 kilometrów na igrzyskach olimpijskich w 1960 w Rzymie, przegrywając jedynie z Wołodymyrem Hołubnyczym ze Związku Radzieckiego, a wyprzedzając Stana Vickersa z Wielkiej Brytanii. Startował na tych igrzyskach również w chodzie na 50 kilometrów, lecz został zdyskwalifikowany. Na igrzyskach olimpijskich w 1964 w Tokio zajął 4. miejsce w chodzie na 20 kilometrów.
Zwyciężył w chodzie na 20 mil na igrzyskach Brytyjskiej Wspólnoty Narodów w 1970 w Edynburgu przed innym Australijczykiem Bobem Gardinerem i Billem Sutherlandem ze Szkocji.
Był wielokrotnym mistrzem Australii w chodzie na różnych dystansach.

</doc>
<doc id="1525002" url="https://pl.wikipedia.org/wiki?curid=1525002" title="Berzdorf (Wesseling)">
Berzdorf (Wesseling)

Berzdorf – dzielnica miasta Wesseling położona w zachodnich Niemczech nad Renem, w kraju związkowym Nadrenia Północna-Westfalia, w rejencji Kolonia, w powiecie Rhein-Erft. Liczy ok. 4 871 mieszkańców (2010). Pierwsze wzmianki z roku 1173.
Berzdorf jest dużym ośrodkiem przemysłu chemicznego w Nadrenii Północnej Westfalii i znajduje się w dzielnicy jedna z największych rafinerii ropy naftowej na świecie.

</doc>
<doc id="1525006" url="https://pl.wikipedia.org/wiki?curid=1525006" title="Last Man Standing (singel)">
Last Man Standing (singel)

Last Man Standing - ósmy singel szwedzkiego zespołu Hammerfall. Nie został wydany na żadnym fizycznym nośniku. Kupić go można jedynie w niektórych sklepach internetowych z muzyką.

</doc>
<doc id="1525008" url="https://pl.wikipedia.org/wiki?curid=1525008" title="Cayo Coco">
Cayo Coco

Cayo Coco – wyspa u północnych wybrzeży centralnej części Kuby, znana z luksusowych ośrodków wypoczynkowych typu "All inclusive", których znajduje się tu około tuzina. Administracyjnie należy do gminy Morón w prowincji Ciego de Ávila, a geograficznie jest jedną z wysp archipelagu Jardines del Rey. Nazwa wyspy pochodzi od licznych ibisów białych, zwanych tu "ptakami kokosowymi".
Cayo Coco jest połączona z główną wyspą drogą wiodącą przez sztucznie utworzoną groblę o długości 27 kilometrów. Inna grobla, naturalna, łączy wyspę z sąsiednią Cayo Guillermo. Poza częścią hotelową większość terenu zajmuje nietknięta ludzką ręką przyroda – bagna i scrub. Atrakcją wyspy są plaże z drobnym, białym piaskiem oraz otaczające ją rafy koralowe, przyciągające amatorów nurkowania. 
Coco Cayo posiada własny port lotniczy – Jardines del Rey (IATA: CCC, ICAO: MUCC). Od 2005 można się na nią dostać samolotem bez konieczności międzylądowania na Kubie.

</doc>
<doc id="1525009" url="https://pl.wikipedia.org/wiki?curid=1525009" title="Joanna Buza">
Joanna Buza

Joanna Buza (ur. 15 kwietnia 1981) – polska lekkoatletka, specjalistka od średnich dystansów.
Kariera.
Mimo iż jej koronną konkurencją był bieg na 800 m to życiowy sukces odniosła będąc członkiem sztafety 4 x 400 metrów, kiedy to wywalczyła razem z koleżankami (Marta Chrust, Ewelina Sętowska oraz Anna Zagórska) srebrny medal Uniwersjady (Daegu 2003). Uczestnictwo w Mistrzostwach Świata Juniorów w Santiago De Chile w 2000. Wielokrotna medalistka Mistrzostw Polski. Reprezentantka Polski w biegach średnich w lekkoatletycznych meczach międzypaństwowych. W latach 2000, 2002 nagrodzona za wybitne osiągnięcia sportowe przez Prezydenta Miasta Lublin. Nagroda Samorządu Województwa Lubelskiego za osiągnięcia w dziedzinie kultury fizycznej i sportu w roku 2003. Przez większość kariery startowała w barwach Startu Lublin.

</doc>
<doc id="1525010" url="https://pl.wikipedia.org/wiki?curid=1525010" title="Wysyp żywych trupów">
Wysyp żywych trupów

Wysyp żywych trupów (oryg. "Shaun of the Dead") – brytyjsko-francuski film fabularny z 2004 roku
Parodia filmów, których tematyką jest polowanie zombie na ludzi. 9 kwietnia 2004 roku odbyła się światowa premiera filmu, który niespełna sześć miesięcy później, 24 września, pojawił się na ekranach amerykańskich kin i zdobył ogromną popularność na całym świecie. "Wysyp żywych trupów" znalazł się na szczycie listy 25. najlepszych horrorów według magazynu "Time".
Fabuła.
Shaun nie radzi sobie w życiu, wkrótce zostawia go dziewczyna. Gdy okazuje się, że w mieście pojawiają się zombie, postanawia udowodnic wszystkim, że potrafi się zmienić. 

</doc>
<doc id="1525011" url="https://pl.wikipedia.org/wiki?curid=1525011" title="Leonid Buriak">
Leonid Buriak



</doc>
<doc id="1525012" url="https://pl.wikipedia.org/wiki?curid=1525012" title="François Laurent d'Arlandes">
François Laurent d'Arlandes

François Laurent d'Arlandes (ur. 1742, zm. 1 maja 1809) – francuski markiz, który wraz z Jeanem-François Pilâtrem de Rozierem odbył pierwszy lot balonem.
Życiorys.
Pierwszy lot Rozier i d'Arlandes odbyli w Paryżu 21 listopada 1783 balonem o nazwie "Réveillon" bez uwięzi, pokonując 8-kilometrowy dystans pomiędzy Château de la Muette a Butte-aux-Cailles i osiągając wysokość 3000 stóp (ok. 914 metrów). Lot trwał 25 minut.
D'Arlandes w kolegium jezuitów w Tournon spotkał Josepha, jednego z braci Montgolfier – wynalazców tzw. montgolfiery.
Zmarł w swoim zamku w Saleton w pobliżu Anneyron.

</doc>
<doc id="1525013" url="https://pl.wikipedia.org/wiki?curid=1525013" title="Edmund Obiała">
Edmund Obiała

Edmund Obiała (ur. 9 lutego 1946 w Niszczewicach) – polski inżynier budownictwa, projektant i budowniczy obiektów sportowych. Pracował m.in. nad stadionem olimpijskim w Sydney, brał także udział w pracach przy nowym stadionie Wembley.
Życiorys.
Ukończył Wyższą Szkołę Inżynierską w Bydgoszczy oraz Politechnikę Poznańską, potem rozpoczął przewód doktorski na Politechnice Wrocławskiej. Wyjechał z Polski do Australii w 1981.
W Australii pracował między innymi przy budowie takich obiektów jak Parramatta Stadium, Sydney Football Stadium (wówczas największy w Australii). W 1994 wygrał konkurs na projekt stadionu, głównej areny planowanych na 2000 Letnich Igrzysk Olimpijskich.
Edmund Obiała w uznaniu swych zasług został mianowany attaché olimpijskim przy Komitecie Organizacyjnym Igrzysk Olimpijskich w Sydney.
W 1999 został dyrektorem naczelnym budowy nowego stadionu Wembley. Po dwóch latach, na skutek problemów organizacyjno-finansowych Obiała porzucił firmę, ale wrócił w 2006, w charakterze doradcy Ministerstwa Sportu i doprowadził budowę do końca w 2007.
Pełni funkcję głównego koordynatora technicznego ds. projektowania i budowy obiektów olimpijskich na Igrzyska Olimpijskie w 2012 r. w Londynie. Pracuje w firmie Laingorourke.

</doc>
<doc id="1525014" url="https://pl.wikipedia.org/wiki?curid=1525014" title="Karol Pękala">
Karol Pękala

Karol Pękala (ur. 26 października 1902 w Siołkowej, zm. 14 sierpnia 1968 w Sozopolu) – polski duchowny rzymskokatolicki, biskup pomocniczy tarnowski w latach 1946–1968.
Życiorys.
Po studiach w Tarnowie 29 czerwca 1928 otrzymał święcenia prezbiteratu. Był wikariuszem w Nowym Wiśniczu, duszpasterzem Polonii francuskiej, diecezjalnym dyrektorem Akcji Katolickiej w 1933 i dyrektorem Caritasu w 1946. Podczas okupacji prowadził działalność charytatywną.
14 grudnia 1946 został mianowany biskupem pomocniczym diecezji tarnowskiej ze stolicą tytularną Trocmades. Święceń biskupich udzielił mu 16 marca 1947 biskup Jan Stepa. W latach 1959–1962 pełnił funkcję wikariusza kapitulnego diecezji. Zasłużony dla rozwoju działalności charytatywnej Kościoła w Polsce. Uczestniczył w I i IV sesji soboru watykańskiego II.
Odznaczenia.
W 1939 prezydent RP Ignacy Mościcki nadał mu Złoty Krzyż Zasługi
Postanowieniem prezydenta RP Andrzeja Dudy w 2020 został pośmiertnie odznaczony Krzyżem Komandorskim Orderu Odrodzenia Polski.

</doc>
<doc id="1525017" url="https://pl.wikipedia.org/wiki?curid=1525017" title="Gillis van Coninxloo">
Gillis van Coninxloo

Gillis van Coninxloo (ur. 24 stycznia 1544 w Antwerpii, zm. 4 stycznia 1607 w Amsterdamie) – flamandzki malarz leśnych krajobrazów, uznawany za najwybitniejszego twórcę dzieł o tej tematyce.
Urodził się w Antwerpii, gdzie w 1570 roku uzyskał tytuł mistrza. Studiował pod okiem takich malarzy jak: Pieter Coecke van Aelst, Lenaert Kroes i Gillis Mostaert. Swoją karierę rozpoczął we Francji, w 1587, ze względu na prześladowania religijne (był protestantem), wyemigrował do Frankenthal (Pfalz) w Niemczech, później przeniósł się do Amsterdamu, gdzie spędził resztę życia.
Coninxloo uważany jest za jednego z najważniejszych holenderskich malarzy krajobrazów przełomu XVI i XVII wieku. Jego twórczość wywarła duży wpływ na takich znanych artystów jak: Jan Brueghel, Schonbroeck, Savery, a także na innych flamandzkich i holenderskich malarzy krajobrazów okresu przejściowego.
Coninxloo jest uznawany za twórcę i prekursora nowego podejścia w malowaniu lasów. Wcześniej leśne krajobrazy wykorzystywane były jako odległe tło, natomiast na pierwszym planie przedstawiano ludzi – Gillis van Coninxloo zmienił to, poprzez wkomponowanie małych postaci ludzkich wśród drzew, często w przesadzonej skali.
Uczniem malarza był Hercules Seghers.
Dzieła.
W malarstwie Coninxloo bardzo widoczny jest jego stopniowy rozwój i coraz lepszy kunszt malarski. Przykładowe obrazy wystawiane są w znanych galeriach w Liechtenstein, Wiedniu, Stuttgarcie, Strasburgu, Grazu, itp.
Najbardziej znane jego obrazy to:

</doc>
<doc id="1525022" url="https://pl.wikipedia.org/wiki?curid=1525022" title="Rada Ochrony Zabytków">
Rada Ochrony Zabytków

Rada Ochrony Zabytków – istniejący od początku lat 90. XX w. organ opiniodawczo-doradczy Ministra Kultury i Dziedzictwa Narodowego, od 2003 r. powoływany i działający na mocy art. 97 ustawy "o ochronie zabytków i opiece nad zabytkami". Zgodnie z ustawą do zadań Rady należy wydawanie opinii w sprawach dotyczących: założeń do projektu krajowego programu ochrony zabytków i opieki nad zabytkami, oceny realizacji zadań wynikających z koncepcji polityki przestrzennego zagospodarowania kraju w odniesieniu do zabytków, ochrony pomników historii, projektów aktów prawnych dotyczących ochrony zabytków i opieki nad zabytkami.
Członkowie Rady w liczbie do 20 osób powoływani są na 4-letnią kadencję "spośród osób posiadających wybitne osiągnięcia i zasługi w ochronie zabytków lub w opiece nad zabytkami", a w jej pracach bierze udział Generalny Konserwator Zabytków.
W dniu 7 kwietnia 2008 r. rozpoczęła się kadencja Rady na lata 2008–2012. Przewodniczącym Rady został prof. Jacek Purchla, a jego zastępcami prof. Bogumiła Rouba i prof. Konrad Kucza-Kuczyński.
Pozostali członkowie Rady:

</doc>
