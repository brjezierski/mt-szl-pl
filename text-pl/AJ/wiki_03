<doc id="1525027" url="https://pl.wikipedia.org/wiki?curid=1525027" title="Żółta Ściana">
Żółta Ściana

Żółta Ściana (słow. "Žltá stena", niem. "Gelbe Wand", węg. "Sárga-fal") – turnia w słowackich Tatrach Wysokich. Różne źródła podają różną jej wysokość: 2169 m n.p.m. lub 2182 m. Wyrasta z północno-wschodnich stoków Pośredniej Grani, wznosząc się po południowej stronie ponad Doliną Małej Zimnej Wody i dolnym końcem Dolinki Lodowej. Od głównego szczytu masywu jest oddzielona Przełączką pod Żółtą Ścianą ("Štrbina za Žltou stenou").
Nazwa szczytu pochodzi od spowodowanej porostami żółtej barwy skał w niektórych miejscach. Od strony Doliny Małej Zimnej Wody tworzy bardzo stromą ścianę z zerwami o wysokości ok. 180 m. W ścianie tej znajdują się drogi wspinaczkowe, jedne z najtrudniejszych w całych Tatrach. Z tarasu przed Schroniskiem Téryego często można w tej ścianie dostrzec taterników.
Historia.
Pierwsze wejścia turystyczne:

</doc>
<doc id="1525029" url="https://pl.wikipedia.org/wiki?curid=1525029" title="Poniemuń (dzielnica Kowna)">
Poniemuń (dzielnica Kowna)

 
Poniemuń () – lewobrzeżna dzielnica administracyjna Kowna położona na wschód od Aleksoty, w zakolu Niemna, na prawym brzegu Jesi, nad Zbiornikiem Kowieńskim; obejmuje Poniemuń, Rokai, Vičiūnai, Vaišvydava; pełni funkcje mieszkaniowe. 
Na Poniemuniu znajduje się IV i V fort twierdzy Kowno.

</doc>
<doc id="1525033" url="https://pl.wikipedia.org/wiki?curid=1525033" title="Craig Pickering">
Craig Pickering

Craig Pickering (ur. 16 października 1986) – brytyjski lekkoatleta, sprinter.
Jego największym jak dotąd indywidualnym osiągnięciem jest srebrny medal Halowych Mistrzostw Europy (Birmingham 2007) zdobyty w biegu na 60 metrów, liczne sukcesy odnosi także w biegu na 100 metrów:
równie wiele wartościowych rezultatów osiąga jako członek sztafety 4 x 100 metrów :
Rekordy życiowe.
7 grudnia 2012 zadebiutował w reprezentacji Wielkiej Brytanii w bobsleju.

</doc>
<doc id="1525034" url="https://pl.wikipedia.org/wiki?curid=1525034" title="Cetyna">
Cetyna

Cetyna (słow. "čečina") – pojęcie stosowane w leśnictwie dotyczące uiglonych, żywych, rzadziej martwych, ułamanych gałązek drzew iglastych.
Może dotyczyć:

</doc>
<doc id="1525038" url="https://pl.wikipedia.org/wiki?curid=1525038" title="Francois d'Arlandes">
Francois d'Arlandes



</doc>
<doc id="1525045" url="https://pl.wikipedia.org/wiki?curid=1525045" title="Rejon zaporoski">
Rejon zaporoski

Rejon zaporoski – jednostka administracyjna wchodząca w skład obwodu zaporoskiego Ukrainy.
Rejon utworzony w 1923, ma powierzchnię 1460 km² i liczy około 55 tysięcy mieszkańców. Siedzibą władz rejonu jest Zaporoże.
Na terenie rejonu znajdują się 3 osiedlowe rady i 16 silskich rad, obejmujących w sumie 60 wsi i 7 osad.

</doc>
<doc id="1525046" url="https://pl.wikipedia.org/wiki?curid=1525046" title="Rejon wilniański">
Rejon wilniański

Rejon wilniański – jednostka administracyjna wchodząca w skład obwodu zaporoskiego Ukrainy.
Rejon utworzony w 1966, ma powierzchnię 1280 km² i liczy około 49 tysięcy mieszkańców. Siedzibą władz rejonu jest Wilniańsk.
Na terenie rejonu znajdują się 1 miejska rada, 1 osiedlowa rada i 19 silskich rad, obejmujących w sumie 107 wsi.

</doc>
<doc id="1525047" url="https://pl.wikipedia.org/wiki?curid=1525047" title="Global Interpreter Lock">
Global Interpreter Lock

Global Interpreter Lock (GIL, GVL) – mutex podtrzymywany przez wątek interpretera języka programowania w celu uniemożliwienia współbieżnego wykonywania kodu, nieprzystosowanego do pracy w trybie wielowątkowości. Istnieje dokładnie jedna globalna blokada interpretera dla każdego procesu interpretera.
Aplikacje napisane w językach używających GIL muszą używać osobnych procesów, aby w pełni wykorzystywać potencjał maszyn wieloprocesorowych (każdy proces dysponuje własną, niezależną blokadą).
Dobrą analogią do globalnej blokady interpretera może być spotykana w monolitycznych jądrach systemów operacyjnych globalna blokada jądra, która realizuje niemal identyczne funkcje.
Wady i zalety.
Użycie GIL zmniejsza konkurencję pomiędzy wątkami tego samego procesu interpretera. Powoduje to jednak brak wyraźnego zwiększenia wydajności programu, uruchomionego na komputerze wieloprocesorowym.
Stworzenie tej blokady oraz dalszą jej obecność tłumaczyć można:
Przykłady.
Przykłady języków, w których zastosowano GIL:

</doc>
<doc id="1525049" url="https://pl.wikipedia.org/wiki?curid=1525049" title="Rejon weseliński">
Rejon weseliński

Rejon weseliński – jednostka administracyjna wchodząca w skład obwodu zaporoskiego Ukrainy.
Rejon utworzony w 1923, ma powierzchnię 1130 km² i liczy około 26 tysięcy mieszkańców. Siedzibą władz rejonu jest Wesełe.
Na terenie rejonu znajdują się 1 osiedlowa rada i 12 silskich rad, obejmujących w sumie 31 wsi.

</doc>
<doc id="1525050" url="https://pl.wikipedia.org/wiki?curid=1525050" title="Annasz junior">
Annasz junior



</doc>
<doc id="1525053" url="https://pl.wikipedia.org/wiki?curid=1525053" title="Koło z Falkirk">
Koło z Falkirk



</doc>
<doc id="1525055" url="https://pl.wikipedia.org/wiki?curid=1525055" title="Druga wojna polska">
Druga wojna polska



</doc>
<doc id="1525058" url="https://pl.wikipedia.org/wiki?curid=1525058" title="Giecowo">
Giecowo



</doc>
<doc id="1525061" url="https://pl.wikipedia.org/wiki?curid=1525061" title="Rambo (serial animowany)">
Rambo (serial animowany)

Rambo (ang. "Rambo: The Forces of Freedom") – amerykański serial animowany. Animacja powstała po sukcesach filmów fabularnych "Rambo – Pierwsza krew" oraz "Rambo II". Serial debiutował 14 kwietnia 1986 roku jako miniseria (5 odcinków) wyprodukowana przez Ruby-Spears Enterprises. We wrześniu powrócił na antenę i był nadawany codziennie. 18 grudnia tego samego roku zakończono nadawanie serialu. Seria składa się z sześćdziesięciu pięciu odcinków (1 sezon). 
Fabuła.
Serial opowiada o losach Johna Rambo, który tym razem nie działa samodzielnie. Pomaga mu zespół „The Force of Freedom” (Siły Wolności). W skład grupy wchodzą Edward „Turbo” Hayes – ekspert w dziedzinie mechaniki, oraz Katherine Anne „Kat” Taylor – mistrzyni kamuflażu. Naprzeciw nim staje generał Warhawk, wraz z terrorystyczną grupą S.A.V.A.G.E (z ang.: "savage" – brutalny, dziki).
Dystrybucja VHS.
Serial wydano w Polsce na kasecie VHS z polskim lektorem.
DVD.
W 2005 roku Lions Gate Entertainment wydało sześć płyt DVD z wszystkimi odcinkami serialu.
Spis odcinków.
W nawiasie data premiery odcinka.

</doc>
<doc id="1525063" url="https://pl.wikipedia.org/wiki?curid=1525063" title="Ulica Jana Kilińskiego w Warszawie">
Ulica Jana Kilińskiego w Warszawie

Ulica Jana Kilińskiego – jedna z ulic warszawskiego Nowego Miasta, biegnąca od ul. Podwale do ul. Długiej.
Historia.
Dzisiejsza ulica Kilińskiego pojawiła się w połowie XVI wieku jako przesmyk w zabudowie, którym poprowadzono drewniane rury zaopatrujące Stare Miasto w wodę; wypływała ona ze źródła na posesji przy ul. Długiej 32/34.
W końcu XVII wieku uliczkę uregulowano, kierując się zamiarem budowy kamienicy rajcy Jakuba Schultzendorffa na Długiej; ostatecznie wzniesiono tam nieukończony pałac, wybudowany pod nr. 7 z pominięciem projektowanego zachodniego członu.
Od roku 1717 pałac należał do biskupa kujawskiego Konstantego Felicjana Szaniawskiego, od roku 1762 - do starosty lubiatowskiego, generała-majora wojsk litewskich, Stanisława Mycielskiego.
W latach 1787-89 pałac został przebudowany przez Jana Chrystiana Kamsetzera w stylu klasycystycznym dla marszałka nadwornego koronnego Kazimierza Raczyńskiego; od tego czasu zwany jest Pałacem Raczyńskich. Wzdłuż obecnej ulicy Kilińskiego zwanej wtedy "Wąską" stały pałacowe zabudowania gospodarcze, sięgające aż do ul. Podwale.
Po zachodniej stronie "Wąskiej" wznosił się wybudowany w pierwszej połowie XVII wieku dwór księcia Janusza Radziwiłła; został on spalony przez Szwedów w roku 1656. W latach sześćdziesiątych od strony ul. Długiej powstał murowany dwór majora Ludwika Orgiewalda, zaś na wschodniej części tej działki odbudowano dwór Radziwiłłów, tym razem dla Bogusława Radziwiłła.
W roku 1754 ów dwór należał do sekretarza i łożniczego Augusta III; jego budynek dotrwał aż do roku 1901. W okresie stanisławowskim mieścił się w nim zajazd; mieszkał tu też wybitny poeta epoki - Stanisław Trembecki. W roku 1821 posesję nabył młynarz Krystian Teisler; w połowie stulecia od strony ul. Podwale urządzono ogródek z piwiarnią zwany "Zaciszem". Po dziesięciu latach wzniesiono tam pawilon z salą dla orkiestry, bilardem, i pokojami mieszkalnymi. Front tej działki od strony ul. Długiej w roku 1810 zajęły bliźniacze kamienice jubilera Krystiana Karollego, wzniesione być może według projektu Hilarego Szpilowskiego.
W roku 1854 ulicę "Wąską" zamknięto na czas budowy nowych oficyn dawnego pałacu Kazimierza Raczyńskiego; autorem projektu przebudowy był Alfons Kropiwnicki.
Jesienią tego samego roku ulice na nowo wybrukowano i otwarto dla ruchu; w roku 1866 wyburzono znajdujące się tuż przy ulicy zabudowania należące niegdyś do młynarza Teislera. Od roku 1863 właścicielem tej posesji był Jan Gotlib Bloch, po nim hrabia Ludwik Krasiński, który w roku 1868 wyremontował całą zabudowę i powiększył oficyny. Pod koniec lat siedemdziesiątych XIX wieku dzierżawił on ogródek piwny niejakiemu Kuzińskiemu, który zmienił jego nazwę na "Chateaux de Fleurs"; po tym okresie działał tam teatrzyk z występami szansonistek, którym przygrywała orkiestra strażacka. Od roku 1887 doszła kolejna atrakcja: w części ogródka występował cyrk Salamońskiego.
W roku 1870 u zbiegu z ul. Długą wystawiono wieloboczny pawilon, w którym prowadzono sprzedaż i prenumeratę czasopism; 11 lat później, w roku 1881 ulicą "Wąską" poprowadzono trasę tramwaju konnego, kursującego następnie ulicą Długą do Podwala.
W roku 1901 kosztem terenu nieczynnej od kilku lat piwiarni i dawnego dworu radziwiłłowskiego ulicę "Wąską" poszerzono; przy okazji pod toporami legł piękny, zabytkowy drzewostan.
Przy uregulowanej na nowo ulicy w latach 1901-02 pod numerami 1 i 3 wzniesiono dwie trzypiętrowe kamienice dla Karola Raczyńskiego; rok później kończąc poszerzanie ulicy rozebrano kamienice jubilera Krystiana Karollego od strony ulicy Długiej. Na ich miejscu wzniesiono dla Raczyńskich dwa nowe czteropiętrowe domy, zniszczone potem podczas okupacji; jeden z nich, pod nr. 5, zajął parcelę u zbiegu z ul. "Wąską".
Równocześnie ułożono drugi tor dla tramwajów, jednak skasowano go już po kilku latach; od roku 1907 w ich miejsce ulicą Miodową kursowały nowoczesne tramwaje elektryczne.
W roku 1917 "Wąskiej" nadano obecną nazwę - Jana Kilińskiego; miało to uzasadnienie, ponieważ bohater Insurekcji Warszawskiej mieszkał niegdyś w pobliżu (przy ul. Szeroki Dunaj 5).
Rok 1939 nie przyniósł zniszczeń w zabudowie ulicy. 24 stycznia 1944 w czasie łapanki hitlerowcy rozstrzelali przy Kilińskiego około 50 osób. Tragicznym epizodem z dni powstania jest wybuch czołgu-pułapki, przejętego przez powstańców na placu Zamkowym; w wyniku jego eksplozji zginęło około 300 powstańców i cywilów, a kolejnych kilkaset odniosło rany, zaś zabudowa ulicy została w znacznym stopniu uszkodzona.
W dniach powstania, w pałacu Raczyńskich od 10 sierpnia mieścił się szpital powstańczy; 2 września został on spacyfikowany przez Niemców, którzy wymordowali prawie 400 rannych i personel placówki, zaś sam pałac podpalili.
Ogień strawił całą zabudowę ulicy.
Pałac odbudowano w latach 1948–1949, jednak rekonstrukcja wnętrz ciągnęła się do roku 1976; zaraz po wojnie, w roku 1946 rozebrano kamienice pod nr. 1 i 3, zaś ich oficyny dopiero w roku 1968.
Kamienicę pod nr. 5 u zbiegu z Długą rozebrano po roku 1947; cała nieparzysta strona ulicy mimo ciekawej historii, nie doczekała się w okresie powojennym logicznej zabudowy.
W latach 50. pod nr 3 przy chodniku ustawiono pierwszy, a w pierwszej połowie lat 70. drugi kamień z tablicą z brązu upamiętniający żołnierzy powstania warszawskiego i osoby cywilne, które zginęły 13 sierpnia 1944 w wyniku wybuchu niemieckiego czołgu.
W listopadzie 2012 Rada Warszawy skorygowała nazwę ulicy z "Kilińskiego" na "Jana Kilińskiego".

</doc>
<doc id="1525064" url="https://pl.wikipedia.org/wiki?curid=1525064" title="Auta elektryczne">
Auta elektryczne



</doc>
<doc id="1525065" url="https://pl.wikipedia.org/wiki?curid=1525065" title="Karl Birnbaum">
Karl Birnbaum

Karl Birnbaum (ur. 20 sierpnia 1878 w Świdnicy, zm. 31 marca 1950 w Filadelfii) – niemiecko-amerykański lekarz psychiatra i neurolog.
Życiorys.
Był synem kupca. Do gimnazjum uczęszczał w rodzinnym mieście. Studiował medycynę na Uniwersytecie w Berlinie, Uniwersytecie w Monachium, Uniwersytecie w Würzburgu i Uniwersytecie we Fryburgu Bryzgowijskim, tytuł doktora medycyny otrzymał w 1902 roku na podstawie dysertacji "Versuch eines Schemas für Intelligenzhandlungen". Następnie pracował w zakładzie psychiatrycznym w Berlinie-Lichterbergu. W 1923 roku habilitował się u Karla Bonhoeffera. Od 1927 profesor nadzwyczajny na Uniwersytecie w Berlinie. W 1930 został dyrektorem medycznym zakładu opiekuńczo-leczniczego w Berlinie-Buch. Po dojściu nazistów do władzy stracił posadę z powodu żydowskiego pochodzenia. W 1939 roku emigrował do Stanów Zjednoczonych, początkowo wykładał na New School for Social Research in New York, w 1940 roku przeniósł się na Uniwersytet w Filadelfii.

</doc>
<doc id="1525069" url="https://pl.wikipedia.org/wiki?curid=1525069" title="Georg Stertz">
Georg Stertz

Georg Stertz (ur. 19 września 1878 we Wrocławiu, zm. 19 marca 1959 w Monachium) – niemiecki lekarz neurolog i psychiatra.
Studiował medycynę we Fryburgu Bryzgowijskim, Monachium i Wrocławiu, w 1911 roku habilitował się. Od 1921 roku na katedrze psychiatrii w Marburgu. Od 1926 roku prowadził klinikę chorób nerwowych w Kilonii.
Jego żoną była Gertrud Alzheimer, córka Aloisa Alzheimera.

</doc>
<doc id="1525071" url="https://pl.wikipedia.org/wiki?curid=1525071" title="Zielona Góra (dzielnica Kowna)">
Zielona Góra (dzielnica Kowna)

 
Zielona Góra (lit. "Žaliakalnio seniūnija") – prawobrzeżna dzielnica administracyjna Kowna, położona na północny wschód od Śródmieścia, na lewym brzegu Wilii; obejmuje Kalnicę i Zieloną Górę; pełni funkcje mieszkaniowo-usługowe; politechnika, szpital, park miejski, stadion, kolej linowa.

</doc>
<doc id="1525073" url="https://pl.wikipedia.org/wiki?curid=1525073" title="Richard Henneberg">
Richard Henneberg

Richard Max Wilhelm Henneberg (ur. 22 grudnia 1868 w Magdeburgu, zm. 25 stycznia 1962 w Berlinie) – niemiecki lekarz neurolog, neuropatolog i psychiatra.
Życiorys.
Syn lekarza Hermanna Henneberga (1828–1893) i Marie Hildebrandt (1840–1883), brat lekarza Brunona Henneberga (1867–1941) i bakteriologa Wilhelma Henneberga (1871–1936). Studiował w Tybindze, Monachium, Kilonii i Berlinie, tytuł doktora medycyny otrzymał w Berlinie w 1893. Następnie pracował w klinice Charité pod kierunkiem Friedricha Jolly′ego, habilitował się w 1902. Współpracował z Maxem Bielschowskym. Wprowadził do medycyny termin katapleksji. Członek honorowy Berliner Gesellschaft für Neurologie und Psychiatrie (1955).

</doc>
<doc id="1525075" url="https://pl.wikipedia.org/wiki?curid=1525075" title="Historia Libanu">
Historia Libanu

W starożytności na terenie Libanu znajdowała się Fenicja, od VII w. p.n.e. kolejno pod panowaniem Asyrii, Babilonii, Persji, Macedonii, Ptolemeuszy, Seleucydów. W latach 64 p.n.e. – 63 p.n.e. wchodziła w skład rzymskiej prowincji Syrii; po rozpadzie cesarstwa rzymskiego w 395 należała do Bizancjum, w VII wieku obszar podbity przez Arabów zjednoczonych w ramach kalifatu, następnie we władaniu kolejno Tulunidów, Ichszydydów i Fatymidów. W latach 1098-1291 zajmowany przez krzyżowców, następnie zdobyty przez Mameluków z Egiptu, w XVI wieku część Imperium Osmańskiego, od 1861 autonomia w obrębie państwa tureckiego. Podczas I wojny światowej Liban był okupowany przez Francuzów i Wielką Brytanię. Od 1920 na mocy postanowień konferencji w San Remo należał wraz z Syrią do terytorium mandatowego Francji przekształconego w 1926 w republikę. W 1941 ogłoszenie formalnej niepodległości, uznanej 22 listopada 1943.
Szwajcaria Bliskiego Wschodu 1943-1975.
Liban jest państwem współzałożycielem Ligi Państw Arabskich (1945) i członkiem ONZ (również od 1945). Podczas I wojny arabsko-izraelskiej 1948-1949 doszło do pierwszej okupacji południowego Libanu przez Izrael (30 października 1948 – 23 marca 1949). Mimo epizodu związanego z okupacją, gospodarka Libanu znakomicie prosperowała, stolica – Bejrut – stała się największym centrum finansowym na Bliskim Wschodzie, stąd funkcjonowało wówczas znane określenie tego kraju jako "Szwajcarii Bliskiego Wschodu".
W tym okresie w Libanie działał tzw. system konfesjonalny, regulujący obsadę najważniejszych stanowisk w państwie:
Wśród członków parlamentu istniał trwały podział na chrześcijan i muzułmanów w stosunku 6:5. Wieloletnia równowaga sił politycznych w Libanie została zachwiana przez masowy napływ ludności muzułmańskiej z innych krajów, co doprowadziło do zmiany stosunków społecznych i stało się przyczyną piętnastoletniego konfliktu, który doszczętnie zrujnował libańską gospodarkę.
Stabilizacja zakończyła się w 1958 roku gdy doszło do starć muzułmańskich rebeliantów z prozachodnim rządem maronickim. Rząd Kamila Szamuna obawiając się utraty władzy poprosił wojska amerykańskie o interwencję w kraju.
Wojna domowa i okupacja syryjska 1975-2005.
W latach 1975-1990 trwała wojna domowa pomiędzy muzułmanami a częścią ugrupowań chrześcijańskich, wywołana napływem palestyńskich uchodźców z Izraela i ustanowieniem w 1970 roku siedziby Organizacji Wyzwolenia Palestyny na terenie Libanu. Pierwsza stron konfliktu wywodziła się z radykalnie prawicowych grup chrześcijańskich Falangi Libańskiej wiernej Baszirowi al-Dżumajilowi oraz milicji Tygrysów. Przeciwnikami Falangi i Tygrysów były zbrojne grupy palestyńskie częściowo zgrupowane w Organizacji Wyzwolenia Palestyny (al-Fatah, Front Wyzwolenia Palestyny, Demokratyczny Front Wyzwolenia Palestyny, Ludowy Front Wyzwolenia Palestyny) i koalicja ugrupowań lewicowych muzułmanów oraz druzów z Libańskiego Ruchu Narodowego. W 1976 walki stopniowo objęły terytorium całego Libanu, przyjmując postać najbardziej krwawych masakr i pogromów. Stopniowo doszło do tzw. "libanizacji", tj. rozkładu państwowości wskutek podziału kraju na niewielkie fragmenty jego terytorium zarządzane przez wzajemnie zwalczające się klany i ich milicje. W czerwcu 1976 do Libanu wkroczyła syryjska armia, wymuszając na wszystkich stronach przyjęcie zawieszenia broni.
Pod koniec lat 70. OWP zorganizowało serię przygranicznych ataków na sił izraelskie. W odpowiedzi siły zbrojne Izraela w 1978 roku rozpoczęły operację Litani skierowaną przeciwko oddziałom OWP. W operacji wojska izraelskie wsparły siły libańskich chrześcijan. Od 1978 roku w Libanie południowym Armia izraelska i Armia Południowego Libanu zajęły wąski pas ziemi, określony jako strefa bezpieczeństwa. Od tego samego roku w Libanie południowym stacjonuje misja pokojowa ONZ, czyli wojska UNIFIL. Po zakończeniu operacji w dalszym ciągu dochodziło do przygranicznych starć. 6 czerwca 1982 roku wojsko izraelskie rozpoczęło inwazję na Liban w celu ponownego wydalenia sił OWP z południa Libanu. W wyniku walk doszło do ewakuacji sił OWP z Libanu. Od tamtego czasu konflikt przybrał charakter walk między siłami Izraela i chrześcijanami a siłami prosyryjskimi i regularną armią Syrii. W 1982 roku Baszir al-Dżumajjil został wybrany przez parlament prezydentem Libanu, choć muzułmańscy deputowani zbojkotowali głosowanie. 14 września tego samego roku, na dziewięć dni przed rozpoczęciem urzędowania, został zabity przez prosyryjskiego bojówkarza.
W ostatnim okresie wojny z Syrią (1988-1990) na czele chrześcijan jako tymczasowy prezydent stał generał Michel Aoun, który został jednak pokonany i zmuszony do emigracji. Po podpisaniu porozumienia z Taif z 1989 roku władzę w Libanie przejęli politycy prosyryjscy.
W okresie 1990-2005 całkowitą kontrolę polityczną i militarną nad terytorium Libanu (od 2000 również nad jego południową częścią) sprawowała Syria, m.in. wpływając na obsadę stanowisk państwowych.
Cedrowa rewolucja 2005.
14 lutego 2005 były premier Libanu, Rafik al-Hariri został zabity. Wywołało to masowe demonstracje opozycji, która oskarżyła Syrię o to zabójstwo. Syria zaprzeczyła tym oskarżeniom. Protesty te określono jako "cedrowa rewolucja". Pod wpływem protestów oraz nacisków ONZ i krajów arabskich, Syria wycofała swoje wojska z Libanu 25 kwietnia 2005. W maju-czerwcu 2005 blok antysyryjski wygrał wybory, następnie 19 lipca 2005 władzę objął nowy rząd, którego premierem został Fouad Siniora, co stało się zwieńczeniem "cedrowej rewolucji". Liban stał się ponownie, po niemal 30 latach syryjskiej okupacji, w pełni wolnym państwem.
Druga niepodległość od 2005.
W okresie 12 lipca – 8 września 2006 nastąpił ponowny atak wojsk izraelskich na Liban w odwecie za porwanie dwóch izraelskich żołnierzy oraz ostrzał Izraela pociskami Katiusza przeprowadzony przez Hezbollah z baz w południowym Libanie. W efekcie doszło do kolejnej okupacji południowego Libanu przez Izrael (22 lipca – 1 października 2006).
14 października 2008 Syria uznała niepodległość Libanu i nawiązała z nim stosunki dyplomatyczne.
W styczniu 2011 roku doszło do ogólnokrajowych protestów. W tym samym roku doszło do sformowania rządu zdominowanego przez partie prosyryjskie. Zwycięstwo sił prosyryjskich i protesty sunnickiej opozycji doprowadziło do konfliktu między sunnitami i szyitami. Na Liban wpływ miała wojna domowa w Syrii, gdyż w kraju dochodziło do walk między zwolennikami syryjskiego prezydenta Baszara al-Asada (szyici z alawitami) i jego przeciwnikami (sunnici). W 2014 roku doszło do walk armii libańskiej i Hezbollahu z Państwem Islamskim napływającym do Libanu ze strony Syrii.

</doc>
<doc id="1525076" url="https://pl.wikipedia.org/wiki?curid=1525076" title="Benchmade">
Benchmade

 Benchmade Knife Company – amerykańska firma założona w 1988 roku przez Lesa de Asisa w stanie Oregon. Zajmuje się produkcją noży i narzędzi ratowniczych do przecinania pasów, w tym noży składanych do codziennego noszenia, jak i z głownią stałą. Większość noży ma wbudowaną blokadę Axis. Noże są projektowane przez knifemakerów m.in. Mel Pardue, Warren Osborne, Neil Blackwood oraz przez konstruktorów Benchmade. Logiem firmy jest motyl. 
Klasy noży.
"Ekonomiczna" linia noży Benchmade, charakteryzująca się podobnynymi walorami solidnego wykonania, jak klasa niebieska, ale produkowana z reguły z tańszych rodzajów stali (głównie AISI 420 i 440, o twardości pomiędzy 55-57 HRC). Okładziny rękojeści są zazwyczaj wykonane z tworzyw syntetycznych, o dobrych parametrach użytkowych, ale tańszych i mniej reprezentacyjnych niż stosowane w wyższych klasach materiałach takich jak mikarta, G10, czy drewno. 
Noże produkowane są ze stali D2, 154CM, S30V, 1095, 440C, M4, w przeszłości M2 i ATS34. Rękojeść zbudowana jest z drewna, mikarty (sprasowana żywica i sukno albo papier), G-10 (żywica z włóknem szklanym), nylonu wzmacnianego włóknem szklanym, tytanu, aluminium lotniczego lub stali nierdzewnej.
Są to noże kierowane głównie dla pracownikach służb mundurowych. Automatyczne warianty noży są w Polsce dozwolone, w Stanach Zjednoczonych są dostępne tylko dla służb mundurowych (z wyjątkiem stanu Oregon). Najczęściej stosowana stal w nożach czarnej klasy to 154CM. Rękojeści wykonane są głównie z G-10 lub aluminium lotniczego. 
Limitowane wersje noży klas czarnej i niebieskiej, tworzone m.in. z włókna węglowego, tytanu, stali S30V, M4 czy damastu.
Blokady Axis.
System blokady polega na dociskaniu stalowego walca przez dwie sprężynki, podobne w kształcie do litery omega. Blokada unieruchamia w pozycji otwartej oraz zabezpiecza przed mimowolnym wysunięciem ostrza w pozycji zamkniętej. Walec blokujący umieszczony jest w wyciętym gnieździe blokady.

</doc>
<doc id="1525080" url="https://pl.wikipedia.org/wiki?curid=1525080" title="Stadion im. Stanisława Bąka">
Stadion im. Stanisława Bąka

Stadion OSiR im. Stanisława Bąka – stadion piłkarski mieszczący się w Wągrowcu przy ul. Kościuszki 59. Stadion powstał w latach powojennych na wale ziemnym.
Stadion był miejscem zgrupowania Reprezentacji Polski przed mistrzostwami świata w RFN w 1974 roku. W roku 2006 nastąpiła modernizacja stadionu. Wymienione zostały między innymi stare drewniane ławki na plastikowe siedziska ułożone w szachownicę w barwach klubowych (czarnych i żółtych), przebudowany został budynek klubowy wraz z zapleczem socjalnym i salą konferencyjną, wymienione zostało ogrodzenie wokół stadionu. W kolejnych latach dobudowana została metalowa klatka dla kibiców gości, zlikwidowano bieżnię żużlową i wyłożono ją murawą przybliżając w ten sposób całą płytę boiska w kierunku trybun. Stadion posiada licencję do gry najwyżej na I-ligowym poziomie.
Patron.
Stanisław Bąk był żywą legendą stadionu w Wągrowcu. Pełnił funkcję zarządcy stadionu. Znany był ze swojego zamiłowania do piłki nożnej i troski jaką wkładał w pielęgnację stadionu, czyniąc z niego swój drugi dom. Po jego śmierci w 2004 roku stadionowi nadano właśnie jego imię.
Zaplecze.
Stadion im. Stanisława Bąka jest jednym z obiektów wągrowieckiego ośrodka sportu i rekreacji. Pozostałe to m.in.:
Bilety.
Bilety nabywa można w dwóch kasach stadionowych przy ul. Kościuszki.

</doc>
<doc id="1525083" url="https://pl.wikipedia.org/wiki?curid=1525083" title="Waldemar Haffkine">
Waldemar Haffkine

Waldemar Mordechai Wolff Haffkine, CIE (; fr. "Mardochée-Woldemar Khawkine", ur. 15 marca 1860 w Odessie, zm. 26 października 1930 w Lozannie) – rosyjski i francuski lekarz bakteriolog żydowskiego pochodzenia. Jego kariera naukowa została przekreślona przez Rosjan, ponieważ nie chciał zmienić wyznania – nie chciał należeć do Rosyjskiego Kościoła Prawosławnego. Z tego powodu Haffkine wyemigrował do Francji, gdzie podjął pracę w Instytucie Pasteura w Paryżu. Tam odnosił swoje pierwsze duże sukcesy badawcze w opracowywaniu szczepionek – wynalazł szczepionkę przeciw cholerze. Był do tego stopnia zaangażowany w pracę, że przeprowadzał testy na sobie.
Brytyjski chirurg lord Joseph Lister określał go jako „zbawcę ludzkości”.
Wczesne lata.
Urodzony jako Władimir (Markus-Boris) Aaronowicz Chawkin (). Pochodził z rodziny żydowskich nauczycieli mieszkających w Odessie i był czwartym z piątki dzieci Aarona oraz Rozalii z domu Landsberg. Uczył się w Odessie, Berdiańsku i Petersburgu.
Haffkine kontynuował naukę pod okiem mikrobiologa Ilji Miecznikowa. Jednak po przeprowadzonym w 1881 roku zamachu na życie cara Aleksandra II, sytuacja mniejszości żydowskiej w Imperium Rosyjskim uległa znacznemu pogorszeniu. Od tamtej pory rząd podjął zakrojone na szeroką skalę działania mające na celu stały nadzór społeczności żydowskiej, w tym obserwację osób uznanych przez władze za podejrzane np. inteligencji. Rosnąca w społeczeństwie rosyjskim niechęć do Żydów doprowadziła do licznych aktów przemocy. Haffkine jako członek prześladowanej społeczności dołączył do ugrupowania, którego celem było przeciwstawianie się antyżydowskiej przemocy w Imperium Rosyjskim. Podczas jednego z pogromów stanął w obronie domu zamieszkiwanego przez żydowską rodzinę. W wyniku tego, co zaszło został zatrzymany. Waldemara zwolniono z aresztu dopiero po interwencji Miecznikowa.
Społeczna nagonka zmusiła nauczyciela Haffkine'a, Miecznikowa, do rezygnacji ze stanowiska obejmowanego na Imperatorskim Uniwersytecie Noworosyjskim. Ostatecznie za namową Ludwika Pasteura Miecznikow udał się do Paryża, gdzie podjął pracę naukową w Instytucie Pasteura.
W 1888 Haffkine wyjechał do Szwajcarii. Tam został zatrudniony na Uniwersytecie Genewskim. Rok później przeniósł się do Paryża i dołączył do zespołu Pasteura.
Pierwsze badania.
Haffkine rozpoczął swoją karierę naukową na Imperatorskim Uniwersytecie Noworosyjskim w Odessie. Wówczas obszar jego zainteresowań obejmował zakres zagadnień z dziedziny protozoologii. Po przeprowadzeniu się do Paryża kontynuował swoje badania nad protistami z rodzaju "Euglena" i "Paramecium". Prowadził również eksperymenty związane z pasożytniczą bakterią "Holospora". Po roku 1890 naukowiec skupił całą swoją uwagę na bakteriologii.
Jeden z rodzajów euglenin (Khawkinea) został nazwany na cześć Haffkine′a.
Szczepionka przeciw cholerze.
W XIX wieku kraje Azji i Europy zmagały się z nawracającym problemem pandemii. Na przestrzeni tych stu lat doszło aż do pięciu epidemii cholery – choroby, którą cechuje wysoka śmiertelność. Badaniami nad odkryciem czynnika etiologicznego zajmowało się równocześnie wielu naukowców.
Przecinkowiec cholery ("Vibrio cholerae"), czyli bakteria wywołująca cholerę została odkryta w roku 1854 przez włoskiego lekarza Filippo Paciniego. Jednak jego praca naukowa pozostawała niezauważona. Dopiero publikacja wyników badań prowadzonych przez Roberta Kocha, prawie 30 lat później, jednoznacznie potwierdziła udział bakterii w rozwoju choroby.
Haffkine skupił się w swojej pracy nad szczepionką na obniżeniu w wirulencji bakterii. Gdy mu się to udało rozpoczął fazę testów, które prowadził na sobie. 18 lipca 1892 wprowadził do organizmu pierwszą dawkę leku. Krótki okres inkubacji przecinkowca cholery pozwolił na szybkie uzyskanie wyników eksperymentu. Dlatego już 30 lipca Haffkine doniósł o swoim odkryciu Towarzystwu Linneuszowskiemu w Londynie. Wynalazek nie spotkał się jednak z akceptacją środowisk naukowych Europy. Krytykowany był również przez starszych kolegów z paryskiego Instytutu.
Zdecydował się na wyjazd do Indii, gdzie trwała wówczas epidemia cholery. Ofiary choroby liczono w setkach tysięcy.
Na początku traktowano naukowca z nieufnością. W ciągu pierwszego roku pobytu w Indiach udało mu się przetrwać próbę zamachu zorganizowaną przez islamskich ekstremistów oraz zaszczepić 25 000 osób, które same wyraziły chęć przyjęcia opracowanej przez Haffkine'a szczepionki.
Podczas pobytu w Azji, Haffkine zapadł na malarię. Musiał w związku z tym powrócić do Francji.
W sierpniu 1895 do Królewskiego Stowarzyszenia Lekarskiego w Londynie (Royal College of Physicians) złożono raport dotyczący rezultatów szczepień przeprowadzonych w Indiach. Wyniki wskazywały na to, że wielu z zaszczepionych wolontariuszy przetrwało epidemię. Ogromny sukces swojego odkrycia Haffkine zadedykował Pasteurowi.
W marcu 1896 wbrew zaleceniom lekarzy, naukowiec raz jeszcze udał się w podróż do Indii. Tym razem, w trakcie siedmiu miesięcy pobytu w Azji, zaszczepił 30 000 osób.
Szczepionka przeciw dżumie.
"Inaczej niż w przypadku tężca, czy błonicy, które szybko przestały być problemem dzięki powstaniu efektywnych szczepionek, immunologiczne aspekty dżumy dymieniczej okazały się o wiele bardziej skomplikowane." Tym samym choroba stawiała przed naukowcami o wiele większe wyzwania i jednocześnie przysporzyła znacznie więcej problemów.
W październiku 1896 epidemia dżumy dymieniczej dotarła do Indii i uderzyła w zamieszkiwaną przez prawie milion ludzi metropolię – Bombaj. Wówczas rząd Indii zwrócił się z prośbą o pomoc do Waldemara. Naukowiec, chcąc jak najszybciej zabrać się do badań, zorganizował polowe laboratorium. Mieściło się ono na korytarzu Grant Medical College. Prace nad szczepionką prowadzono bardzo intensywnie i nieustannie. Ogromna presja niekorzystnie wpływała na zespół naukowy – jeden z asystentów przeszedł załamanie nerwowe, a dwóch innych zrezygnowało z pracy. Po trzech miesiącach eksperymentów laboratoryjnych szczepionka była gotowa do testów. Ostateczna postać zawierała niewielką ilość bakterii, które miały na celu wywołanie reakcji obronnej organizmu. Podobnie jak w przypadku szczepionki przeciw cholerze Haffkine najpierw zaaplikował ją sobie (10 stycznia 1897).
Po tym jak wyniki przedstawiono władzom, możliwe było zaszczepienie pierwszych ochotników. Wybrano ich spośród skazańców przebywających w lokalnym więzieniu. Rezultat przeprowadzonej próby potwierdził skuteczność szczepionki. Wszyscy znajdujący się w grupie kontrolnej zmarli w wyniku epidemii. Natomiast ci, którzy zostali zaszczepieni w większości przeżyli i chociaż mieli znacznie większe szanse, wynalazek nie był doskonały. "Podobnie jak wiele pierwszych szczepionek formuła Haffkine'a powodowała wiele efektów ubocznych i nie była gwarancją całkowitej ochrony".
Niewątpliwy sukces szczepionki w walce z toczącą się epidemią, nie był jednak w stanie całkowicie zapobiec panice. Dlatego część urzędników państwowych nadal zalecała stare metody dbania o higienę. Jednym ze wskazań było mycie domostw w użyciem tlenku wapnia oraz wody. Inne zabraniało przyjmowania do szpitali osób, u których podejrzewano chorobę. Nie wolno też było podróżować.
Nawet po latach oficjalne stanowisko władz Imperium Rosyjskiego nie popierało badań naukowych Waldemara. Mimo to w roku 1898 podczas kolejnej na terenie Cesarstwa Rosyjskiego epidemii cholery stosowano szczepionkę o nazwie „лимфа Хавкина” („limfa Chawkina”).
Do końca XIX wieku w samych Indiach liczba zaszczepionych osób przekroczyła cztery miliony. Haffkine dzięki swoim zasługom został mianowany dyrektorem laboratorium prowadzącego badania nad dżumą znanego dzisiaj jako Instytut Haffkine′a.
Haffkine był pierwszym badaczem, który przygotował szczepionkę obniżając zjadliwość bakterii poprzez ich podgrzanie do 60 °C.
Głównym ograniczeniem stworzonej przez niego formuły był brak skuteczności w walce z dżumą płucną.
Mała afera Dreyfusa.
W roku 1902 zaszczepiona została grupa dziewiętnastu Hindusów, którzy potem zmarli w wyniku zachorowania na tężec. To zdarzenie sprawiło, że Haffkine utracił obejmowane stanowisko i musiał wrócić do Anglii. Incydent zyskał nieoficjalne miano „małej afery Dreyfusa”, co było związane z jego żydowskim pochodzeniem.
Dochodzenie w sprawie zostało wznowione. Ustalono, że wszystkie dawki szczepionki pochodziły z tej samej buteleczki, której zawartość nie różniła się niczym od pozostałych. Przyczynę zgonu wszystkich Hindusów stanowiła niedokładnie wysterylizowana przez asystenta Haffkine′a nakrętka.
W lipcu 1907 brytyjskie dziennik „The Times” opublikował list otwarcie krytykujący postępowanie przeciwko Waldemarowi Haffkine'owi, pod którym podpisało się wielu znanych naukowców m.in.: Ronald Ross (laureat nagrody Nobla, prowadzący badania nad malarią), R.F.C. Leith (założyciel i fundator Instytutu Patologii Uniwersytetu Birmingham), William R. Smith (przewodniczący rady w Royal Institute of Public Health) oraz Simon Flexner (dyrektor laboratoriów Instytutu Badań Medycznych Rockefellera w Nowym Yorku). Poparcie ze strony grona naukowców doprowadziło do uniewinnienia Haffkine'a, jednak nigdy nie udało mu się odzyskać dawnej posady.
Materiały związane z wypadkiem zostały opublikowane wraz z prywatnymi dziennikami badacza dostępnymi na mikrofilmie i są dostępne w National Library of Medicine w Bethesda w stanie Maryland.
Późniejsze lata.
Pełnione przez naukowca obowiązki zostały powierzone innej osobie, dlatego Haffkine objął posadę w Kalkucie, gdzie pracował aż do przejścia na emeryturę w roku 1914.
Na starość powrócił do Francji i zamieszkał na stałe w Lozannie.
W 1925 laboratorium, w którym opracował szczepionkę przeciw dżumie nazwano na jego cześć Haffkine Institute.
W 1960 w Izraelu w setną rocznicę urodzin naukowca stworzono park, który nazwano jego imieniem.

</doc>
<doc id="1525085" url="https://pl.wikipedia.org/wiki?curid=1525085" title="Andrzej Kalinowski (żołnierz)">
Andrzej Kalinowski (żołnierz)

Andrzej Kalinowski herbu Kalinowa – wojownik, któremu, gdy poległ pod Obertynem 1531 r., wojsko usypało mogiłę, istniejącą jeszcze w końcu 1770 r.
Andrzej zostawił dwóch synów: Adriana i Jana. Adrian miał osiąść na Podlasiu i od niego wywodzić się miała większa część Kalinowskich z województwa podlaskiego. Po Janie, dziedzicu na Dziatkowcach i Kamionce, w powiecie kołomyjskim, było trzech synów: Jan, dziedzic Wołkowic i Grodziska, po którym tylko córka pozostała, oraz Marcin i Krzysztof, którzy są protoplastami dwóch odrębnych linii Kalinowskich, 

</doc>
<doc id="1525089" url="https://pl.wikipedia.org/wiki?curid=1525089" title="Skóra pergaminowata barwnikowa">
Skóra pergaminowata barwnikowa



</doc>
<doc id="1525090" url="https://pl.wikipedia.org/wiki?curid=1525090" title="Zizania wodna">
Zizania wodna

Zizania wodna ("Zizania aquatica") – gatunek rośliny z rodziny wiechlinowatych ("Poaceae"). Znany jest także pod zwyczajową nazwą „dziki ryż” lub „wodny owies”. Pochodzi z Ameryki Północnej. 
Morfologia.
Trawa jednoroczna o wysokości 1,5-2 m. Na szczycie źdźbła luźna wiecha o długości do 40 cm zawierająca jednokwiatowe kłoski. Owocem jest ziarniak o długości ok. 1,5 cm.
Zastosowanie.
Zbieractwem nasion zizanii tradycyjnie zajmowali się też rdzenni Amerykanie, stąd do dziś są one elementem kuchni amerykańskiej. Pierwotnie zizania rosła dziko na mokradłach, później uprawiana była w stawach rybnych. Obecnie uprawiana jest w USA, Australii i na Węgrzech. 
Zizania wytwarza nasiona o ciemnobrązowej barwie.

</doc>
<doc id="1525093" url="https://pl.wikipedia.org/wiki?curid=1525093" title="Onufrowicz">
Onufrowicz

Osoby o nazwisku Onufrowicz:
Onufrowicz jest też patronimikiem od imienia Onufry. Niektóre noszące je osoby:

</doc>
<doc id="1525096" url="https://pl.wikipedia.org/wiki?curid=1525096" title="Urzędy konsularne w Polsce według miast">
Urzędy konsularne w Polsce według miast

Lista urzędów konsularnych znajdujących się na obszarze Polski.
Wyróżnia się placówki dyplomatyczne, prowadzone przez zawodowych dyplomatów, gdzie najwyższą funkcję pełni konsul generalny – w konsulatach generalnych, a także konsulatach zwykłych. Przeważająca większość to reprezentacja ceremonialna w postaci konsula honorowego, zazwyczaj miejscowego z powiązaniami z danym krajem.
Bibliografia.
——

</doc>
<doc id="1525097" url="https://pl.wikipedia.org/wiki?curid=1525097" title="Ludwig Piskaçek">
Ludwig Piskaçek



</doc>
<doc id="1525099" url="https://pl.wikipedia.org/wiki?curid=1525099" title="Guido Werdnig">
Guido Werdnig

Guido Werdnig (ur. 20 czerwca 1844 w Ratschach, zm. 26 kwietnia 1919) – austriacki lekarz wojskowy i neurolog. W 1891 roku opisał, niezależnie od Johanna Hoffmanna, postać rdzeniowego zaniku mięśni, określaną niekiedy jako zespół Werdniga-Hoffmanna.
Życiorys.
Urodził się 20 czerwca 1844 roku jako syn Antona Werdniga w Ratschach, dzisiaj Rateče w Słowenii. Uczęszczał do szkoły w Cilli (dziś Celje), i ukończył ją z wyróżnieniem w 1862 roku. W 1863 roku rozpoczął studia na Akademii Józefa, założonej w 1785 roku przez Józefa II i kształcącej lekarzy wojskowych. Po ukończeniu studiów medycznych w 1868 roku Werdnig służył dziesięć lat w armii, najpierw jako starszy lekarz wojskowy, w końcu jako lekarz regimentu. Jego służba przypadła na tłumienie buntów w południowej Dalmacji i okupację Bośni, stąd często zmieniał miejsca praktyki służąc w różnych szpitalach wojskowych na obszarze walk. Opublikował wtedy pierwsze prace, na łamach czasopisma medycyny wojskowej Johanna Schnitzlera "Allgemaine Militararztliche Zeitung".
W 1877 roku poślubił w Linzu Franziskę Pummer; mieli dwoje dzieci, Giselę (1880-?) i Ottona (1885-?). W 1879 roku zakończył służbę w stopniu lekarza batalionu. Od 1874 roku mieszkał w Wiedniu.
W Wiedniu zainteresował się neurologią, pracował w tamtejszym Instytucie Anatomii i Fizjologii Uniwersytetu Wiedeńskiego u Heinricha Obersteinera. W 1888 roku przeniósł się do Grazu, gdzie kontynuował swoją praktykę neurologiczną w Instytucie Anatomii patologicznej Uniwersytetu w Grazu. W 1896 roku wrócił do Wiednia, i skupił się na praktyce lekarskiej, porzucając karierę naukową.
Poza neurologią zajmował się numizmatyką: w 1888 roku opublikował książkę na temat monet Republiki Weneckiej.
W 1907 roku nagle doznał spastycznej paraparezy kończyn dolnych i do końca życia pozostał przykuty do łóżka. Po śmierci żony opiekowała się nim córka. Od 24 czerwca 1918 roku w "Niederösterreichische Landessanatorium Am Steinhof", gdzie zmarł 26 kwietnia następnego roku.

</doc>
<doc id="1525104" url="https://pl.wikipedia.org/wiki?curid=1525104" title="Ryszard Smożewski">
Ryszard Smożewski

Ryszard Smożewski (właśc. Alfred Smożewski, ur. 16 lutego 1930 w Zamościu, zm. 13 listopada 2008 w Tarnowie) – dziennikarz, reżyser, scenarzysta, publicysta. W latach 1972–1988 dyrektor Tarnowskiego Teatru im. Ludwika Solskiego.
Za kadencji Smożewskiego w tym teatrze występowali m.in. następujący aktorzy: Ryszard Kotys, Jerzy Wasiuczyński, Andrzej Bieniasz, Andrzej Grabowski, Lucyna Malec, Krzysztof Stroiński, Włodzimierz Matuszak, Elżbieta Kijowska, Stanisław Elsner, Monika Niemczyk, Anna Tomaszewska, Bronisław Opałko, Paweł Jakub Korombel. Spektakle teatralne były adaptowane dla potrzeb telewizji ("Łgarz" Carla Goldoniego), wprowadzano niecodzienną scenografię (spektakl "Przepraszam czy tu biją" Marka Piwowskiego).
Odznaczony w 1976 Krzyżem Kawalerskim Orderu Odrodzenia Polski.
Został pochowany w Tarnowie, na Cmentarzu Komunalnym Krzyż II.

</doc>
<doc id="1525107" url="https://pl.wikipedia.org/wiki?curid=1525107" title="Zoltán Berczik">
Zoltán Berczik

Zoltán Berczik (ur. 17 kwietnia 1937 w Nowym Sadzie, zm. 11 stycznia 2011) - węgierski tenisista stołowy, sześciokrotny medalista mistrzostw świata, sześciokrotny mistrz Europy. 
Sześciokrotnie zdobywał medale podczas mistrzostw świata, a największe sukcesy odnosił w deblu. Nie zdobył wprawdzie tytułu, jednak trzykrotnie był wicemistrzem świata (dwukrotnie drużynowo i jeden raz w deblu). W mistrzostwach Europy ośmiokrotnie zdobywał medale. Dwukrotnie był mistrzem Starego Kontynentu indywidualnie i drużynowo oraz raz w deblu i mikście.

</doc>
<doc id="1525108" url="https://pl.wikipedia.org/wiki?curid=1525108" title="Zoltan Berczik">
Zoltan Berczik



</doc>
<doc id="1525109" url="https://pl.wikipedia.org/wiki?curid=1525109" title="Gábor Gergely">
Gábor Gergely

Gábor Gergely (ur. 21 czerwca 1953 w Budapeszcie) - węgierski tenisista stołowy, dwukrotny mistrz świata, czterokrotny mistrz Europy.
Czterokrotnie zdobywał medale podczas mistrzostw świata, a największe sukcesy odniósł w 1975 roku w Kalkucie zostając mistrzem świata w grze podwójnej (w parze z Istvánem Jónyerem) oraz podczas mistrzostw w 1979 roku w Pjongjangu, gdzie w turnieju drużynowym sięgnął również po złoto.
W mistrzostwach Europy dziewięciokrotnie zdobywał medale. Dwukrotnie był mistrzem Starego Kontynentu drużynowo oraz jeden raz w grze pojedynczej i podwójnej. Najbardziej udane były dla niego mistrzostwa Europy w Duisburgu (1978) podczas których trzykrotnie wywalczył tytuł mistrzowski (w singlu, deblu i drużynowo).
Zwycięzca Europa Top 12 w Pradze (1978).

</doc>
<doc id="1525110" url="https://pl.wikipedia.org/wiki?curid=1525110" title="Gabor Gergely">
Gabor Gergely



</doc>
<doc id="1525116" url="https://pl.wikipedia.org/wiki?curid=1525116" title="Jacques Secrétin">
Jacques Secrétin

Jacques Secrétin (ur. 18 marca 1949 w Carvin, zm. 25 listopada 2020) – francuski tenisista stołowy, mistrz świata, czterokrotny mistrz Europy.
Pięciokrotnie zdobywał medale podczas mistrzostw świata, a największy sukces odniósł w 1977 roku w Birmingham zostając mistrzem świata w grze mieszanej (w parze z Claude Bergeret).
W mistrzostwach Europy dziesięciokrotnie zdobywał medale. Był mistrzem Starego Kontynentu jeden raz w grze pojedynczej, podwójnej, mieszanej i drużynowo. Najbardziej udane były dla niego mistrzostwa Europy w Pradze (1976), gdzie wywalczył tytuł mistrzowski w grze pojedynczej i w Moskwie (1984), podczas których dwukrotnie sięgnął po złoto (w grze mieszanej i drużynowo) oraz zdobył brąz w grze podwójnej.

</doc>
<doc id="1525117" url="https://pl.wikipedia.org/wiki?curid=1525117" title="Jacques Secretin">
Jacques Secretin



</doc>
<doc id="1525119" url="https://pl.wikipedia.org/wiki?curid=1525119" title="Simone Bentivoglio">
Simone Bentivoglio

Simone Bentivoglio (ur. 29 maja 1985 w Pinerolo) – włoski piłkarz występujący na pozycji środkowego pomocnika. Zawodnik Venezii.
Kariera klubowa.
Simone Bentivoglio jest wychowankiem Juventusu. Sezon 2005/2006 spędził na wypożyczeniu w drugoligowym zespole AC Mantova. Zajął z nim 4. miejsce w rozgrywkach Serie B, a w barażach o awans do pierwszej ligi Mantova przegrała z Torino FC. Włoch rozegrał w lidze 16 meczów, jednak tylko 2 z nich w podstawowym składzie. Po zakończeniu rozgrywek połowę praw do karty Bentivoglio przejęło Chievo. Włodarze tego klubu na sezon 2006/2007 wypożyczyli piłkarza do Modeny. Włoch od razu wywalczył sobie miejsce w podstawowej jedenastce nowej drużyny. Razem z Modeną Bentivoglio nie radził sobie jednak najlepiej i w końcowej tabeli Serie B uplasował się dopiero na 15. pozycji.
W 2007 Bentivoglio powrócił do Chievo. W sezonie 2007/2008 zwyciężył z nim w rozgrywkach Serie B i awansował do pierwszej ligi. W Serie A zadebiutował 31 sierpnia w wygranym 2:1 pojedynku przeciwko Regginie. Pierwszego gola zdobył natomiast 14 grudnia, kiedy to Chievo przegrało 2:4 wyjazdowe spotkanie z Interem Mediolan. Na początku sezonu 2010/2011 Bentivoglio rozegrał setny ligowy mecz w barwach klubu z Werony.
Kariera reprezentacyjna.
Bentivoglio ma za sobą występy w młodzieżowych reprezentacjach Włoch. Grał w każdym z juniorskich zespołów swojego kraju, dla których łącznie rozegrał 44 mecze i strzelił 4 gole. W zespole do lat 21 zadebiutował 12 grudnia 2006 w pojedynku z Luksemburgiem.

</doc>
<doc id="1525120" url="https://pl.wikipedia.org/wiki?curid=1525120" title="NLD (ujednoznacznienie)">
NLD (ujednoznacznienie)



</doc>
<doc id="1525121" url="https://pl.wikipedia.org/wiki?curid=1525121" title="Reggae nad Wartą">
Reggae nad Wartą

Reggae nad Wartą – festiwal muzyki reggae, organizowany w miejskim Amfiteatrze w Gorzowie Wielkopolskim w latach 1986-1991 oraz ponownie po reaktywacji od roku 2005.
Historia.
Pierwsza edycja festiwalu odbyła się w lipcu 1986 roku. Początkowo jej organizatorami byli głównie poznaniacy (m.in. Krzysztof Wodniczak i Zdzisław Nowak, manager zespołu Gedeon Jerubbaal), gdyż impreza miała być niejako plenerową kontynuacją przeglądu Reggae Is King, który odbywał się właśnie w stolicy Wielkopolski w latach 1984-1986. Pierwotnie zakładano lokalizację festiwalu w Koninie, jednak w związku z faktem, że w zaplanowanym terminie miał się tam odbywać festiwal muzyki dziecięcej, zdecydowano się przenieść imprezę do Gorzowa.
Już pierwsza edycja imprezy okazała się być dużym sukcesem. Dwa dni koncertów obejrzało łącznie kilkanaście tysięcy osób (karnet kosztował 1200 złotych). Na scenie pojawiła się niemal cała ówczesna czołówka polskiego reggae – Gedeon Jerubbaal, Daab, Izrael, R.A.P. oraz Rokosz, a także wiele mniej znanych i dziś już zupełnie zapomnianych formacji, takich jak Niepodległość Trójkątów, Illai, Raja Bess, Rondo, Grass, Katharsis, Zgoda czy Izaak. W Radzie Artystycznej festiwalu zasiedli m.in. tacy znawcy gatunku jak Włodzimierz Kleszcz i Sławomir Gołaszewski. Gwiazdą z zagranicy był pochodzący z Gambii, ale mieszkający w Szwecji Demba Conta wraz ze swoim zespołem The Rub-a-Dub Band.
Zachęceni powodzeniem imprezy organizatorzy postanowili kontynuować ją w kolejnych latach. Nie wszystkie te edycje okazały się równie udane, zawsze jednak przyciągały kilka renomowanych grup i mnóstwo młodych, debiutujących zespołów. Gościnnie wystąpiły na nich także formacje niemające wiele wspólnego ze sceną reggae, jak np. Dżem czy czechosłowacki Ivan Hlas a Nahlas. Ostatnia edycja festiwalu w tej formule odbyła się w roku 1991. W wyniku m.in. afery z podrobionymi biletami (choć Amfiteatr zapełnił się niemal całkowicie, wejściówek sprzedano bardzo mało) finansowy krach ponieśli jego organizatorzy, co uniemożliwiło kontynuację imprezy w latach kolejnych.
W roku 2005 do idei postanowiły wrócić władze miasta Gorzowa. Początkowo postanowiono organizować imprezę w ramach Dni Gorzowa na początku czerwca, zaś od roku 2007 odbywa się ona w lipcu, nadal jednak pozostając pod patronatem Urzędu Miasta Gorzów Wielkopolski.

</doc>
<doc id="1525122" url="https://pl.wikipedia.org/wiki?curid=1525122" title="Lubicz (stacja kolejowa)">
Lubicz (stacja kolejowa)

Lubicz – stacja kolejowa w Lubiczu Dolnym, w województwie kujawsko-pomorskim, w Polsce. Znajdują się tu 3 perony. Stacja jest obsługiwana wyłącznie przez pociągi osobowe prywatnego przewoźnika kolejowego Arriva RP.
W roku 2017 stacja obsługiwała 0–9 pasażerów na dobę.

</doc>
<doc id="1525125" url="https://pl.wikipedia.org/wiki?curid=1525125" title="Pstrążeń srebrzysty">
Pstrążeń srebrzysty

Pstrążeń srebrzysty ("Gasteropelecus sternicla") – gatunek słodkowodnej ryby kąsaczokształtnej z rodziny pstrążeniowatych (Gasteropelecidae). Jest typem nomenklatorycznym rodzaju "Gasteropelecus". Ta ryba jest hodowana w akwariach.
Występowanie.
Pstrążeń srebrzysty żyje w wodach Brazylii, Surinamu oraz Gujany.
Odżywianie.
Pstrążeń srebrzysty żywi się każdym rodzajem pokarmu.
Hodowla akwariowa.
Powierzchnia akwarium powinna być wolna od roślin, choć dobrze jest umieścić kępki roślin, które płożą się pod powierzchnią wody. Akwarium powinno być szczelnie przykryte. Zalecana jest woda miękka i nieco kwaśna. Temperatura wody powinna wynosić 22–26 °C.

</doc>
<doc id="1525127" url="https://pl.wikipedia.org/wiki?curid=1525127" title="Port lotniczy Saskatoon">
Port lotniczy Saskatoon

Port lotniczy Saskatoon (IATA: YXE, ICAO: CYXE) – międzynarodowy port lotniczy położony 5,6 km na północny zachód od Saskatoon, w prowincji Saskatchewan, w Kanadzie.

</doc>
<doc id="1525130" url="https://pl.wikipedia.org/wiki?curid=1525130" title="UPA-Północ">
UPA-Północ

UPA-Północ – grupa (generalny obwód wojskowy - HWO) Ukraińskiej Powstańczej Armii, utworzona w listopadzie 1943 roku z oddziałów UPA działających na terenie Wołynia i Polesia.
Dowódcą UPA-Północ został mianowany płk. Dmytro Klaczkiwski „Kłym Sawur”.
Grupa UPA-Północ składała się z trzech okręgów wojskowych (WO):
W kwietniu 1944 roku w skład grupy wchodziły kurenie: „Storczana”, „Mamaja”, „Dyka”, „Doksa”, „Dowbenka”, „Buwałoho”, „Andrija Szuma”, „Zalizniaka”, oraz sotnia „Wańki”.
W sierpniu 1944 wskutek wielkich strat została zreorganizowana, i składała się od tej pory z dwóch WO: Zawychost i 444.

</doc>
<doc id="1525134" url="https://pl.wikipedia.org/wiki?curid=1525134" title="Stefan Vogoride">
Stefan Vogoride

Stefan Vogoride (bułg. "Стефан Богориди", rum. "Ştefan Vogoride;" ur. ok. 1775, zm. 1859) – dostojnik osmański pochodzenia bułgarskiego, kajmakam Mołdawii w latach 1821–1822, książę Samos.
Biografia.
Studiował w greckiej szkole w Bukareszcie. Pełnił ważne funkcje na dworze sułtańskim, m.in. był dragomanem w Egipcie. W okresie powstania antytureckiego wywołanego przez Aleksandra Ipsilantiego w 1821 został kajmakamem Mołdawii – do czasu powołania przez Wysoką Portę nowego hospodara Jana Sturdzy. Jego rządy przypadły na okres bezlitosnego tłumienia przez armię turecką powstania Ipsilantiego, m.in. podpalona została wówczas stolica Mołdawii, Jassy. W 1833 roku został księciem Samos.
Vogoride miał duże zasługi dla narodowego ruchu bułgarskiego. Sam pochodził z bułgarskiego rodu, posługiwał się językiem bułgarskim i nosił bułgarski ubiór. Mimo iż był lojalnym sługą sułtana i zdawał sobie sprawę z nierealności dalej idących reform imperium, wspierał bułgarską działalność kulturalną oraz niezależność organizacji kościelnej.

</doc>
<doc id="1525135" url="https://pl.wikipedia.org/wiki?curid=1525135" title="UPA-Południe">
UPA-Południe

UPA-Południe – grupa (generalny obwód wojskowy - HWO) Ukraińskiej Powstańczej Armii, zorganizowana w końcu stycznia 1944 na południowych terenach obecnego obwodu równieńskiego. Grupa ta czasami nazywana była także UPA-Wschód ("UPA-Schid").
Dowódcą UPA-Południe został Wasyl Kuk "Łemisz".
Grupa dzieliła się na 3 okręgi wojskowe (WO):
Pod koniec 1944 wskutek strat UPA-Południe przestała istnieć jako odrębna struktura.

</doc>
<doc id="1525136" url="https://pl.wikipedia.org/wiki?curid=1525136" title="Jan Sturdza">
Jan Sturdza

Jan Sturdza (rum. "Ioniţă Sandu Sturdza"; zm. 1828) – hospodar Mołdawii w latach 1822–1828.
Biografia.
Pochodził z lokalnej rodziny bojarskiej. W 1822 został mianowany przez sułtana tureckiego hospodarem mołdawskim. Stało się to w wyniku upadku powstania antytureckiego wznieconego w Mołdawii przez greckiego działacza narodowego Aleksandra Ipsilantiego – Turcja zrażona do Greków, zarządzających księstwami naddunajskimi przez poprzednie stulecie, a obecnie toczących walkę o niepodległość zdecydowała się na ich usunięcie z obu państw, co oznaczało tam kres ery fanariotów, i zastąpienie ich władcami rodzimymi.
W okresie swojego panowania Jan Sturdza podejmował działania w celu unowocześnienia państwa, opierając się na liberalnej części społeczeństwa i zmagając się z wielkimi bojarami, sprzeciwiającymi się uszczuplania swych przywilejów, z częściowym tylko skutkiem (nie zdołał m.in. zlikwidować zwolnienia bojarów od podatków).
W 1826 doszło do konferencji rosyjsko-tureckiej w Akermanie, podczas której ustalono nowe zasady wyborów hospodarów Mołdawii i Wołoszczyzny (m.in. wybór przez lokalne zgromadzenia, zatwierdzanie ich nie tylko przez Turcję, ale też przez Rosję, siedmioletnia kadencja) oraz amnestię dla uczestników powstania z 1821 (którzy byli niechętni Sturdzy).
W 1828 wybuchła wojna rosyjsko-turecka: do Mołdawii wkroczyły wojska rosyjskie, a Sturdza dostał się do niewoli, gdzie wkrótce zmarł.

</doc>
<doc id="1525137" url="https://pl.wikipedia.org/wiki?curid=1525137" title="Transportes Aéreos Guatemaltecos">
Transportes Aéreos Guatemaltecos

Transportes Aéreos Guatemaltecos – prywatna gwatemalska linia lotnicza z siedzibą w Gwatemali.

</doc>
<doc id="1525142" url="https://pl.wikipedia.org/wiki?curid=1525142" title="Jerzy Krasicki">
Jerzy Krasicki

Jerzy Krasicki (ur. 8 listopada 1927 w Łucku, zm. 22 maja 2004) – polski prozaik oraz aktor teatralny.
Życiorys.
Ukończył filologię polską na UJ. Debiutował jako prozaik na łamach tygodnika „Życie Literackie” w 1959 roku. Był aktorem w teatrach w Poznaniu, Katowicach i Krakowie. Wystąpił w kilku filmach, grając epizodyczne role.
Pochowany na Cmentarzu Rakowickim (Wojskowym) w Krakowie (kwatera LXXXIV-14-56). 

</doc>
<doc id="1525146" url="https://pl.wikipedia.org/wiki?curid=1525146" title="Onepress">
Onepress



</doc>
<doc id="1525147" url="https://pl.wikipedia.org/wiki?curid=1525147" title="15 Armia (RFSRR)">
15 Armia (RFSRR)

15 Armia () – związek operacyjny Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Sformowana 4 stycznia 1919 r. w Rydze pod nazwą Armii Radzieckiej Łotwy, poprzez przekształcenie Grupy Armijnej Łotwy, stworzonej w grudniu roku poprzedniego na potrzeby rozpoczętej w listopadzie ofensywy Armii Czerwonej na Łotwie, na bazie 1 Dywizji Strzelców Łotewskich. Działała od lutego 1919 w składzie Frontu Zachodniego, utworzonego 19 lutego 1919. Jej jednostki osłaniały Piotrogród przed wojskami Judenicza, toczyły walki z oddziałami estońskimi. 
Armia Radzieckiej Łotwy została przekształcona w 15 Armię 7 czerwca 1919 r., kiedy po utracie Kurlandii i Semigalii, większości Liwonii oraz Rygi dowództwo Armii Czerwonej uznało utrzymywanie odrębnych wojsk Łotewskiej Socjalistycznej Republiki Radzieckiej za bezzasadne. Armia brała następnie w styczniu 1920 r. udział w bitwie pod Dyneburgiem, walcząc przeciwko połączonym siłom polskim i łotewskim. Poniosła klęskę, po której Łotewska Socjalistyczna Republika Radziecka przestała istnieć. 
Wiosną 1920 przerzucona na Białoruś do walk przeciwko Polakom. 
Podczas ofensywy majowej 1920 oddziały 15 Armii, działające na północ od Dźwiny, były połączone pod dowództwem Sergiejewa w Grupę Północną, której za zadanie postawiono sforsowanie Dźwiny w rejonie na zachód od Połocka. 15 Armia uderzyła na słabe oddziały Dywizji Litewsko-Białoruskiej, zajmującej mniej więcej bieg rzeki Ułły. Oddziały tejże dywizji zostały rozbite i rozproszone już pierwszego dnia bolszewickiego ataku.
Podczas ofensywy lipcowej 1920 roku 15 Armia pod dowództwem Augusta Korka otrzymała rozkaz uderzenia w kierunku Głębokiego. Wyróżniła się w bitwie nad Wkrą. Zmuszona do odwrotu poniosła klęskę w bitwie pod Łomżą. Jej resztki uszły wzdłuż granicy pruskiej nad Niemen. Odtworzona wzięła udział w bitwie nad Niemnem, gdzie poniosła duże straty. Rozformowana w grudniu 1920.
Struktura organizacyjna.
"skład niepełny"
Razem: 32760 „bagnetów”, 740 „szabel”, 625 km i 128 dział.

</doc>
<doc id="1525149" url="https://pl.wikipedia.org/wiki?curid=1525149" title="Razbora pięknopłetwa">
Razbora pięknopłetwa

Razbora pięknopłetwa ("Rasbora kalochroma") – gatunek ryby z rodziny karpiowatych (Cyprinidae). Jest to ryba hodowana w akwariach.
Występowanie.
Razbora pięknopłetwa żyje w wodach Azji Południowo-Wschodniej (Półwysep Malajski i Indonezja).
Pożywienie.
Żywi się każdym rodzajem pokarmu.
Warunki hodowlane.
Szczególnie ważne jest zachowanie dobrej jakości wody. Powinno się zapewnić razborze wiele przestrzeni do pływania, akwarium z kępkami roślinności oraz miękką i kwaśną wodą. Ten gatunek nie lubi jaskrawego światła. Temperatura wody powinna wynosić ok. 26,5 °C.

</doc>
<doc id="1525151" url="https://pl.wikipedia.org/wiki?curid=1525151" title="USS R. E. &amp; A. H. Watson">
USS R. E. &amp; A. H. Watson



</doc>
<doc id="1525152" url="https://pl.wikipedia.org/wiki?curid=1525152" title="Jan Paweł Krasnodębski">
Jan Paweł Krasnodębski

Jan Paweł Krasnodębski (ur. 12 czerwca 1947 w Bytomiu) – polski prozaik i poeta. Debiutował w 1970 na łamach czasopisma „Odra”.
Laureat nagrody im. Andrzeja Bursy (1973).

</doc>
<doc id="1525154" url="https://pl.wikipedia.org/wiki?curid=1525154" title="Helion edukacja">
Helion edukacja



</doc>
<doc id="1525157" url="https://pl.wikipedia.org/wiki?curid=1525157" title="15 Armia">
15 Armia



</doc>
<doc id="1525158" url="https://pl.wikipedia.org/wiki?curid=1525158" title="Dyskografia Jimiego Hendriksa">
Dyskografia Jimiego Hendriksa

Jimi Hendrix (1942–1970) był amerykańskim gitarzystą i wokalistą, którego kariera trwała od 1962 do 1970 roku. Jego dyskografia zawiera nagrania wydane w trakcie jego życia. Zanim stał się sławny, nagrał 24 single jako muzyk sesyjny z amerykańskimi artystami R&amp;B, takimi jak The Isley Brothers i Little Richard.
Począwszy od końca 1966, wydał 3 bestsellerowe albumy i 13 singli z The Jimi Hendrix Experience. Składanka utworów Experience i połowa albumu nagranego na Monterey Pop Festival zostały wydane przed jego śmiercią. Po rozpadzie Experience w połowie 1969 roku, utwory z jego występów zostały zamieszczone na "" i "Band of Gypsys". Wydano też singiel zespołu Band of Gypsys.
Albumy i single Hendrixa były oryginalnie wydawane przez Track Records w Wielkiej Brytanii i Reprise Records w USA. Track wydał również "Band of Gypsys", ale w związku ze sporem sądowym ukazał się on w USA nakładem Capitol Records. Soundtrack z Woodstock wydało Atlantic Records i podlegające mu Cotillion Records w USA. Przez lata, katalog Hendrixa był dystrybuowany przez wiele wydawnictw, włączając spadkobiercę Track – Polydor Records w Europie i Wielkiej Brytanii, i MCA Records w USA. W 2010, Sony – Legacy Recordings zostało wyłącznym dystrybutorem nagrań należących do Experience Hendrix, rodzinnej firmy spadkobierców artysty.
Utwory Hendrixa jako akompaniatora znajdują się na płytach wielu różnych wytwórni. Kiedy stał się sławny wziął udział w nagraniach kilku różnych artystów. W dodatku do singli i albumów legalnie wydanych przed jego śmiercią, ukazały się dwa albumy zawierające dema i outtake nagrane z Curtisem Knightem z mylącymi okładkami i tytułami, sugerującymi większy udział artysty, co potępił sam Hendrix. Więcej albumów wydano po śmierci artysty.

</doc>
<doc id="1525159" url="https://pl.wikipedia.org/wiki?curid=1525159" title="16 Armia (RFSRR)">
16 Armia (RFSRR)

16 Armia () – związek operacyjny Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Sformowana w listopadzie 1918, początkowo jako Armia Zachodnia. Od marca 1919 przemianowana na Armię Białorusko-Litewską, a w czerwcu 1919 na 16 Armię. Wchodziła w skład Frontu Zachodniego, operowała na terenie Litwy i Białorusi. Latem 1919 poniosła duże straty i została odrzucona przez Polaków za Berezynę.
W czerwcu 1919 liczyła 14.318 bagnetów, 99 szabel, 415 km i 168 dział. Na początku listopada 1919 liczyła już 14.860 bagnetów, 830 szabel, 396 km i 97 dział.
Podczas ofensywy lipcowej 1920 16 Armia otrzymała rozkaz sforsowania Berezyny, a następnie natarcia w kierunku Ihumenia. Z 16 Armią współdziałać miała Grupa Mozyrska. Latem 1920 dotarła do Warszawy i szturmowała stolicę Polski. Podczas odwrotu znad Wisły uległa rozbiciu. Odtworzona we wrześniu 1920 poniosła duże straty podczas operacji niemeńskiej. Po podpisaniu rozejmu między Polską i Rosją Sowiecką skutecznie walczyła z oddziałami gen. Bulaka-Bałachowicza. Rozformowana w maju 1921.
Przekształcenia.
Zachodnia Armia Radziecka → Litewsko-Białoruska Armia Radziecka → 16 Armia

</doc>
<doc id="1525160" url="https://pl.wikipedia.org/wiki?curid=1525160" title="Środki przeciwbólowe">
Środki przeciwbólowe



</doc>
<doc id="1525162" url="https://pl.wikipedia.org/wiki?curid=1525162" title="16 Armia">
16 Armia



</doc>
<doc id="1525165" url="https://pl.wikipedia.org/wiki?curid=1525165" title="Bez zobowiązań">
Bez zobowiązań

Bez zobowiązań (ang. "Once Is Not Enough") – amerykański melodramat z 1975 roku sfilmowany na podstawie powieści "Bez zobowiązań" Jacqueline Susann.
Opis fabuły.
Mike Wayne jest producentem filmowym, który samotnie wychowuje córkę. W końcu żeni się, ale potem okazuje się, że jego żona jest biseksualistką. A jego córka jednocześnie uwodzi młodego playboya i miejscowego scenarzystę.
Obsada.
i inni
Nominacje i nagrody.
Oscary za rok 1975
Złote Globy 1975

</doc>
<doc id="1525167" url="https://pl.wikipedia.org/wiki?curid=1525167" title="Sławomir Kryska">
Sławomir Kryska

Sławomir Kryska (ur. 8 października 1935 w Lublińcu Śląskim, zm. 12 lutego 1996 w Warszawie) – polski poeta, prozaik, dziennikarz i scenarzysta, długoletni redaktor miesięcznika „Poezja” i dwutygodnika „Współczesność”.
Twórczość.
Kryska swój debiut miał w roku 1955. W roku 1960 ukończył polonistykę na Uniwersytecie Warszawskim. W latach 1965–1966 pracował w Wytwórni Filmowej Czołówka jako redaktor, później od roku 1966 do 1972 pracował w tygodniku studenckim „itd”. Był współpracownikiem redakcji „Sztandaru Młodych”, „Argumentów” i „Poezji”. W roku 1980 wstąpił do Polskiej Zjednoczonej Partii Robotniczej, a po jej rozwiązaniu do Socjaldemokracji Rzeczypospolitej Polskiej. Po zmianie ustroju wciąż pracował jako dziennikarz, w tym od roku 1994 pisał felietony dla tygodnika „Prawo i Życie”.

</doc>
<doc id="1525168" url="https://pl.wikipedia.org/wiki?curid=1525168" title="Nine to the Universe">
Nine to the Universe

Nine to the Universe – siódmy wydany pośmiertnie studyjny album Jimiego Hendrixa i trzeci wyprodukowany przez producenta Alana Douglasa, zupełnie niepodobny do dwóch poprzednich "Crash Landing" i "Midnight Lightning". Douglas tym razem nie edytował materiału poza usunięciem partii wokalnej Devon Wilson z utworu „Message from Nine to the Universe”. Pełne wersje kompozycji „Jimi/Jimmy Jam” i „Drone Blues” zostały zamieszczone na płycie "Hear My Music", która ukazała się w 2004 roku.
Lista utworów.
Autorem wszystkich utworów jest Jimi Hendrix.

</doc>
<doc id="1525169" url="https://pl.wikipedia.org/wiki?curid=1525169" title="Ulica Jana Kilińskiego">
Ulica Jana Kilińskiego

Ulica Jana Kilińskiego – nazwa ulic w Polsce;

</doc>
<doc id="1525174" url="https://pl.wikipedia.org/wiki?curid=1525174" title="Szczupieńczyk Dageta">
Szczupieńczyk Dageta

Szczupieńczyk Dageta ("Epiplatys dageti") – gatunek ryby z rodziny Nothobranchiidae. Bywa hodowana w akwariach.
Występowanie.
Szczupieńczyk Dageta żyje w nizinnych wodach słodkich wzdłuż wybrzeży Afryki Zachodniej – od Ghany po Gwineę.
Warunki hodowlane.
Akwarium powinno mieć minimum 60 cm długości, a podłoże powinno być z ciemnego piasku. Doskonale czuje się w cieniu roślin, jednakże potrzebuje także otwartej przestrzeni do pływania. Może przebywać z rybami ławicowymi, pielęgniczkami oraz kiryskami. Preferuje wodę miękką do średnio twardej. Temperatura wody powinna wynosić ok. 24 °C.
Pożywienie.
Szczupieńczyk Dageta żywi się młodymi rybami oraz pokarmem żywym i mrożonym.

</doc>
<doc id="1525177" url="https://pl.wikipedia.org/wiki?curid=1525177" title="Hugo Krzyski">
Hugo Krzyski

Hugo Krzyski, właśc. Hugo Piesch (ur. 3 lutego 1913 w Podwołoczyskach, zm. 9 maja 1991 w Krakowie) – polski aktor teatralny, filmowy i telewizyjny.
Życiorys.
Urodził się 3 lutego 1913 w Podwołoczyskach nad Zbruczem. Po wybuchu II wojny światowej i kampanii wrześniowej był internowany na Węgrzech, skąd przedostał się do Syrii i zgłosił się do Samodzielnej Brygady Strzelców Karpackich. W 1947 powrócił do Polski.
Występował na scenach Teatru Ziemi Pomorskiej w Toruniu (1938–1939), Teatru Polskiego w Poznaniu (1947–1948), Teatru Wojska Polskiego w Łodzi (1948–1949), Teatru Dramatycznego we Wrocławiu (1949–1951) oraz Teatru im. Juliusza Słowackiego w Krakowie (1951–1955 i 1966–1988). Aktor teatrów warszawskich: Powszechnego (1955–1959) i Ateneum (1959–1966).
Występował również w Teatrze Telewizji, m.in. w spektaklach: "Bal manekinów" Brunona Jasieńskiego w reż. Zygmunta Hübnera (1961), "Zygmunt August" Stanisława Wyspiańskiego w reż. Tadeusza Byrskiego (1961), "Wiele hałasu o nic" Williama Szekspira w reż. Ludwika René (1964), "Moralność pani Dulskiej" Gabrieli Zapolskiej w reż. Lidii Zamkow (1968), "Ożenek" Nikołaja Gogola w reż. Andrzeja Szafiańskiego (1968) oraz w roli doktora w przedstawieniu "Lilla Weneda" Juliusza Słowackiego w reż. Krystyny Skuszanki (1976), w roli Don Diego w "Cydzie" Stanisława Wyspiańskiego w reż. Ireny Wollen (1977) i w roli Ojca Pimena w "Borysie Godunowie" Aleksandra Puszkina w reż. Laco Adamíka (1981).
Zmarł w Krakowie. Pochowany na Cmentarzu Rakowickim (kwatera XIVA-23-21).

</doc>
<doc id="1525179" url="https://pl.wikipedia.org/wiki?curid=1525179" title="Aranka Kiszyna">
Aranka Kiszyna

Halina Aranka Ostrihansky-Kiszyna (ur. 27 maja 1924 w Prędocinku k. Radomia, zm. 14 listopada 2008 we Wrocławiu) – adwokat, doktor nauk prawnych.
Życiorys.
Była córką Rudolfa Ostrihansky'ego (1893–1963), pułkownika Wojska Polskiego II RP i żołnierza AK, najstarszą z czworga jego dzieci z Marią Walerią Gierycz.
Podczas II wojny światowej była żołnierzem AK. Po wojnie ukończyła studia na Wydziale Prawa Uniwersytetu Jagiellońskiego, pracę doktorską obroniła tamże w 1950.
Od 1963 do 2001 pracowała w Izbie Adwokackiej we Wrocławiu jako adwokat, w czasie trwania stanu wojennego podejmowała się obrony dolnośląskich opozycjonistów (broniła m.in. Ryszarda Kożucha z Solidarności Walczącej, aktora Bogusława Kierca i Józefa Piniora), za co w październiku 2008 otrzymała tytuł "Zasłużonego dla NSZZ Solidarność". Była też w tym czasie członkiem Arcybiskupiego Komitetu Charytatywnego, odznaczona Arcybiskupim Pierścieniem Tysiąclecia Archidiecezji Wrocławskiej, Krzyżem Kawalerskim Orderu Odrodzenia Polski (1998) oraz medalem 60-lecia Izby Adwokackiej we Wrocławiu.
Współautorka (pod pseudonimem "Sigma") książki "Rozmowy niekontrolowane" (Paryż, Instytut Literacki 1983, Biblioteka "Kultury", Tom 382, ).
Od 1999 do 2001 była Rzecznikiem Dyscyplinarnym Naczelnej Rady Adwokackiej.
Od 1950 żona Andrzeja Kiszy (1922–1996), również adwokata, z którym miała dwie córki: Marię i Agnieszkę. Pochowana we Wrocławiu na Cmentarzu Świętej Rodziny przy ul. Smętnej (Sępolno).

</doc>
<doc id="1525180" url="https://pl.wikipedia.org/wiki?curid=1525180" title="Epiplatys dageti">
Epiplatys dageti



</doc>
<doc id="1525181" url="https://pl.wikipedia.org/wiki?curid=1525181" title="Hugo Piesch">
Hugo Piesch



</doc>
<doc id="1525182" url="https://pl.wikipedia.org/wiki?curid=1525182" title="Człowiek, który chciał być królem">
Człowiek, który chciał być królem

Człowiek, który chciał być królem (ang. "The Man Who Would Be King") – amerykańsko-brytyjski film przygodowy z 1975 roku w reżyserii Johna Hustona, zrealizowany na podstawie opowiadania Rudyarda Kiplinga. Zdjęcia do filmu kręcono w Maroku (Marrakesz, Warzazat, Ajt Bin Haddu), we Francji (Chamonix) i w Anglii (Pinewood Studios pod Londynem).
Opis fabuły.
Indie, lata 80. XIX wieku. Daniel Dravot i Peachy Carnehan – byli żołnierze brytyjskiej armii – zawierają między sobą umowę. Wyruszają z Indii do wschodniego Afganistanu śladami Aleksandra Wielkiego. Awanturnicy chcą zapanować nad lokalnymi plemionami i grabić wszystko, co się da.
Nagrody i nominacje (wybrane).
Oscary za rok 1975
Złote Globy 1975
Nagrody BAFTA 1975

</doc>
<doc id="1525183" url="https://pl.wikipedia.org/wiki?curid=1525183" title="Darren Campbell">
Darren Campbell

Darren Campbell (ur. 12 września 1973 w Manchesterze) – brytyjski lekkoatleta, sprinter, wielokrotny medalista igrzysk olimpijskich i mistrzostw świata.
Największe sukcesy w startach indywidualnych osiągał w biegu na 100 metrów:
Osiągnięcia w biegu na 200 metrów:
Największe sukcesy Campbella związane są jednak z udziałem w sztafecie 4 × 100 metrów:
Wynik uzyskany podczas mistrzostw świata w Sewilli 29 sierpnia 1999) – 37,73 s – jest aktualnym rekordem Europy; sztafeta brytyjska pobiegła w składzie: Jason Gardener, Darren Campbell, Marlon Devonish oraz Dwain Chambers.

</doc>
<doc id="1525187" url="https://pl.wikipedia.org/wiki?curid=1525187" title="Siergiej Grigorjanc">
Siergiej Grigorjanc

Siergiej Grigorjanc, ros. Сергей Михайлович Григорьянц (ur. 2 listopada 1983 w Taszkencie) – rosyjski szachista, arcymistrz od 2003 roku. Aktualnie reprezentuje Węgry. 
Kariera szachowa.
Pomiędzy 1993 a 2000 r. wielokrotnie reprezentował Rosję na mistrzostwach świata i Europy juniorów w różnych kategoriach wiekowych, dwukrotnie zdobywając złote medale: w 1997 r. w Cannes (MŚ do 14 lat) oraz w 1999 r. w Litochoronie (ME do 16 lat).
Normy na tytuł arcymistrzowski wypełnił w Moskwie (2002, I m.), Sankt Petersburgu (2002, memoriał Michaiła Czigorina) i Pancevie (2003, dz. I m. wspólnie z Nikola Sedlakiem i Iwanem Czeparinowem). Do innych jego sukcesów na arenie międzynarodowej należą:
Najwyższy ranking w dotychczasowej karierze osiągnął 1 kwietnia 2007 r., z wynikiem 2594 punktów zajmował wówczas 32. miejsce wśród rosyjskich szachistów.

</doc>
<doc id="1525190" url="https://pl.wikipedia.org/wiki?curid=1525190" title="Sensus">
Sensus



</doc>
<doc id="1525194" url="https://pl.wikipedia.org/wiki?curid=1525194" title="Zabawna dama">
Zabawna dama

Zabawna dama – amerykański musical filmowy z 1975 roku.
Fabuła.
Lata 30., Nowy Jork. Fanny Brice jest gwiazdą rewii Ziegfelda na nowojorskim Broadwayu. Właśnie rozwiodła się z mężem Nickym. Wiąże się z Billym Rose – młodym i ambitnym tekściarzem, który potem zostaje producentem na Broadwayu, wsławionym ekstrawagancją i rozmachem prezentowanych widowisk, w końcu biznesmenem przeprowadzającym na giełdzie intratne operacje finansowe.
Nagrody i nominacje.
Oscary za rok 1975
Złote Globy 1975

</doc>
<doc id="1525195" url="https://pl.wikipedia.org/wiki?curid=1525195" title="Bobone Orsini">
Bobone Orsini



</doc>
<doc id="1525197" url="https://pl.wikipedia.org/wiki?curid=1525197" title="Niccolo (zm. 1200)">
Niccolo (zm. 1200)



</doc>
<doc id="1525198" url="https://pl.wikipedia.org/wiki?curid=1525198" title="Septem">
Septem



</doc>
<doc id="1525200" url="https://pl.wikipedia.org/wiki?curid=1525200" title="DFS 346">
DFS 346

DFS 346, Samolot 346 – niemiecki rakietowy samolot doświadczalny opracowany pod koniec II wojny światowej w Deutsche Forschungsanstalt für Segelflug (DFS).
Historia.
II wojna światowa.
Projekt naddźwiękowego samolotu doświadczalnego DFS 346 powstał w 1944 roku jako rozwinięcie prac konstrukcyjnych nad samolotem DFS 228 oraz wskutek zapotrzebowania na samolot badawczy, na którym można byłoby w sprawdzić możliwości praktyczne układu skrzydła o skosie dodatnim 45 stopni.
Prace nad samolotem DFS 346 powierzono konstruktorowi, Feliksowi Krachtowi z Niemieckiego Instytutu Badań Szybowcowych (DFS). W 1944 roku opracowano kilka modeli, które badano w tunelach aerodynamicznych w Berlinie i Darmstadt. W listopadzie 1944 roku prace badawcze przeniesiono do zakładów Siebel w Halle, gdzie rozpoczęto przygotowania do budowy prototypów. W maju 1945 roku zakłady Siebel zostały przejęte przez żołnierzy radzieckich. Niezmontowane prototypy DFS 346 oraz niemiecki personel fabryki zostały wywiezione do Związku Radzieckiego.
Po II wojnie światowej.
Po zakończeniu II wojny światowej Sowieci kontynuowali prace nad samolotem DFS 346. Niemieccy konstruktorzy wywiezieni do Związku Radzieckiego dokończyli budowę pierwszego prototypu w zakładach OKB-2 w Podberezje. W 1946 roku samolot DFS 346 oznaczony w ZSRR jako "Samolot 346" został przetransportowany na podmoskiewski poligon Toplistan. Tam przeprowadzono pierwsze loty ślizgowe oraz rozpoczęto szkolenie pilotów oblatywaczy.
Podczas pierwszego lotu z użyciem silnika rakietowego pilot Wolfgang Ziese miał przekroczyć prędkość dźwięku. Sukces ten spowodował, że Sowieci zdecydowali się na samodzielna budowę jeszcze dwóch prototypów. Powstałe w latach 1948-1951 egzemplarze nie były jednak tak udanymi konstrukcjami, jak pierwowzór. Obie maszyny uległy zniszczeniu w trakcie pierwszego lotu, podczas wyczepiania spod samolotu nosiciela.
Opis konstrukcji.
Samolot odrzutowy o metalowej, półskorupowej konstrukcji. Wykonany z duraluminium w kształcie cygara. Kadłub samolotu zakończony był dwiema dyszami wylotowymi silników rakietowych oraz statecznikiem pionowym, do którego w trzech czwartych jego wysokości przymocowany był statecznik poziomy. W połowie kadłuba samolotu zamocowane były skrzydła nośne o skosie dodatnim 45 stopni.
W nosie samolotu znajdowała się oszklona, ciśnieniowa kabina pilota, która w przypadku niebezpieczeństwa była odstrzeliwana od reszty kadłuba i pełniła funkcję kapsuły ratunkowej.
W środkowej części kadłuba samolotu znajdowały się zbiorniki na paliwo ciekłe C-Stoff i T-Stoff, a za nimi dwa silniki rakietowe Walter HWK 109-509 B każdy o ciągu 2000 kg (2 × 19,6 kN).
Samolot nie startował samodzielnie. DFS 346 był wynoszony na pułap 10 000 m z pomocą samolotu nosiciela. Według założeń niemieckich miał to być bombowiec Dornier Do 217, do którego DFS 346 miał być przymocowany na grzbiecie podobnie jak DFS 228. Po II wojnie światowej podczas prób w Związku Radzieckim DFS 346 był wynoszony pod prawym skrzydłem samolotu Boeing B-29 Superfortress.
Zastosowanie bojowe.
Projekt niemiecki zakładał wykorzystanie DFS 346 w charakterze szybkiego samolotu rozpoznawczego, który po starcie za pomocą samolotu nosiciela był odczepiany w powietrzu i samodzielnie kontynuował lot. Po wykonaniu zadania samolot miał powracać do bazy lotem ślizgowym i lądować na płozie umieszczonej pod kadłubem.

</doc>
<doc id="1525202" url="https://pl.wikipedia.org/wiki?curid=1525202" title="Czterej muszkieterowie">
Czterej muszkieterowie

Czterej muszkieterowie – amerykańsko-brytyjski film przygodowy na podstawie drugiej części powieści Aleksandra Dumasa "Trzej muszkieterowie". Kontynuacja filmu "Trzej muszkieterowie" z 1973.
Opis fabuły.
D'Artagnan, Atos, Portos i Aramis walczą w szeregach armii króla, która oblega twierdzę hugenotów - La Rochelle. Ludwik XIII, chcąc ukrócić plotki na temat romansu królowej Anny z księciem Buckingham, postanawia się rozprawić ze zwolennikami Brytyjczyków. Kardynał Richelieu decyduje się porwać powierniczkę królowej, Constance Bonancieux. Zadania podejmuje się Milady. Zakochany w Constance D'Artagnan rusza jej na ratunek.
Obsada.
i inni
Nagrody i nominacje.
Oscary za rok 1975
Nagrody BAFTA 1975

</doc>
<doc id="1525203" url="https://pl.wikipedia.org/wiki?curid=1525203" title="Karol Hauke">
Karol Hauke

Karol January Stanisław Hauke h. Bosak (ur. 19 września 1888 w Warszawie, zm. wiosną 1940 w Charkowie) – pułkownik dyplomowany artylerii Wojska Polskiego, ofiara zbrodni katyńskiej.
Życiorys.
Pochodził z rodziny o długoletnich tradycjach militarnych i patriotycznych. Był praprawnukiem Fryderyka Karola Haukego, prawnukiem gen. Maurycego Hauke, wnukiem gen. Aleksandra Hauke, synem Zygmunta Hauke h. Bosak (1851–1912) i Zofii z Kosteckich h. Leszczyc (ur. 1857). 
Ukończył gimnazjum klasyczne i zdał egzamin dojrzałości w Rydze. W latach 1908–1909 odbył jednoroczną ochotniczą służbę w armii rosyjskiej, którą ukończył w stopniu chorążego. W latach 1909–1914 studiował na Wydziale Inżynierii Lądowej na Politechnice Ryskiej. W trakcie studiów został przyjęty do korporacji akademickiej Arkonia.
Służba w Armii Rosyjskiej.
W 1914 zmobilizowany do armii rosyjskiej, kolejno awansuje do stopnia podporucznika i porucznika. W 1917 brał udział w walkach w Prusach Wschodnich, na Suwalszczyźnie, Grodzieńszczyźnie i Wileńszczyźnie. We wrześniu 1917 na własna prośbę przeniesiony do I Korpusu Polskiego. W styczniu 1918 aresztowany przez bolszewików, osadzony w więzieniu, następnie internowany.
Służba w Wojsku Polskim.
15 stycznia 1919 zgłosił się do Wojska Polskiego i został skierowany do Szkoły Podchorążych w Rembertowie. Następnie pełnił służbę w 1 pułku artylerii polowej Legionów jako dowódca baterii. W tym czasie awansował do stopnia kapitana. W lipcu 1919 w Biedrusku przystąpił do organizacji III dywizjonu 3 pułku artylerii polowej Wielkopolskiej (w styczniu 1920 przemianowanego na 14 Wielkopolski pułk artylerii polowej), którego był pierwszym dowódcą. 5 września 1919 wraz z dowodzonym przez siebie pododdziałem przybył do Bobrujska, a później do Głębokiego. 19 września 1919 rozpoczął marsz na Połock rozpoczynając walki na froncie litewsko-białoruskim. "W walkach pod Jakimorką 17 marca 1920 odznaczył się męstwem, odwagą i rozwagą. W największym ogniu kulomiotów i karabinów posuwał się w linii piechoty, obserwując i kierując ogień swoich baterii, przez co dał największe atuty strzelcom. W najkrytyczniejszym położeniu swą energią i spokojem wywierał wielki wpływ na otoczenie. Swym przykładem osobistym, odwagą i brawurą przyczynił się do zwycięstwa". 19 września 1920 w folwarku Prużany odznaczony przez gen. Daniela Konarzewskiego Krzyżem Srebrnym Orderu Virtuti Militari.
W kwietniu 1921, po zakończeniu wojny, wcielony został wraz z całym dywizjonem do nowo powstałego 25 pułku artylerii polowej w Kaliszu. W następnym roku przeniesiony do 7 pułku artylerii ciężkiej, awansując do stopnia majora. W latach 1922–1924 był słuchaczem Kursu Normalnego Wyższej Szkoły Wojennej w Warszawie. Z dniem 1 października 1924, po ukończeniu kursu i uzyskaniu dyplomu naukowego oficera Sztabu Generalnego, przydzielony został do Oddziału III Sztabu Generalnego WP, na stanowisko kierownika referatu. W latach 1925–1926 był zastępcą dowódcy 3 pułku artylerii polowej Legionów. Z dniem 24 października 1926 przydzielony został do dowództwa 3 Dywizji Piechoty Legionów w Zamościu na stanowisko szefa sztabu. W 1927 wyznaczony został na stanowisko oficera sztabu Inspektoratu Armii gen. dyw. Aleksandra Osińskiego. W okresie od 23 kwietnia 1929 do 29 kwietnia 1934 dowodził 4 pułkiem artylerii polowej (1 stycznia 1932 przemianowanym na 4 pułk artylerii lekkiej). Od 1930 pełnił również obowiązki dowódcy garnizonu Inowrocław. Po przekazaniu obowiązków dowódcy pułku objął stanowisko Rejonowego Inspektora Koni w Bydgoszczy. Na tym stanowisku pozostawał do 1939 roku.
W trakcie kampanii wrześniowej po agresji ZSRR na Polskę wzięty do niewoli sowieckiej. Więziony w obozie w Starobielsku, a następnie zamordowany w Charkowie na terenie dzisiejszej Ukrainy.
Jego symboliczny grób znajduje się na cmentarzu Powązkowskim w Warszawie (kwatera 10-3-5).
Rodzina.
Karol Hauke był żonaty od 1929 z Marią von Kreisler z domu Sinicyn (ur. 1891) i miał z nią dwie córki, Marię (ur. 1930) i Jolantę (ur. 1931).
Brat Karola Aleksander (1880–1949), inżynier budownictwa, zamieszkały do 1939 przy al. Szucha w Warszawie nr 21, jest protoplastą dzisiejszych Hauków mieszkających od 60. lat XX wieku w Szwecji.
Awanse.
Postanowieniem nr 112-48-07 Prezydenta Rzeczypospolitej Polskiej Lecha Kaczyńskiego z dnia 5 października 2007 mianowany został, pośmiertnie, do stopnia generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="1525206" url="https://pl.wikipedia.org/wiki?curid=1525206" title="Amarcord">
Amarcord

Amarcord – włosko-francuska tragikomedia Federico Felliniego z 1973 roku. Jest nostalgicznym portretem Rimini, rodzinnej miejscowości reżysera, w latach 30. XX wieku. Nie ma jednolitej fabuły, jest zbiorem epizodów. Została nagrodzona Oscarem dla najlepszego filmu nieanglojęzycznego w 1975 roku.
Obsada.
i inni

</doc>
<doc id="1525207" url="https://pl.wikipedia.org/wiki?curid=1525207" title="Andrea Bobone Orsini">
Andrea Bobone Orsini



</doc>
<doc id="1525208" url="https://pl.wikipedia.org/wiki?curid=1525208" title="Gończy serbski trójkolorowy">
Gończy serbski trójkolorowy

Gończy serbski trójkolorowy – rasa psa, należąca do grupy psów gończych i posokowców, zaklasyfikowana do sekcji psów gończych.
Rys historyczny.
Rasa powstała w XIX wieku. Jej przodkami były psy gończe i charty. Pochodzenie gończego serbskiego trójkolorowego jest podobne jak w przypadku pozostałych gończych na Bałkanach. W roku 1946 zaczęła się dyskusja czy jest to samodzielna rasa czy wariant gończego serbskiego zakończona decyzją o uznaniu osobnej rasy. Na wystawie międzynarodowej w Belgradzie zorganizowanej w dniach 7 - 8 czerwca 1950 roku zaprezentowano psy tej rasy, a w dniu 25 lipca 1961 roku FCI uznała rasę i opublikowała jej standard. 
Wygląd.
Pies średniej wielkości, dobrze zbudowany i wytrzymały. W kolorze płomiennie czerwonym, czarnym i białym. Rasę tę charakteryzują grube, opadające uszy, mocne uda i mocne, grube opuszki. Sierść krótka.
Zachowanie i charakter.
Aktywny i posłuszny. Nietresowany może mieć skłonność do długiej pogoni za zwierzyną.
Użytkowość.
Pies jest dobrym myśliwym do polowań na dziki i drobną zwierzynę.
Popularność.
Gończy ten występuje w południowych regionach byłej Jugosławii. Nie jest jednak zbyt często spotykany.

</doc>
<doc id="1525209" url="https://pl.wikipedia.org/wiki?curid=1525209" title="Janusz Tyszkiewicz">
Janusz Tyszkiewicz



</doc>
<doc id="1525210" url="https://pl.wikipedia.org/wiki?curid=1525210" title="Janusz Tyszkiewicz Łohojski">
Janusz Tyszkiewicz Łohojski

Janusz Tyszkiewicz Łohojski herbu Leliwa, Janusz Tyszkiewicz z Łahojska (ur. 1590, zm. 1649) – wojewoda kijowski w latach 1630–1648, starosta żytomierski w latach 1629–1649, znaczny magnat, wojskowy, i polityk Rzeczypospolitej Obojga Narodów, starosta śniatyński w 1641 roku, marszałek sejmiku żytomierskiego w 1629 roku, rotmistrz wojska kwarcianego w 1627 roku.
Poseł kijowski na sejm 1623 roku. Jako senator wziął udział w sejmach: 1632 (I), 1632 (III), 1645, 1648 (II) i 1649 roku.
Syn Teodora Fryderyka i Zofii z Zasławskich. 
W 1620 roku wziął udział w wyprawie cecorskiej i trafił do niewoli tureckiej. Cztery lata później z własnym oddziałem "Ukraińców koni 400 i piechoty 100" walczył z Tatarami pod Martynowem. W 1629 roku bronił Kijowszczyzny przed ordą krymską i nogajską pod Stefanem Chmieleckim. 
Był elektorem Władysława IV Wazy z województwa kijowskiego w 1632 roku. W 1641 roku wyznaczony został senatorem rezydentem. Był elektorem Jana II Kazimierza w 1648 roku z województwa kijowskiego, podpisał jego "pacta conventa".

</doc>
<doc id="1525214" url="https://pl.wikipedia.org/wiki?curid=1525214" title="Yard Management System">
Yard Management System

Yard Management System (YMS) – system informatyczny do zarządzania przestrzenią składowania.
System ten rejestruje wszystkie wizyty, kontroluje ich cel, czas i przebieg oraz koordynuje dostęp do zasobów (doków, parkingów, wag). W systemie prowadzona jest ewidencja i kontrola pojazdów (wjazd – wyjazd). Dzięki informacjom zawartym w systemie użytkownik może odtworzyć historię wizyt na terenie zakładu, a także zidentyfikować wąskie gardła w procesie logistycznym.

</doc>
<doc id="1525215" url="https://pl.wikipedia.org/wiki?curid=1525215" title="Czarodziejski flet (film 1975)">
Czarodziejski flet (film 1975)

Czarodziejski flet (szw. "Trollflöjten") - wersja filmowa opery Wolfganga Amadeusa Mozarta "Czarodziejski flet" (śpiewanej w języku szwedzkim) z 1975 roku, w reżyserii Ingmara Bergmana.
Obsada.
i inni

</doc>
<doc id="1525217" url="https://pl.wikipedia.org/wiki?curid=1525217" title="Sabataj Bass">
Sabataj Bass

Sabataj (Szapse) Bass (ur. 1641 w Kaliszu, zm. 1718 w Brzegu Dolnym) – żydowski filozof, bibliograf, lingwista, rabin, zwany ojcem żydowskiej bibliografii.
Życiorys.
Urodził się w Kaliszu w rodzinie żydowskiej. W 1655 roku opuścił swoje rodzinne miasto i dotarł do czeskiej Pragi, gdzie został przyjęty do chóru starej synagogi. Tutaj uczył się pod kierunkiem swojego brata Jakuba przedmiotów judaistycznych i języków obcych. Wydał wtedy dzieło Mosze Szertela pt. "Beejr Mosze" (z hebr. "Studnia Moszego"), do którego napisał własny wstęp z wyjaśnieniem gramatyki hebrajskiej. W latach 1674-1679 zwiedził wszystkie ważniejsze żydowskie centra kulturalne w Polsce, Niemczech i Holandii. Po podróży osiedlił się w Amsterdamie. Korzystając z biblioteki Mosze de Oglara, skorygował TaNaCh, przetłumaczony na jidysz przez Josefa Jehalon Wicenhauzena. W 1680 roku zakończył swoje główne dzieło pt. "Siftej Jeszanin" (z hebr. "Stare słowo"). W związku z wymienieniem 2400 dzieł w swojej pracy, został uznany za "ojca żydowskiej bibliografii". W 1688 roku założył w Dyhernfurth (obecnie Brzeg Dolny) księgarnię i następnie drukarnię. Wydał w niej m.in. znane dzieło Abrahama Gombinera "Magen Awraham". Zmarł w Dyhernfurth, a pochowany został prawdopodobnie w Krotoszynie.

</doc>
<doc id="1525218" url="https://pl.wikipedia.org/wiki?curid=1525218" title="Egidio Pierleoni">
Egidio Pierleoni



</doc>
<doc id="1525219" url="https://pl.wikipedia.org/wiki?curid=1525219" title="Salomon Eger">
Salomon Eger

Salomon Eiger (איגר) – rabin, filozof, talmudysta, znawca nauk judaistycznych, a także kupiec warszawski i działacz społeczny; w latach 1834–1840 naczelny rabin Kalisza, następca Akiwy Eigera na stanowisku rabina Poznania.
Życiorys.
Salomon urodził się roku 1787 (5647/5548 roku wg kalendarza żydowskiego). w Lesznie, zmarł w Poznaniu w roku 1852 (5612/5613 roku wg kalendarza żydowskiego).
Był synem rabina Akiwy Eigera. W latach 1835–1840 był naczelnym rabinem Kalisza. Należał do przeciwników chasydyzmu; był zwolennikiem judaizmu rabinicznego, ceniono go jako talmudystę oraz znawcę nauk judaistycznych. W okresie sprawowania urzędu w Kaliszu zajmował się kwestiami społecznymi, m.in. w 1835 zezwolił na utworzenie nowoczesnej 3-klasowej szkoły dla dzieci (utworzeniu takiej szkoły sprzeciwiali się wcześniejsi naczelni rabini Kalisza), jednak szkołę zdołano otworzyć dopiero w 1867. Wyraził także zgodę na pracę chrześcijańskich robotników w sobotę w żydowskich fabrykach. Eger opuścił urząd w Kaliszu w 1840, kiedy został wybrany na ra­bina Poznania.
W 1836 Salomon Eiger wziął ślub w Mińsku, na który przybył jego ojciec, rabin Poznania, Akiva Eiger.
W 1839 roku został rabinem w Poznaniu. Po zgonie rabina Elijahu Rogalera wybrano go ponownie na rabina w Kaliszu. Zmarł podczas podróży. Napisał m.in. "Uwagi i korekty Rabi Szlomo Eigera", wydane w Wilnie w 1832 roku.
Rodzina.
Najlepiej znanym synem rabina Salomon Eigera był reb Leibele, który przeprowadził się do Lublina i związał z chasydami. Kiedy ta wiadomość dotarła do rabina Salomona Eigera, zwolennika judaizmu rabinicznego, ten ogłosił żałobę, jakoby stracił swego syna. Z czasem jednak złagodził swoje podejście i pogodził się z synem.

</doc>
<doc id="1525223" url="https://pl.wikipedia.org/wiki?curid=1525223" title="Legion Turkiestański">
Legion Turkiestański

Legion Turkiestański (niem. "Turkistanische Legion", ros. Туркестанский легион) – ochotnicza kolaboracyjna formacja zbrojna złożona z przedstawicieli narodów ZSRR z Azji Środkowej podczas II wojny światowej. Wchodziła w skład Legionów Wschodnich ("Ostlegionen").
Geneza.
Po ataku wojsk niemieckich na ZSRR 22 czerwca 1941, do niewoli niemieckiej dostawały się tysiące żołnierzy Armii Czerwonej, w tym mieszkańcy Azji Środkowej. W tej sytuacji Minister Rzeszy do Spraw Okupowanych Terytoriów Wschodnich Alfred Rosenberg przedstawił plan sformowania z nich jednostek wojskowych, mających posłużyć do wyzwolenia spod panowania sowieckiego republik środkowoazjatyckich. Niemieckie dowództwo zgodziło się na to. Już w październiku 1941 Niemcy rozpoczęli przygotowania do utworzenia spośród jeńców wojennych dwóch batalionów specjalnego przeznaczenia, mających działać na Kaukazie i w Azji Środkowej. W rezultacie 15 listopada tego roku na Zaporożu rozpoczęło się formowanie przy 444 Dywizji Bezpieczeństwa tzw. pułku turkiestańskiego. Rekrutował się on spośród jeńców wojennych z Armii Czerwonej pochodzących z terenów obecnego Kazachstanu, Kirgistanu, Turkmenistanu, Tadżykistanu i Uzbekistanu (główne narodowości: Kazachowie, Uzbecy, Turkmeni, Tadżycy, Kirgizi). W jego skład weszły cztery kompanie piechoty dowodzone przez niemieckich oficerów. Przy stworzeniu jednostki duży wpływ mieli emigranci Mustafa Czokaj i Weli Kajum-chan, prowadzący werbunek i propagandę w obozach jenieckich. Zimą 1941/1942 r. pułk pełnił służbę ochronną w północnej części okupowanego Krymu. Następnie został przeformowany w 811 Ostbatalion.
Legion Turkiestański.
W lutym 1942 w Legionowie w Generalnym Gubernatorstwie rozpoczęto formowanie Legionu Turkiestańskiego jako części Ostlegionów. Składał się on z ochotników – jeńców wojennych z Armii Czerwonej, pochodzących z Azji Środkowej, osadzonych w obozach jenieckich leżących w strefie tyłowej Grupy Armii "Północ" i Grupy Armii "Centrum", a także znajdujących się na terytorium Generalnego Gubernatorstwa oraz Komisariatów Rzeszy "Ostland" i "Ukraina". Ochotniczemu zaciągowi do legionów sprzyjało niskie przywiązanie do ideologii komunistycznej i władzy radzieckiej, a z drugiej strony wyniszczające warunki, w jakich przetrzymywani byli jeńcy radzieccy, powodujące wysoką śmiertelność w obozach, głównie z powodu głodu i chorób. Legion organizacyjnie podlegał Kommando der Ostlegionen w Radomiu. W składzie Legionu funkcjonowali mułłowie, łączący funkcje religijne z dowódczymi, gdyż jednocześnie byli dowódcami plutonów. Wiosną 1942 r. na front zostały wysłane dwa pierwsze bataliony Legionu (450 i 452), później – kolejne cztery (781, 782, 783 i 784), zaś wiosną 1943 – ostatnich osiem batalionów (785, 786, 787, 788, 789, 790, 791 i 792). Ogółem Niemcy sformowali więc na terytorium okupowanej Polski czternaście batalionów turkiestańskich. Każdy batalion (liczący 800 – 1 tys. żołnierzy) składał się z trzech kompanii piechoty, kompanii karabinów maszynowych i kompanii sztabowej, po 130-200 ludzi. Kompania piechoty miała trzy plutony piechoty i pluton karabinów maszynowych, kompania sztabowa – pluton przeciwpancerny (3 działka ppanc. 45 mm), pluton moździerzy (15 lekkich i średnich moździerzy), pluton saperów i pluton łączności. Kadra niemiecka batalionu liczyła 80 żołnierzy: 5 oficerów, 32 podoficerów i 23 szeregowców. Uzbrojenie było zdobyczne pochodzenia sowieckiego. Na rękawach mundurów występowała naszywka Legionu. Zadaniem batalionów była walka z partyzantami, służba ochronna, a także działalność dywersyjno-wywiadowcza na tyłach Armii Czerwonej. Miały one też prowadzić antysowiecką i proniemiecką propagandę po przewidywanym zajęciu republik Azji Środkowej.
Ze względu na rosnącą liczbę jeńców wojennych z Armii Czerwonej, pochodzących z Azji Środkowej, Niemcy postanowili w maju 1942 r. utworzyć na okupowanej Ukrainie drugie centrum formowania Ostlegionów. Powstało ono na bazie sztabu rozformowanej 162 dywizji piechoty. Legion Turkiestański tworzył się w Romnach. Do maja 1943 r. utworzono 12 turkiestańskich batalionów polowych (I/29, I/44, I/76, I/94, I/100, I/295, I/297, I/305, I/370, I/371, I/384, I/389). Cyfra rzymska oznaczała numer batalionu, zaś arabska – numer dywizji, z której pochodziła kadra batalionu. W maju 1943 r. ukraińskie centrum formowania Ostlegionów zostało przeformowane w 162 Turkiestańską Dywizję Piechoty pod dowództwem gen. mjr. Oskara Rittera von Niedermayera. Na bazie batalionów turkiestańskich utworzono 303 turkiestański pułk piechoty. W literaturze spotyka się dane, że ogółem w Legionie Turkiestańskim służyło ok. 80.000 ludzi, a w szczytowym okresie rozwoju na przełomie 1943/1944 roku było ich 18.000.
Wśród żołnierzy batalionów turkiestańskich silną działalność propagandowo-kulturalną prowadzili działacze Turkiestańskiego Komitetu Narodowego z siedzibą w Berlinie. Prowadzili oni pro-niemiecką i antysowiecką propagandę, organizowali różne kursy i szkolenia, wydawali pismo "Milli Turkistan" oraz różne publikacje, odezwy, ulotki itp.
Działalność wojenna.
Większość batalionów turkiestańskich została podporządkowana 6 Armii gen. płk. Friedricha Paulusa. Działały one na kierunku stalingradzkim. Od września 1942 do stycznia 1943 na kierunku astrachańskim w składzie 16 dywizji zmotoryzowanej działały 450, 782 i 811 bataliony turkiestańskie, bardzo dobrze oceniane przez niemieckie dowództwo. Miały one być użyte w planowanych działaniach wojennych na obszarze Azji Środkowej. Bataliony turkiestańskie walczyły też na Kaukazie. Na kierunku na Tuapse w składzie 17 Armii działały 452 i 781 bataliony turkiestańskie (452 batalion został później rozformowany). W rejonie Nalczika i Mozdoka w składzie 1 Armii Pancernej walczył I/370 batalion turkiestański. Zdarzały się też zbrojne wystąpienia przeciwko Niemcom. 13 września 1943 w rejonie Obołonu w batalionie turkiestańskim, działającym w składzie 2 Armii, doszło do buntu. Jego żołnierze zabili niemieckich oficerów, po czym trzy kompanie z bronią w ręku przebiły się na sowiecką stronę frontu.
Tego typu wydarzenia spowodowały decyzję przerzucenia Ostlegionów do okupowanych krajów zachodniej Europy. Oba centra formowania Ostlegionów zostały przeniesione do południowej Francji, a następnie przeformowane w turkiestański, gruziński i północnokaukaski bataliony zapasowe. Następnie na ich bazie utworzono 1 i 2 ochotnicze pułki kadrowe, wchodzące w skład Freiwillige Stamm Division. Bataliony turkiestańskie pełniły służbę ochronną na wybrzeżu wzdłuż Wału Atlantyckiego.
W styczniu 1944 na bazie m.in. 782, 786, 790 i 791 batalionów turkiestańskich sformowano w obozie w Trawnikach 1 Wschodniomuzułmański Pułk pod dowództwem SS-Obersturmbannführera Andreasa Meyer-Madera.

</doc>
<doc id="1525224" url="https://pl.wikipedia.org/wiki?curid=1525224" title="Brian Schoonveld">
Brian Schoonveld

Brian Schoonveld, pseudonim Schoonie (ur. 8 marca 1974, Valparaiso (Indiana) – amerykański strongman.
 w latach 2000 i 2001.
Życiorys.
Brian Schoonveld uprawiał futbol amerykański i wrestling. Zadebiutował w zawodach siłaczy w 1999 r.
Wziął udział w indywidualnych Mistrzostwach Świata Strongman 2000, Mistrzostwach Świata Strongman 2001 i Mistrzostwach Świata Strongman 2002, jednak nigdy nie zakwalifikował się do finałów.
Zakończył już karierę siłacza.
Mieszka w miasteczku Demotte (stan Indiana).
Wymiary:

</doc>
<doc id="1525226" url="https://pl.wikipedia.org/wiki?curid=1525226" title="Gończy włoski">
Gończy włoski

Gończy włoski – rasa psa, należąca do grupy psów gończych i posokowców, zaklasyfikowana do sekcji psów gończych. Typ wyżłowaty. Podlega próbom pracy.
Istnieją dwie odmiany tej rasy, różniące się tylko rodzajem szaty, o odmiennych numerach wzorców FCI:
Rys historyczny.
Rasa powstała w II wieku. Jej przodkami były wczesne charty, najprawdopodobniej przywiezione do Włoch przez Fenicjan, i europejskie psy gończe. Dużą popularnością cieszyła się w okresie renesansu.
Wygląd.
Mocna budowa. Pysk zwężający się i z profilu opadający w kierunku nosa. Uszy są pofałdowane, nisko osadzone i długie. Czarne brzegi warg. Ogon ma kształt sierpa.
U odmiany krótkowłosej sierść jest bardzo krótka, gęsta i lśniąca.
Umaszczenie jest czarne podpalane lub złote.
Zachowanie i charakter.
Aktywny i uległy.
Użytkowość.
Pies wykorzystywany do polowań.

</doc>
<doc id="1525229" url="https://pl.wikipedia.org/wiki?curid=1525229" title="Elijahu Rogaler">
Elijahu Rogaler

Elijahu (Eliasz) Rogaler (zm. 19 października 1850 w Kaliszu) – gaon, żydowski filozof, rabin, talmudysta.
Życiorys.
Elijahu (Eliasz) Rogaler jako rabin przewodził kaliskiej gminie żydowskiej w latach 1840-50. Nazwisko swoje zawdzięczał miejscowości Rogale na Litwie, gdzie przez kilka lat pełnił funkcję rabina. Nosił zaszczytny tytuł gaona (hebr. znakomitość). Uważano go za znawcę społeczności żydowskiej Polski i Litwy. Jako wybitny talmudysta, w Kaliszu rozpowszechniał nauki judaistyczne. Wprowadzał archaiczne przepisy, które budziły wiele kontrowersji. Zakazał czytania Tory innego kaliskiego rabina Ribana, zmarłego w 1696.
Pochowano go na starym cmentarzu żydowskim w Kaliszu. W 1850 roku w Warszawie wydano księgę Rogalera pt. "Jad Elijahu" ("Ręka Elijahu").

</doc>
<doc id="1525231" url="https://pl.wikipedia.org/wiki?curid=1525231" title="Walentina Gołubienko">
Walentina Gołubienko

Walentina Gołubienko, ros. Валентина Голубенко (ur. 29 lipca 1990 w Wołgogradzie) – rosyjska szachistka, do 2007 roku reprezentantka Estonii, a następnie – Chorwacji, arcymistrzyni od 2007 roku.
Kariera szachowa.
Pochodzi z rodziny o szachowych tradycjach: jej ojciec Walerij (ur. 1961) był w latach 1993–1995 trzykrotnym mistrzem Estonii w szachach szybkich oraz trzykrotnym zwycięzcą na I szachownicy podczas drużynowych mistrzostw tego kraju, natomiast matka Anastazja (ur. 1966, zm. 2012) była szachowym trenerem, posiadała tytuł mistrzyni FIDE, a w 1986 r. uczestniczyła w finale indywidualnych mistrzostw Moskwy. Walentina Gołubienko wspólnie z całą rodziną mieszka w Kohtla-Järve w Estonii i na arenie międzynarodowej barw tego kraju broniła do połowy 2007 roku.
W czasie swojej kariery zdobyła 16 tytułów mistrzyni Estonii w różnych kategoriach wiekowych. W latach 1997–2002 wielokrotnie występowała na mistrzostwach świata i Europy juniorek, jak również (w latach 2005 i 2007) w turniejach o mistrzostwo Europy kobiet. Normy arcymistrzowskie wypełniła w 2006 r. w Rijece (II m. za Iriną Sudakową) oraz w 2007 r. w Dreźnie (mistrzostwa Europy kobiet, XVI m.). Do innych jej indywidualnych sukcesów (do czasu zmiany barw narodowych) należały: zwycięstwo w turnieju C memoriału Jelizawiety Bykowej we Włodzimierzu nad Klaźmą (2005), III m. w Njivicach (2006, za Iriną Wasijlewicz i Iriną Sudakową) oraz dzielone II m. w Sankt Petersburgu (2007, za Warwarą Kiryłową wspólnie z Tatianą Kostiuk).
W 2004 r. zaczął narastać konflikt pomiędzy rodzicami Walentiny Gołubienko, mającej rosyjskie obywatelstwo, a Estońską Federacją Szachową, która – zgodnie z panującymi w tym kraju przepisami – zaprzestała wspierać rozwój młodej szachistki i nie powoływała jej do reprezentacji narodowej (przepisy te dotyczą osób mieszkających w Estonii, ale mających obce obywatelstwo). W kolejnych latach konflikt narastał, czego efektem był list otwarty opublikowany w 2007 r. przez Walerija Gołubienko, a następnie zmiana barw narodowych na chorwackie.
Jako reprezentantka tego kraju Walentina zdobyła w 2008 r. w Vung Tau tytuł mistrzyni świata do 18 lat, uczestniczyła w Nalczyku w pucharowym turnieju o mistrzostwo świata kobiet (w I rundzie przegrywając z Viktoriją Čmilytė) oraz w indywidualnych mistrzostwach Europy w Płowdiwie.
Wielokrotnie reprezentowała Chorwację w turniejach drużynowych, m.in.: oraz .
Najwyższy ranking w dotychczasowej karierze osiągnęła 1 lipca 2007 r., z wynikiem 2316 punktów zajmowała wówczas pierwsze miejsce wśród chorwackich szachistek.

</doc>
<doc id="1525240" url="https://pl.wikipedia.org/wiki?curid=1525240" title="Jechaskiel Lipszyc">
Jechaskiel Lipszyc

Jechaskiel Lipszyc (ur. 10 października 1857 w Rosieniach, zm. 21 marca 1932 w Kaliszu) – żydowski filozof, rabin, poeta, pisarz, działacz społeczny, prezes Krajowego Związku Rabinów w Polsce.
Życiorys.
Jechaskiel Lipszyc do Kalisza przybył w 1906 roku na prośbę władz gminy kaliskiej wyrażonej w postaci tzw. “Ksaw Rabonaus” (pismo wyborcze na rabina miasta). Żydowska gmina wyznaniowa w Kaliszu zaliczała się do gmin wielkich. Posiadała rabinat, w skład którego wchodził rabin i czterech podrabinów. Lipszyc był znanym na całym świecie rabinem i kaznodzieją, zarówno w środowiskach ortodoksyjnych, jak i postępowych Żydów. Jego główne dzieło rabiniczne to "Hamidrasz Wehamaase" ("Nauka a praktyka, w Pięciu Księgach Mojżeszowych"), zawierające komentarze do Tory. W Kaliszu Lipszyc zajął się działalnością społeczną na rzecz najuboższych członków społeczności żydowskiej. Organizował lepsze warunki lokalowe i higieniczne oraz zajmował się edukacją biednych i osieroconych dzieci żydowskich. W początkach I wojny światowej przebywał za granicą. Wróciwszy do Kalisza, stanął na czele Komitetu Ratunkowego, dla którego zebrał w USA dużą sumę pieniędzy. Po wyzwoleniu Polski w 1918 roku, został wybrany do Rady Miejskiej. Był zwolennikiem odbudowy siedziby narodowej w Palestynie. Utrzymywał kontakty z naczelnym rabinem Palestyny Awrahamem Kukiem (zwanym Ha-Raw). Wszedł w skład prezydium Agencji Żydowskiej w Paryżu. Pełnił także funkcję prezesa Krajowego Związku Rabinów w Polsce. Wykładał Talmud dla członków młodzieżowej organizacji ortodoksyjnej „Cejrej Agudat Jisrael” ("Młodzi Związku Izraela"). W 1930 roku napisał przedmowę do Pinkasu, kronikarskiej księgi pamiątkowej gminy żydowskiej w Kaliszu. Działał w organizacjach charytatywnych, m.in. był honorowym przewodniczącym organizacji Linot Hacedek (hebr. "Uczciwy Nocleg"). Posiadał wielki autorytet, dzięki któremu nie dopuszczał do ostrych konfliktów w gminie żydowskiej i poza nią. Zmarł w 1932 r. i został pochowany na nowym cmentarzu żydowskim w Kaliszu.

</doc>
<doc id="1525249" url="https://pl.wikipedia.org/wiki?curid=1525249" title="Mendel Menachem Alter">
Mendel Menachem Alter

Mendel Menachem Alter (ur. 1877, zm. 1943 w Auschwitz) – rabin chasydzki Ger, ostatni Naczelny Rabin Kalisza, prezes Związku Rabinów w Polsce.
Życiorys.
Był synem cadyka z Góry Kalwarii, Judy Arie Leiba Altera. Urząd Naczelnego Rabina Kalisza objął w 1937 roku. Jego wybór po części spowodowany był wzrastającym wpływem chasydów Ger w Kaliszu. W 1935 roku po śmierci rabina Jechaskiela Lipszyca, otrzymał funkcję prezesa Związku Rabinów w Polsce. Alter wszedł w skład Rady Uczonych Talmudystów i kierownictwa Agudat Israel. W 1937 roku zwołał do Warszawy nadzwyczajny zjazd rabinów w Polsce, w związku z ograniczeniem ustawą uboju rytualnego. 
Po wybuchu II wojny światowej, 2 września 1939 roku przeprowadził się do Warszawy. W 1940 roku został przesiedlony do getta warszawskiego. W 1943 roku został wywieziony do Auschwitz-Birkenau, gdzie został zamordowany.

</doc>
<doc id="1525253" url="https://pl.wikipedia.org/wiki?curid=1525253" title="Dingwall">
Dingwall

Dingwall (gaelicki: "Inbhir Pheofharain") – miasto portowe w Szkocji, w jednostce administracyjnej Highland, dawniej stolica hrabstwa Ross-shire (następnie Ross and Cromarty), położona nad zatoką Cromarty Firth.
Historia.
Dingwall zostało utworzone ok. 1050 przez Thorfinna Sigurdssona – Earla Orkadów.
W 1226 król Szkocji Aleksander II wydał przywilej ziemski na mocy którego Dingwall zostało miastem królewskim (en: Royal burgh).

</doc>
<doc id="1525255" url="https://pl.wikipedia.org/wiki?curid=1525255" title="The Katie Melua Collection">
The Katie Melua Collection

The Katie Melua Collection – zbiór wybranych przez Mike'a Batta utworów Katie Meluy. Płyta została wydana 27 października 2008.
Lista utworów.
CD:
DVD:

</doc>
<doc id="1525258" url="https://pl.wikipedia.org/wiki?curid=1525258" title="Gończy hiszpański">
Gończy hiszpański

Gończy hiszpański – rasa psa, należąca do grupy psów gończych i posokowców, zaklasyfikowana do sekcji psów gończych. Podlega próbom pracy.
Rys historyczny.
Rasa powstała w VI wieku. Na Półwysep Iberyjski trafiła prawdopodobnie dzięki Fenicjanom.
Wygląd.
Istnieją dwie odmiany tej rasy:
Zachowanie i charakter.
Energiczny i wierny.
Użytkowość.
Typowy pies myśliwski

</doc>
<doc id="1525270" url="https://pl.wikipedia.org/wiki?curid=1525270" title="Vanozza Cattanei">
Vanozza Cattanei



</doc>
<doc id="1525279" url="https://pl.wikipedia.org/wiki?curid=1525279" title="Wassan-Girej Dżabagijew">
Wassan-Girej Dżabagijew

Wassan-Girej Dżabagijew (ros. Вассан-Гирей Джабагиев, także: Вассан-Гирей Джабаги, tur. Vassan Giray Cabağı, w polskojęzycznych publikacjach także jako Wassan Girej Dżabagi, ur. 3 maja 1882 r. w Nasyr-Kort w Rosji, zm. 18 października 1961 r. w Stambule) – północnokaukaski działacz polityczny, z pochodzenia Ingusz, emigracyjny dziennikarz i publicysta, członek Północnokaukaskiego Komitetu Narodowego podczas II wojny światowej.
W latach 1917-1919 był przewodniczącym parlamentu Republiki Górskiej Północnego Kaukazu. Przez pewien czas pełnił też funkcję ministra finansów. W 1919 r. reprezentował Republikę na Konferencji Wersalskiej. Następnie przebywał na emigracji. Od 1927 r. mieszkał w Polsce. Redagował pisma "Przegląd Islamski" i "Orient". Był związany z ruchem prometejskim. W 1938 r. wyjechał do Turcji jako korespondent PAT. W 1942 r. przyjechał do Berlina, zostając członkiem Północnokaukaskiego Komitetu Narodowego. Objeżdżał obozy jenieckie z wziętymi do niewoli czerwonoarmistami z Kaukazu, prowadząc propagandę antysowiecką i werbunek do nowo formowanych Ostlegionów. Wkrótce powrócił do Turcji, gdzie zmarł 18 października 1961 r.. Jego córką była Dżennet Dżabagi-Skibniewska.

</doc>
<doc id="1525282" url="https://pl.wikipedia.org/wiki?curid=1525282" title="Mechanika konstrukcji budowlanych">
Mechanika konstrukcji budowlanych

Mechanika konstrukcji budowlanych – dział wiedzy związany z inżynierią lądową, skupiający się na analizie i projektowaniu obiektów budowlanych, w taki sposób aby przeciwdziałać siłom działającym na ową konstrukcję, a tym samym zapobiegać możliwości jej zniszczenia.
Prekursorem nowoczesnej mechaniki konstrukcji był Leonardo da Vinci.

</doc>
<doc id="1525287" url="https://pl.wikipedia.org/wiki?curid=1525287" title="Jan Adam Niedzielski">
Jan Adam Niedzielski

Jan Adam Prus-Niedzielski (ur. 12 października 1908 we Lwowie, zm. 2 listopada 1995 w Londynie) – .
Życiorys.
Jan Adam Niedzielski urodził się 12 października 1908 roku we Lwowie, w rodzinie Adama, radcy lwowskiego, i Wilhelminy z domu Demgo.
W latach 1928–1931 był podchorążym Szkoły Podchorążych Piechoty w Ostrowi Mazowieckiej. 15 sierpnia 1931 roku Prezydent RP Ignacy Mościcki mianował go podporucznikiem ze starszeństwem z dniem 15 sierpnia 1931 roku i 236. lokatą w korpusie oficerów piechoty, a Minister Spraw Wojskowych wcielił do 49 pułku piechoty w Kołomyi. 22 lutego 1934 roku został awansowany na porucznika ze starszeństwem z dniem 1 stycznia 1934 roku i 293. lokatą w korpusie oficerów piechoty. Następnie był instruktorem w szkole podoficerskiej w Stanisławowie. W czasie kampanii wrześniowej 1939 roku dowodził batalionem marszowym 53 pułku piechoty, który wchodził w skład Grupy „Żółkiew”.
Aresztowany przez Sowietów został wywieziony na Syberię. Tam przyłączył się do armii generała Andersa, był uczestnikiem walk o Monte Cassino, jako dowódca kompanii w 17 Lwowskim batalionie strzelców. Od 3 kwietnia 1945 roku był zastępcą dowódcy 26 Poznańskiego batalionu piechoty w Szkocji.
Po wojnie pozostał w Londynie na emigracji. Do końca życia wspierał muzeum gen. Sikorskiego, prowadził wykłady, szkolił żołnierzy, aktywnie angażował się w sprawy niepodległościowe. Był jednym z liderów Stronnictwa Pracy-Chrześcijańskiej Demokracji, członkiem VII (1983–1989) i VIII (1989–1991) Rady Narodowej RP.
Zmarł 2 listopada 1995 roku w Londynie.

</doc>
<doc id="1525288" url="https://pl.wikipedia.org/wiki?curid=1525288" title="Ulica Klonowa w Warszawie">
Ulica Klonowa w Warszawie

Ulica Klonowa – ulica w warszawskich dzielnicach Śródmieście i Mokotów, biegnąca od ul. Belwederskiej do placu Unii Lubelskiej.
Historia.
XVIII w..
Ulica Klonowa, zwana niegdyś "Okopową", powstała w 1770 jako silnie załamana droga biegnąca wzdłuż usypywanych wtedy okopów Lubomirskiego.
Według planu miała łączyć węzeł późniejszych ulic: Polną z Marszałkowską i al. Szucha z "Drogą Kalwaryjską" (czyli dzisiejszymi Al. Ujazdowskimi) na wysokości Belwederu. Odcinek ulicy od załomu do owego węzła (dzisiejszego placu Unii Lubelskiej) poprowadzono pod wałem, jako swego rodzaju drogę forteczną, stąd pierwotna nazwa - "Okopowa". Na wysokości załamania jej biegu urządzono bastion ziemny.
Od strony miasta wzdłuż drogi od 1772 rozciągał się ogród królewskiego malarza Marcelego Bacciarellego; zaplanowany z centralnym rondem, otoczonym rozchodzącymi się promieniście alejkami.
Przy załomie "Okopowej" urządzono heksagonalny staw, zaś od strony późniejszego placu Unii Lubelskiej wybudowano piętrowy pałacyk. Na terenie jego ogrodu wzniesiono projektowany przez Jana Christiana Kamsetzera pawilon w formie rotundy.
XIX w..
Trójboczny placyk tworzony przez Okopy Lubomirskiego, obecną ul. Belwederską i początkowy odcinek "Okopowej" należał ówcześnie do Belwederu. W okresie 1819-20 zabudowano go pawilonem stajni i wozowni wielkiego księcia Konstantego. Kolejnym elementem zabudowań Belwederu był maneż zwany także "rajszulą". Jego budowa w latach 1823-24 wymusiła odsunięcie odcinka wału celem poszerzenia posesji. Oba budynki zaprojektował architekt Jakub Kubicki; równocześnie po przeciwnej stronie ulicy powstały zabudowania gospodarcze Belwederu.
"Okopowa" od początku swego istnienia obsadzona była klonami; po 1876 od ich miana nadano obecną nazwę ulicy.
W 1884 kolejny właściciel "Bagateli" (dawnego ogrodu Marcelego Bacciarellego) Józef Maurycy Kamiński urządził na jego terenie ogród zoologiczny. Po dekadzie ogród z pałacem zakupiło Warszawskie Towarzystwo Ogrodnicze. Równocześnie przeprowadzono prace porządkowe według projektu Waleriana Kronenberga, zaś w 1900 część ogrodu rozparcelowano, wytyczając ul. Flory.
XX w..
Tereny pomiędzy obecnym placem Unii Lubelskiej a nową ulicą rozparcelowano na niewielkie działki, zabudowane do 1914 kamienicami, zaliczanymi ówcześnie do najwyższych w mieście. Od strony ulicy Klonowej pod nr. 20 wzniesiono po 1900 trzypiętrowy dom Rösmanów (nadbudowany o dwie kolejne kondygnacje około 1911) i pod nr. 14 również trzypiętrowy dom Grymkiewicza.
W okresie 1912-1913 według konkursowego projektu Henryka Juliana Gaya pod nr. 16 wzniesiono gmach gimnazjum męskiego "Towarzystwa Szkoły Mazowieckiej". Koniec jej budowy zbiegł się w czasie z rozpoczęciem prac nad wzniesieniem kamienicy Alfreda Binzera u zbiegu z ul. Flory. Jej projektanci - Karol Jankowski i Franciszek Lilpop - przewidzieli wzniesienie aż ośmiu pięter, co zaliczało ją do grupy najwyższych w mieście.
Do wybuchu I wojny światowej kilka parcel pozostało bez zabudowy. Luki te uzupełniono dopiero w latach 30., rozbudowując gmach szkolny oraz wznosząc pod nr. 12 kolejną kamienicę dla Alfreda Binzera.
W 1935 po parcelacji resztówki ogrodu "Bagatela" przeprowadzono ul. Bacciarellego; parcele narożne zajęły dwie wille zaprojektowane przez Marcina Weinfelda (willa Czesława Wehra, nr 4) oraz Bohdana Pniewskiego (willa Muszyńskiego i Urbanowicza, nr 6/8).
Położony naprzeciwko maneż trwał bez zmian, zaś stajnie belwederskie około 1930 przebudowano na rezydencję marszałka Edwarda Śmigłego-Rydza i hotel Urzędu Rady Ministrów.
Klonowa była w tym okresie ulicą nowoczesną: otrzymała nawierzchnię z asfaltu oraz nowoczesne latarnie gazowe. Naprzeciwko domu pod nr. 20 działała w latach 30. stacja benzynowa. W latach okupacji Klonowa znalazła się w obrębie wydzielonej szlabanami tzw. dzielnicy niemieckiej i jako jedna z niewielu ulic w centrum miasta uniknęła strat w zabudowie.
W okresie powojennym kamienice zostały zdewastowane, zaś poddany dość niefortunnej przebudowie gmach "Towarzystwa Szkoły Mazowieckiej" pomieścił XV Liceum Ogólnokształcące im. Narcyzy Żmichowskiej. W 1967 zakończono budowę hotelu Urzędu Rady Ministrów.

</doc>
<doc id="1525296" url="https://pl.wikipedia.org/wiki?curid=1525296" title="Inżynieria produkcji budowlanej i zarządzania">
Inżynieria produkcji budowlanej i zarządzania

Inżynieria produkcji budowlanej i zarządzania – dziedzina wiedzy związana z inżynierią lądową, obejmująca całokształt zagadnień funkcjonowania przemysłu i wykonawstwa budowlanego. 
Inżynieria ta obejmuje pełną problematykę funkcjonowania przedsiębiorstw budowlanych i przemysłu budowlanego, realizacji procesów przemysłowych i wykonawczych integrując działania takich dyscyplin jak: metodologia projektowania realizacji budowy, technologia, mechanizacja, organizacja, zarządzanie, ekonomika, zastosowanie badań operacyjnych oraz systemy zapewnienia jakości w budownictwie.

</doc>
<doc id="1525301" url="https://pl.wikipedia.org/wiki?curid=1525301" title="Rejon witowski">
Rejon witowski

Rejon witowski – jednostka administracyjna wchodząca w skład obwodu mikołajowskiego Ukrainy.
Rejon utworzony w 1939, ma powierzchnię 1460 km² i liczy około 55 tysięcy mieszkańców. Siedzibą władz rejonu jest Mikołajów.
Na terenie rejonu znajdują się 2 osiedlowe rady i 19 silskich rad, obejmujących w sumie 30 wsi i 12 osad.

</doc>
<doc id="1525302" url="https://pl.wikipedia.org/wiki?curid=1525302" title="Rejon wradijiwski">
Rejon wradijiwski

Rejon wradijiwski – jednostka administracyjna wchodząca w skład obwodu mikołajowskiego Ukrainy.
Rejon utworzony w 1967, ma powierzchnię 801 km² i liczy około 21 tysięcy mieszkańców. Siedzibą władz rejonu jest Wradijiwka.
Na terenie rejonu znajdują się 1 osiedlowa rada i 11 silskich rad, obejmujących w sumie 36 wsi.

</doc>
<doc id="1525305" url="https://pl.wikipedia.org/wiki?curid=1525305" title="Rejon wozniesieński">
Rejon wozniesieński

Rejon wozniesieński – jednostka administracyjna wchodząca w skład obwodu mikołajowskiego Ukrainy.
Rejon ma powierzchnię 1392 km² i liczy około 36 tysięcy mieszkańców. Siedzibą władz rejonu jest Wozniesieńsk.
Na terenie rejonu znajdują się 1 osiedlowa rada i 16 silskich rad, obejmujących w sumie 42 wsie i 4 osady.

</doc>
<doc id="1525306" url="https://pl.wikipedia.org/wiki?curid=1525306" title="Bruno Schulz (psychiatra)">
Bruno Schulz (psychiatra)

Bruno Schulz (ur. 20 czerwca 1890 w Brunszwiku, zm. 7 lutego 1958 w Monachium) – niemiecki lekarz psychiatra i genetyk, profesor nadzwyczajny Uniwersytetu Ludwika i Maksymiliana w Monachium.
Życiorys.
Studiował medycynę w Berlinie, przed 1924 rokiem był asystentem w "Heilanstalt Berlin-Buch" i w Klinice Neurologicznej w Jenie u Hansa Bergera. Po 1924 roku został asystentem Ernsta Rüdina w Instytucie Genealogiczno-Demograficznym Niemieckiego Towarzystwa Badawczego Psychiatrii w Monachium. Kierował Instytutem w latach 1925–1928 i po 1945. W 1949 roku habilitował się, od 1954 roku był profesorem nadzwyczajnym. Nie był członkiem NSDAP.

</doc>
<doc id="1525307" url="https://pl.wikipedia.org/wiki?curid=1525307" title="FIS (motoryzacja)">
FIS (motoryzacja)

FIS (Fahrer Information System) – komputer pokładowy stosowany w samochodach grupy VAG, montowany jako wyposażenie dodatkowe.
Dostarcza kierowcy informacji takich jak:
Oprócz tego, FIS wyświetla symbole informujące o usterce. Wyróżniamy dwa priorytety tych symboli:
Rozróżniane są dwa rodzaje komputerów FIS: 1/2 FIS oraz FULL FIS. W uboższych wersjach można spotkać się również z komputerem typu MFA.
Przyciski sterowania FIS-em bądź MFA znajdują się w manetce sterującej pracą wycieraczek, z boku tej manetki są przyciski wyboru funkcji, a od dołu znajduje się przycisk Reset służący do kasowania poszczególnych danych. Dwukolorowy wyświetlacz FIS znajduje się w zestawie wskaźników, umieszczony jest między obrotomierzem a prędkościomierzem.

</doc>
<doc id="1525308" url="https://pl.wikipedia.org/wiki?curid=1525308" title="Metoda Brinella">
Metoda Brinella



</doc>
<doc id="1525309" url="https://pl.wikipedia.org/wiki?curid=1525309" title="Kanał obiegowy">
Kanał obiegowy

Kanał obiegowy – element śluzy przeznaczony do napełniania lub opróżniania komory śluzy. Napełnianie i opróżnianie śluzy za pomocą kanałów obiegowych jest jednym z wielu sposobów stosowanych w hydrotechnice.
Rodzaje kanałów obiegowych.
Kanały obiegowe dzielą się na:
Długie kanały obiegowe mogą być prowadzone:
Zasilanie i odprowadzenie wody.
Stosuje się następujące rozwiązania:
Powyższe rozwiązania dotyczą zarówno odprowadzania jak i pobierania wody do napełniania komory śluzy, zarówno dla kanałów obiegowych krótkich jak i długich. Możliwość stosowania połączenia ze stanowiskami jazu kanałem krótkim, uzależnione jest od odległości (położenia) kanału bocznego ze śluzą względem kanału na którym zlokalizowany jest jaz piętrzący na danym stopniu wodnym.
Przekroje.
Dla długich kanałów obiegowych stosuje się różne przekroje. Do najczęściej stosowanych należą:
a także:
Napełnianie śluzy.
Ze względów obliczeniowych (obliczenia wykonywane przy projektowaniu śluz), wyróżnia się dwie fazy napełniania komory śluzy za pomocą kanałów obiegowych:
Systemy kombinowane.
W praktyce wykorzystywane są również systemy kombinowane napełniania i opróżniania komory śluzy, tj. takie w których stosuje się równocześnie kilka metod. Jednym z tych sposobów łączonych z innymi metodami są właśnie kanały obiegowe. Takie kombinowane rozwiązanie umożliwia skrócenie czasu napełniania bądź opróżniania zbiornika komory śluzy, przy zapewnieniu stabilności zwierciadła wody zarówno w komorze jak i awanportach, niezbędnej dla bezpieczeństwa jednostek pływających podlegających śluzowaniu. Poszczególne przypadki szczególne wymagają indywidualnego podejścia projektowego, a podział fazy dla napełniania lub opróżniania komplikuje się w zależności od przyjętych rozwiązań. Często stosowanym systemem kombinowanym jest zastosowanie kanałów obiegowych i otworów we wrotach śluzy.

</doc>
<doc id="1525323" url="https://pl.wikipedia.org/wiki?curid=1525323" title="Młyn wodny w Brzeźnicy">
Młyn wodny w Brzeźnicy

Młyn wodny w Brzeźnicy – murowany młyn wodny z XVIII wieku przebudowany w latach 20. XX wieku, obecnie odrestaurowany i sprawny. Znajduje się we wsi Brzeźnica przy ul. Leśnej w powiecie raciborskim, w województwie śląskim. Młyn zasilany jest wodą z pobliskiego strumienia.
Historia.
Początkowo na miejscu obecnej budowli istniał młyn wodny z XVIII wieku zbudowany z drewna i kamienia. W latach 20. XX wieku został on zburzony, a na jego miejscu powstała murowana budowla. Do 1946 roku młyn był użytkowany, ale w wyniku nacjonalizacji został zamknięty. 
Przed wojną młyn był w posiadaniu niejakiego Miki, który po wojnie zginął wchodząc na minę na swoim polu. Po śmierci młynarza budowlą zajęły się jego żona i córka, bowiem syn był w radzieckiej niewoli. 
Niestety kobiety nie znały się na młynarstwie i tak młyn został kilkanaście razy zamulony gliną i zalany.
W czasie kiedy budowla nie funkcjonowała, zasypano znajdujący się za nim rów młyński oraz dwa stawy, których rolą było odprowadzanie nadmiaru wody z młyna. W 1994 roku budowlę przejęła firma Alston z Bawarii, która chciała przerobić budynek na kwatery dla swoich pracowników. Ostatecznie z tych planów nic nie wyszło, a firma przekazała budowlę Górnośląskiemu Centrum Kultury i Spotkań im. Eichendorffa w Łubowicach.
Centrum za sprawą Leonarda Wochnika postanowiło odnowić obiekt. Młyn odnawiany był przy pomocy Gerharda Simona z Rinteln, mistrza młynarskiego z Niemiec. Podczas prac remontowych pogłębiono fundamenty, zabezpieczono dach oraz przywrócono koło młyńskie wraz z rowem. 27 sierpnia 2006 roku dokonano uroczystego uruchomienia.
Joseph von Eichendorff.
Joseph von Eichendorff urodzony i wychowany w pobliskich Łubowicach bardzo często odwiedzał młyn w Brzeźnicy. W cieniu tej budowli poeta lubił odpoczywać oraz tworzyć swoje wiersze. Z tym miejscem wiąże Eichendorffa także nieszczęśliwa miłość do córki młynarza Millera. Jej rodzice przeciwni temu związkowi wysłali ją do krewnych w Austrii, a Eichendorff, nie spotkawszy swojej miłości, napisał wiersz "Złamany pierścionek" ("Das zerbrochene Ringlein"). Wiersz ten również znany jest pod tytułem "W chłodnej dolinie" ("In einem kühlen Grunde") i jest często śpiewany przez chóry podczas występów. W latach 1936–1945 Brzeźnica nosiła nazwę "Eichendorffmühl".

</doc>
<doc id="1525326" url="https://pl.wikipedia.org/wiki?curid=1525326" title="Safe Trip Home">
Safe Trip Home

Safe Trip Home – trzeci studyjny album angielskiej piosenkarki pop, Dido. W Wielkiej Brytanii swoją premierę miał 17 listopada 2008, w Stanach Zjednoczonych dzień później. Wraz z Jonem Brionem album nagrywali i produkowali: Rollo Armstrong, Brian Eno, Mick Fleetwood, Citizen Cope i Questlove.
W Polsce nagrania osiągnęły status złotej płyty.

</doc>
<doc id="1525327" url="https://pl.wikipedia.org/wiki?curid=1525327" title="Torre Baró – Vallbona">
Torre Baró – Vallbona

Torre Baró Vallbona - stacja metra w Barcelonie, na linii 11. Stacja znajduje się w dzielnicy Nou Barris, w Barcelonie. 
Stacja została otwarta w 2003 wraz z całą linią.

</doc>
<doc id="1525329" url="https://pl.wikipedia.org/wiki?curid=1525329" title="Elizabeth Wurtzel">
Elizabeth Wurtzel

Elizabeth Wurtzel (ur. 31 lipca 1967 w Nowym Jorku, zm. 7 stycznia 2020 tamże) – amerykańska pisarka, adwokatka i dziennikarka. Autorka autobiograficznej książki "Kraina prozaca", na podstawie której w 2001 roku nakręcono film „Pokolenie P” z Christiną Ricci w roli głównej.
Ukończyła komparatystykę na Uniwersytecie Harvarda (1989) oraz studia prawnicze na Uniwersytecie Yale.

</doc>
<doc id="1525330" url="https://pl.wikipedia.org/wiki?curid=1525330" title="Ciutat Meridiana">
Ciutat Meridiana

Ciutat Meridiana - stacja metra w Barcelonie, na linii 11. Stacja znajduje się w dzielnicy Nou Barris, w Barcelonie.
Stacja została otwarta w 2003 wraz z całą linią.

</doc>
<doc id="1525331" url="https://pl.wikipedia.org/wiki?curid=1525331" title="Wasylko">
Wasylko



</doc>
<doc id="1525335" url="https://pl.wikipedia.org/wiki?curid=1525335" title="Skomorochy (gmina)">
Skomorochy (gmina)

Skomorochy – dawna gmina wiejska istniejąca w latach 1934-1939 w woj. lwowskim. Siedzibą gminy były Skomorochy (obecnie wieś na Ukrainie; "Скоморохи").
Gmina zbiorowa Skomorochy została utworzona 1 sierpnia 1934 roku w powiecie sokalskim w woj. lwowskim z dotychczasowych jednostkowych gmin (wsi): Baranie Peretoki, Cieląż, Horodłowice, Ilkowice, Pieczygóry, Skomorochy, Stanisławówka, Steniatyn, Świtarzów i Ulwówek.
We wrześniu 1939 roku obszar gminy został zajęty przez wojska radzieckie, oprócz gromad Cieląż, Horodłowice, Pieczygóry i Ulwówek, zajętych przez Niemcy i włączonych do gminy Chorobrów, która weszła w skład powiatu hrubieszowskiego w dystrykcie lubelskim (GG). W 1941 roku także pozostały obszar gminy znalazł się pod okupacją niemiecką (GG, dystrykt Galicja), po czym gminę zniesiono, a jej obszar włączono do nowo utworzonych gmin Steniatyn (główna część) i Sokal (tylko Ilkowice) w powiecie kamioneckim.

</doc>
<doc id="1525339" url="https://pl.wikipedia.org/wiki?curid=1525339" title="Korczyn (gmina)">
Korczyn (gmina)

Korczyn – dawna gmina wiejska istniejąca w latach 1934–1939 w woj. lwowskim w Polsce. Siedzibą gminy był Korczyn (obecnie wieś na Ukrainie; "Корчин").
Gmina zbiorowa Korczyn została utworzona 1 sierpnia 1934 roku w powiecie sokalskim w woj. lwowskim z dotychczasowych jednostkowych gmin (wsi): Byszów, Hoholów, Jastrzębica, Korczyn, Poździmierz, Radwańce, Rożdżałów, Rzeszowice, Torki i Zboiska.
We wrześniu 1939 roku obszar gminy został zajęty przez wojska radzieckie a od 1941 roku znajdował się pod okupacją niemiecką (Generalne Gubernatorstwo, powiat kamionecki). Niemcy powiększyli gminę Korczyn o gromady Bendiuchy (z gminy Krystynopol) i Wołświn (z gminy Parchacz), a zmniejszyli o gromady Byszów (zintegrowaną z Rzeszowicami), Torki i Zboiska (do gminy Stojanów) oraz Radwańce (do gminy Witków Nowy); wyodrębniono też nową gromadę Andrejówka. Tak więc w 1943 roku gmina Korczyn składała się z 8 gromad: Andrejówka, Bendiuchy, Hohołów, Jastrzębica, Korczyn, Poździmierz, Rożdżałów i Wołświn.
W 1944 roku gmina weszła w skład ZSRR; znajduje się obecnie w rejonie radziechowskim w obwodzie lwowskim na Ukrainie.

</doc>
<doc id="1525342" url="https://pl.wikipedia.org/wiki?curid=1525342" title="Oddział dywersyjno-terrorystyczny Ałasz">
Oddział dywersyjno-terrorystyczny Ałasz

Oddział dywersyjno-terrorystyczny „Ałasz” (ros. Диверсионно-террористический отряд „Алаш”) – ochotniczy kolaboracyjny oddział specjalnego przeznaczenia złożony z Kazachów podczas II wojny światowej.
Po ataku wojsk niemieckich na ZSRR 22 czerwca 1941 r., jednym z celów Niemców było zajęcie republik Azji Środkowej. Wiosną 1942 r. w Generalnym Gubernatorstwie i na okupowanej Ukrainie zostały sformowane dwa Legiony Turkiestańskie jako część Ostlegionów. W 1943 r. spośród żołnierzy Legionu pochodzenia kazachskiego Niemcy utworzyli oddział dywersyjno-terrorystyczny „Ałasz”. Na jego czele stanął por. Alichan Agajew. Żołnierze oddziału przeszli przeszkolenie w szkole wywiadowczej „Orion” w Luckenwalde. 
W kwietniu 1944 r. zostali oni przetransportowani w rejon Królewca, a stamtąd do Bukaresztu. Podzielono ich tam na 2 grupy bojowe, których dowódcą zostali por. A. Agajew i jego zastępca por. Bisenalijew. W nocy 3 i 6 maja 1944 r. na terytorium sowieckiego Kazachstanu zostały one zrzucone na spadochronach. Wylądowały w bezludnym stepie w rejonie wsi Żyłoj na obszarze guriewskiego obwodu. Ich zadaniem było: nawiązanie kontaktów z antysowieckimi miejscowymi elementami w celu zorganizowania powstania narodowego oraz prowadzenie dywersji na instalacjach naftowych i liniach komunikacyjnych. W celu rozwinięcia antysowieckiej propagandy członków obu grup zaopatrzono w prawie 3 tys. listów w języku kazachskim, klisze antysowieckich karykatur i publikacje, a także ponad 700 tys. rubli. Uzbrojeni byli w 2 karabiny maszynowe, 25 pistoletów maszynowych i granaty ręczne.
Okazało się jednak, że samolot, którym przylecieli, został wykryty. W związku z tym oddziały NKWD wyruszyły schwytać dywersantów. Ci 10 maja 1944 r. przedostali się nad jezioro Żem. Tam przebrali się za dezerterów z Armii Czerwonej. 12 maja doszło do pierwszej potyczki z pościgowym oddziałem NKWD, ale dywersantom udało się zbiec. Jednakże 16 maja znowu natknęli się na enkawudzistów. W wyniku starcia 5 dywersantów zginęło (w tym obaj dowódcy), zaś 9 poddało się. Radiotelegrafista grupy został przewerbowany przez funkcjonariuszy Smiersza, po czym aż do końca wojny wysyłał Niemcom fałszywe wiadomości.

</doc>
<doc id="1525345" url="https://pl.wikipedia.org/wiki?curid=1525345" title="4345027">
4345027



</doc>
<doc id="1525347" url="https://pl.wikipedia.org/wiki?curid=1525347" title="Parchacz (gmina)">
Parchacz (gmina)

Parchacz – dawna gmina wiejska istniejąca w latach 1934–1939 w woj. lwowskim. Siedzibą gminy był Parchacz (obecnie wieś na Ukrainie o nazwie "Międzyrzecze"; "Межиріччя").
Gmina zbiorowa Parchacz została utworzona 1 sierpnia 1934 roku w powiecie sokalskim w woj. lwowskim z dotychczasowych jednostkowych gmin (wsi): Horodyszcze Bazyljańskie, Parchacz, Sielec, Wołswin i Zawonie.
We wrześniu 1939 roku obszar gminy został zajęty przez wojska radzieckie a od 1941 roku znajdował się pod okupacją niemiecką (Generalne Gubernatorstwo). W związku z przeprowadzeniem granicy między GG a ZSRR na Sołokii, cztery gromady gminy Bełz położone na południe od rzeki - Góra, Kuliczków, Prusinów i Waniów - a także prawobrzeżną, większą część gromady Głuchów z gminy Krystynopol w powiecie hrubieszowskim włączono do gminy Parchacz; równocześnie z gminy Parchacz odłączono gromadę Wołświn, włączając ją do gminy Korczyn w powiecie kamioneckim. Tak więc w 1943 roku gmina Parchacz składała się z 9 gromad: Głuchów, Góra, Horodyszcze Bazyliańskie, Kuliczków, Parchacz, Prusinów, Sielec, Waniów i Zawonie
W 1944 roku gmina weszła w skład ZSRR; znajduje się obecnie w rejonie sokalskim w obwodzie lwowskim na Ukrainie.

</doc>
<doc id="1525348" url="https://pl.wikipedia.org/wiki?curid=1525348" title="Mistrzostwa USA Strongman 2008">
Mistrzostwa USA Strongman 2008

Mistrzostwa USA Strongman 2008 – doroczne, indywidualne zawody amerykańskich
siłaczy.
Data: 21 i 22 czerwca 2008 r.
Miejsce: Del Mar Fairgrounds, San Diego (stan Kalifornia) 
WYNIKI ZAWODÓW:

</doc>
<doc id="1525349" url="https://pl.wikipedia.org/wiki?curid=1525349" title="Order św. Mikołaja Cudotwórcy">
Order św. Mikołaja Cudotwórcy

Imperatorski Wojenny Order św. Mikołaja Cudotwórcy (ros.: Императорский Военный Орден Святителя Николая Чудотворца) – emigracyjne odznaczenie rosyjskie, nadawane od 1929 przez głowę b. cesarskiej rodziny Romanowów. Order został poświęcony Świętemu Mikołajowi z Miry.
Zarys historii.
Zaplanowany już w 1915, w przedostatnim roku panowania Mikołaja II order został ustanowiony 19 lipca 1929, w jedenastą rocznicę tragicznej śmierci ostatniego cara Wszechrosji Mikołaja II przez jego kuzyna, pretendenta do tronu carskiego w.ks. Cyryla, który w 1924, nie bez sprzeciwu niektórych „białych” kół emigracyjnych, proklamował się imperatorem Rosji. 
Odznaczenie, ustanowione ku czci zmarłego Mikołaja II, przysługiwało wszystkim rosyjskim weteranom I wojny światowej, którzy służyli w szeregach carskiej armii, i posiadało jedną klasę, noszoną na lewej piersi. 4 sierpnia 2001 obecna pretendentka do tronu rosyjskiego Maria Władimirowna Romanowa nadała orderowi nowe statuty, dodając mu dwie dalsze klasy: I., noszoną na tzw. Wielkiej Wstędze z prawego ramiona na lewy bok, i II., noszoną jako komandoria na szyi. Dawny order stał się III.klasą, noszoną na lewej piersi na pięciokątnej wstążce typu rosyjskiego. Nie wiadomo, komu i za jakie zasługi order jest obecnie nadawany, ale został zalegalizowany przez Ministerstwo Obrony Federacji Rosyjskiej 14 grudnia 2001 i dozwolone jest jego noszenie do munduru.
Insygnium.
Oznaka orderu to emaliowany na biało krzyż typu kawalerskiego (spotyka się także krzyże nieemaliowane, niegdyś nadawane prawdopodobnie podoficerom i szeregowym). W medalionie środkowym awersu znajduje się w przypadku krzyży nadawanych chrześcijanom wizerunek św. Mikołaja Cudotwórcy, przy krzyżach nadawanych niechrześcijanom spleciony monogram założyciela "K I" (Kiriłł I), przy krzyżach nadawanych personelowi medycznemu symbol Czerwonego Krzyża. Między ramionami pierwotnego krzyża z 1929 r. znajdowały się nakładane na miecze złote dwugłowe orły carskie, identyczne jak przy klasie wojskowej dawnego carskiego orderu św. Stanisława. Rewers był nieemaliowany i nosił w medalionie środkowym napis "ВЕЛ. MIРОВ.ВОЙНА 1914-1917 Г.Г". Przy wczesnych egzemplarzach odznaczenia z lat 20. i 30. XX wieku (nadawanych Rosjanom) spotyka się także zamiast orłów pochodzące z herbu Romanowów złote gryfy między ramionami krzyża. Order noszony jest na wstędze o kolorach chorągwi domu cesarskiego, czarno-żółto-białej. W statutach z roku 2001 przewidziane są także krzyże bez mieczy pod orłami. Obecne oznaki orderu posiadają na awersie otaczający wizerunek świętego napis "Зa вoeнныe зacлуги" ("Za zasługi wojskowe"), a na rewersie dewizę orderu "Дoлг-Чecть-Oтeчecтвo" ("Obowiązek-Honor-Ojczyzna"), zaś na ramionach rewersu inicjały "H II" i "K I" oraz numer nadania (liczony od 2001 r.) na dolnym ramieniu.
Ordery o podobnej nazwie zostały ustanowione przez „białego generała” Wrangla (1920) oraz na Ukrainie po 1991.

</doc>
<doc id="1525351" url="https://pl.wikipedia.org/wiki?curid=1525351" title="Tartaków (gmina)">
Tartaków (gmina)

Tartaków (pocz. "Tartaków Miasto") – dawna gmina wiejska istniejąca w latach 1934–1939 w woj. lwowskim. Siedzibą gminy był Tartaków (obecnie wieś na Ukrainie).
Gmina zbiorowa Tartaków Miasto została utworzona 1 sierpnia 1934 roku w powiecie sokalskim w woj. lwowskim z dotychczasowych jednostkowych gmin: Bobiatyn, Horbków, Komarów, Kopytów, Leszczatów, Łuczyce, Perespa, Perwiatycze, Spasów, Szarpańce, Tartaków Miasto, Tartaków Wieś, Tartakowiec, Wolica Komarowa i Zubków.
We wrześniu 1939 roku obszar gminy został zajęty przez wojska radzieckie a od 1941 roku znajdował się pod okupacją niemiecką (Generalne Gubernatorstwo). W 1944 roku gmina weszła w skład ZSRR; znajduje się obecnie w rejonie sokalskim w obwodzie lwowskim na Ukrainie.

</doc>
<doc id="1525357" url="https://pl.wikipedia.org/wiki?curid=1525357" title="Linia Azul (metro w Lizbonie)">
Linia Azul (metro w Lizbonie)

Linia Azul (pol. "Niebieska") lub "Linia Mewa" – jedna z czterech linii metra w Lizbonie. Ma około 13 km długości i 17 stacji.
Historia.
Linia została zainaugurowana w 1959 roku na odcinku pomiędzy Sete Rios (obecnie Jardim Zoológico) a Restauradores. W latach 1963 i 1972 linia została przedłużona z Restauradores do Alvalade, a na trasie wybudowano m.in. stacje Rossio (stacja metra), Alameda i Areeiro. W 1988 została wydłużona z Sete Rios do Colégio Militar/Luz i w 1993 roku od Alvalade do Campo Grande. W 1995 zakończono budowę węzła przesiadkowego z linią Amarela na stacji Marquês de Pombal.
W roku 1997 linia osiągnęła Pontinha, a rok później został ukończony węzeł Baixa-Chiado, a odcinek Restauradores – Rossio został włączony do linii Verde. W 2004 linia stała się pierwszą linią lizbońskiego metra, która przekroczyła granice miasta, docierając do stacji Amadora Este. W 2007 została zakończona wydłużenie linii do dworca kolejowego Santa Apolónia (stacja metra o tej samej nazwie).
13 kwietnia 2016 otwarto przedłużenie linii do stacji Reboleira.

</doc>
<doc id="1525359" url="https://pl.wikipedia.org/wiki?curid=1525359" title="DJ Cargo">
DJ Cargo

DJ Cargo, właśc. Kazimierz Krzysiek (ur. 1 lutego 1976 w Andrychowie) – polski DJ i producent muzyczny.
Życiorys.
DJ Cargo pochodzi z miejscowości Stanisław Górny niedaleko Wadowic.
Zasłynął utworem „Jump To The Bass”, który przez długi czas znajdował się na czołowych pozycjach na listach przebojów w rozgłośniach radiowych oraz telewizyjnych.
Współpracuje z wytwórnia JPlanet Entertainment/Magic Records.

</doc>
<doc id="1525360" url="https://pl.wikipedia.org/wiki?curid=1525360" title="Bacówka PTTK pod Małą Rawką">
Bacówka PTTK pod Małą Rawką



</doc>
<doc id="1525361" url="https://pl.wikipedia.org/wiki?curid=1525361" title="Fenylopropyloamina">
Fenylopropyloamina



</doc>
<doc id="1525363" url="https://pl.wikipedia.org/wiki?curid=1525363" title="FK Hajduk 1912 Kula">
FK Hajduk 1912 Kula

Fudbalski Klub Hajduk 1912 Kula (serb.: Фудбалски Kлуб Хајдук 1912 Кула) – serbski klub piłkarski z siedzibą w Kuli (w okręgu zachodniobackim, w Wojwodinie). Został utworzony w 1912 roku, jako KAFK (Kulski Atletski Fudbalski Klub). Obecnie występuje w Srpskiej lidze (3. poziom serbskich rozgrywek piłkarskich), w grupie Vojvodina. 
Historia.
W czasach Socjalistycznej Federacyjnej Republiki Jugosławii najwyższym poziomem rozgrywek piłkarskich w których "FK Hajduk Kula" występował to rozgrywki Drugiej ligi SFR Јugoslavije, gdzie klub występował 3 sezony w Drugiej lidze SFR Јugoslavije – Grupa Sjever: 1970/71-1972/73 oraz sezon w Drugiej lidze SFR Јugoslavije: 1991/92 (wicemistrzostwo ligi i awans do Prvej ligi SR Јugoslavije).
W czasach Federalnej Republiki Jugosławii "FK Hajduk Kula" 12 sezonów występował w rozgrywkach Prvej ligi SR Јugoslavije: sezony 1992/93-2003/04 oraz 2 sezony w rozgrywkach Super ligi Srbije i Crne Gore: sezony 2004/05-2005/06. 
W 2013 roku FK Hajduk Kula z powodu kłopotów finansowych zbankrutował i od sezonu 2015/16 klub rozpoczął występy w rozgrywkach od najniższego poziomu serbskich rozgrywek piłkarskich jako FK Hajduk Junior.
Stadion.
Klub rozgrywa swoje mecze domowe na stadionie Stadion Milan Sredanović w Kuli, który może pomieścić 6.000 widzów.
Sezony.
 * W 2013 roku FK Hajduk Kula z powodu kłopotów finansowych zbankrutował i od sezonu 2015/16 klub rozpoczął występy w rozgrywkach od najniższego poziomu serbskich rozgrywek piłkarskich jako FK Hajduk Junior.
 ** Po sezonie 2017/18 OFK Odžaci przekazał swoje miejsce w Srpskiej lidze Vojvodina klubowi FK Hajduk 1912 Kula i od sezonu 2018/19 rozpoczął występy w rozgrywkach Područnej fudbalskiej ligi – Grupa Sombor, gdzie zajmie miejsce klubu FK Hajduk 1912 Kula.
 *** Z powodu sytuacji epidemicznej związanej z koronawirusem COVID-19 rozgrywki sezonu 2019/2020 zostały zakończone po rozegraniu 17 kolejek.

</doc>
<doc id="1525364" url="https://pl.wikipedia.org/wiki?curid=1525364" title="Ernst Rüdin">
Ernst Rüdin

Ernst Rüdin (ur. 19 kwietnia 1874 w St. Gallen, zm. 22 października 1952 w Monachium) – szwajcarski lekarz psychiatra, genetyk i eugenik.
Życiorys.
Syn Conrada Rüdina (1830–1895), nauczyciela w Sankt Gallen, i Dorothei z domu Schalch, Jego siostra, lekarka Pauline Rüdin (1866-1942), była zamężna za lekarzem i eugenikiem Alfredem Ploetzem.
Ernst Rüdin od 1893 do 1898 roku studiował medycynę w Genewie, Lozannie, Neapolu, Heidelbergu, Berlinie, Dublinie i Zurychu. Od 1898 roku był asystentem w Klinice Psychiatrycznej Uniwersytetu Zuryskiego u Eugena Bleulera.
Od 1917 roku kierował Instytutem Genealogiczno-Demograficznym Niemieckiego Towarzystwa Badawczego Psychiatrii w Monachium. Rüdin był zaangażowany w propagowanie idei eugeniki negatywnej w hitlerowskich Niemczech i w Akcję T4.
Pierwszy raz żonaty w 1920 z Idą Edithą (Ithą) Senger (1888–1926), po śmierci żony ożenił się z jej siostrą Theresią Idą (Resą) (1885–1970). Córka z pierwszego małżeństwa Edith Zerbin-Rüdin (ur. 1921) była psychiatrą.

</doc>
<doc id="1525368" url="https://pl.wikipedia.org/wiki?curid=1525368" title="By Inheritance">
By Inheritance

By Inheritance – trzeci album studyjny duńskiego thrash metalowego zespołu Artillery wydany w 1990 roku nakładem Roadrunner Records.

</doc>
<doc id="1525370" url="https://pl.wikipedia.org/wiki?curid=1525370" title="Archive.org">
Archive.org



</doc>
<doc id="1525372" url="https://pl.wikipedia.org/wiki?curid=1525372" title="U.S. Bank Tower (Sacramento)">
U.S. Bank Tower (Sacramento)

U.S. Bank Tower - wieżowiec w Sacramento, w stanie Kalifornia, w Stanach Zjednoczonych, o wysokości 122,5 m. Budynek został otwarty w 2008 i posiada 25 kondygnacji.

</doc>
<doc id="1525375" url="https://pl.wikipedia.org/wiki?curid=1525375" title="Włodzimierz Szembek">
Włodzimierz Szembek

Włodzimierz Szembek SDB (ur. 2 kwietnia 1883 w Porębie Żegocie, zm. 18 września 1942 w KL Auschwitz) – Sługa Boży, męczennik za wiarę, polski ksiądz katolicki.
Życiorys.
Był synem hrabiego Zygmunta i Klementyny z Dzieduszyckich, wnukiem Włodzimierza Dzieduszyckiego. Po ukończeniu studiów rolniczych na Uniwersytecie Jagiellońskim podjął pracę w rodzinnych majątkach.
Jego działalność charytatywna zjednała mu szacunek społeczny. W wieku 45 lat wstąpił do nowicjatu salezjanów w Czerwińsku. Śluby zakonne złożył 10 sierpnia 1929 roku. Przed podjęciem dalszych studiów teologicznych w Oświęcimiu i Krakowie odbył praktykę pedagogiczno-duszpasterską w Aleksandrowie Kujawskim.
3 czerwca 1934 roku otrzymał święcenia kapłańskie, a następnie podjął obowiązki sekretarza-inspektora, ekonoma, nauczyciela agronomii i wykładowcy w Wyższym Seminarium Duchownym Towarzystwa Salezjańskiego.
Po wybuchu II wojny światowej pracował w Skawie.
Aresztowany przez gestapo 9 lipca 1942 roku i katowany w nowotarskim więzieniu, trafił następnie (16 września) do niemieckiego obozu koncentracyjnego w Auschwitz, gdzie zarejestrowany został pod numerem 60019.
Dobrowolnie ofiarował życie za zakładnika – księdza Walentego Kozaka, który miał zostać zgładzony w odwecie za ucieczkę innego więźnia.
Jest jednym z 122 sług Bożych, drugiej grupy męczenników z okresu II wojny światowej, których proces beatyfikacyjny rozpoczął się 17 września 2003 roku.

</doc>
<doc id="1525377" url="https://pl.wikipedia.org/wiki?curid=1525377" title="B.A.C.K.">
B.A.C.K.

B.A.C.K. – czwarty album studyjny duńskiego thrash metalowego zespołu Artillery wydany w 1999 roku nakładem Die Hard Music.

</doc>
<doc id="1525381" url="https://pl.wikipedia.org/wiki?curid=1525381" title="Terminal Tower">
Terminal Tower

Terminal Tower - wieżowiec w Cleveland, w stanie Ohio, w Stanach Zjednoczonych, o wysokości 235 m. Budynek został otwarty w 1930, posiada 52 kondygnacje.

</doc>
<doc id="1525383" url="https://pl.wikipedia.org/wiki?curid=1525383" title="François-Athanase de Charette de la Contrie">
François-Athanase de Charette de la Contrie



</doc>
<doc id="1525388" url="https://pl.wikipedia.org/wiki?curid=1525388" title="Modis Tower">
Modis Tower

Modis Tower – wieżowiec w Jacksonville, w stanie Floryda, w Stanach Zjednoczonych, o wysokości 195 m. Budynek został otwarty w 1974 i liczy 37 kondygnacji.

</doc>
<doc id="1525391" url="https://pl.wikipedia.org/wiki?curid=1525391" title="Carol Wayne">
Carol Wayne

Carol Wayne (ur. 6 września 1942 w Chicago, zm. 13 stycznia 1985 w Meksyku) – amerykańska telewizyjna i filmowa aktorka. Najlepiej znana za rolę Martinée Lady z programu The Tonight Show Starring Johnny Carson.

</doc>
<doc id="1525392" url="https://pl.wikipedia.org/wiki?curid=1525392" title="Book Tower">
Book Tower

Book Tower – wieżowiec w Detroit, w stanie Michigan, w Stanach Zjednoczonych, o wysokości 145 m. Budynek został otwarty w 1926 i liczy 38 kondygnacji.

</doc>
<doc id="1525395" url="https://pl.wikipedia.org/wiki?curid=1525395" title="Millennium Tower (San Francisco)">
Millennium Tower (San Francisco)

Millennium Tower – wieżowiec w San Francisco, w stanie Kalifornia, w Stanach Zjednoczonych, o wysokości 197 m. Ukończony w 2009. Ma 60 kondygnacji.

</doc>
<doc id="1525403" url="https://pl.wikipedia.org/wiki?curid=1525403" title="Delicious">
Delicious



</doc>
<doc id="1525405" url="https://pl.wikipedia.org/wiki?curid=1525405" title="Dawny ratusz w Skarszewach">
Dawny ratusz w Skarszewach

Dawny ratusz w Skarszewach – budynek ratusza, obecnie dom mieszkalny z XVIII wieku w Skarszewach, wpisany do rejestru zabytków nieruchomych województwa pomorskiego.
Historia.
Ratusz miejski został zbudowany z cegły w XVIII wieku w południowo-zachodnim narożniku skarszewskiego rynku (obecnie Plac Generała Józefa Hallera 15). Przetrwał pożary w 1709 roku i 1712 roku. Dach ratusza wieńczyła drewniana wieżyczka z zegarem. Prawdopodobnie na przełomie XVIII i XIX wieku budynki pod numerami 14 i 15 zostały nakryte wspólnym dachem.
Obiekt został wpisany do rejestru zabytków 21 grudnia 1972 roku (nr rej. A-726, wcześniej 603). Obecnie domy mieszkalne (numery 14 i 15), budynek nr 14 pozostaje w rękach prywatnych, natomiast pierwotny budynek ratusza nr 15 należy do gminy Skarszewy.

</doc>
<doc id="1525414" url="https://pl.wikipedia.org/wiki?curid=1525414" title="MV Sirius Star">
MV Sirius Star

MV Sirius Star – tankowiec pływający pod banderą liberyjską należący do "Vela International Marine" z Dubaju.
Wybudowany został w Republice Korei w stoczni należącej do "Daewoo Shipbuilding &amp; Marine Engineering Co., Ltd". Budowę rozpoczęto 29 października 2007, a ukończono w marcu 2008.
Uprowadzenie w 2008.
17 listopada 2008 roku United States Navy przekazała informację o tym, że "Sirius Star" został uprowadzony przez somalijskich piratów. Por. Nathan Christensen, rzecznik prasowy stacjonującej w Bahrajnie Piątej Floty ujawnił, że w sobotę 15 listopada około 450 mil morskich od wybrzeży Kenii piraci somalijscy porwali bardzo duży statek przewożący ropę naftową. To najbardziej oddalone od wybrzeża miejsce w którym somalijscy piraci kiedykolwiek zaatakowali.
"Sirius Star" przewoził ładunek 2 milionów baryłek ropy naftowej o wartości około 100 milionów USD, co stanowi mniej więcej jedną czwartą dziennego wydobycia Arabii Saudyjskiej. Ładunek przeznaczony był dla odbiorcy w Stanach Zjednoczonych.
9 stycznia 2009 tankowiec został uwolniony przez piratów po zapłaceniu okupu w wysokości 3 mln USD. Początkowo porywacze domagali się 25 mln dolarów.
Na statku znajdowało się dwóch Polaków, w tym kapitan - Marek Niski.

</doc>
<doc id="1525415" url="https://pl.wikipedia.org/wiki?curid=1525415" title="Searchin' for Jerry Garcia">
Searchin' for Jerry Garcia



</doc>
<doc id="1525416" url="https://pl.wikipedia.org/wiki?curid=1525416" title="AA Francana">
AA Francana

Associação Atlética Francana - brazylijski klub piłkarski z siedzibą w mieście Franca leżącym w stanie São Paulo.
Historia.
"Associação Atlética Francana" założony został 12 października 1912 roku. Założycielami klubu byli: David Carneiro Ewbank, Homero Pacheco Alves oraz Beneglides Saraiva.

</doc>
<doc id="1525418" url="https://pl.wikipedia.org/wiki?curid=1525418" title="Sirius Star">
Sirius Star



</doc>
<doc id="1525419" url="https://pl.wikipedia.org/wiki?curid=1525419" title="Charles Bathurst">
Charles Bathurst

Charles Bathurst (ur. 28 lutego 1754, zm. 13 sierpnia 1831), brytyjski polityk, minister i deputowany do Izby Gmin, członek stronnictwa torysów.
Był synem Charlesa Bragge'a i Anne Bathurst. Nazwisko na Bathurst zmienił w 1804 r. Wykształcenie odebrał na Uniwersytecie Oksfordzkim. Był członkiem bristolskiego Society of Merchant Venturers i popierał handel niewolnikami. W 1790 r. został wybrany do Izby Gmin jako reprezentant okręgu Monmouth Boroughs. Następnie reprezentował okręgi Bristol (1796–1812), Bodmin (1812–1818) i Harwich (1818–1823).
W 1801 r. został członkiem Tajnej Rady. W rządzie Henry'ego Addingtona był skarbnikiem floty w latach 1801–1803 i sekretarzem ds. wojny w latach 1803–1804. W latach 1806–1807 był zarządcą mennicy w rządzie lorda Grenville'a. Kiedy premierem został w 1812 r. lord Liverpool, Bathurst został Kanclerzem Księstwa Lancaster i pozostał nim do 1823 r. W latach 1821–1822 był dodatkowo przewodniczącym Rady Kontroli.
1 sierpnia 1788 r. poślubił Charlotte Addington. Jego prawnuk, Charles Bathurst, otrzymał w 1934 r. tytuł wicehrabiego Bledisloe.

</doc>
<doc id="1525426" url="https://pl.wikipedia.org/wiki?curid=1525426" title="Henri de la Rochejaquelein">
Henri de la Rochejaquelein

Henri du Vergier de la Rochejaquelein, pseud. Monsieur Henri (ur. 30 sierpnia 1772 w pobliżu Châtillon-sur-Sèvre (dziś Mauléon), zm. 28 stycznia 1794 w Nuaillé) – najmłodszy generał powstańców wandejskich.W roku 1793 odniósł szereg zwycięstw nad rewolucyjnymi wojskami francuskimi. Zginął w trakcie walk w pobliżu miejscowości Nuaillé.
Życiorys.
Początki działalności.
La Rochejaquelein urodził się w  Saint-Aubin-de-Baubigné w pobliżu  Châtillon. Swój chrzest bojowy przeszedł podczas obrony Pałacu w Tuileries podczas powstania z 10 sierpnia 1792, które doprowadziło do obalenia monarchii we Francji. Był wówczas oficerem Gwardii Konstytucyjnej króla Ludwika XVI. Powróciwszy do rodzinnej prowincji, odmówił zgłoszenia się do wojska podczas powszechnego poboru ("levée en masse"), ogłoszonego po wybuchu wojny rewolucyjnej Francji z pierwszą koalicją. Zamiast tego dołączył do swojego kuzyna  Louis-Marie Josepha Lescure'a w jego posiadłości w Poitou.
Powstanie.
Wkrótce potem La Rochejaquelein i Lescure, wspólnie z Maurice'm d’Elbée i Charles’em de Bonchamps, rozpoczęli walkę przeciwko Republice Francuskiej. Powstanie wybuchło w kwietniu 1793 roku. Wtedy La Rochejaquelein wydał swój słynny rozkaz: "Przyjaciele, jeśli pójdę naprzód, podążajcie za mną! Jeśli się wycofam, zabijcie mnie! Jeśli zginę, pomścijcie mnie!" ().
Prowadząc do boju kilka tysięcy wandejskich chłopów, La Rochejaquelein odniósł swoje pierwsze zwycięstwo nad armią republikańską 13 kwietnia. W dniu 3 maja wziął udział w zdobywaniu Bressuire. Później odnosił sukcesy pod Fontenay-le-Comte (25 maja) i Saumur (9 czerwca). W sierpniu, w Luçon La Rochejaquelein dokonał przegrupowania oddziałów wandejskich. Były już bowiem w tak kiepskim stanie, że groziło im rozwiązanie. Następnie we wrześniu odniósł zwycięstwo w bitwie pod Chantonnay. Natomiast w dniu 17 października, po porażce pod Cholet, musiał wycofać się na drugi brzeg Loary.
Ostatnie miesiące.
W dniu 20 października 1793 La Rochejaquelein zastąpił ciężko rannego pod Cholet generała d’Elbée na stanowisku głównodowodzącego Wielkiej Armii Katolickiej i Królewskiej. Jednak jego odwaga nie wystarczyła, by zrekompensować brak doświadczenia oraz zdolności strategicznych. 12 listopada na czele swojej armii wyruszył w kierunku Granville, zajął Avranches. Nie zdołał jednak zdobyć Granville i musiał wycofać się do Angers w celu przekroczenia Loary. Republikańscy dowódcy: François Séverin Marceau, Jean-Baptiste Kléber i François-Joseph Westermann ruszyli w pościg za Wandejczykami, pokonując ich 12 grudnia pod Le Mans i ponownie – lecz z bardziej dotkliwymi skutkami – 23 grudnia pod Savenay. Ewakuując się za Loarę La Rochejaquelein zdołał ocalić resztki swojej armii. Ustąpił ze stanowiska pod presją krytyki ze strony swoich towarzyszy.
Zginął z rąk republikańskiego żołnierza w pobliżu Nuaillé, prowadząc walkę partyzancką przeciwko wojskom rządowym. W chwili śmierci miał 22 lata. Jego brat Louis został w roku 1813 przywódcą wandejskich rojalistów. Był czynnym orędownikiem monarchizmu w okresie stu dni Napoleona. Poległ w bitwie pod Pont-de-Mathis w dniu 4 czerwca 1815.

</doc>
<doc id="1525428" url="https://pl.wikipedia.org/wiki?curid=1525428" title="The Gaylords">
The Gaylords

The Gaylords – amerykański zespół składający się z trzech głównych wokalistów założony w 1949 r. w Detroit jako "The Gay Lords". 
Popularny w latach 50., śpiewali głównie w języku angielskim i czasem po włosku. W 1976 r. grupa stała się duetem pod nową nazwą Gaylord &amp; Holliday. 

</doc>
<doc id="1525432" url="https://pl.wikipedia.org/wiki?curid=1525432" title="Ubytek naturalny">
Ubytek naturalny

Ubytek naturalny – zmniejszenie ilości składników majątkowych, powstałe bez udziału człowieka, mieszczące się w granicach norm, spowodowane:
przykładowo wskutek wysychania, odparowywania, rozsypywania się, korozji lub erozji.
Najczęściej występujące rodzaje ubytków naturalnych zyskały własne nazwy:

</doc>
<doc id="1525434" url="https://pl.wikipedia.org/wiki?curid=1525434" title="Jeszcze raz (album WSZ-CNE)">
Jeszcze raz (album WSZ-CNE)

Jeszcze raz – drugi album studyjny duetu hip-hopowego WSZ-CNE. Wydawnictwo ukazało się 13 października 2005 roku nakładem wytwórni muzycznej Wielkie Joł. W ramach promocji do utworów "Gangsterka", "Jeszcze raz" oraz "Pierwiastek" zostały zrealizowane teledyski. Gościnnie w nagraniach wzięli udział: Numer Raz, Jajonasz, HST, Ania Sool, Abradab, Joka, Gutek, Tede, Kołcz, Monika Brodka, Kaszalot oraz RDW.
W utworze "Gangsterka" CNE nawiązał do osoby Freeze'a (1971-2001), rapera związanego w latach 90. XX w. z formacją Mop Skład.
Lista utworów.
Opracowano na podstawie materiału źródłowego.

</doc>
<doc id="1525435" url="https://pl.wikipedia.org/wiki?curid=1525435" title="Puchar Świata w skokach narciarskich 2009/2010">
Puchar Świata w skokach narciarskich 2009/2010

Puchar Świata w skokach narciarskich 2009/2010 – 31. edycja Pucharu Świata mężczyzn w skokach narciarskich, która rozpoczęła się 27 listopada 2009 na skoczni Rukatunturi w fińskiej Ruce, a zakończyła 14 marca 2010 na skoczni Holmenkollbakken w norweskim Oslo. Zdobywcą Kryształowej Kuli został Simon Ammann. Ostateczny kalendarz zawodów został zatwierdzony w maju 2009 roku w Dubrowniku.
Po rozpoczęciu Pucharu Świata nastąpiły następujące zmiany w kalendarzu PŚ:
W ostatnich 10 konkursach w ramach Pucharu Świata oraz podczas Mistrzostw Świata w lotach w Planicy obowiązywał nowy system punktacji, w którym oprócz not za styl i długości skoku wpływ na notę końcową skoczka miała siła i kierunek wiatru, oraz długość najazdu na próg. Zasady te były testowane latem podczas konkursów Letniego Grand Prix.
Statystyki indywidualne – konkursy drużynowe.
Numery przy państwach podają jej lokatę w konkursie, a przy zawodnikach oznacza wynik w nieoficjalnej klasyfikacji indywidualnej tych zawodów.
Liderzy klasyfikacji generalnej Pucharu Świata.
Pozycja lidera Pucharu Świata należy do zawodnika, który w dotychczas rozegranych zawodach zgromadził najwięcej punktów do klasyfikacji generalnej cyklu. W przypadku równej liczby punktów, liderem Pucharu Świata jest ten zawodnik, który ma na swoim koncie więcej wygranych konkursów. W konkursie inaugurującym nowy sezon, rolę lidera przyjmuje zawodnik, który zwyciężył w poprzedniej edycji.

</doc>
<doc id="1525436" url="https://pl.wikipedia.org/wiki?curid=1525436" title="Kôji Yakusho">
Kôji Yakusho



</doc>
<doc id="1525437" url="https://pl.wikipedia.org/wiki?curid=1525437" title="Koji Yakusho">
Koji Yakusho



</doc>
<doc id="1525439" url="https://pl.wikipedia.org/wiki?curid=1525439" title="Kouji Yakusho">
Kouji Yakusho



</doc>
<doc id="1525440" url="https://pl.wikipedia.org/wiki?curid=1525440" title="Kooji Yakusho">
Kooji Yakusho



</doc>
<doc id="1525441" url="https://pl.wikipedia.org/wiki?curid=1525441" title="Kohji Yakusho">
Kohji Yakusho



</doc>
<doc id="1525445" url="https://pl.wikipedia.org/wiki?curid=1525445" title="Humboldt Park">
Humboldt Park

Humboldt Park – jedna z 77 dzielnic (rejonów statystycznych) Chicago, położona w zachodniej części miasta. Nazwana na cześć Alexandra von Humboldta. Ma numer 23. Według szacunkowych danych z 2008 roku liczyła 62 153 mieszkańców. Powierzchnia dzielnicy to 3,583 mili kwadratowej (9,28 km²).
Skład etniczny: 55% Latynosów, 35% białych, 10% Afroamerykanów. W przeszłości, zwłaszcza w latach 50. i 60., większość mieszkańców stanowili Portorykańczycy. Na przełom lat 60. i 70. XX wieku przypadają czasy największej aktywności miejscowych gangów, takich jak Latin Kings czy Maniac Latin Disciples.

</doc>
<doc id="1525446" url="https://pl.wikipedia.org/wiki?curid=1525446" title="Te-Rap-Ja">
Te-Rap-Ja

Te-Rap-Ja – pierwszy album studyjny duetu hip-hopowego WSZ-CNE. Wydawnictwo ukazało się 10 października 2002 roku nakładem wytwórni muzycznej Warner Music Poland. Płytę poprzedził wydany we wrześniu 2002 roku singel pt. "Każdy szczegół". Piosenka dotarła do 59. miejsca Szczecińskiej Listy Przebojów Polskiego Radia. Oprawę graficzną albumu wykonał Grzegorz "Forin" Piwnicki.
Lista utworów.
Opracowano na podstawie materiału źródłowego.

</doc>
<doc id="1525447" url="https://pl.wikipedia.org/wiki?curid=1525447" title="Galakta">
Galakta

Galakta - wydawnictwo zajmujące się wydawaniem polskich wersji gier planszowych oraz niekolekcjonerskich gier karcianych. Siedziba wydawnictwa znajduje się w Krakowie.
Wydawnictwo Galakta wydało wiele polskich tłumaczeń gier stworzonych przez amerykańskie wydawnictwo Fantasy Flight Games.
Wydane gry.
Gry karciane.
Gry karciane wydane w formacie LCG (Living Card Games) czyli wariancie kolekcjonerskim polegającym na sprzedaży zdefiniowanych zestawów kart. Cechą takiej dystrybucji kart jest brak losowości w zestawach oraz możliwość łatwego zakupienia pożądanych kart.

</doc>
<doc id="1525450" url="https://pl.wikipedia.org/wiki?curid=1525450" title="Robert Hobart (hrabia)">
Robert Hobart (hrabia)

Robert Hobart, 4. hrabia Buckinghamshire (ur. 6 maja 1760, zm. 4 lutego 1816 w Londynie) – brytyjski arystokrata i polityk związany ze stronnictwem torysów, deputowany do Izby Gmin i parlamentu irlandzkiego, gubernator Madrasu, minister.
Życiorys.
Był najstarszym synem George’a Hobarta, 3. hrabiego Buckinghamshire, i Albinii Bertie, córki lorda Vere’a Bertie’ego. Wykształcenie odebrał w Westminster School. W 1776 r. został przydzielony do 18 pułku lekkich dragonów. W 1778 r. otrzymał stopień kapitana, a w 1783 r. majora. W 1788 r. uzyskał mandat parlamentarny z okręgu Bramber. W latach 1790 – 1796 reprezentował w Izbie Gmin okręg wyborczy Lincoln. W latach 1790 – 1797 zasiadał także w parlamencie irlandzkim jako deputowany z okręgu Armagh Borough. Od 1793 r. nosił tytuł grzecznościowy „lorda Hobarta”.
Hobart był w latach 1789–1793 Głównym Sekretarzem Irlandii. Następnie został powołany do Tajnej Rady i otrzymał stanowisko gubernatora Madrasu. Po powrocie z Indii w 1797 r. otrzymał w procedurze "writ of acceleration" jeden z tytułów ojca, tytuł barona Hobart, i zasiadł w Izbie Lordów. Tytuł hrabiego Buckinghamshire odziedziczył po śmierci ojca w 1804 r.
W latach 1801–1804 był ministrem wojny i kolonii w gabinecie Addingtona. W 1805 r. został na krótko Kanclerzem Księstwa Lancaster w drugim rządzie Williama Pitta Młodszego. W Gabinecie Wszystkich Talentów w latach 1806–1807 był poczmistrzem generalnym. W 1812 r. ponownie został Kanclerzem Księstwa Lancaster w rządzie Spencera Percevala. Kiedy jeszcze w tym samym roku nowym premierem został lord Liverpool, Buckinghamshire otrzymał stanowisko przewodniczącego Rady Kontroli.
Zmarł podczas sprawowania urzędu w 1816 r., na skutek obrażeń po upadku z konia. Został pochowany w Nocton w hrabstwie Lincolnshire. Z małżeństwa z Margarettą Bourke miał tylko dwie córki (starsza z nich, lady Sarah, poślubiła lorda Godericha). Tytuł parowski odziedziczył więc jego bratanek, George Hobart-Hampden. Na cześć ministra nazwano miasto Hobart, stolicę Tasmanii.

</doc>
<doc id="1525452" url="https://pl.wikipedia.org/wiki?curid=1525452" title="Wyspy Hermite">
Wyspy Hermite



</doc>
<doc id="1525456" url="https://pl.wikipedia.org/wiki?curid=1525456" title="Zatańcz ze mną">
Zatańcz ze mną



</doc>
<doc id="1525457" url="https://pl.wikipedia.org/wiki?curid=1525457" title="Ratusz w Sopocie">
Ratusz w Sopocie

Ratusz w Sopocie – ratusz mieści się przy ul. Tadeusza Kościuszki 25-27. Został zbudowany w latach 1910–1911 według projektu architekta miejskiego Paula Puchmüllera. Pierwotnie budynek sięgał wieży zegarowej. W latach 1922–1923 został rozbudowany o galerię i salę posiedzeń rady miejskiej. Od 1945 do 1958 był siedzibą władz województwa gdańskiego. Od tego czasu jest siedzibą Urzędu Miejskiego w Sopocie.

</doc>
<doc id="1525458" url="https://pl.wikipedia.org/wiki?curid=1525458" title="Włodzimierz Król">
Włodzimierz Król

Włodzimierz Król (ur. 5 lipca 1968 w Łodzi) – polski hokeista.
Zawodnik grający na pozycji obrońcy. Wychowanek ŁKS Łódź, w którym grał do 1991 roku, kiedy to zlikwidowano sekcję hokeja na lodzie w tym klubie.
Uczestnik mistrzostw świata juniorów w 1987 i 1988.

</doc>
<doc id="1525460" url="https://pl.wikipedia.org/wiki?curid=1525460" title="Krzysztof Szamałek">
Krzysztof Szamałek

Krzysztof Szamałek (ur. 5 marca 1953 w Koninie) – profesor tytularny (od 2012), profesor nadzwyczajny Uniwersytetu Warszawskiego, doktor habilitowany, pracownik naukowy Wydziału Geologii Uniwersytetu Warszawskiego Instytutu Mineralogii i Geochemii, Zakład Geologii Gospodarczej i Złożowej, przewodniczący Rady Naukowej Instytutu Geochemii, Mineralogii i Petrologii UW, zastępca przewodniczącego Komitetu Zrównoważonej Gospodarki Surowcami Mineralnymi Polskiej Akademii Nauk, specjalista z zakresu geologii gospodarczej, geologii złóż i zarządzania środowiskiem.
Kariera naukowa.
Krzysztof Szamałek jest absolwentem z wyróżnieniem Wydziału Geologii UW (1978) oraz Wydziału Zarządzania UW (1982). W 1978 jako student otrzymał nagrodę specjalną im. Jana Samsonowicza sekretarza naukowego PAN za wyniki w nauce. Jest autorem ponad 150 publikacji oraz książek, m.in. "Geologia i surowce mineralne oceanów" PWN (2009, wespół z W. Mizerskim), "Podstawy geologii gospodarczej i gospodarki surowcami mineralnymi" (2007, PWN), "Surowce mineralne mórz i oceanów" (współautorzy S. Depowski, E. Ruhle, R. Kotliński – 1998, Wyd. Naukowe Scholar, przetłumaczona na język chiński i wydana w Chinach w 2001), "Studium opłaty eksploatacyjnej w gospodarce złożem kopaliny" (2001, Wyd. Naukowe Scholar). Autor (wraz z Z. Kundzewiczem, P. Kowalczakiem) "The Great Flood of 1997 in Poland" (1999, Hydrological Sciences Journal Vol.44 (6) December 1999, p. 855–870). Posiadacz zawodowego tytułu "European Geologist". Były przewodniczący Rady Geologicznej przy Ministrze Środowiska. Odznaczony medalem Za zasługi w zwalczaniu powodzi. W okresie studiów kierownik klubu „Hybrydy” oraz przewodniczący rady uczelnianej SZSP Uniwersytetu Warszawskiego. Przewodniczący (2009–2013) Oddziału Warszawskiego Polskiego Towarzystwa Geologicznego, wiceprzewodniczący Rady Fundacji „Semper Polonia”. 
Zastępca dyrektora ds naukowo-badawczych-sekretarz naukowy Instytutu Ceramiki i Materiałów Budowlanych w Warszawie. Laureat nagrody i medalu im. Karola Bohdanowicza (2000). Był członkiem Komitetu Gospodarki Wodnej PAN oraz Komitetu Gospodarki Surowcami Mineralnymi PAN. Członek rad redakcyjnych czasopism z tzw. listy filadelfijskiej „Gospodarka Surowcami Mineralnymi”, „Cement-Wapno-Beton” oraz z listy ministra nauki i szkolnictwa wyższego „Szkło i Ceramika”, „Prace ICiMB”. Członek Polskiego Towarzystwa Geologicznego, Polskiego Towarzystwa Mineralogicznego, Polskiego Towarzystwa Ceramicznego.
Kariera polityczna.
Od 1976 do 1989 członek Polskiej Zjednoczonej Partii Robotniczej. Do PZPR wstąpił w czasie studiów. Od 1979 pracownik naukowy UW. Sprawował funkcję I sekretarza Podstawowej Organizacji Partyjnej PZPR na Wydziale Geologii UW. Na studiach działał także w Socjalistycznym Związku Studentów Polskich. Był przewodniczącym Rady Uczelnianej SZSP UW w latach 1977–1979, kierownikiem Klubu Hybrydy (1977). Oskarżany bezpodstawnie przez dziennik „Życie” w 1997 o współorganizowanie bojówek, które rozbijały w 1978 wykłady organizowane przez Towarzystwo Kursów Naukowych (autorzy i redakcja „Życia” przeprosili go za oskarżenia w komunikacie prasowym będącym efektem ugody sądowej, Krzysztof Szamałek wytoczył redakcji „Życia” proces cywilny i karny przed sądem w Warszawie).
W 2004 i 2006 ubiegał się o stanowisko profesora na Uniwersytecie Warszawskim – ze względów politycznych (sprawa TKN) Senat UW dwukrotnie odmówił mianowania, w 2009 senat UW już bez kontrowersji pozytywnie zaopiniował kandydaturę Krzysztofa Szamałka na stanowisko profesora nadzwyczajnego (mianowanie w 2009).
Członek i były wiceprzewodniczący, a następnie przewodniczący Stowarzyszenia „Ordynacka”, powstałego w 2001 i zrzeszającego byłych studentów ZSP, którego obecnym przewodniczącym jest Włodzimierz Czarzasty. Należy do Sojuszu Lewicy Demokratycznej. Z jego ramienia bezskutecznie kandydował w wyborach do Sejmu RP w 1997 i 2001 w okręgu z siedzibą w Koninie, do sejmiku województwa mazowieckiego w 2014 oraz do Sejmu z okręgu warszawskiego w 2015.
W latach 1994–1997 i 2001–2005 pełnił funkcję sekretarza stanu w Ministerstwie Środowiska, Głównego Geologa Kraju. Dyrektor w Biurze Bezpieczeństwa Narodowego przy Prezydencie RP w okresie 1998–2001 odpowiedzialny za bezpieczeństwo energetyczne i surowcowe oraz zarządzanie kryzysowe. W 1997 podczas katastrofalnej powodzi w Polsce współkierujący ogólnopolską akcją zwalczania skutków powodzi. W latach 2005–2006 wiceprezes zarządu Fundacji EkoFundusz. Był prezesem zarządu, dyrektorem generalnym Mostostal Warszawa SA. Pracował w radach nadzorczych m.in. KGHM Polska Miedź SA, Petrobaltic, Nafta Polska, Banku Ochrony Środowiska SA, Geofizyka Kraków, Remak. Był przewodniczącym rady nadzorczej Narodowego Funduszu Ochrony Środowiska i Gospodarki Wodnej, Banku Gospodarki Żywnościowej, fundacji EkoFundusz, Mostostal Płock SA.

</doc>
<doc id="1525461" url="https://pl.wikipedia.org/wiki?curid=1525461" title="Wyspy Wollaston">
Wyspy Wollaston



</doc>
<doc id="1525462" url="https://pl.wikipedia.org/wiki?curid=1525462" title="Hrabia Buckinghamshire">
Hrabia Buckinghamshire

Baroneci Hobart of Intwood
Hrabiowie Buckinghamshire 1. kreacji (parostwo Wielkiej Brytanii)
Dziedzic tytułu hrabiego Buckinghamshire: sir John Vere Hobart, 4. baronet, kuzyn 10. hrabiego

</doc>
<doc id="1525464" url="https://pl.wikipedia.org/wiki?curid=1525464" title="Płytka Petriego">
Płytka Petriego



</doc>
<doc id="1525472" url="https://pl.wikipedia.org/wiki?curid=1525472" title="Federico Wilde">
Federico Wilde

Federico Wilde (1909 - ?) – piłkarz argentyński, pomocnik (prawy łącznik).
Jako piłkarz klubu Unión Santa Fe był w kadrze reprezentacji Argentyny w finałach mistrzostw świata w 1934 roku, gdzie Argentyna odpadła już w pierwszej rundzie. Zagrał w jedynym meczu ze Szwecją.
W 1939 grał w drugoligowym klubie Sportivo Buenos Aires.

</doc>
<doc id="1525478" url="https://pl.wikipedia.org/wiki?curid=1525478" title="Okręg wyborczy Bramber">
Okręg wyborczy Bramber

Okręg wyborczy Bramber powstał w 1472 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował miasto Bramber w hrabstwie Sussex. Został zlikwidowany w 1832 r.

</doc>
<doc id="1525479" url="https://pl.wikipedia.org/wiki?curid=1525479" title="Jerome Lalande">
Jerome Lalande



</doc>
<doc id="1525481" url="https://pl.wikipedia.org/wiki?curid=1525481" title="Joseph-Jérôme Lalande">
Joseph-Jérôme Lalande



</doc>
<doc id="1525482" url="https://pl.wikipedia.org/wiki?curid=1525482" title="Mistrzostwa Świata w Narciarstwie Klasycznym 2011">
Mistrzostwa Świata w Narciarstwie Klasycznym 2011

Mistrzostwa Świata w Narciarstwie Klasycznym 2011 odbyły się w dniach od 23 lutego do 6 marca 2011 w stolicy Norwegii, Oslo. Były to piąte mistrzostwa, które odbyły się w Norwegii. Dotychczas walczono o medale mistrzostw świata trzykrotnie w Oslo (1930, 1966 i 1982) oraz jeden raz w Trondheim (1997). Stolica Norwegii została wybrana w głosowaniu, w którym wygrała z Val di Fiemme (Włochy) i Zakopanem (Polska) stosunkiem głosów 12-4-0, na kongresie FIS-u, który odbył się 25 maja 2006 w portugalskiej miejscowości Vilamoura.
Reprezentacje państw uczestniczących w mistrzostwach.
"W nawiasach" "została podana liczba reprezentantów danego kraju".

</doc>
<doc id="1525484" url="https://pl.wikipedia.org/wiki?curid=1525484" title="Joseph Jérôme Lefrançais de Lalande">
Joseph Jérôme Lefrançais de Lalande



</doc>
<doc id="1525485" url="https://pl.wikipedia.org/wiki?curid=1525485" title="Pańska Przehybka">
Pańska Przehybka

Pańska Przehybka – przełęcz w Gorcach położona na wysokości 995 m n.p.m., pomiędzy Jaworzyną Kamienicką a Magurkami. Po jej zachodniej stronie spływa Forędówka, po wschodniej stronie potok Duże Jaszcze. Administracyjnie znajduje się na obszarze miejscowości Ochotnica Górna, w granicach Gorczańskiego Parku Narodowego.
Nazwa.
Nazwa "przehybka" pochodzi od słowackiego słowa "priehyba" i łemkowskiego "prehyba". Jest to określenie często spotykane w nazwach geograficznych na obszarze Karpat. W Beskidzie Sądeckim, Pieninach i Gorcach uległo spolszczeniu na Przechyba. Pierwotnie oznaczało ono "formację podobną do przełęczy lub siodła, ale nie typową" – bywa to np. płytka i rozległa przełęcz, polana na górskim grzbiecie, bez typowego dla przełęczy wcięcia. Później kartografowie czasami poprzesuwali nazwę na sąsiednie formacje, np. szczyty, garby na grzbiecie, polany, lasy.
Katastrofa samolotu B-24 Liberator w 1944 r..
Pańska Przehybka znana jest z tego, że 18 grudnia 1944 rozbił się tutaj amerykański czterosilnikowy ciężki samolot bombowy typu B-24J Liberator, o numerze 42-251714 i imieniu własnym „California Rocket”. Załogę samolotu stanowiło 10 żołnierzy należących do 757. dywizjonu 459 Grupy Lotnictwa Bombowego 15 Armii Powietrznej Stanów Zjednoczonych (United States Air Force) pod dowództwem por. pilota Williama J. Beimbrinka. W misji nr 166 samolot wystartował rano 18 grudnia wraz z innymi bombowcami z lotniska "Giulia Field" koło Cerignola we Włoszech z zadaniem zbombardowania niemieckich zakładów produkcji benzyny syntetycznej w Dworach koło Oświęcimia. Jeszcze przed dotarciem do celu, w wyniku ostrzału przez artylerię przeciwlotniczą, przestały pracować trzy silniki. W tej sytuacji samolot zrzucił zabezpieczone bomby w bezpiecznym miejscu w rejonie Pszczyny i skierował się w stronę rosyjskiego frontu, gdyż powrót do Włoch na jednym silniku był niemożliwy. Jednakże ponad Gorcami ostatni silnik stracił moc. Dziesięcioosobowa załoga bombowca wyskoczyła na spadochronach, dziewięciu spadochroniarzy zostało odszukanych dzięki szybko zorganizowanej akcji partyzantów AK stacjonujących w Gorcach oraz ludności wsi Ochotnica. Zaginął tylko kapitan samolotu, a jego ciała nigdy nie odnaleziono. Uratowani żołnierze zostali pod opieką partyzantów do przyjścia frontu radzieckiego, a następnie dostali się do Odessy, stamtąd statkiem do Włoch, a po wojnie do swojej ojczyzny.
W 50 rocznicę tego wydarzenia na Pańskiej Przehybce w miejscu, gdzie upadł samolot, odsłonięto pomnik. Jest to zmontowany przy użyciu oryginalnych elementów tego samolotu fragment kadłuba Liberatora. Obok wybudowano drewniany szałas w tradycyjnym miejscowym stylu, a na nim zamontowano tablicę z opisem tego wydarzenia, jak również historii ruchu oporu w Gorcach. W uroczystości jej odsłonięcia uczestniczyło trzech uratowanych członków załogi samolotu.
Szczegółowy opis ostatniego lotu samolotu „California Rocket” znajduje się w książce Roberta Panka i Krzysztofa Wielgusa "Liberator w Gorcach".
Przyroda.
Rejon przełęczy jest porośnięty lasem. W górnej części doliny potoku Jaszcze, między polaną Tomaśkula a Pańską Przehybką rośnie rzadki w Polsce ostrożeń dwubarwny}.

</doc>
<doc id="1525498" url="https://pl.wikipedia.org/wiki?curid=1525498" title="Willem Roelofs">
Willem Roelofs

Willem Roelofs (ur. 10 marca 1822 w Amsterdamie, zm. 12 maja 1897 w Berchem) – holenderski malarz, grawer, litograf i rysownik. Pionier entomologii w Belgii.
Studiował w Hadze, był także uczniem Hendrika Van de Sande Bakhuyzena. W 1847 zaangażował się w tworzenie stowarzyszenia artystów holenderskich "Haga Pulchri Studio". Wśród członków założycieli byli również Johan Hendrik Weissenbruch, Jan Weissenbruch, Jan Frederik Van Deventer i Johannes Bosboom. W latach 1847–1887 przebywał w Belgii, był współzałożycielem "Société Royale Belge des Aquarellistes" w Brukseli, kilkakrotnie wyjeżdżał do Francji, gdzie nawiązał kontakty z przedstawicielami szkoły z Barbizon. W tym okresie wykształcił kilku znanych malarzy, m.in. Hendrika Willema Mesdaga, późniejszego twórcę słynnej Panoramy Mesdag. Do Holandii powrócił w 1887, zmarł w Berchem 10 lat później. Jego dwaj synowie Willem Elisa i Otto Willem Alber również byli malarzami.
Roelofs malował techniką olejną, tworzył też akwarele, akwaforty i litografie. Tematem jego prac były holenderskie pejzaże, zwykle z niewielkimi zbiornikami wodnymi i rozbudowaną partią nieba, mocno akcentujące potęgę przyrody. Styl Roelofsa ewoluował od klasycznego romantyzmu do szkoły haskiej, która stanowiła kompilację tradycji barbizończyków i impresjonizmu.
Oprócz malarstwa artysta zajmował się również entomologią, szczególnie interesowały go chrząszcze, które zbierał. W Belgii założył stowarzyszenie entomologów, publikował obserwacje w naukowych magazynach i dokonywał identyfikacji owadów dla muzeum historii naturalnej w Lejdzie. Jego kolekcja Curculionidae stała się podstawą entomologicznego zbioru chrząszczy w "Natuurhistorisch Museum" w Brukseli.

</doc>
<doc id="1525500" url="https://pl.wikipedia.org/wiki?curid=1525500" title="Guo Xi">
Guo Xi

Guo Xi (; ur. ok. 1020 w Wenxian, zm. ok. 1090 w Kaifengu) – chiński malarz krajobrazów żyjący w czasach dynastii Song, uczeń Li Chenga.
Wykonywał monumentalne pejzaże na parawanach i przesuwnych ścianach, znaczną część jego twórczości stanowiły murale malowane na ścianach świątyń. Do jego najlepszych dzieł artysty zalicza się obraz pt. "Wczesna wiosna" (ok. 1072). Napisał traktat "Linquan gaozhi" (林泉高致), poświęcony sztuce malowania pejzaży, uzupełniony i wydany przez jego syna Guo Si. Szczyt działalności artystycznej Guo Xi przypadł na czasy cesarza Shenzonga (1068-1085), który włączył wiele z jego prac do zbiorów cesarskich. 
Ze spuścizny Guo Xi zachowało się zaledwie około 20 prac i kilka o niepewnym autorstwie, większość z dzieł została bowiem zniszczona z rozkazu cesarza Huizonga (1100-1125). Nie przetrwał żaden mural i zdobiona przez niego przesuwna ściana.

</doc>
<doc id="1525504" url="https://pl.wikipedia.org/wiki?curid=1525504" title="Scouting for Boys">
Scouting for Boys



</doc>
<doc id="1525505" url="https://pl.wikipedia.org/wiki?curid=1525505" title="Rezerwat przyrody Piskorzeniec">
Rezerwat przyrody Piskorzeniec

Rezerwat przyrody „Piskorzeniec” – rezerwat torfowiskowy w gminie Przedbórz (powiat radomszczański, województwo łódzkie), bezpośrednio przy granicy województwa świętokrzyskiego, na południe od miejscowości Piskorzeniec. Znajduje się na terenie Przedborskiego Parku Krajobrazowego oraz obszaru siedliskowego sieci Natura 2000 „Ostoja Przedborska” PLH260004. Zajmuje powierzchnię 431,96 ha (akt powołujący podawał 409,19 ha).
Rezerwat został ustanowiony zarządzeniem nr 402 Ministra Ochrony Środowiska, Zasobów Naturalnych i Leśnictwa z dnia 26 listopada 1990 roku (M.P. Nr 48, poz. 366). Został utworzony w celu zachowania naturalnych biocenoz torfowiskowych i leśnych, z licznymi gatunkami chronionymi oraz rzadkimi gatunkami roślin i zwierząt, jak też swoistych cech krajobrazu Wyżyny Przedborskiej.
Rezerwat „Piskorzeniec” położony jest w północnej części uroczyska o tej samej nazwie, w dorzeczu rzeki Czarnej Pilczyckiej – jednego z większych prawych dopływów Pilicy. Obszar rezerwatu jest równinny i leży na wysokości od 225 do 228 m n.p.m. Obejmuje on torfowiska otwarte i porosłe lasem, a także dwa stawy: prawie całkowicie zarośnięty szuwarami „Bolesław” oraz staw „Duży” o powierzchni lustra wody około 45 ha. „Piskorzeniec” jest ostatnim miejscem w dorzeczu Pilicy, gdzie na dużych obszarach zachowały się rozległe, niezalesione kompleksy torfowisk. Na terenie rezerwatu występuje kilka zespołów leśnych i zaroślowych oraz kilkanaście zespołów turzycowych i szuwarowych – turzyca bagienna i strunowa. Występuje tu także znajdująca się pod całkowitą ochroną wierzba borówkolistna, relikt na torfowisku, gatunek bardzo rzadki w Polsce.
Świat zwierzęcy rezerwatu jest bardzo bogaty. Występuje tu 10 gatunków płazów (m.in. żaba moczarowa, ropucha szara, traszka zwyczajna, ropucha zielona, kumak nizinny, rzekotka drzewna) oraz 5 gatunków gadów (żmija zygzakowata, padalec, jaszczurka zwinka, jaszczurka żyworodna i zaskroniec zwyczajny). Spośród ssaków żyją tu m.in. dziki, sarny, łosie oraz bardzo licznie reprezentowane bobry. Awifaunę reprezentuje około 110 gatunków, m.in. bąk, łabędź niemy, żuraw, cietrzew, rycyk, kruk, słonka, remiz, dziwonia, błotniak stawowy, bocian biały, bocian czarny, czapla siwa, zimorodek; zalatuje tu bielik.
Jest to największy rezerwat na terenie Nadleśnictwa Przedbórz; w zarządzie nadleśnictwa pozostaje 301,43 ha (w tym 200,08 ha powierzchni leśnej), natomiast pozostałe 130,53 ha (staw „Duży” i „Bolesław”) było zarządzane przez Agencję Nieruchomości Rolnych (w 2017 roku przekształcona w Krajowy Ośrodek Wsparcia Rolnictwa).
Według obowiązującego planu ochrony ustanowionego w 2011 roku, obszar rezerwatu objęty jest ochroną czynną.

</doc>
<doc id="1525516" url="https://pl.wikipedia.org/wiki?curid=1525516" title="Fritz Fullriede">
Fritz Fullriede

Fritz Wilhelm Hermann Fullriede (ur. 4 stycznia 1895 w Bremie, zm. 3 listopada 1969 w Bad Oldesloe) – niemiecki oficer w randze generałamajora. Uczestnik I i II wojny światowej.
Walczył w I wojnie światowej, a po jej zakończeniu w ramach działań Freikorpsu brał udział w pacyfikacji powstań śląskich.
W 1924 roku opuścił Niemcy i wyemigrował na dziesięć lat do Afryki. Po powrocie w 1934 roku ponownie wstąpił do armii. Brał udział w agresji Niemiec na Polskę w 1939 roku oraz w walkach na froncie wschodnim. Następnie służył w szeregach Afrika Korps oraz uczestniczył w kampanii włoskiej, brał też udział w działaniach defensywnych związanych z aliancką operacją Market Garden kolejnym jego przydziałem służbowym był front wschodni, został dowódcą obrony twierdzy Kołobrzeg.
Jego działalność wojskowa została doceniona w 1945 roku, wtedy to został odznaczony Krzyżem Rycerskim Krzyża Żelaznego z liśćmi Dębu.
Po zakończeniu działań wojennych znalazł się w amerykańskim obozie jenieckim. Podczas procesu zbrodniarzy wojennych był oskarżony i skazany na dwanaście lat więzienia. Został jednak zwolniony przedterminowo po czterech latach. Wyemigrował do Afryki, lecz na krótko przed śmiercią powrócił do ojczyzny, zamieszkał w mieście Bad Oldesloe. Tam też zmarł.

</doc>
<doc id="1525517" url="https://pl.wikipedia.org/wiki?curid=1525517" title="Cząstki elementarne">
Cząstki elementarne



</doc>
<doc id="1525518" url="https://pl.wikipedia.org/wiki?curid=1525518" title="52 Dywizja Piechoty (III Rzesza)">
52 Dywizja Piechoty (III Rzesza)

52 Dywizja Piechoty – jedna z niemieckich dywizji piechoty z czasów II wojny światowej.
Szlak bojowy.
Dywizję utworzono na bazie kadr dostarczonych przez 29., 9. i 15 Dywizję Piechoty. Jednostka walczyła we Francji i brała udział w inwazji na Norwegię. Od czerwca 1941 r. znajdowała się w składzie Grupie Armii Środek i walczyła o Bobrujsk, Briańsk i Moskwę. Na froncie przebywała do jesieni 1943 r., gdy mocno zniszczona została wycofana spod Smoleńska. 
52 Dywizja Piechoty nie została odbudowana, 3 grudnia 1943 r. przekształcono ją w 52 Polną Dywizję Szkoleniową ("52. Feldausbildungs-Division"), którą 12 kwietnia 1944 r. rozwiązano jako jednostkę bojową. Sztab dywizji przeniesiono do Grupy Armii Północ w celu sformowania 52 Dywizji Bezpieczeństwa.
Struktura organizacyjna.
163., 181. i 205. pułk piechoty, 152. pułk artylerii, 152 batalion rozpoznawczy, 152. batalion przeciwpancerny, 152. batalion inżynieryjny, 152. batalion łączności, dywizyjne oddziały zaopatrzeniowe.
565., 556. i 567. pułk grenadierów.

</doc>
<doc id="1525519" url="https://pl.wikipedia.org/wiki?curid=1525519" title="Alkiewicz">
Alkiewicz

Alkiewicz – polski herb szlachecki.
Opis herbu.
Tarcza dzielona w pas. W polu górnym, srebrnym dwie róże czerwone w pas. W polu dolnym, czerwonym róża srebrna między dwiema rzekami w skos lewy. Labry czerwone, podbite srebrem.
Herbowni.
Alkiewicz.

</doc>
<doc id="1525522" url="https://pl.wikipedia.org/wiki?curid=1525522" title="Planet L.U.C">
Planet L.U.C

Planet L.U.C – wydawnictwo multimedialne L.U.C.-a, łączące w sobie cztery dziedziny sztuki: muzykę, film, literaturę oraz grafikę.
Albumowi muzycznemu towarzyszą: film stworzony przez Piotra Bartosa, ukazujący świat widziany oczami L.U.C.-a i, książeczka, stylizowana na serię "Poczytaj mi mamo" o tytule "Porymuj mi Lucu".

</doc>
<doc id="1525528" url="https://pl.wikipedia.org/wiki?curid=1525528" title="Adelofagia">
Adelofagia



</doc>
<doc id="1525532" url="https://pl.wikipedia.org/wiki?curid=1525532" title="Grzegorz Głogosz">
Grzegorz Głogosz

Grzegorz Janusz Głogosz (ur. 16 lipca 1969 w Warszawie) – polski lekkoatleta, który uprawiał biegi długodystansowe.
Osiągnięcia.
Był zawodnikiem RKS Skra Warszawa, MAI Malme i KKS Ekspres Katowice. Mistrz Polski w półmaratonie (Brzeszcze 1999) oraz wielokrotny medalista mistrzostw Polski w LA. Zwycięzca maratonów w Warszawie (1998) oraz Casablance (1998).
Mąż Anieli Nikiel-Głogosz.

</doc>
<doc id="1525535" url="https://pl.wikipedia.org/wiki?curid=1525535" title="Stephen Gately">
Stephen Gately

Stephen Patrick David Gately (ur. 17 marca 1976 w Dublinie, zm. 10 października 2009 w Puerto de Andrach na Majorce) – irlandzki piosenkarz, autor tekstów piosenek i aktor.
W latach 1993–2000 i 2007–2009 członek irlandzkiego boysbandu Boyzone. W 2000 rozpoczął karierę solową wydaniem albumu studyjnego pt. "New Beginning".
Życiorys.
Wczesne lata.
Urodził się w Dublinie w rodzinie rzymskokatolickiej dekoratora Martina Gatelya i sprzątaczki Margaret Gately. Dorastał wraz z rodzeństwem: siostrą Michelle oraz trzema braćmi: Tonym, Alanem i Markiem. Uczęszczał do szkoły podstawowej im. Wawrzyńca z Dublina i North Strand Technical College. Jako nastolatek wziął udział w przedstawieniu Seána O’Caseya "Juno i Paycock".
Kariera.
W 1992 wystąpił jako Locusts w filmie "The Bargain Shop". Rok później dołączył do zespołu Boyzone, który szybko zdobył rzesze wiernych, nastoletnich fanek i wypromował przeboje, takie jak „No Matter What”, „Picture of You” czy „Love You Anyway”. Największe triumfy jako grupa święcili w połowie lat 90. w Europie i Azji. W latach 1994–2001 ich sześć piosenek znalazło się na szczycie listy "UK Singles Chart". Grupa rozpadła się w 2000 po tym, jak jej lider Ronan Keating postanowił rozpocząć karierę solową.
Jeszcze w 1999 użyczył swojego głosu królikowi o imieniu Czerniec w serialu animowanym "Wodnikowe Wzgórze", a na wydanej przez AllMusic składance "ABBAmania" znalazł się jego cover przeboju „Chiquitita” zespołu ABBA. W 2000 rozpoczął muzyczną karierę solową, nagrał album "New Beginning". Jego utwór "I Believe" znalazł się w dramacie Stephena Daldry "Billy Elliot" (2000), a piosenka „New Beginning” w dwóch odcinkach opery mydlanej BBC One "EastEnders" (2000–2001). W 2001 wystąpił gościnnie w jednym z odcinków sitcomu BBC "Absolutnie fantastyczne". W grudniu 2002 w Oksfordzie i Liverpoolu i w lutym 2003 w Theatre Royal przy Drury Lane grał Józefa w musicalu Tima Rice'a Andrew Lloyda Webbera "Józef i cudowny płaszcz snów w technikolorze". Od września 2004 do marca 2005 w London Palladium grał antagonistę Childa Catchera w musicalu Alberta R. Broccoliego "Nasz cudowny samochodzik". W grudniu 2005 na scenie Churchill Theatre w London Borough of Bromley grał postać Dandiniego w pantomimie "Kopciuszek". W kwietniu 2006 wystąpił jako Strach na Wróble w musicalu L. Franka Bauma "Czarnoksiężnik z Krainy Oz".
W 2006 wziął udział w drugiej edycji brytyjskiej wersji programu "Gwiazdy tańczą na lodzie". W 2007 powrócił do reaktywowanego zespołu Boyzone. Napisał także powieść fantasy dla dzieci "The Tree of Seasons".
Życie prywatne.
16 czerwca 1999 w wywiadzie udzielonym na łamach tabloidu „The Sun” ujawnił, że jest gejem. Od 1993 był związany ze Stephenem Howardem, który w 1995 popełnił samobójstwo. W 1999 związał się z Eloyem de Jongiem, członkiem holenderskiego boybandu Caught in the Act. Gdy w styczniu 2002, po ponad dwóch latach, ich związek się rozpadł, Gately powrócił do Dublina. W 2002 poznał Andrew Cowlesa, przedsiębiorcę z Wielkiej Brytanii, z którym w styczniu 2003 zaręczył się w Las Vegas, a 19 marca 2006 zawarł związek cywilny w Londynie.
W latach 2000–2002 cierpiał na depresję i uzależnienie od leków na receptę.
10 października 2009 został znaleziony martwy w hotelu na Majorce. Miał 33 lata. Przyczyną zgonu był obrzęk płuc.

</doc>
<doc id="1525536" url="https://pl.wikipedia.org/wiki?curid=1525536" title="Goa`uld">
Goa`uld



</doc>
<doc id="1525540" url="https://pl.wikipedia.org/wiki?curid=1525540" title="Figo">
Figo

Osoby:
Inne:
Zobacz też:

</doc>
<doc id="1525541" url="https://pl.wikipedia.org/wiki?curid=1525541" title="Parafia św. Wojciecha w Poznaniu">
Parafia św. Wojciecha w Poznaniu

Parafia pw. św. Wojciecha w Poznaniu – rzymskokatolicka parafia w dekanacie Poznań – Stare Miasto obejmująca terytorialnie Wzgórze Świętego Wojciecha oraz okoliczne tereny mieszkalne śródmieścia Poznania. Jedna z najstarszych parafii miasta Poznania.

</doc>
<doc id="1525543" url="https://pl.wikipedia.org/wiki?curid=1525543" title="Broad Peak Middle">
Broad Peak Middle

Broad Peak Środkowy (ang. Broad Peak Central, niem. Broad Peak Middle) – jeden z wielu wierzchołków potężnego masywu Broad Peak. Ma wysokość 8011 m. Masyw wznosi się w pobliżu K2 (odziela je lodowiec Godwin-Austen).
Pierwszego wejścia dokonali polscy wspinacze w czasie wyprawy Klubu Wysokogórskiego z Wrocławia: Kazimierz Głazek, Janusz Kuliś, Marek Kęsicki, Andrzej Sikorski i Bohdan Nowaczyk 28 lipca 1975. Podczas schodzenia z wierzchołka śmierć ponieśli Nowaczyk, Sikorski i Kęsicki. Było to pierwsze w historii wejście Polaków na wierzchołek ośmiotysięczny. 
Pierwsze wejście.
W 1975 roku w Karakorum wyruszyła polska wyprawa Klubu Wysokogórskiego Wrocław pod kierownictwem Janusza Fereńskiego. Skład grupy uzupełniali: Stanisław Anioł, Tadeusz Barbacki (kierowca), Roman Bebak, Kazimierz Głazek (zastępca kierownika), Wojciech Jonak (lekarz), Zbigniew Jurkowski, Jan Juszkiewicz, Marek Kęsicki, Janusz Kuliś, Bohdan Nowaczyk, Marian Sajnog (kierowca), Andrzej Sikorski, Andrzej Skoczylas (operator filmowy) oraz Jerzy Woźnica. Droga z Wrocławia do Islamabadu (około 9000 km) została pokonana samochodem Jelcz 315-M w dniach 2–21 maja. Dwóm kierowcom wiozącym całe zaopatrzenie wyprawy towarzyszył Janusz Kuliś. Pozostała część ekipy dotarła do Islamabadu samolotem. 13 czerwca odbył się przelot wyprawy wraz z całym bagażem do Skardu, a 15–16 czerwca przejazd traktorami i jeepami do odległej o 52 mile miejscowości Baha i następnie przemarsz karawany przez Dassu, Askole, Paiju i Urdukas (4100 m n.p.m.) do Concordii (4600 m n.p.m.), gdzie wyprawa dotarła 29 czerwca. 30 czerwca założono bazę główną pod zachodnim filarem Broad Peak Central.

</doc>
<doc id="1525548" url="https://pl.wikipedia.org/wiki?curid=1525548" title="Mieczysław Leonard Pallulon">
Mieczysław Leonard Pallulon

Mieczysław Leonard Pallulon (ur. 19 listopada 1834, zm. 2 maja 1908) – duchowny katolicki, ukończył studia w Worniach i Petersburgu, święcenia kapłańskie przyjął w 1860. Od 1883 biskup ordynariusz żmudzki. Rozwijał budownictwo sakralne w diecezji, walczył z alkoholizmem, dbał o dobre relacje polsko-litewskie, bronił praw katolików względem prawosławnych, wspierał kulturę litewską.

</doc>
<doc id="1525549" url="https://pl.wikipedia.org/wiki?curid=1525549" title="Parafia katedralna w Poznaniu">
Parafia katedralna w Poznaniu



</doc>
<doc id="1525550" url="https://pl.wikipedia.org/wiki?curid=1525550" title="Parafia Archikatedralna w Poznaniu">
Parafia Archikatedralna w Poznaniu



</doc>
<doc id="1525551" url="https://pl.wikipedia.org/wiki?curid=1525551" title="Parafia św. Piotra i Pawła w Poznaniu">
Parafia św. Piotra i Pawła w Poznaniu



</doc>
<doc id="1525552" url="https://pl.wikipedia.org/wiki?curid=1525552" title="Powiat spisko-orawski">
Powiat spisko-orawski

Powiat spisko-orawski – powiat (1920-25) województwa krakowskiego II Rzeczypospolitej. Utworzony został 23 grudnia 1920 z przyznanych Polsce 28 lipca 1920 przez Radę Ambasadorów węgierskich fragmentów Spisza (wschodni) i Orawy (zachodni), przez co powiat składał się z dwóch, nieprzylegających do siebie obszarów, oddzielonych obszarem powiatu nowotarskiego. Jego siedzibą było miasto Nowy Targ znajdujące się poza terytorium powiatu. Na terenie powiatu znajdowały się ekspozytury starostwa: dla Spisza w Łapszach Niżnych, dla Orawy w Jabłonce. Część spiska powiatu należała do okręgu sądowego w Nowym Targu, a część orawska do okręgu sądowego w Czarnym Dunajcu.
Na terenie powiatu zachowano węgierski podział na okręgi notarskie, zmieniając tylko ich nazwę na gminy. W skład powiatu weszło 13 spiskich i 15 orawskich miejscowości. Gminy, które weszły w skład powiatu, były początkowo zbiorowe (obejmowały po kilka wsi). Wkrótce jednak obszar powiatu spisko-orawskiego upodobniono do galicyjskiej (austriackiej) części woj. krakowskiego, przez co gminy zbiorowe podzielono na gminy jednostkowe. Brak dokładnej daty przeprowadzenia tego podziału, lecz spis Głównego Urzędu Statystycznego wykazujący stan administracyjny na 30 września 1921, uwzględnia już gminy jednostkowe.
W 1924 roku dokonano wymiany terytoriów – Polska otrzymała górną część wsi Lipnica Wielka, a w zamian oddała Czechosłowacji wsie Głodówka i Sucha Góra. 1 lipca 1925 powiat został zniesiony, a jego obszar włączono do powiatu nowotarskiego. Likwidacja wspólnoty samorządowej powiatu nastąpiła z kolei dopiero 1 stycznia 1930, na mocy Rozporządzenia Rady Ministrów z dnia 8 listopada 1929 r. o włączeniu obszaru b. powiatu spisko – orawskiego do obszaru działania samorządowej reprezentacji powiatowej w Nowym Targu.
Podział administracyjny.
Spisz.
13 wsi, 195,5 km², 8263 mieszkańców (1921).
Orawa.
14 wsi, 387,5 km², 14 380 mieszkańców (1921).

</doc>
<doc id="1525554" url="https://pl.wikipedia.org/wiki?curid=1525554" title="Parafia Archikatedralna Św. Apostołów Piotra i Pawła w Poznaniu">
Parafia Archikatedralna Św. Apostołów Piotra i Pawła w Poznaniu



</doc>
<doc id="1525556" url="https://pl.wikipedia.org/wiki?curid=1525556" title="Vladimír Balla">
Vladimír Balla

Vladimír Balla (ur. 8 maja 1967 w Nowych Zamkach) – słowacki pisarz, autor opowiadań.
Swoje teksty oraz książki sygnuje jedynie nazwiskiem. Ukończył studia na wydziale ekonomicznym w Bratysławie. Mieszka w miejscowości, w której się urodził; pracuje jako urzędnik. Debiutował w 1992, pierwszy zbiór tekstów – "Leptokaria" – wydał w 1996. Kolejne ukazywały się co dwa, trzy lata. W Polsce zostały wydane wybory opowiadań "Niepokój", "Świadek" i "Podszepty". Twórczość Balli prezentowano w formie dzieł wybranych w Czechach, w Słowenii i Węgrzech. Jego utwory mają za tło południowo-zachodnią Słowację, często są groteskowe, obfitują w erudycyjne odwołania. Charakterystyczny jest dlań czarny humor i absurdalne sytuacje, w których znajdują się zwyczajni, niczym szczególnym niewyróżniający się ludzie. W 2012 otrzymał prestiżową słowacką nagrodę Anasoft litera za książkę "V mene otca" (W imieniu ojca) wydaną przez K.K. Bagala.

</doc>
<doc id="1525558" url="https://pl.wikipedia.org/wiki?curid=1525558" title="Vladimir Balla">
Vladimir Balla



</doc>
<doc id="1525559" url="https://pl.wikipedia.org/wiki?curid=1525559" title="Ołeksandr Szumskyj">
Ołeksandr Szumskyj



</doc>
<doc id="1525564" url="https://pl.wikipedia.org/wiki?curid=1525564" title="Liu Bei">
Liu Bei

Liu Bei (; ur. 162, zm. 21 czerwca 223) – chiński wojskowy i polityk, założyciel i pierwszy władca państwa Shu Han w latach 221–223.
Był potomkiem jednego z cesarzy z dynastii Han. W 214 roku uzyskał kontrolę nad Syczuanem (Shu). W 219 opanował dolinę rzeki Han. W 221 ogłosił się cesarzem w opozycji do Cao Pi. Jego następcą został syn, Hou Zou.
Jest jednym z bohaterów "Opowieści o Trzech Królestwach".

</doc>
<doc id="1525569" url="https://pl.wikipedia.org/wiki?curid=1525569" title="Transmisja szeregowa">
Transmisja szeregowa

Transmisja szeregowa – rodzaj cyfrowej transmisji danych, podczas której poszczególne bity informacji są przesyłane kolejno po sobie wraz z dodatkowymi danymi pozwalającymi na kontrolę tej transmisji. Medium transmisyjnym może być połączenie elektryczne (przewód lub para skręconych przewodów), radiowe (fale elektromagnetyczne) lub optyczne (fale rozchodzące się swobodnie lub wzdłuż określonej drogi, na przykład w światłowodzie).
W czasach starożytnych stosowano transmisję za pomocą sygnałów optycznych świetlnych czy dymnych. Bardziej zaawansowaną formą łączności był telegraf optyczny. Transmisję szeregową z wykorzystaniem sygnału elektrycznego po raz pierwszy zastosowano w r. 1836 w telegrafie wynalezionym przez Samuela Morse’a. Na początku XX wieku telegrafy zostały zastąpione przez dalekopisy, które wykorzystywały przewodową sieć telefoniczną powstałą pod koniec XIX wieku. W latach sześćdziesiątych, w celu ujednolicenia parametrów sygnałów i konstrukcji urządzeń zdolnych do wymiany danych cyfrowych za pomocą sieci telefonicznej, opracowano standard RS-232 (ang. "Recommended Standard"). W początkach rozwoju sprzętu komputerowego standard ten był stosowany do komunikacji komputera z modemem. Obecnie we wszelkiego rodzaju urządzeniach elektronicznych (komputery, laptopy, systemy wbudowane) najbardziej popularnym standardem transmisji szeregowej na niewielkie odległości jest uniwersalna magistrala szeregowa, służąca głównie do komunikacji z klawiaturą, myszą, drukarką, skanerem i tym podobnymi urządzeniami. W przypadku komunikacji na większe odległości używana jest sieć Ethernet, również działająca w oparciu o transmisję szeregową. Szeregowe sieci transmisyjne stosowane są w przemyśle (RS-422, RS-422A, RS-485) i w samochodach (CAN i LIN). Do transmisji w systemach mikroprocesorowych używa się jest tradycyjnego interfejsu RS232 oraz I²C (TWI), SPI, 1-Wire i coraz częściej USB.
Transmisja szeregowa asynchroniczna (RS-232).
Dane są poprzedzone "bitem startu" (stan logiczny: 0), który jest sygnałem rozpoczęcia transmisji; po nim są przesyłane bity danych, od najmłodszego do najstarszego (możliwa ilość od 5 do 8); potem bit parzystości (jeśli jest używany); i po nim następuje odstęp przed następnym znakiem (stan logiczny: 1) – wymagana część tego odstępu nazywa się "bitem stopu", może on być dłuższy – nie ma ograniczenia, natomiast stan logiczny 0 w czasie "bitu stopu" jest rozpoznawany jako "błąd ramki" (ang. framing error). Każdy znak jest przesyłany i interpretowany niezależnie od innych. Układ odbierający po wykryciu stanu logicznego 0 odmierza czas równy 1/2 czasu przesyłania bitu, i sprawdza, czy nadal jest stan 0 (jeśli nie, jest to traktowane jako błąd), następnie odmierza odcinki czasu równe czasowi 1 bitu i odczytuje stan linii, aby dostać wartości tych bitów. Do tego trybu transmisji wystarcza sam sygnał danych. Podawanie stanu 0 przez dłuższy czas jest sygnałem przerwy (ang. break).
Transmisja szeregowa synchroniczna (RS-232).
Dane są przesyłane bez dodatkowych bitów, ale są poprzedzone informacją wstępną, pozwalającą wykryć ich początek – zwykle co najmniej trzema bajtami SYN (kod 16h, tak dobrany, by łatwo dało się wykryć jego przesunięcie – tu nie ma sygnału granicy bajtów, jak bity startu/stopu), po których następuje bajt rozpoczynający ramkę (np. SOH – start of header = początek nagłówka), i zakończone sekwencją oznaczającą koniec ramki (np. znakiem ETX – end of text = koniec tekstu; jeśli taki znak ma wystąpić w przesyłanych danych, to jest poprzedzony znakiem wyłączającym jego interpretację jako końca danych); do sprawdzenia poprawności transmisji ramka zwykle zawiera sumę kontrolną, np. CRC. Cała ramka jest traktowana jako całość – jeśli jest w niej błąd, jest odrzucana w całości. Ramka może zawierać – oprócz danych – dodatkowe informacje sterujące, np. dokąd są adresowane (ekran, drukarka...); koniec tych dodatkowych informacji i początek danych oznacza znak STX (start of text = początek tekstu). Do tego trybu transmisji musi być przesyłany – oprócz danych – sygnał zegarowy, pokazujący kiedy kończy się jeden bit, a zaczyna następny. Sygnał ten jest podawany przez modem, niezależnie od kierunku transmisji danych.

</doc>
<doc id="1525570" url="https://pl.wikipedia.org/wiki?curid=1525570" title="Stabaek IF">
Stabaek IF



</doc>
<doc id="1525571" url="https://pl.wikipedia.org/wiki?curid=1525571" title="Stabaek">
Stabaek



</doc>
<doc id="1525572" url="https://pl.wikipedia.org/wiki?curid=1525572" title="Balla">
Balla



</doc>
<doc id="1525573" url="https://pl.wikipedia.org/wiki?curid=1525573" title="Plan Totalnej Porażki">
Plan Totalnej Porażki

Plan Totalnej Porażki () – drugi sezon kanadyjskiego animowanego reality show "Totalna Porażka", poprzedni sezon "Wyspy Totalnej Porażki". Odcinki w polskiej wersji językowej były emitowane na Cartoon Network.
Opis fabuły.
Dwa dni po wydarzeniach z Wyspy Totalnej Porażki 14 uczestników zakwalifikowało się na Plan Totalnej Porażki (jedna z uczestniczek – Courtney, powróciła w 13 odcinku). To reality show jest kręcone na opuszczonym planie filmowym w Toronto, więc wykorzystując okazję, Chris McLean opiera treść nowych zadań na gatunkach filmowych. Uczestnicy zawarli wiele stosunków – zarówno przyjaznych, jak i wrogich – podczas trwania poprzedniego show. Uczestnicy ponownie zostaną podzieleni na drużyny – Trzeszczące Żarówy oraz Zabójcze Makiety i ponownie staną do walki o górę pieniędzy tym razem o milion dolarów. W finałowym odcinku Beth wygrała z Duncanem jednym głosem. Plan Totalnej Porażki w oficjalnej, kanadyjskiej wersji wygrał Duncan.
W pierwszej części sezonu antagonistą jest Justin, ale po swoim powrocie Courtney przejmuje rolę głównego „czarnego charakteru”.
Uczestnicy.
Na Planie Totalnej Porażki eliminacja kolejnych uczestników przebiega podczas Ceremonii Pozłacanych Chrisów. Uczestnicy wybierają na palmtopach ikonę osoby, którą zamierzają usunąć. Uczestnik, który nie otrzyma Pozłacanego Chrisa (który tak naprawdę jest jego czekoladową figurką w złotej folii), musi odejść Aleją Wstydu, wsiąść do Limuzyny Łajz, i już nigdy nie powrócić na plan. Zawodnicy odpadają nieregularnie.
Wersja polska.
Opracowanie i udźwiękowienie wersji polskiej: Studio Sonica
Reżyseria: 
Dialogi polskie: 
Dźwięk i montaż: Maciej Brzeziński
Teksty Piosenek i Kierownictwo Muzyczne: Marek Krejzler
Kierownictwo produkcji: Agnieszka Kudelska
Wystąpili:
i inni
Piosenkę śpiewał: Modest Ruciński i inni
Lektor: Miłogost Reczek

</doc>
<doc id="1525574" url="https://pl.wikipedia.org/wiki?curid=1525574" title="Daniel Opare">
Daniel Opare

Daniel Tawiah Opare (ur. 18 października 1990 w Akrze) – ghański piłkarz występujący najczęściej na pozycji prawego obrońcy. Podczas zimowego okienka transferowego w 2008 został kupiony przez Real Madryt Castilla z Ashanti Gold za około 2–3 miliony euro. 3 lipca 2010 poinformowano, że od sezonu 2010/2011 Opare będzie zawodnikiem belgijskiego Standardu Liège, z którym podpisał 3-letni kontrakt. W Standardzie grał do 2014 roku. Latem 2014 przeszedł do FC Porto. W 2015 był wypożyczony do Beşiktaşu JK, a następnie trafił do FC Augsburg. W późniejszym okresie grał w RC Lens, Royal Antwerp FC i SV Zulte Waregem. W 2022 został zawodnikiem RFC Seraing.

</doc>
<doc id="1525576" url="https://pl.wikipedia.org/wiki?curid=1525576" title="Stanisław Wadowski (lekarz)">
Stanisław Wadowski (lekarz)

Stanisław Wadowski (ur. ok. 1715 w województwie krakowskim, zm. 1769 w Krakowie), lekarz polski, profesor Uniwersytetu Krakowskiego.
Pochodził z rodziny szlacheckiej. W latach 1730-1732 kształcił się na Uniwersytecie Krakowskim, uzyskując kolejno bakalaureat (1731) i magisterium (1732) sztuk wyzwolonych. Studiował następnie medycynę w Rzymie, gdzie przed 1749 uzyskał doktorat. Od 1750 był profesorem katedry medycyny teoretycznej i praktycznej na Wydziale Lekarskim Uniwersytetu Krakowskiego. W latach 1763-1764 pełnił funkcję podkanclerzego Wydziału Lekarskiego i Filozoficznego.
W 1750 ogłosił swoją rozprawę doktorską "Questio medica de pleuritide"; inne jego ewentualne publikacje nie są znane.

</doc>
<doc id="1525582" url="https://pl.wikipedia.org/wiki?curid=1525582" title="Objaw Liepmanna">
Objaw Liepmanna

Objaw Liepmanna (niem. "Liepmannscher Versuch", ) – wyzwolenie omamów wzrokowych w majaczeniu alkoholowym poprzez delikatny ucisk gałek ocznych. Opisany przez Hugona Liepmanna.

</doc>
<doc id="1525587" url="https://pl.wikipedia.org/wiki?curid=1525587" title="Parafia św. Andrzeja Apostoła w Poznaniu">
Parafia św. Andrzeja Apostoła w Poznaniu

Parafia pw. św. Andrzeja Apostoła w Poznaniu – rzymskokatolicka parafia w dekanacie Poznań - Starołęka obejmująca terytorialnie osiedle Spławie.
Historia parafii.
Duszpasterstwo wokół kościoła na Spławiu istniało już w XIII w. Parafie ponownie erygowano w 1752 roku. W 1959 roku oraz 1973 roku dokonano gruntownej przebudowy i renowacji kościoła.

</doc>
<doc id="1525591" url="https://pl.wikipedia.org/wiki?curid=1525591" title="Parafia św. Andrzeja w Poznaniu">
Parafia św. Andrzeja w Poznaniu



</doc>
<doc id="1525599" url="https://pl.wikipedia.org/wiki?curid=1525599" title="Aleksander Stano">
Aleksander Stano

Aleksander Stano herbu Gozdawa (zm. w 1705 roku) – stolnik sanocki w latach 1697-1704. 
Krzewiciel kalwinizmu, dziedzic Nowotańca, Woli Sękowej, Pielni i Nadolan. Klucz nowotaniecki przeszedł następnie w roku 1678 na wnuka – Aleksandra Michała, syna Krzysztofa Stano.
W dokumencie wizytacji biskupa Denhoffa z roku 1699 zapisano, że z jednej strony kościoła stoi zamek Aleksandra de Stano, a z drugiej zbór dysydentów.
Był członkiem konfederacji sandomierskiej 1704 roku.

</doc>
<doc id="1525600" url="https://pl.wikipedia.org/wiki?curid=1525600" title="AutoHotkey">
AutoHotkey

AutoHotkey (używa się także skrótu AHK) – skryptowy język programowania typu open source umożliwiający automatyzację akcji wykonywanych za pomocą klawiatury i myszki w systemie Windows. Potrafi on symulować wciśnięcie dowolnej sekwencji klawiszy i dowolne ruchy myszką. Umożliwia zdefiniowanie własnych skrótów klawiszowych, kreowanie własnych aplikacji z okienkami, a także kompilowanie skryptów AutoHotkey do postaci programu dla Windows. 

</doc>
<doc id="1525602" url="https://pl.wikipedia.org/wiki?curid=1525602" title="Leniwka (strumień)">
Leniwka (strumień)

Leniwka (niem. "Fauler Brücken Bach, Der fauler Brückenbach") – niewielki strumień w północno-zachodniej Polsce, prawy dopływ Chojnówki. Płynie przez środkową część Puszczy Bukowej w województwie zachodniopomorskim. 
Obecnie bierze początek w gęsto zarośniętym obniżeniu, jednakże suche dziś, wyraźnie wcięte koryto ciągnie się jeszcze znacznie dalej od obecnego źródła na południowy wschód Długość nieco ponad 1 km. Przyjmuje z prawej krótki ciek ze źródła w dolinie Świdnik i płynie na północny zachód, a następnie na północ. Na południe od Grobli Zielawy tworzy zabagnione rozlewisko i uchodzi do Chojnówki z jej prawego brzegu powyżej dawnego stawu młyńskiego przy Szwedzkim Młynie.

</doc>
<doc id="1525603" url="https://pl.wikipedia.org/wiki?curid=1525603" title="Emanuel Świeykowski">
Emanuel Świeykowski

Emanuel Świeykowski (ur. 1874, zm. 1909 w Nicei) - polski historyk, badacz sztuki.
Wykształcony w Krakowie autor monografii z zakresu historii sztuki.

</doc>
<doc id="1525605" url="https://pl.wikipedia.org/wiki?curid=1525605" title="Karl Heilbronner">
Karl Heilbronner

Karl Heilbronner (ur. 21 listopada 1869 w Norymberdze, zm. 8 września 1914 w Utrechcie) – niemiecki lekarz psychiatra.
Życiorys.
Uczęszczał do szkoły elementarnej w Norymberdze, potem do gimnazjum w Monachium. Studiował medycynę na Uniwersytecie Ludwika i Maksymiliana w Monachium; tytuł doktora medycyny otrzymał w 1893 roku. Następnie przez krótki czas był wolontariuszem w Instytucie Senckenberga we Frankfurcie, gdzie uzupełniał wiadomości z zakresu anatomii. Od 1893 do 1898 roku był asystentem Carla Wernickego w Klinice Psychiatrycznej i Chorób Nerwowych we Wrocławiu. W 1898 roku został ordynatorem kliniki psychiatrii i neurologii w Halle. W 1901 roku został profesorem. W 1903 roku powołany na katedrę psychiatrii Uniwersytetu w Utrechcie, gdzie zastąpił Theodora Ziehena.
Zmarł na zawał serca w 1914 roku. Wspomnienia o nim napisali Liepmann, Bonhoeffer i Kehrer.
Dorobek naukowy.
Zajmował się głównie asymbolią, apraksją, organicznymi przyczynami chorób psychicznych. Był zwolennikiem tezy o nierozdzielności psychiatrii i neurologii. Opisał tak zwany objaw Heilbronnera w paraliżu postępowym.

</doc>
<doc id="1525609" url="https://pl.wikipedia.org/wiki?curid=1525609" title="Andrzej Turowicz">
Andrzej Turowicz

Andrzej Turowicz OSB (ur. 28 października 1904 w Przeworsku, zm. 25 listopada 1989 w Tyńcu) – polski matematyk oraz zakonnik benedyktyn (przyjął imię "Bernard") i kapłan katolicki.
Życiorys.
W 1946 otrzymał stopień doktora filozofii na Uniwersytecie Jagiellońskim, na podstawie rozprawy "O funkcjonałach multiplikatywnych ciągłych" ("Annales Polonici Mathematici", XX, 1947). W 1963 uzyskał stopień doktora habilitowanego, w 1969 zostaje profesorem nadzwyczajnym w Instytucie Matematycznym PAN. Publikował prace dotyczące równań różniczkowych, analizy funkcjonalnej, algebry, teorii sterowania i teorii automatycznej regulacji, rachunku prawdopodobieństwa, logiki matematycznej, teorii gier i analizy numerycznej.
Jego młodszym bratem był Jerzy Turowicz.

</doc>
<doc id="1525612" url="https://pl.wikipedia.org/wiki?curid=1525612" title="Elżbieta Znamierowska-Rakk">
Elżbieta Znamierowska-Rakk

Elżbieta Znamierowska-Rakk (ur. 12 listopada 1945 w Warszawie) – polska historyk i bałkanistka. Profesor nauk humanistycznych w Instytucie Historii Polskiej Akademii Nauk w Warszawie oraz adiunkt w Studium Europy Wschodniej Wydziału Orientalistycznego Uniwersytetu Warszawskiego.
Życiorys.
W 1968 ukończyła studia na Uniwersytecie Warszawskim, a w 1970 Podyplomowe Studium Dziennikarstwa. W 1977 obroniła pracę doktorską na Uniwersytecie Mikołaja Kopernika w Toruniu. Habilitowała się w 1990 na podstawie rozprawy „Sprawa Tracji Zachodniej w polityce bułgarskiej 1919-1947”. W 2011 uzyskała tytuł profesorski.
W latach 1994–1997 pracowała na stanowisku profesora Uniwersytetu Kardynała Wyszyńskiego, a w latach 2004–2006 profesora Mazowieckiej Wyższej Szkoły Humanistyczno-Pedagogicznej w Łowiczu.
Specjalistka od historii najnowszej Europy Środkowo-Wschodniej, a szczególnie regionu bałkańskiego. Opublikowała ponad 130 prac w kraju i za granicą. Większość tekstów jej autorstwa dotyczy kwestii macedońskiej i polityki zagranicznej Bułgarii, a także związków Polski z Bałkanami.
Od 1986 była sekretarzem Polsko-Bułgarskiej Komisji Historycznej przy Instytucie Historii PAN i Instytucie Historii Bułgarskiej Akademii Nauk w Sofii, od 2002 współprzewodniczy tej Komisji. Od 1991 pełniła funkcję sekretarza redakcji „Studiów z dziejów Rosji i Europy Środkowej”, a także członkini redakcji pisma „Balcanica Posnaniensia. Acta et studia”. Członkini Komisji Najnowszych Dziejów Słowian przy Międzynarodowym Komitecie Slawistów.

</doc>
<doc id="1525614" url="https://pl.wikipedia.org/wiki?curid=1525614" title="Emanuel Świejkowski">
Emanuel Świejkowski



</doc>
<doc id="1525615" url="https://pl.wikipedia.org/wiki?curid=1525615" title="Golubovci">
Golubovci

Golubovci (cyr. Голубовци) – miasto w Czarnogórze, w gminie Podgorica. W 2011 roku liczyło 3110 mieszkańców.
W mieście funkcjonuje port lotniczy Podgorica – największy w kraju. Swą siedzibę ma tu klub sportowy FK Zeta.

</doc>
<doc id="1525617" url="https://pl.wikipedia.org/wiki?curid=1525617" title="Julian Perkal">
Julian Perkal

Julian Perkal (ur. 24 kwietnia 1913 w Łodzi, zm. 17 września 1965 we Wrocławiu) – polski matematyk zajmujący się głównie matematyką stosowaną. Redagował założone przez siebie czasopismo "Listy biometryczne". Udowodnił, że dla przypadku "n"=3 problem geometryczny Karola Borsuka ma pozytywne rozwiązanie.

</doc>
<doc id="1525618" url="https://pl.wikipedia.org/wiki?curid=1525618" title="Chojnówka">
Chojnówka

Chojnówka (niem. "Neun Spring Bach, Mühlbach") – strumień w północno-zachodniej Polsce, prawy dopływ Cegielinki. Płynie przez Puszczę Bukową w województwie zachodniopomorskim.
Strumień bierze początek w stawie Oczko Marzanny, płynie ku północy na dnie wąwozu przecinającego bogato urzeźbioną morenę czołową w obrębie rezerwatu przyrody Bukowe Zdroje. Po obu brzegach płaty zespołu łęgu jesionowego zdominowanego przez jesion wyniosły z udziałem olszy czarnej, sporadyczną domieszką wiązu szypułkowego i buka. Gęsty podszyt tworzą krzewy trzmieliny zwyczajnej, głogu jednoszyjkowego, derenia świdwy jak i nalot jesionu, wiązu, olszy, dębu, jaworu i grabu. W warstwie ziół najliczniejsze są zachodnie gatunki roślin: turzyca zgrzebłowata, stokłosa gałęzista i przytulia leśna. W zaroślach nadbrzeżnych gnieździ się wiele ptaków, w tym rzadko spotykane.
Na terenie Szczecińskiego Parku Krajobrazowego „Puszcza Bukowa” na całym odcinku, Chojnówka przepływa przez rezerwat przyrody „Bukowe Zdroje”. Strumień płynie przez uroczysko Szwedzki Młyn, obok pomnikowego Szwedzkiego Kamienia i grodziska Chojna ("Zedelin"). Przyjmuje z prawego brzegu kolejno: Jelonkę, Wyciek, Leniwkę, Diabelnicę oraz Stronię z Grodarzem. Krytym kanałem przepływa przez Szczecin Zdroje i uchodzi do Cegielinki, odnogi Regalicy.

</doc>
<doc id="1525623" url="https://pl.wikipedia.org/wiki?curid=1525623" title="Ernő Bánk">
Ernő Bánk

Ernő Bánk (ur. 1883 w Szalmatercs, zm. 1962 w Budapeszcie) – węgierski malarz, nauczyciel, portrecista.
Erno urodził się we wsi Szalmatercs na Węgrzech 1883 roku. Szkołę podstawową oraz liceum ukończył w swojej wsi. W wieku 18 lat rozpoczął kurs nauczycielski który pozwolił mu na nauczanie uczniów w gimnazjum. W wieku 23 lat rozpoczął studia na uniwersytecie budapeszteńskim na wydziale geografii. W 1915 roku otrzymał doktorat z tego przedmiotu, a także uzyskał tytuł licencjata z historii. Oprócz studiów Erno uczęszczał zaocznie do szkoły malarskiej gdzie uczył się sztuki pod okiem takich malarzy jak Henrik Pap oraz Bela Sandor. W 1911 roku wstąpił do towarzystwa artystycznego "„Salony Narodowe”", a także był regularnym gościem wystaw malarskich oraz innych artystycznych wydarzeniach.
Pomiędzy 1914 a 1918 roku pracował dla muzeum historii wojskowej malując obrazy żołnierzy walczących na froncie I wojny światowej. Po zakończeniu wojny, Erno wstąpił do Obywatelskiej Partii Radykalnej będąc jej sekretarzem na szóstą dzielnicę Budapesztu.
W 1925 roku związał się z ówczesną bohemą artystyczną Węgier w skład której wchodzili tacy artyści jak Vilmos Aba Novák oraz Károly Patkó.
W 1927 roku blisko współpracował zarówno Aba Novakiem, jak i Karolem Patkó z którym namalował kilka znanych obrazów. W 1928 roku do grupy artystycznej dołączyli Jenő Barcsay oraz Eszter Mattioni. Na przełomie 1927-1928 jego prace były wystawiane m.in. na budapeszteńskiej wystawie krajobrazowej, a także w budapeszteńskiej galerii sztuki. Otrzymał także nagrodę towarzystwa Szinnyei Merse Pála.
W latach 30 XX wieku stworzył setki portretów, a także miniatur który były jego charakterystycznym stylem. W latach 40 związany ponownie z "„Salonami Narodowymi”", a także stowarzyszeniem wolnych artystów.
Ernő Bánk zmarł w 1962 roku w Budapeszcie w wieku 81 lat.
W 1978 została zorganizowana wystawa w Węgierskiej Galerii Narodowej ku czci jego pamięci, a w 1984 otwarto muzeum poświęcone jego pracom.

</doc>
<doc id="1525626" url="https://pl.wikipedia.org/wiki?curid=1525626" title="Droga krajowa B221 (Niemcy)">
Droga krajowa B221 (Niemcy)

Droga krajowa 221 () – niemiecka droga krajowa przebiegająca z południa na północ i łączy drogę krajową B57 w Alsdorfie z drogą krajową B58 na obwodnicy Straelen w Nadrenii Północnej-Westfalii

</doc>
<doc id="1525628" url="https://pl.wikipedia.org/wiki?curid=1525628" title="Jelonka (dopływ Chojnówki)">
Jelonka (dopływ Chojnówki)

Jelonka (niem. "Hirsch Bach") – niewielki okresowy strumień w północno-zachodniej Polsce, prawy dopływ Chojnówki. Płynie przez środkową część Puszczy Bukowej w województwie zachodniopomorskim. 
Okresowy strumień wypływa z niewielkiego podmokłego zaklęśnięcia doliny leżącego w połowie jej długości. Ostatnie 350 m przepływa w głęboko wciętym korycie i uchodzi do Chojnówki.

</doc>
<doc id="1525630" url="https://pl.wikipedia.org/wiki?curid=1525630" title="Erno Bank">
Erno Bank



</doc>
<doc id="1525633" url="https://pl.wikipedia.org/wiki?curid=1525633" title="Magurki">
Magurki

Magurki (1108 m, 1101 m) – szczyt w Gorcach, znajdujący się w bocznym grzbiecie pasma Gorca, pomiędzy dolinami potoków Jaszcze i Forędówka. Od Pasma Gorca Magurki oddzielone są przełęczą Pańska Przehybka (995 m). Północno-wschodnie stoki Magurek należą do Gorczańskiego Parku Narodowego, stoki południowo-zachodnie (Las Krempaski) znajdują się poza obszarem parku. Wierzchołek i część stoków porasta las, ale od szczytu na południowo-wschodnim grzbiecie ciągnie się w kierunku Borsuczyzn polana Magurki. Na stokach opadających do doliny potoku Forędówki znajdują się polany Poniechaniec, Mierędzysko i Kurnytowa Polana, a na północno-wschodnich stokach grzbietu polany Tomaśkula i Szlagowa.
Nazwa jest pochodzenia wołoskiego (por. rum. "măgura" – „wolno stojący masyw górski”, prasłow. "maguła" – „mogiła”). Wieś Ochotnica (Dolna i Górna) założona została przez Wołochów, w nazewnictwie Gorców spotyka się więcej jeszcze nazw pochodzenia wołoskiego.
W 2015 r. ze środków unijnych wybudowano na Magurkach wieżę widokową. Jest to obiekt nowoczesnej konstrukcji drewnianej z obudowaną klatką schodową i pomostem widokowym, dzięki czemu mogą na nią wejść osoby z lękiem wysokości oraz dzieci. Z doliny Potoku Forędówki wyznakowano na szczyt nową ścieżkę edukacyjną. Widoki z wieży są dookólne i bardzo rozległe. Przy dobrej widoczności panorama widokowa obejmuje nie tylko Gorce, Tatry i sąsiednie pasma górskie, ale sięga aż po Wielką Fatrę na Słowacji. Na podeście widokowym zamontowano 4 opisane panoramy widokowe.
Magurki znajdują się w Ochotnicy Dolnej w województwie małopolskim, w powiecie nowotarskim.
Ścieżka edukacyjna.
Tworzy zamkniętą pętlę (start i koniec w tym samym miejscu):

</doc>
<doc id="1525634" url="https://pl.wikipedia.org/wiki?curid=1525634" title="Wyciek (strumień)">
Wyciek (strumień)

Wyciek (niem. "Worpitzky Quelle") – źródło i ciek w północno-zachodniej Polsce, prawy dopływ Chojnówki. Płynie przez środkową część Puszczy Bukowej w województwie zachodniopomorskim.
Źródło bijące na zachodnim zboczu koryta Chojnówki w odległości ok. 500 m na południe od Szwedzkiego Młyna. Zachowana częściowo kamienna obudowa z roku 1894.

</doc>
<doc id="1525635" url="https://pl.wikipedia.org/wiki?curid=1525635" title="50 Dywizja Piechoty (III Rzesza)">
50 Dywizja Piechoty (III Rzesza)

50 Dywizja Piechoty – niemiecka dywizja z czasów II wojny światowej, sformowana na mocy rozkazu z 26 sierpnia 1939 roku, w 2. fali mobilizacyjnej przez Grenz – Kommandantur. Utworzona w Kostrzynie w III. Okręgu Wojskowym.
Struktura organizacyjna.
121., 122. i 123. pułk piechoty, 101. dywizjon artylerii, 71. batalion pionierów, 71. oddział łączności;
121., 122., 123. pułk piechoty, 150. pułk artylerii, 71. batalion pionierów, 150. oddział rozpoznawczy, 150. oddział przeciwpancerny, 71. oddział łączności;
121., 122., 123. pułk grenadierów, 150. pułk artylerii, 71. batalion pionierów, 50. batalion fizylierów, 150. oddział przeciwpancerny, 71. oddział łączności, 150. polowy batalion zapasowy;
Dowódcy dywizji.
Generalleutnant Konrad Sorsche 26 VIII 1939 – 25 X 1940;
Generalleutnant Karl-Adolf Hollidt 25 X 1940 – 23 I 1942;
Generalleutnant August Schmidt 31 I 1942 – 1 III 1942;
Generalleutnant Friedrich Schmidt 1 III 1942 – 26 VI 1943; poległ na Kubaniu
Generalleutnant Friedrich Sixt 26 VI 1943 – 30 IV 1944;
Generalleutnant Paul Betz 30 IV 1944 – 9 V 1944; poległ w Sewastopolu
Generalmajor Aleksander von Pfuhlstein 9 V 1944 – 5 VI 1944;
Generalmajor Georg Haus 5 VI 1944 – 18 IV 1945; poległ w Stutthofie
Generalmajor Kurt Domansky 18 IV 1945 – 28 IV 1945; poległ w Stutthofie
Oberst Ribbert dowódca 121 pułku grenadierów, pełnił obowiązki dowódcy 50 Dywizji od 28 IV 1945 do 9 V 1945

</doc>
<doc id="1525636" url="https://pl.wikipedia.org/wiki?curid=1525636" title="Droga krajowa B222 (Niemcy)">
Droga krajowa B222 (Niemcy)

Droga krajowa 222 () – niemiecka droga krajowa przebiegająca z południa na północ i łączy drogę krajową B9 na przedmieściach Meerbusch z autostradą A44 w Nadrenii Północnej-Westfalii

</doc>
<doc id="1525637" url="https://pl.wikipedia.org/wiki?curid=1525637" title="Jerzy Mioduszewski">
Jerzy Mioduszewski

Jerzy Mioduszewski (ur. 25 grudnia 1927 w Ołtarzach) – polski matematyk specjalizujący się w topologii, w szczególności w teorii continuów oraz w historii matematyki.
Życiorys.
W 1947 ukończył liceum ogólnokształcące w Łomży. W latach 1947–1952 studiował matematykę na Uniwersytecie Wrocławskim, broniąc pracę magisterską napisaną pod kierunkiem Bronisława Knastera, dotyczącą continuów nieprzywiedlnych. W 1959 uzyskał stopień doktora, promotorem był Knaster. Habilitację uzyskał w 1964 we Wrocławiu. Od 1967 był zatrudniony na Uniwersytecie Śląskim. Tytuł naukowy profesora otrzymał w 1976 roku.

</doc>
<doc id="1525639" url="https://pl.wikipedia.org/wiki?curid=1525639" title="Diabelnica">
Diabelnica

Diabelnica (niem. "Henkens Hull Bach") – strumyk okresowy w północno-zachodniej Polsce, prawy dopływ Chojnówki. Płynie przez Puszczę Bukową w województwie zachodniopomorskim.

</doc>
<doc id="1525640" url="https://pl.wikipedia.org/wiki?curid=1525640" title="Therese Huber">
Therese Huber

Therese Huber (ur. 7 maja 1764, zm. 15 czerwca 1829) – niemiecka dziewiętnastowieczna pisarka.
Życie.
Therese Huber urodziła się jako Therese Heyne w Getyndze jako córka wybitnego filologa Christiana Gottloba Heyne. W roku 1785 wyszła za mąż za podróżnika i etnologa Georga Forstera. W latach 1785-1787 mieszkali w Wilnie, a w latach 1788-1792 w Getyndze oraz w Moguncji. Małżeństwo to, często borykające się z trudnościami materialnymi, nie układało się dobrze, jednak dochowało się trójki dzieci. Po wyjeździe Forstera do Paryża, gdzie pełnił on rolę reprezentanta Republiki Mogunckiej, Therese razem ze swoim, mieszkającym z Forsterami pod jednym dachem, kochankiem Ludwigiem Ferdinandem Huberem przeniosła się do Neuchâtel. Niestety warunki życiowe w nowym miejscu były trudne. Therese spotkała Forstera ostatni raz w roku 1793. Wtedy przed swoim ostatnim wyjazdem do Paryża Georg zgodził się na rozwód. Wkrótce potem w styczniu 1794 umarł i Therese mogła wyjść za mąż za dotychczasowego kochanka bez zbędnych formalności.
W 1798 przez kilka tygodni para mieszkała w Moguncji, gdzie znany wydawca Johann Friedrich Cotta zatrudnił Hubera jako redaktora gazety "Neueste Weltenkunde". Następnie wraz z redakcją przenieśli się do Stuttgartu, gdzie ta sama gazeta była wydawana pod nowym tytułem "Allgemeine Zeitung", a Huber został jej redaktorem naczelnym. Po śmierci Hubera w roku 1804 Therese przeniosła się ona z córką ze Stuttgartu do Ulm. W 1816 powróciła do Stuttgartu, gdzie J. F. Cotta powierzył jej redagowanie gazety "Morgenblatt", którą z powodzeniem prowadziła do listopada 1823, gdy przeprowadziła się do Augsburga, aby objąć redakcję porannej gazety tego samego wydawcy, do czego jednak nie doszło. Zmarła w Augsburgu w 1829. Spośród dziesięciorga jej dzieci, z których sześcioro dożyło wieku dorosłego, najbardziej znany był reformator społeczny Victor Aimé Huber.
Utwory.
Therese Huber pisała powieści, nowele oraz opisy podróży. Początkowo jej utwory były wydawane pod nazwiskiem jej męża Ludwiga. Dodatkowo pracowała ona jako redaktor, tłumacz i eseista czasopisma "Morgenblatt für gebildete Stände" (niem. "Poranne pismo dla klas edukowanych"). Oprócz tego napisała około 4500, traktujących o rozmaitych tematach, listów do wielu ważnych osobistości jej czasów. W późniejszej części życia Huber zajmowała się redakcją prac i listów swoich obu mężów. Jej powieść "Abentheuer auf einer Reise nach Neu-Holland" (niem. "Przygody w podróży do Nowej Holandii") była drukowana w latach 1793-1794 odcinkami w kobiecym magazynie "Flora". Część akcji rozgrywała się na wyspie Norfolk. Było to pierwsze pojawienie się tej wyspy w beletrystyce. Georg Forster był jednym z pierwszych Europejczyków, którzy postawili nogę na Norfolk, gdy została odkryta w październiku 1774 w trakcie trwania drugiej podróży Cooka. Therese oparła swoje opisy na treści "Reise um die Welt".
Publikacje.
"(po niemiecku)"
Bibliografia.
Artykuł został przetłumaczony z Angielskiej Wikipedii.

</doc>
<doc id="1525641" url="https://pl.wikipedia.org/wiki?curid=1525641" title="Belgia w Konkursie Piosenki Eurowizji dla Dzieci">
Belgia w Konkursie Piosenki Eurowizji dla Dzieci

Belgia w Konkursie Piosenki Eurowizji dla Dzieci brała dotychczas udział 10 razy. Kraj zadebiutował w 2003 roku.
Najwyższym wynikiem kraju jest 4. miejsce, które w 2009 roku zajęła Laura Omloop z utworem „Zo verliefd (Yodelo)”
Historia.
Konkurs Piosenki Eurowizji dla Dzieci 2003.
Zespół X!NK wygrał pierwsze preselekcje belgijskie do Konkursu Piosenki Eurowizji dla Dzieci 2003 z piosenką "De Vriendschapsband". Ostatecznie zajęli 6. miejsce z 83 punktami.
Konkurs Piosenki Eurowizji dla Dzieci 2004–2005.
W 2004 i 2005 roku, Belgia zajęła dwukrotnie 10. miejsce: najpierw kraj reprezentował zespół Free Spirits z piosenką "Accroche-Toi", a rok później LindsaY z piosenką "Mes Rêvesnie".
Konkurs Piosenki Eurowizji dla Dzieci 2006.
W 2006 roku, zespół Thor! został reprezentantem Belgii na Konkurs Piosenki Eurowizji dla Dzieci 2006. Wykonał wówczas utwór "Een tocht door het donker", który przyniósł mu 7. miejsce.
Konkurs Piosenki Eurowizji dla Dzieci 2007.
W 2007 roku państwo reprezentował zespół Trust z piosenką "Anders". Występ nie spodobał się publiczności, a grupa zajęła 15., najgorsze w historii udziału Belgii, miejsce w konkursie.
Konkurs Piosenki Eurowizji dla Dzieci 2008.
2008 znów nie przyniósł dobrych wyników - Oliver Symons z piosenką "Shut up!" zajął 11. miejsce, zdobywając 45 punktów.
Konkurs Piosenki Eurowizji dla Dzieci 2009.
Przełomowym momentem w historii udziału Belgii w Konkursie Piosenki Eurowizji dla Dzieci był start w 2009 roku. Reprezentantką kraju została Laura Omloop, która piosenką "Zo verliefd" zapewniła najwyższe w historii udziału Belgii miejsce w finale. Ostatecznie zajęła 4. miejsce.
Konkurs Piosenki Eurowizji dla Dzieci 2010–2011.
Po zeszłorocznym sukcesie, Belgia wysłała na konkurs w 2009 roku duet Jill &amp; Lauren z piosenką "Get Up!". Zajęły wtedy 7. miejsce, zdobywając 61 punktów. Rok później, Femke z piosenką "Een kusje meer" również wywalczyła tylko 7. miejsce dla kraju, otrzymując w sumie 3 punkty więcej od zeszłorocznego reprezentanta (64).
Konkurs Piosenki Eurowizji dla Dzieci 2012.
Reprezentantem Belgii podczas konkursu w 2012 roku został Fabian Fayerts, który wykonał na festiwalu utwór "Abracadabra". Jako jednemu z dwóch reprezentantów Belgii, udało mu się zająć miejsce w 5 najwyższych wynikach - zakończył rywalizację na 5. miejscu.
Konkurs Piosenki Eurowizji dla Dzieci 2012–2021: Brak udziału.
26 marca 2013 roku flamandzki nadawca VRT ogłosił, że Belgia wycofuje się z 11. Konkursu Piosenki Eurowizji dla Dzieci aby skupić się na nowym programie dla młodych wykonawców w Belgii. Zorganizowali jednak krajowy finał o nazwie "Wie wordt Junior?" który wygrał wówczas 14-letni Pieter Vreys. 20 grudnia 2013 roku flamandzki kanał telewizyjny Ketnet w Belgii ogłosił, że nie jest już zainteresowany Konkursem Piosenki Eurowizji dla Dzieci i postanowił nie wracać.
Waloński nadawca Radio-télévision belge de la Communauté française (RTBF) tłumacząc swoją decyzję o nie dokonywaniu powrotu do udziału w konkursie przyznał, że jest to spowodowane zbyt dużymi kosztami udziału. Flamandzki nadawca Vlaamse Radio- en Televisieomroep (VRT) także przyznał, że nie planuje zorganizować powrotu Belgii do konkursu.
Uczestnictwo.
Legenda:
Historia głosowania (2003-2012).
Poniższe tabele pokazują, którym krajom Belgia przyznaje w finale najwięcej punktów oraz od których państw belgijscy reprezentanci otrzymują najwyższe noty.
Belgia "dała" najwięcej punktów dla:
Belgia "dostała" najwięcej punktów od:
Legenda:

</doc>
<doc id="1525650" url="https://pl.wikipedia.org/wiki?curid=1525650" title="Power nap">
Power nap

Power nap (lub cat nap) to termin ukuty przez dr Jamesa B. Maasa, znanego badacza snu i autora książki „Power Sleep”. Power nap to bardzo krótka drzemka trwająca nie dłużej niż 20 minut, składająca się wyłącznie ze snu w fazie 2 (razem jest ich 5). Faza 2 to „najlżejsza” z faz snu. Pośród głównych zalet 20-minutowej drzemki wymieniane są:

</doc>
<doc id="1525654" url="https://pl.wikipedia.org/wiki?curid=1525654" title="Biomorfoza">
Biomorfoza

Biomorfoza – rozwój osobniczy człowieka, całokształt zmian jakim podlega organizm człowieka na przestrzeni życia. Termin ten oznacza także naukę o rozwoju człowieka (dział antropologii).

</doc>
<doc id="1525657" url="https://pl.wikipedia.org/wiki?curid=1525657" title="Luterańska Odnowa Charyzmatyczna">
Luterańska Odnowa Charyzmatyczna

Luterańska Odnowa Charyzmatyczna – międzynarodowy ruch zrzeszający chrześcijan wyznania ewangelicko-augsburskiego, którzy utożsamiają się z chrześcijaństwem charyzmatycznym i ewangelikalnym protestantyzmem. Deklarowanym celem ruchu jest odnowa duchowa Kościołów luterańskich i doświadczenie napełnienia oraz chrztu w Duchu Świętym.
Członkowie ruchu angażują się aktywnie w lokalną działalność własnych zborów (na polu ewangelizacji i innych). Oprócz regionalnych konferencji, ruch organizuje doroczną międzynarodową Konferencję Ducha Świętego oraz seminaria podczas których dochodzi do manifestacji darów Ducha Świętego w postaci uzdrowień, wypędzania demonów, mówienia nieznanymi językami itp. Oddzielna konferencja ruchu przeznaczona jest dla duchownych luterańskich zaangażowanych w Luterańską Odnowę Charyzmatyczną. Ruch publikuje także własne czasopisma, w tym jedno dla duchownych.
Luterańska Odnowa Charyzmatyczna nie odcina się od protestanckiej, luterańskiej tradycji wiary, wręcz przeciwnie, podkreśla, iż zasady szesnastowiecznej reformacji, takie jak solus Christus, sola gratia i sola fide oraz sola Scriptura, streszczają wartość i treść właściwej duchowości chrześcijańskiej.
Jednocześnie podkreśla, iż idee przebudzeniowe i odnowy duchowej nie stoją w sprzeczności z luterańskim dziedzictwem, jako że już od XVII wieku były mu one dobrze znane w postaci ruchu pietystycznego czy działalności Nikolausa von Zinzendorfa. Ruch sprzeciwia się liberalnemu chrześcijaństwu, podkreślając wyłączny autorytet oraz nieomylność Biblii.
W Luterańską Odnowę Charyzmatyczną zaangażowani są ewangelicy z różnych denominacji luterańskich. Mimo iż w przeważającej mierze dominują w niej luteranie związani z konserwatywnym skrzydłem ewangelikalno-protestanckim, jak np. z Kościoła Luterańskiego Synodu Missouri, ruch pozostaje niezależny od jakiegokolwiek Kościoła luterańskiego i otwarty jest na każdego wiernego i każdy Kościół ewangelicki wyznania augsburskiego na świecie.
W Polsce oficjalnie nie funkcjonuje.

</doc>
<doc id="1525669" url="https://pl.wikipedia.org/wiki?curid=1525669" title="Wieża na Śnieżniku">
Wieża na Śnieżniku



</doc>
<doc id="1525674" url="https://pl.wikipedia.org/wiki?curid=1525674" title="Josip Weber">
Josip Weber

Josip Weber (ur. 16 listopada 1964 w Slavonskim Brodzie, zm. 8 listopada 2017 tamże) – belgijski piłkarz pochodzenia chorwackiego grający na pozycji napastnika.
Kariera klubowa.
Karierę piłkarską Weber rozpoczął w klubie BSK Slavonski Brod i w 1982 roku zaczął występować w jego barwach w trzeciej lidze jugosłowiańskiej. Zawodnikiem tego zespołu był do końca sezonu 1984/1985 i wtedy też odszedł do jednej z czołowych drużyn w Jugosławii oraz ówczesnego zdobywcy Pucharu Jugosławii, Hajduka Split. Przez dwa sezony występował w Hajduku w rozgrywkach pierwszej lidze jugosłowiańskiej. Nie zdołał jednak wywalczyć miejsca w podstawowej jedenastce Hajduka przegrywając rywalizację za takimi zawodnikami jak Zlatko Vujović czy Stjepan Vederić. Przez dwa sezony zdobył dwa gole w 25 rozegranych ligowych meczach. W sezonie 1987/1988 występował w drugoligowym Dinamo Vinkovci.
W 1988 roku Weber wyjechał do Belgii i został piłkarzem tamtejszego pierwszoligowca Cercle Brugge. Już w pierwszym swoim sezonie stał się najlepszym strzelcem klubu z Brugii zdobywając 15 goli. W kolejnym zaliczył 12 trafień, a w sezonie 1990/1991 – 20. W sezonie 1991/1992 z 26 golami na koncie został królem strzelców belgijskiej ligi. Rok później jego dorobek wyniósł 31 trafień i tyle samo bramek strzelił w sezonie 1993/1994. W obu tych przypadkach ponownie zostawał najlepszym strzelcem ligowych rozgrywek. Przez sześć sezonów zdobył dla Cercle 136 bramek i stał się drugim najskuteczniejszym zawodnikiem w historii klubu po Marcelu Pertrym.
Latem 1994 Weber został zawodnikiem stołecznego Anderlechtu. W 1995 roku wywalczył z „Fiołkami” swoje pierwsze i jedyne mistrzostwo Belgii. W trakcie sezonu 1995/1996 doznał kontuzji i rozegrał zaledwie dwa spotkania. W sezonie 1996/1997 także wystąpił tylko dwa razy z powodu urazów i zdecydował się zakończyć piłkarską karierę.
Kariera reprezentacyjna.
W reprezentacji Chorwacji Weber zadebiutował 5 lipca 1992 roku w przegranym 0:1 towarzyskim spotkaniu z Australią podczas tournée reprezentacji po tym kraju. Tam rozegrał także dwa kolejne sparingi z Australijczykami. W 1994 roku Josip otrzymał belgijskie obywatelstwo, a FIFA zezwoliła na występy w tamtejszej reprezentacji, dzięki temu, że spotkania Chorwacji były meczami towarzyskimi. W kadrze narodowej Belgii Weber po raz pierwszy wystąpił 4 czerwca w wygranym 9:0 sparingu z Zambią, w którym strzelił 5 bramek. Został powołany przez selekcjonera Paula Van Himsta do kadry na mundial w USA. Tam podstawowym zawodnikiem i wystąpił w czterech spotkaniach: wygranych po 1:0 z Marokiem i z Holandią oraz przegranych 0:1 z Arabią Saudyjską i 2:3 w 1/8 finału z Niemcami. W kadrze „Czerwonych Diabłów” do końca tamtego roku rozegrał łącznie 8 spotkań i zdobył 6 bramek.

</doc>
<doc id="1525676" url="https://pl.wikipedia.org/wiki?curid=1525676" title="Bluszcz kolchidzki">
Bluszcz kolchidzki

Bluszcz kolchidzki ("Hedera colchica") – gatunek pnącza z rodziny araliowatych ("Araliaceae"). Występuje na Kaukazie i Północnej Anatolii.
Zastosowanie.
Jest wrażliwsza na niskie temperatury niż "Hedera helix" przez co rzadziej spotykana. Nie lubi gleb suchych i kwaśnych. Uprawiana także jako roślina doniczkowa do dekoracji wnętrz. W uprawie w Polsce najczęściej spotyka się odmianę – ‘Sulphur Heart’ o jasnozielonych liściach, z nieregularnego kształtu żółtawą plamą na środku. Odmiana efektowna i poszukiwana przez amatorów. Od niedawna także w uprawie "H. colchica" ‘Dentata Variegata’ o nierównomiernym jasnożółtym brzegu liścia.

</doc>
<doc id="1525677" url="https://pl.wikipedia.org/wiki?curid=1525677" title="Zbigniew Hornung">
Zbigniew Hornung

Zbigniew Marian Hornung (ur. 23 stycznia 1903 we Lwowie, zm. 22 lipca 1981 we Wrocławiu) – polski historyk sztuki, profesor Uniwersytetu Wrocławskiego i Uniwersytetu Mikołaja Kopernika.
Studiował historię sztuki na Uniwersytecie Jana Kazimierza we Lwowie pod kierunkiem prof. Władysława Podlachy. Przed wojną pełnił funkcję konserwatora okręgowego we Lwowie. Został członkiem założycielem powołanego w 1938 Stowarzyszenia „Towarzystwo Budowy Panoramy Plastycznej Dawnego Lwowa”.
W czasie obu okupacji Lwowa: sowieckiej i niemieckiej pracował jako kierownik Oddziału Malarstwa Zachodnioeuropejskiego Lwowskiej Galerii Obrazów. Po ponownym zajęciu Lwowa przez Armię Czerwoną w 1944 został wicedyrektorem galerii i brał aktywny udział w akcji wywożenia polskich zabytków i zbiorów sztuki ze Lwowa do powojennej Polski. Po opuszczeniu Lwowa w 1946, do 1949 był m.in. kierownikiem Centralnego Biura Inwentaryzacji Zabytków Ministerstwa Kultury i Sztuki, następnie dyrektorem Muzeum Śląskiego we Wrocławiu (w latach 1952-1964) i od 1951 – po śmierci prof. Podlachy – kierownikiem katedry historii sztuki Uniwersytetu Wrocławskiego, gdzie kontynuował badania nad sztuką lwowskiego baroku i rokoka. Po przejściowej likwidacji historii sztuki na tym uniwersytecie przez cztery lata był wykładowcą na Wydziale Sztuk Pięknych Uniwersytetu Mikołaja Kopernika w Toruniu.

</doc>
<doc id="1525681" url="https://pl.wikipedia.org/wiki?curid=1525681" title="Morfogeneza (biologia)">
Morfogeneza (biologia)

Morfogeneza (gr. "morphē" ‘kształt’, ‘postać’; "génesis" ‘pochodzenie’), kształtotworzenie – procesy rozwojowe, w wyniku których jest determinowany kształt zarodka w kolejnych stadiach rozwojowych i ostatecznie kształt dorosłego organizmu.

</doc>
<doc id="1525686" url="https://pl.wikipedia.org/wiki?curid=1525686" title="Dave Annable">
Dave Annable

Dave Annable, właśc. David Rodman Annable (ur. 15 września 1979 w Suffern w stanie Nowy Jork) – amerykański aktor telewizyjny i filmowy.
Życiorys.
Wczesne lata.
Wychował się w Walden, małym miasteczku w stanie Nowy Jork, gdzie grał w baseball, rugby i hokeja. Stał się zapalonym fanem sportu. Dorastał z dwiema siostrami: Rebeccą i przyrodnią Stacey. Swoje aktorskie umiejętności rozwijał w trakcie nauki w Neighborhood Playhouse w Nowym Jorku.
Kariera.
Po studiach, po raz pierwszy przed kamerą pojawił się w 2002 roku, w epizodycznej roli w serialu NBC "Brygada ratunkowa" ("Third Watch"). W 2005 roku wcielił się w postać Aarona Lewisa w serialu "Reunion", jednakże został obsadzony tylko na krótki czas. Przedtem grał gościnnie w m.in. w serialu "Other People’s Money". Występował także w kilku amerykańskich reklamach, m.in. „Mountain Dew” i „Starburst”. Przełom w jego karierze nastąpił w 2006 roku, gdy powierzono mu rolę Justina, najmłodszego członka rodziny Walkerów, w serialu ABC "Bracia i siostry" ("Brothers &amp; Sisters").
W 2007 roku zajął siódme miejsce w rankingu magazynu "People" na najseksowniejszego mężczyznę.
10 października 2010 ożenił się z aktorką Odette Juliette Yustman. Mają córkę Charlie Mae (ur. 7 września 2015).

</doc>
<doc id="1525688" url="https://pl.wikipedia.org/wiki?curid=1525688" title="Sottrum">
Sottrum

Sottrum – miejscowość i gmina w Niemczech, w kraju związkowym Dolna Saksonia, w powiecie Rotenburg (Wümme), siedziba gminy zbiorowej Sottrum.
Geografia.
Sottrum położony jest 11 km na zachód od miasta Rotenburg (Wümme).
Dzielnice gminy.
W skład gminy wchodzą następujące dzielnice:
Współpraca.
Miejscowości partnerskie gminy:

</doc>
<doc id="1525690" url="https://pl.wikipedia.org/wiki?curid=1525690" title="Morfogeneza (geografia)">
Morfogeneza (geografia)

Morfogeneza – pochodzenie rzeźby powierzchni Ziemi, zarówno pojedynczych form, jak i rzeźby terenu jako całości. Dział geomorfologii zajmujący się badaniem pochodzenia rzeźby.

</doc>
<doc id="1525694" url="https://pl.wikipedia.org/wiki?curid=1525694" title="Michał Sturdza">
Michał Sturdza

Michał Sturdza (rum. "Mihail Sturdza"; ur. 1794 w Jassach, zm. 1884 w Paryżu) – hospodar Mołdawii w latach 1834–1849.
Biografia.
Został wybrany na hospodara po zakończeniu okupacji rosyjskiej po wojnie rosyjsko-tureckiej 1828–1829 trwającej od podpisania układu pokojowego do momentu zapłaty przez Imperium Osmańskie kontrybucji wojennej. W okresie tej okupacji Mołdawią zarządzał rosyjski generał Kisielew, który wprowadził pewną modernizację instytucji państwowych (m.in. narzucając "regulamin organiczny", stanowiący namiastkę konstytucji). Sturdza kontynuował tę drogę, dbając o usprawnienie zarówno aparatu państwowego, jak i infrastruktury (komunikacja, szkolnictwo, szpitale); zniósł także niewolnictwo Romów w majątkach państwowych i kościelnych. Doprowadził też do faktycznego przejęcia kontroli przez państwo nad częścią dóbr kościelnych, co było powodem sporu z metropolitą mołdawskim Beniaminem. Jednocześnie hospodar znany był ze swojej chciwości, a także nieliczenia się z opozycją (np. usuwając ze Zgromadzenia niewygodnych dla siebie członków, stosując ostrą cenzurę, przywódców opozycji osadzając w aresztach domowych). W 1842 Michał Sturdza był kandydatem do tronu wołoskiego wysuniętym przez zwolenników unii personalnej Mołdawii i Wołoszczyzny, ostatecznie hospodarem wołoskim wybrano jednak Jerzego Bibescu.
Korupcja, despotyczne metody działania oraz uleganie mocarstwom powodowały gwałtowne ataki na swoją pozycję, jednak utrzymywał się na tronie przez długi czas dzięki poparciu obu mocarstw sprawujących kontrolę nad Mołdawią: Rosji i Turcji. Brak możliwości legalnej działalności skłaniało opozycjonistów do zawiązywania tajnych spisków: władze kolejno rozbijały Sprzysiężenie Konfederacyjne w 1839, na którego czele stał Leonte Radu (pozostający pod wpływem polskiej emigracji), spisek żołnierski Bazylego Popovici w tym samym roku, Towarzystwo Patriotyczne w 1846. Jednocześnie Towarzystwo Demokratyczne Polskie próbowało wciągnąć Mołdawię do planowanego wielkiego powstania w 1846, jednak bezskutecznie. Nadciągała jednak Wiosna Ludów.
W 1847 opozycja wywołała zamieszki podczas wyborów do Zgromadzenia. Jednocześnie Mołdawię nawiedziła susza oraz zaraza bydlęca. Rosnące w całej Europie napięcie ujawniło się także wśród rumuńskiej emigracji, która na początku 1848 podjęła decyzję o rozpoczęciu rewolucji w obu księstwach jednocześnie. Sturdza, choć zdawał sobie sprawę z niebezpieczeństwa, z uwagi na zastrzeżenia cara Mikołaja I nie poczynił żadnych ustępstw, podjął natomiast pewne kroki zabezpieczające przed ewentualnym wybuchem rewolucji. Mimo to doszło do licznych manifestacji, spośród których najliczniejsze odbyło się 8 kwietnia w Jassach. Przedstawiono wówczas hospodarowi petycję zawierającą żądania m.in. ustanowienia praw obywatelskich, poprawy położenia chłopów, nowych wyborów do zgromadzenia oraz powołania gwardii narodowej. Hospodar przyjął żądania z wyjątkiem tych, które dotyczyły wyborów i gwardii narodowej, jednak była to jedynie gra na czas – dwa dni później przeprowadził aresztowania i rewolucja została stłumiona. Działali jeszcze co prawda niektórzy działacze (zwłaszcza emigracyjni), którzy próbowali prowadzić agitację w kraju, jednak już w czerwcu 1848 do Mołdawii wkroczyły wojska rosyjskie.
W 1849, po ostatecznym zduszeniu Wiosny Ludów Sturdza został zdetronizowany wskutek nowej konwencji rosyjsko-tureckiej. Jednym z jej postanowień było wspólne powoływanie przez oba mocarstwa hospodarów mołdawskiego i wołoskiego na siedmioletnie kadencje.
W 1859 Michał Sturdza ponownie był kandydatem do tronu mołdawskiego, popieranym przez część konserwatystów, przeciwnych zjednoczeniu księstw naddunajskich. Jednym z jego kontrkandydatów był jego syn Grzegorz, z którym Michał zwalczał się zaciekle. Ostatecznie poniósł porażkę w wyborach.

</doc>
<doc id="1525698" url="https://pl.wikipedia.org/wiki?curid=1525698" title="Pooświetleniowy wyrzut dwutlenku węgla">
Pooświetleniowy wyrzut dwutlenku węgla

Pooświetleniowy wyrzut CO2, PIB CO2 (z ang. Post-illumination burst of carbon dioxide) – zjawisko występujące u części roślin i glonów, polegające na krótkookresowym, intensywnym wydzielaniu ditlenku węgla CO2 w początkowym okresie ciemności przez liście roślin lub glony.
Związek pooświetleniowego wyrzutu CO2 z fotooddychaniem.
Pooświetleniowy wyrzut CO2 został opisany po raz pierwszy w roku 1955 przez J.P. Deckera i od tego czasu zaczęto badać jego zależność od szeregu czynników. Według Deckera (1955) PIB CO2 u roślin C3 jest krótkotrwałą kontynuacją procesu fotooddychania w ciemności, wynikającą z wcześniejszego „wyhamowania” fotosyntezy. Podstawowym argumentem za fotooddechowym pochodzeniem PIB-u CO2 jest jego brak w atmosferze niskiego stężenia tlenu (1-2%), które ogranicza fotooddychanie. Zauważono, że PIB rośnie wraz ze wzrostem natężenia światła lub wzrostem temperatury. Nawet wzrost temperatury, hamujący fotosyntezę, nadal zwiększał wielkość wyrzutu CO2. W dalszych badaniach obserwowano dwa wyrzuty CO2. Pierwszy zależny był wprost proporcjonalnie od natężenia światła poprzedzającego wyrzut i trwał dużo krócej od drugiego. Drugi wyrzut był wielokrotnie dłuższy i mniejszy od pierwszego. Jego wielkość nie zależała od natężenia światła poprzedzającego okres ciemności. Związek wielkości PIB-u z natężeniem fotosyntezy w okresie oświetlania doprowadził do stwierdzenia, iż wyrzut CO2 związany jest z substratami powstającymi podczas fotosyntezy. Szybko dostrzeżono również związek pomiędzy wielkością PIB-u a stężeniem tlenu. Pooświetleniowy wyrzut CO2 był całkowicie niewidoczny w stężeniu O2 1% i o wiele większy w stężeniu 100% O2 niż przy 21% O2. Jednocześnie obserwowano wyższe natężenie fotosyntezy netto przy stężeniu tlenu 1% oraz brak wpływu stężenia O2 na oddychanie ciemniowe. Przy stężeniu O2 1% nie obserwowano obniżania się fotosyntezy wraz ze wzrostem temperatury od 20 do 30 °C. Badania nad zależnościami pomiędzy PIB-em, fotosyntezą oraz oddychaniem, na świetle i w okresie po oświetlaniu, doprowadziły do odkrycia zjawiska fotooddychania oraz wniosku, iż fotooddychanie jest przez krótki okres kontynuowane w ciemności, czego efektem jest występowanie PIB-u.
Zjawisko wyrzutu CO2 obserwuje się również po gwałtownym obniżeniu natężenia światła i nazywane jest międzyoświetleniowym wyrzutem CO2 (PLIB-em) lub po gwałtownym obniżeniu temperatury (postermalny wyrzut CO2 – PLTB). Podobnie jak PIB wyrzut CO2 po obniżeniu natężenia światła jest zależny od stężenia tlenu. Uważa się, że także to zjawisko jest efektem opóźnionego hamowania fotooddychania w stosunku do fotosyntezy.
Pooświetleniowy wyrzut CO2 u glonów.
Zjawisko pooświetleniowego wyrzutu CO2 występuje także u glonów. U "Chlamydomonas reinhardii" rejestrowano bardzo szybkie pobranie porcji CO2 po włączeniu światła (ang. gulp) oraz bardzo szybkie wydzielenie porcji CO2 po zaciemnieniu. Niewielkie włączanie 14C w związki organiczne i magazynowanie głównie jako węgiel nieorganiczny wskazuje na mały udział procesów fotosyntezy w zjawiskach pobrania i wydzielenia CO2 u "Chlamydomonas reinhardii", w relacji światło-ciemność. Gwałtowne zmiany zawartości 14C obserwowano jedynie w puli węgla nieorganicznego. Jego zawartość w komórkach glonów zwiększała się na świetle z 0,5 mM do 2-4 mM i szybko wracała do poziomu z ciemności po zgaszeniu światła. Pooświetleniowy wyrzut CO2 u glonów jest więc związany ze zdolnością do kumulacji nieorganicznych związków węgla na świetle. Na pojawienie się PIB-u u tej grupy organizmów fotooddychanie ma niewielki wpływ. Za niefotooddechową genezą PIB-u u glonów przemawia także fakt braku zmian w wydzielaniu i pobieraniu O2 przy przejściu ze światła do ciemności i odwrotnie. U glonów nie obserwuje się znaczącego wpływu na wielkość PIB-u warunków podwyższających fotooddychanie – obniżonego stężenia CO2, ani też wpływu niskiego (2%) stężenia O2, które hamuje procesy fotooddechowe. Glony prawdopodobnie potrafią sprawnie wiązać dodatkowy CO2 pochodzący z fotooddychania. Akumulacja nieorganicznych postaci węgla w komórkach glonów wymaga nakładów energii i zależy od natężenia światła. Wielkość porcji CO2 pobranej na początku oświetlenia i wydzielonej po zaciemnieniu zależała od gęstości strumienia fotonów jakim były oświetlane komórki "Chlamydomonas reinhardii". Badania te przeprowadzono na mutancie, który ma zdolność do zwiększonej akumulacji CO2 wewnątrz komórki, a zgromadzony CO2 był niedostępny dla procesów fotosyntezy (mutant o obniżonej aktywności anhydrazy węglanowej). Zastosowanie inhibitora anhydrazy węglanowej również powodowało wzrost akumulowanego wewnątrz komórki CO2 przy jednoczesnym hamowaniu włączania CO2 w procesie fotosyntezy.

</doc>
<doc id="1525699" url="https://pl.wikipedia.org/wiki?curid=1525699" title="Morfogeneza roślin">
Morfogeneza roślin

Morfogeneza roślin – proces kształtowania się organizmów roślinnych i ich organów. Rozwój organizmu odbywa się według schematu zapisanego w genach, jednak podlega też znacznym modyfikacjom czynników środowiskowych, takich jak światło, temperatura, dostępność wody i soli mineralnych. Morfogeneza dotyczy zarówno rozwoju kształtu organizmu, jak i rozwoju budowy wewnętrznej przejawiającego się różnicowaniem komórek w tkanki z odpowiednim rozmieszczeniem odpowiednich tkanek roślinnych.
Morfogeneza roślin rozpoczyna się od rozwoju embrionalnego, podczas którego z pojedynczej komórki, zygoty, rozwija się zarodek. Po wykiełkowaniu zachodzi proces morfogenezy korzeni i pędu, a w fazie generatywnej morfogeneza kwiatów, owoców i nasion.

</doc>
<doc id="1525700" url="https://pl.wikipedia.org/wiki?curid=1525700" title="Tarmstedt">
Tarmstedt

Tarmstedt – miejscowość i gmina w Niemczech, w kraju związkowym Dolna Saksonia, w powiecie Rotenburg (Wümme), siedziba gminy zbiorowej Tarmstedt.

</doc>
<doc id="1525702" url="https://pl.wikipedia.org/wiki?curid=1525702" title="Powiat stoliński">
Powiat stoliński

Powiat stoliński – powiat województwa poleskiego II Rzeczypospolitej. Jego siedzibą było miasto Stolin. Został utworzony 1 stycznia 1923 z części gmin powiatów: łuninieckiego, sarneńskiego i pińskiego.
Skład etniczny.
Według tezy Alfonsa Krysińskiego i Wiktora Ormickiego, terytorium powiatu (bez gminy Derewna) wchodziło w skład tzw. zwartego obszaru białoruskiego, to znaczy Białorusini stanowili na nim narodowość dominującą.
Podział administracyjny.
W nawiasach podano powiat, z którego przyłączono jednostkę

</doc>
<doc id="1525703" url="https://pl.wikipedia.org/wiki?curid=1525703" title="Szanon">
Szanon



</doc>
<doc id="1525707" url="https://pl.wikipedia.org/wiki?curid=1525707" title="Jan Kinel">
Jan Kinel

Jan Kinel (ur. 30 marca 1886 w Rzeszowie, zm. 30 grudnia 1950 we Wrocławiu) – polski entomolog, profesor Uniwersytetu Wrocławskiego
Syn Ignacego (1844-1924), powstańca styczniowego i inżyniera. Studiował zoologię pod kierunkiem prof. Józefa Nusbauma Hilarowicza na Uniwersytecie Jana Kazimierza we Lwowie. Od 1920 pełnił funkcję sekretarza Muzeum Przyrodniczego im. Dzieduszyckich we Lwowie. W 1923 obronił na Uniwersytecie Jana Kazimierza we Lwowie doktorat z zoologii. Od 1931 był pełniącym obowiązki dyrektora, a od 4 grudnia 1936 do 1940 - dyrektorem Muzeum. Po wojnie wraz z innymi Polakami przymusowo wysiedlony ze Lwowa przybył do Wrocławia, gdzie położył wiele zasług w poszukiwaniu i uporządkowaniu zbiorów reaktywowanego Muzeum Zoologicznego Uniwersytetu Wrocławskiego. W 1948 uzyskał habilitację na Uniwersytecie Wrocławskim. Był autorem 31 prac naukowych. W 1931 opublikował wraz z Romanem Kuntze pracę "Chrząszcze i motyle krajowe. Przewodnik do określania rodzin i rodzajów" Pochowany został na cmentarzu św. Wawrzyńca we Wrocławiu.

</doc>
<doc id="1525709" url="https://pl.wikipedia.org/wiki?curid=1525709" title="Charles Grimes">
Charles Grimes



</doc>
<doc id="1525710" url="https://pl.wikipedia.org/wiki?curid=1525710" title="Ruggiero di San Severino">
Ruggiero di San Severino

Ruggiero di San Severino (zm. 25 grudnia 1221) – włoski benedyktyn, kardynał.
Pochodził z rodziny hrabiów San Severino i w 1176 został mnichem benedyktyńskim w klasztorze na Monte Cassino. We wrześniu 1179 roku został wybrany arcybiskupem Benewentu. Prawdopodobnie w tym samym czasie lub niewiele później papież Aleksander III mianował go kardynałem prezbiterem San Eusebio. Uczestniczył w Czwartym Soborze Laterańskim w 1215 roku.

</doc>
<doc id="1525711" url="https://pl.wikipedia.org/wiki?curid=1525711" title="Derby (Australia)">
Derby (Australia)

Derby – miasto w Australii, w północnej części stanu Australia Zachodnia, położone nad Zatoką Królewską, największe skupisko ludzkie i zarazem ośrodek administracyjny hrabstwa Derby-West Kimberley.
Miasteczko powstało w latach 80. XIX wieku. W czasie II wojny światowej było bombardowane przez japońskie lotnictwo. W jego południowej części znajduje się nie używana obecnie przez wojsko (lecz wciąż zachowująca swój militarny status) baza Królewskich Australijskich Sił Powietrznych "Curtin". Oprócz wypełniania swej podstawowej funkcji, w przeszłości mieścił się tam także areszt deportacyjny dla nielegalnych imigrantów. Aktualnie w bazie lądują cywilne samoloty pasażerskie, jest również wykorzystywana jako stacja lotniczego pogotowia ratunkowego.

</doc>
<doc id="1525712" url="https://pl.wikipedia.org/wiki?curid=1525712" title="Selsingen">
Selsingen

Selsingen (dolnoniem. "Sürsen") – miejscowość i gmina w Niemczech, w kraju związkowym Dolna Saksonia, w powiecie Rotenburg (Wümme), siedziba gminy zbiorowej Selsingen.
Geografia.
Selsingen położony jest ok. 15 km na południe od miasta Bremervörde, na trasie drogi krajowej B71.
Dzielnice gminy.
W skład gminy wchodzą następujące dzielnice:

</doc>
<doc id="1525713" url="https://pl.wikipedia.org/wiki?curid=1525713" title="Pokéball">
Pokéball



</doc>
<doc id="1525719" url="https://pl.wikipedia.org/wiki?curid=1525719" title="Białoruś w Konkursie Piosenki Eurowizji dla Dzieci">
Białoruś w Konkursie Piosenki Eurowizji dla Dzieci

Białoruś w Konkursie Piosenki Eurowizji dla Dzieci brała udział 18 razy.
Białoruś dwukrotnie wygrała finał konkursu w 2005 roku, kiedy Białoruś reprezentowała Ksienija Sitnik z utworem „My Vmeste” oraz w 2007 roku po raz drugi dzięki Alaksiejowi Żyhałkowiczowi, z piosenką „S druzyami”.
Historia Białorusi w Konkursie Piosenki Eurowizji dla Dzieci.
Białoruś jest pierwszym państwem, które dwukrotnie triumfowało w konkursie (dwukrotne zwycięstwo odniosła później również Gruzja – w 2008 i 2011 roku, Malta – w 2013 i 2015 roku, Rosja – w 2006 i 2017 roku oraz Polska – w 2018 i 2019 roku.).
W 2005 roku 1. miejsce zajęła Ksienija Sitnik z piosenką "My wmiestie". Reprezentantka Białorusi zebrała wówczas 149 punktów i wyprzedziła o 3 punkty reprezentanta Hiszpanii. Rok później w Bukareszcie Andrej Kuniec z piosenką "Nowyj dień" zajął 2. miejsce ze 129 punktami. W kolejnym roku Białoruś wygrała po raz drugi dzięki Alaksiejowi Żyhałkowiczowi, który wystąpił z piosenką "S druziami" i zdobył 137 punktów, wygrywając 1 punktem z reprezentantką Armenii Arevik.
Duży rozgłos w Internecie zyskał białoruski reprezentant z 2009 roku Jury Dziemidowicz. Falę kontrowersji wywołała wówczas białoruska piosenka konkursowa "Wołszebnyj krolik", charakteryzująca się nietypowym dla piosenki dziecięcej ciężkim brzmieniem. W 2010 roku, gdy konkurs organizowany był w stolicy Białorusi, reprezentantem kraju został Daniił Kazłou z piosenką "Muzyki swiet". Uplasował się on na 5 miejscu z 85 punktami.
Najgorsze jak dotąd miejsce w konkursie Białoruś zajęła w 2004 roku. Ówczesny reprezentant Jahor Wauczok z piosenką "Śpiawajcie sa mnoju" zajął 14. miejsce z 9 punktami.
Reprezentanci Białorusi w Konkursie Piosenki Eurowizji dla Dzieci wykonywali utwory w jednym z dwóch języków urzędowych Republiki Białorusi: po białorusku w 2003, 2004 i 2014 oraz po rosyjsku w późniejszych edycjach konkursu.
28 maja 2021 roku EBU ogłosiło, że zawiesza członkostwo BTRC. Nadawca miał dwa tygodnie na odpowiedź, zanim zawieszenie wejdzie w życie. Nadawca został usunięty z EBU 1 lipca tym samym utracił możliwość uczestniczenia w wydarzeniach Eurowizji. BTRC będzie mogło powrócić do rywalizacji w 2024 roku, chyba że EBU przywróci BTRC wcześniej.
Uczestnictwo.
Białoruś uczestniczyła w Konkursie Piosenki Eurowizji od 2003 do 2020. Poniższa tabela uwzględnia nazwiska wszystkich białoruskich reprezentantów, tytuły konkursowych piosenek oraz wyniki w poszczególnych latach.
Legenda:
Historia głosowania w finale (2003–2020).
Poniższe tabele pokazują, którym krajom Białoruś przyznaje w finale najwięcej punktów oraz od których państw białoruscy reprezentanci otrzymują najwyższe noty.
Kraje, którym Białoruś "przyznała" najwięcej punktów:
Kraje, od których Białoruś "otrzymała" najwięcej punktów:
Legenda:
Organizacja.
Białoruś była dwukrotnym organizatorem Konkursu Piosenki Eurowizji dla Dzieci w 2010 oraz 2018 roku. Oba Koncerty odbyły się wówczas w Mińsk-Arena w stolicy Białorusi.

</doc>
<doc id="1525720" url="https://pl.wikipedia.org/wiki?curid=1525720" title="Sokola (herb szlachecki)">
Sokola (herb szlachecki)

Sokola ("Sokoł, Sokoła") – herb szlachecki.
Najwcześniejsze wzmianki.
Herb wzmiankowany pisemnie po raz pierwszy w 1406, najstarsza pieczęć z 1411 (Jakuba z Kruszy).
Herbowni.
Antoniewicz, Bakłaniec, Berens, Bernsdorf, Bystrzonowski, Drozdeński, Dziadulewicz, Dziedulewicz, Dzięgielewski (z Dzięgiel, pow. Kolno, par. Romany), Galczewski, Galecki, Gałczeński, Gałczyński, Gałecki, Gorecki, Górecki, Hulewicz, Kołaczkowski, Kruszewski, Manicki, Maniecki, Maniewski, Morozowicz, Mrozowicz, Niedźwiecki, Niedźwiedzki, Pigłowski, Podlaski, Sokolikow, Sokoł, Sokołowski (z Sokół pow. Kolno, par. Romany, z Sokół Gotkowo, pow. Grajewo, par.Wąsosz), Ul, Ulewicz, Zrzelski, Zych, Zychalak, Zychowicz (z Solca nad Wisłą).

</doc>
<doc id="1525722" url="https://pl.wikipedia.org/wiki?curid=1525722" title="Ruslan Chagaev">
Ruslan Chagaev



</doc>
<doc id="1525727" url="https://pl.wikipedia.org/wiki?curid=1525727" title="Grupa Realizacyjna">
Grupa Realizacyjna



</doc>
<doc id="1525729" url="https://pl.wikipedia.org/wiki?curid=1525729" title="Jeszcze raz">
Jeszcze raz



</doc>
<doc id="1525730" url="https://pl.wikipedia.org/wiki?curid=1525730" title="Oerel">
Oerel

Oerel – miejscowość i gmina w Niemczech, w kraju związkowym Dolna Saksonia, w powiecie Rotenburg (Wümme), siedziba gminy zbiorowej Geestequelle.
Geografia.
Oerel położony jest niedaleko miasta Bremervörde.
Dzielnice gminy.
W skład gminy wchodzą następujące dzielnice:

</doc>
<doc id="1525731" url="https://pl.wikipedia.org/wiki?curid=1525731" title="PlayOnLinux">
PlayOnLinux

PlayOnLinux – stworzona dla systemu Linux aplikacja ułatwiająca instalację oraz konfigurację gier i aplikacji przeznaczonych dla systemów Windows. PlayOnLinux funkcjonuje w oparciu o Wine, szereg skrypty z dla gier i aplikacji umożliwiające ich uruchomienie na systemie Linux. Skrypty przypominają instalatory z systemu Microsoft Windows, dlatego PlayOnLinux jest przyjazny dla początkujących użytkowników. Program został przetłumaczony m.in. na język polski i jest rozwijany.
Istnieje również wersja przeznaczona dla komputerów Mac z systemem OS X o nazwie PlayOnMac.

</doc>
<doc id="1525733" url="https://pl.wikipedia.org/wiki?curid=1525733" title="Edmund Forster">
Edmund Forster

Edmund Forster (ur. 3 września 1878 w Monachium, zm. 11 września 1933 w Greifswaldzie) – niemiecki lekarz psychiatra i neurolog. Podczas I wojny światowej służył jako lekarz wojskowy w lazarecie w Pasewalku, gdzie jego pacjentem był Adolf Hitler, który w październiku 1918 roku był tam hospitalizowany z powodu zatrucia gazem bojowym. 
Forster był synem profesora uniwersyteckiego. Studiował medycynę na kilku uczelniach, tytuł doktora otrzymał na Uniwersytecie w Strasburgu. Od 1909 roku był docentem w berlińskiej klinice Charité. Po wybuchu I wojny służył jako lekarz okrętowy, od 1916 roku w Belgii, potem w Pasewalku. 
Forster wobec Hitlera zastosował hipnozę. Podczas leczenia zapisał w jego aktach m.in. że jest on "psychopatą z objawami histerii" ("Psychopath mit hysterischen Symptomen"). Prawdopodobnie Hitler chciał zdobyć swoją dokumentację medyczną, i dlatego Forster 30 kwietnia 1925 roku otrzymał katedrę na Uniwersytecie w Greifswaldzie i został dyrektorem tamtejszej kliniki. Jednak od 1933 roku zaczęły się prześladowania. Przypuszczalnie pod naciskiem gestapo popełnił samobójstwo.

</doc>
<doc id="1525735" url="https://pl.wikipedia.org/wiki?curid=1525735" title="Grzegorz Aleksander Ghica (zm. 1857)">
Grzegorz Aleksander Ghica (zm. 1857)

Grzegorz Aleksander Ghica (rum. "Grigore Alexandru Ghica"; zm. 1857) – hospodar Mołdawii, w latach 1849–1853 i 1854–1856, z rodu Ghica.
Biografia.
Powołany na mołdawski tron hospodarski, w 1849, na okres siedmiu lat, na mocy, zawartej w tym samym roku, konwencji rosyjsko-tureckiej, dotyczącej wspólnej kontroli nad księstwami naddunajskimi. Przez pierwsze dwa lata panowania w Mołdawii stacjonowały wojska rosyjskie, które wkroczyły tam podczas tłumienia Wiosny Ludów. Ghica jednak nie podejmował działań skrajnie reakcyjnych, lecz wręcz liberalne, np. pozwalając na powrót do kraju emigrantom politycznym.
W 1853 został zmuszony do ucieczki z Mołdawii wobec ponownego wkroczenia wojsk rosyjskich (tym razem w ramach wojny krymskiej). Na emigracji w Austrii przebywał do 1854, gdy Rosjanie pod naciskiem mocarstw wycofali się z Wołoszczyzny i Mołdawii i zostali zastąpieni przez Austriaków. Po powrocie na tron próbował doprowadzić do zaangażowania Francji w sprawy rumuńskie, sprzyjał także rozwojowi ruchu zjednoczeniowego (pozwalając wydawać mu gazety, zakładać związki, a nawet powierzając jego sympatykom stanowiska państwowe) mając nadzieję na objęcie tronu zjednoczonej Rumunii. Jednak po upływie siedmioletniej kadencji, w 1856 został zdetronizowany.
Wkrótce potem popełnił samobójstwo w Paryżu, gdzie próbował nadal działać na rzecz zjednoczenia Rumunii.

</doc>
<doc id="1525740" url="https://pl.wikipedia.org/wiki?curid=1525740" title="Hrabstwo Broome (Australia)">
Hrabstwo Broome (Australia)

Hrabstwo Broome ("Shire of Broome") - jednostka samorządu terytorialnego w stanie Australia Zachodnia. Liczy 55 795,6 km² powierzchni i jest zamieszkiwane przez 13095 osób (2006). Ośrodkiem administracyjnym jest miasto Broome. 
Pierwsza jednostka administracyjna na tym terenie powstała w 1901 jako Zarząd Dróg Broome. W 1908 został on jednak zlikwidowany i włączony do zarządu West Kimberley. W 1918 Broome odzyskało niezależność, zaś w 1961 stało się hrabstwem. Władzę ustawodawczą stanowi rada hrabstwa złożona z dziewięciu radnych, którzy powołują spoza swego grona dyrektora generalnego hrabstwa, kierującego jego administracją.

</doc>
<doc id="1525743" url="https://pl.wikipedia.org/wiki?curid=1525743" title="Matthew Rhys">
Matthew Rhys

Matthew Rhys, właśc. Matthew Rhys Evans (ur. 8 listopada 1974 w Cardiff) – walijski aktor filmowy, teatralny i telewizyjny.
Życiorys.
Urodził się w Cardiff w Walii, jako syn Helen (z domu Williams), nauczycielki, i Glyna Evansa, dyrektora szkoły. Uczył się w języku walijskim w Ysgol Gynradd Gymraeg Melin Gruffydd w Whitchurch, w Cardiff. Jest absolwentem prestiżowej szkoły wyższej Royal Academy of Dramatic Art (RADA), do której przyjęto go w wieku siedemnastu lat, tuż po tym jak nastoletni Matthew zebrał pochlebne opinie za swój pierwszy sceniczny występ, w szkolnym musicalu, jako Elvis Presley. Na małym ekranie debiutował w serialach kryminalnych telewizji BBC, pierwszym był "Back-Up".
W 1998 zwrócił na siebie uwagę rolą w kinowym widowisku "Tytus Andronikus" u boku Anthony'ego Hopkinsa i Jessiki Lange. Odtąd gra jednocześnie w teatrze; gorąco przyjęta przez krytykę została rola Rhysa u boku Kathleen Turner w nowej inscenizacji "Absolwenta", i telewizji, skąd najbardziej kojarzony jest z roli Kevina Walkera, prawnika geja w serialu stacji ABC "Bracia i siostry" ("Brothers and Sisters").
Po roli w "Dużej małej Ani" Rhysem zainteresowali się producenci innych filmów kinowych, a artysta stał się także aktorem hollywoodzkim. Najpopularniejsze komercyjne filmy Rhysa to "Miłość i inne nieszczęścia" ("Love and Other Disasters", 2006) i "The Edge of Love" (2008), w którym aktor wcielił się w postać walijskiego poety Dylana Thomasa.
Matthew otrzymał statuetkę BAFTA dla najlepszego aktora walijskiego za rolę w walijskojęzycznym filmie "Bydd yn Wrol" (ang. "Be Brave"). Jest także laureatem Nagrody Emmy dla najlepszego aktora w serialu dramatycznym "The Americans".
Życie osobiste.
W czerwcu 2007 spotykał się z Sienną Miller. W 2014 związał się z aktorką Keri Russell, z którą ma syna Sama (ur. 2016).

</doc>
<doc id="1525746" url="https://pl.wikipedia.org/wiki?curid=1525746" title="Synagoga w Kurowie">
Synagoga w Kurowie

Synagoga w Kurowie – nieistniejąca synagoga w Kurowie wzniesiona prawdopodobnie w XVIII wieku, rozbudowana na przełomie XIX i XX wieku a zburzona przez Niemców podczas II wojny światowej. Mieściła się przy ulicy Nowej.
Główny budynek synagogi wybudowany z kamienia wapiennego, przylegająca do zachodniej ściany sień i umieszczony nad nią babiniec oddzielone konstrukcją z drewna. Całość kryta dwukondygnacyjnym dachem – dolna kondygnacja czterospadowa natomiast górna półszczytowa – obie o jednakowym kącie nachylenia połaci dachowych. W narożnikach, na osi ściany wschodniej oraz na ścianie południowej umieszczono lizeny. W narożnikach, a także przy ścianie południowej umieszczono przypory, co było spowodowane lokalizacją budynku na zboczu, co w połączeniu z ciężarem budulca groziło osunięciem się budowli. Sala główna z sześcioma oknami sklepionymi półkoliście, rozlokowanymi w rozglifieniach pomiędzy lizenami po dwa w ścianach południowej, wschodniej i północnej. Sień i babiniec miały przynajmniej jedno okno – w ścianie południowej. W ścianie południowej również wejście do piwniczki pod sienią. Na przełomie XIX i XX wieku w północno-zachodnim narożniku dobudowano prostopadłe do głównego budynku skrzydło, powiększając w ten sposób sień i babiniec.
Wewnątrz synagogi mieścił się bogato zdobiony, ażurowo rzeźbiony w motywy roślinne, dwukondygnacyjny Aron ha-kodesz oraz drewniana, ośmioboczna bima z kolumnami zwieńczona koroną.
Wokół synagogi mieścił się stary cmentarz żydowski.

</doc>
<doc id="1525749" url="https://pl.wikipedia.org/wiki?curid=1525749" title="Blitz (naloty)">
Blitz (naloty)

Blitz (z niem. „błyskawica”) – seria nalotów niemieckich na Wielką Brytanię, mających miejsce podczas II wojny światowej, w okresie od 7 września 1940 do 10 maja 1941.
Historia.
Był to fragment większej bitwy o Anglię i jedna z największych kampanii nalotów podczas II wojny światowej. Pierwszym celem nalotów był Londyn, później Luftwaffe rozszerzyła naloty na inne cele, w przeważającej większości – cywilne. Szacuje się, że na skutek nalotów niemieckich zginęło ponad 40 tys. cywilów, z tego połowę stanowili mieszkańcy Londynu.
Początkowo naloty były prowadzone w dzień. Gdy straty niemieckie rosły, naloty zmieniły się na nocne.
Celem "blitzu" było osłabienie morale Brytyjczyków i skłonienie ich do zawarcia pokoju. Cel ten nie został zrealizowany; historycy krytykują go nie tylko za wyjątkową brutalność, ale także wskazując, że bardziej efektywne byłoby bombardowanie celów militarnych i przemysłowych. Dodatkowo, kampania "blitz" stała się jednym z usprawiedliwień dla podobnych, lecz znacznie bardziej efektywnych, nalotów alianckich na Niemcy.

</doc>
<doc id="1525755" url="https://pl.wikipedia.org/wiki?curid=1525755" title="Music on Console">
Music on Console

Music on Console (MOC) – napisany przy użyciu biblioteki ncurses konsolowy odtwarzacz muzyczny przeznaczony dla systemu Linux/UNIX. .
MOC obsługuje między innymi następujące formaty plików: MP3, Ogg Vorbis, FLAC, Musepack, Speex, WAV (i inne mniej popularne obsługiwane przez libsndfile), MOD, WavPack, AAC, SID, MIDI. Ponadto obsługiwana jest większość formatów rozpoznawana przez FFmpeg/Libav (np. MP4, Opus, WMA, APE, AC3, DTS). Media strumieniowe (Icecast, SHOUTcast) są także obsługiwane.
MOC zbudowany jest na architekturze klient-serwer (podobnie jak MPD). Posiada jedną playlistę (która może być zapisana w formacie m3u) i przeglądarkę plików, ale nie posiada biblioteki. Interfejs obsługuje skórki zmieniające kolorystykę lub przezroczystość.

</doc>
<doc id="1525757" url="https://pl.wikipedia.org/wiki?curid=1525757" title="Cypr w Konkursie Piosenki Eurowizji dla Dzieci">
Cypr w Konkursie Piosenki Eurowizji dla Dzieci

Cypr w Konkursie Piosenki Eurowizji dla Dzieci brał udział 9 razy. Od debiutu przygotowaniami do konkursu zajmuje się nadawca publiczny Radiofonikó Ídruma Kúprou (RIK).
Historia Cypru w Konkursie Piosenki Eurowizji dla Dzieci.
Konkurs Piosenki Eurowizji dla Dzieci 2003.
Cypryjski nadawca Cyprus Broadcasting Corporation (CyBC) zdecydował się zadebiutować w 1. Konkursie Piosenki Eurowizji dla Dzieci. Nadawca od 12 września 2003 przyjmował kandydatury od piosenkarzy. Spośród wszystkich 29 piosenek przesłanych do CyBC, Theodora Rafti została wybrana na reprezentantkę wewnętrznie. 15 listopada 2003 wystąpiła trzecia w kolejności startowej i zajęła 14. miejsce zdobywszy 16 punktów, w tym maksymalną note 12 punktów od Grecji. 
Konkurs Piosenki Eurowizji dla Dzieci 2004.
3 kwietnia 2004 cypryjski nadawca potwierdził swoj udział w 2. Konkursie Piosenki Eurowizji dla Dzieci i rozpoczął poszukiwania swojego reprezentanta, termin wysyłania zgłoszeń wyznaczono wówczas do 30 czerwca 2004. Sposród 54 nadesłanych zgłoszeń nadawca wybrał tylko dziesięć które 7 września 2004 wezmą udział w krajowych eliminacjach. 7 września 2004 odbył się finał preselekcji w którym udział wzięło dziesięcioro uczestników: Stella Maria Koukkidi („"Afta pou hriazome”), Nikol Papahristodimou („Ena latin se prokalei”), Louis Panagiotis („Gela tragouda”), Andreas Christoforou („Tha se agapo”), Loreni Kalliopi Kostantinou („Kalimera sto mellon”), Malvina Charalabidi („Parti kalokairino”), Marios Tofi („Oneira”), Georgina Panagi („Mpla, mpla, mpla”), Rafail Georgiou &amp; Anna Loizou („Doste ta heria”) oraz Christodoulos Tsagaris („Diakopes”). 
Preselekcje prowadzone przez Nikosa Mpogiatzis wygrał Marios Tofi z utworem „Oneira”. 20 listopada 2004 Marios wystąpił dziewiąty w kolejności startowej na koncercie finałowym w Lilahammer, zajął 8. miejsce zdobywszy 61 punktów na koncie, w tym otrzymując najwyższą note 12 punktów od Grecji.
Konkurs Piosenki Eurowizji dla Dzieci 2005: Dyskwalifikacja.
23 lipca 2005 cypryjska telewizja potwierdziła swój udział w konkursie. 9 września odbył się finał krajowych eliminacji w którym wystąpiło dziesięcioro potencjalnych kandydatów do reprezentowania Cypru w 3. Konkursie Piosenki Eurowizji dla Dzieci. Finalistami zostali: Stella- Maria Koukkidi („Pera apo tin thalassa”), Popi Christodoulou („Thelo to oneiro na zo”), Louis Panagiotou („Fantasia”), Louis Georgiou („Esai pantou”), Nikol Paparistodimou („Zali ksafniki”), Rena Kiriakidi („Tsirko”), Katerina Tofia („Agapa ti zoi”), Christos Mylordos („I ora pige mia”) oraz Christina Averkiou („As ftiaksoume to kosmo ksana”). Zwycięzca został wyłoniony na podstawie teległosowania.
Finał eliminacji wygrała Rena Kiriakidi z piosenką „Tsirko”, otrzymując 4679 głosów. Ostatecznie piosenka została zdyskwalifikowana i nie dopuszczona do finału w konkursie z powodu podejrzenia plagiatu.
Uczestnictwo.
Cypr uczestniczył w Konkursie Piosenki Eurowizji dla Dzieci z przerwami od 2003 do 2017 roku. Poniższa tabela uwzględnia nazwiska wszystkich cypryjskich reprezentantów, tytuły konkursowych piosenek oraz wyniki w poszczególnych latach.
Legenda:
Historia głosowania w finale (2003–2017).
Poniższe tabele pokazują, którym krajom Cypr przyznaje w finale najwięcej punktów oraz od których państw cypryjscy reprezentanci otrzymują najwyższe noty.
Kraje, którym Cypr "przyznał" najwięcej punktów:
Kraje, od których Cypr "otrzymał" najwięcej punktów:
Legenda:

</doc>
<doc id="1525758" url="https://pl.wikipedia.org/wiki?curid=1525758" title="Przemysław Zabawski">
Przemysław Zabawski

Przemysław Zabawski (ur. 8 kwietnia 1975) – polski lekkoatleta (kulomiot) wielokrotny medalista i mistrz Polski. Trener lekkoatletyczny.
Życiorys.
Kariera sportowa.
Specjalizował się w pchnięciu kulą. Był zawodnikiem Jagiellonii Białystok, a od maja 1996 Podlasia Białystok.
Wielokrotnie reprezentował Polskę na międzynarodowych imprezach, jednak bez większych osiągnięć, największym sukcesem było zajęcie 5. miejsce podczas Młodzieżowych Mistrzostw Europy (Turku 1997).
4-krotny Mistrz Polski seniorów. Dwukrotnie na otwartym stadionie (1997, 2000) oraz dwukrotnie w hali (1997 i 1998). Zdobył także trzy srebrne i dwa brązowe medale. 14-krotny rekordzista Regionu Podlaskiego na otwartym stadionie w pchnięciu kulą (od 17,15 do 19,63 m).
Kariera trenerska.
Po zakończeniu kariery sportowej został trenerem lekkoatletów w macierzystym klubie. Był trenerem wielokrotnej mistrzyni Polski w pchnięciu kulą Krystyny Danilczyk, kulomiotki Aldony Żebrowskiej. Aktualnie zawodniczkami są; córka Daria, która uprawia rzut dyskiem, Klaudia Kardasz.
Życie prywatne.
Był mężem wielokrotnej mistrzyni Polski w pchnięciu kulą Krystyny Danilczyk, z którą ma córkę Darię, która również uprawia lekkoatletykę.

</doc>
<doc id="1525762" url="https://pl.wikipedia.org/wiki?curid=1525762" title="Symulacja (ujednoznacznienie)">
Symulacja (ujednoznacznienie)



</doc>
<doc id="1525763" url="https://pl.wikipedia.org/wiki?curid=1525763" title="Edemissen (Dolna Saksonia)">
Edemissen (Dolna Saksonia)

Edemissen – gmina samodzielna (niem. "(Samtgemeinde)" w Niemczech, w kraju związkowym Dolna Saksonia, w powiecie Peine.
Geografia.
Edemissen położony jest na południowym obrzeżu Pustaci Lüneburskiej, ok. 7 km na północ od miasta Peine, na trasie drogi krajowej B444.
Dzielnice.
W skład gminy wchodzą następujące dzielnice:

</doc>
<doc id="1525764" url="https://pl.wikipedia.org/wiki?curid=1525764" title="Ferdinand Roybet">
Ferdinand Roybet

Ferdinand Roybet (ur. 12 kwietnia 1840 w Uzès, zm. 10 kwietnia 1920 w Paryżu) – francuski malarz i grawer.
Życiorys.
Studiował w Ecole des Beaux-Arts w Lyonie, następnie w Paryżu pod kierunkiem Jeana Viberta (1840–1902). Początkowo kopiował dzieła wielkich mistrzów flamandzkich i włoskich. Debiutował w paryskim Salonie w 1865 płótnami" Une musicienne" i "Intérieur de cuisine". Dość wcześnie zdobył znaczną popularność, jego prace kupowała m.in. księżna Matylda Letycja Bonaparte i amerykański multimilioner Cornelius Vanderbilt. Po wojnie francusko-pruskiej artysta odbył kilka podróży m.in. do Belgii i Algierii, które wpłynęły na jego zainteresowania artystyczne. W 1893 otrzymał Legię Honorową, a następnym roku medal na Expositions Universelles d'Anvers za pracę "Charles le Tèmèraire à Nesles".
Roybet malował posługując się techniką olejną obrazy utrzymane w konwencji realistycznej. Był uznanym portrecistą, pozowało mu wiele znanych postaci Francji XIX w. np. hrabia Robert de Montesquiou, polityk Raymond Poincaré i generał Joseph Gallieni. Artysta tworzył też sceny rodzajowe oparte na motywach historycznych i orientalnych. Szczególną popularnością cieszyły się jego przedstawienia muszkieterów i trubadurów. Pod koniec życia zainteresował się malarstwem religijnym, jednak bez powodzenia. Serię 22 obrazów przedstawiających Pasję wystawiono dopiero po jego śmierci w 1921.
Roybet był nauczycielem włoskiej malarki Juany Romani (1869-1924).

</doc>
<doc id="1525765" url="https://pl.wikipedia.org/wiki?curid=1525765" title="Michiru Ōshima">
Michiru Ōshima

 – japońska kompozytorka, najbardziej znana z tworzenia ścieżki dźwiękowej do serii "Fullmetal Alchemist" (dostała nagrodę za muzykę do jej ekranizacji – "Conqueror of Shamballa"). Pracowała z takimi artystami jak Yasunori Mitsuda i Hitoshi Sakimoto.

</doc>
<doc id="1525766" url="https://pl.wikipedia.org/wiki?curid=1525766" title="Selskiny">
Selskiny

Selskiny (ang. "sealskin") - skóry z młodych niedźwiedzi morskich lub z fok. Używane do wyrobu części ubioru.
Sealskiny to także nazwa futra z tych skór.

</doc>
<doc id="1525768" url="https://pl.wikipedia.org/wiki?curid=1525768" title="Wielka Brytania w Konkursie Piosenki Eurowizji dla Dzieci">
Wielka Brytania w Konkursie Piosenki Eurowizji dla Dzieci

Wielka Brytania w Konkursie Piosenki Eurowizji dla Dzieci zadebiutowała w 2003 roku. Od 2022 roku konkursem w kraju zajmuje się nadawca British Broadcasting Corporation (BBC), a w latach 2003–2005 konkursem w kraju zajmował się nadawca ITV. Wielka Brytania brała udział w konkursie 4 razy.
Historia Wielkiej Brytanii w Konkursie Piosenki Eurowizji dla Dzieci.
Konkurs Piosenki Eurowizji dla Dzieci 2003.
Brytyjski nadawca zdecydował się na debiut w 1. Konkursie Piosenki Eurowizji dla Dzieci, który odbył się 15 listopada 2003 roku w Kopenhadze. 6 września 2003 odbył się finał preselekcji "Junior Eurovision Song Contest: The British Final", w którym wzięło udział ośmioro finalistów: Feature 5 („Slumberland”), Jack Brown („Back to Love”), Ellis De Bie („I Have a Feeling”), Starrlight („Gonna Be Fine”), Sasha Stevens („Little Children”), Mr Cheerful („Winter’s Nearly Gone”), Tom Morley („My Song for the World”) i UZLOT („Please Don’t Cry”). Selekcje prowadzone przez Marka Durden-Smith i Tara Palmer-Tomkinson wygrał Tom Morley z piosenką „My Song For The World” zdobywając 64 punkty w finale. 15 listopada 2003 odbył się finał koncertowy 1. Konkurs Piosenki Eurowizji dla Dzieci. Tom Morley wystąpił dwunasty w kolejności startowej i zajął 3. miejsce zdobywszy 118 punktów, w tym najwyższe noty 12 punktów od Białorusi, Danii i Malty.
Konkurs Piosenki Eurowizji dla Dzieci 2004.
Początkowo brytyjski nadawca ITV wyraził chęci do organizacji 2. Konkursu Piosenki Eurowizji dla Dzieci, 20 listopada 2004 roku w Manchesterze, ale ostatecznie zrezygnował. W sierpniu 2004 roku ujawniono, że Granada Television, która byłaby współproducentem programu, postanowiła wycofać się z umowy twierdząc, że przyznany budżet 1,5 miliona euro jest zbyt mały. EBU zaoferowało finansowanie w wysokości 900 000 na produkcję imprezy, ale ITV odmówiła, twierdząc, że koszt organizacji imprezy wyniósłby prawie 2,5 miliona euro.
4 września 2004 odbył sie finał preselekcji "Junior Eurovision Song Contest: The British Final", w którym wystąpiło ośmioro finalistów: Samantha Seth („Rockstar Wannabe”), Kirsty Williams („Sunshine”), Nathan Sykes („Born to Dance”), Charlie Allan („One in a Crowd”), Loaded Dice („Dill”), Jessica Hamilton („Because of You”), Andrew Merry („Together Again”) i Cory Spedding („The Best is Yet to Come”). Preselekcje prowadzone przez Holly Willoughby, Stephen Mulhern oraz Michael Underwood wygrał Cory Spedding z utworem „The Best Is Yet To Come”. 20 listopada wystąpił w finale konkursu rozgrywanego w Lillehammer i zajął 2. miejsce z dorobkiem 140 punktów, w tym najwyższą notę 12 punktów od Holandii.
Konkurs Piosenki Eurowizji dla Dzieci 2005.
4 września odbyły się brytyjskie eliminacje do 3. Konkursu Piosenki Eurowizji dla Dzieci, w których rywalizowało ośmioro uczestników: Vicky Gordon („Groovy Chick”), Craig Lees („Clear the Air”), Lizzi M („Devil in a Hood”), Sarah Robertson („In My Life”), Joni Fuller („How Does It Feel”), Jack Garratt („The Girl”), Jessica Stretton („About You”) oraz Ben Smith („Lovely”). Preselekcje prowadzone przez Michaela Underwood i Nikki Sanderson wygrała Joni Fuller z utworem „How Does It Feel”, dzięki czemu 26 listopada 2005 roku reprezentowała Wielką Brytanię w finale konkursu rozgrywanego w Hasselt. Ostatecznie zajęła 14. miejsce, zdobywając łącznie 28 punktów.
Konkurs Piosenki Eurowizji dla Dzieci 2006–2021: Brak udziału.
Słabe wyniki oglądalności spowodowały rezygnację nadawcy ITV z udziału w 4. Konkursie Piosenki Eurowizji dla Dzieci. Lokalne stacje radiowe w Wielkiej Brytanii nadawały konkursy w latach 2013–2015, a konkurs w 2014 roku był transmitowany w całym kraju.
W konkursie w 2018 zadebiutował nadawca Sianel Pedwar Cymru z Walii, części składowej Wielkiej Brytanii. Walijski nadawca S4C wyraził także chęć udziału w 2008 roku, podczas gdy konkurs odbywał się na Cyprze, jednak później zapadła decyzja o nie dokonywaniu debiutu. Kraj brał udział w konkursie w latach 2018–2019, wycofując się w 2020 roku ze względu na pandemię wirusa SARS-CoV-2.
W lipcu 2020 roku pojawiły się doniesienia, że BBC rozważą debiut w 18. Konkursie Piosenki Eurowizji dla Dzieci odbywającego się w Warszawie. 7 sierpnia 2020 roku do wiadomości publicznej została podana informacja, że wbrew wcześniejszym spekulacjom BBC nie zamierza brać udziału ani transmitować konkursu. W maju 2021, podczas wydarzenia prasowego, Martin Österdahl poinformował, że EBU pracuje nad przywróceniem Wielkiej Brytanii do udziału w 19. Konkursie Piosenki Eurowizji dla Dzieci. Ostatecznie kraj nie znalazł się na liście uczestników opublikowanej 2 września tego samego roku. 17 grudnia 2021 roku Martin Österdahl potwierdził, że rozmowy z brytyjskim nadawcą BBC są na bardzo zaawansowanym poziomie i powrót Wielkiej Brytanii do udziału w konkursie jest wysoce prawdopodobny.
Konkurs Piosenki Eurowizji dla Dzieci 2022.
25 sierpnia 2022 brytyjski nadawca British Broadcasting Corporation (BBC) potwierdził, że Wielka Brytania powróci do udziału w konkursie po 17 latach nieobecności i weźmie udział w 20. Konkursie Piosenki Eurowizji dla Dzieci, po raz pierwszy z ramienia BBC zamiast ITV, który zajmował się udziałem kraju w latach 2003–2005. Głową delegacji kraju w konkursie został Lee Smithurst. 3 listopada 2022 ogłoszono, że na reprezentantkę została wybrana Freya Skye z utworem „Lose My Head”.
11 grudnia wystąpiła jako dwunasta w kolejności startowej i zajęła 5. miejsce zdobywszy 146 punktów, w tym 80 pkt od widzów (1. miejsce) i 66 pkt. od jury (5. miejsce).
Uczestnictwo.
Wielka Brytania uczestniczy w Konkursie Piosenki Eurowizji dla Dzieci od 2003 roku. Poniższa tabela uwzględnia nazwiska wszystkich brytyjskich reprezentantów, tytuły konkursowych piosenek oraz wyniki w poszczególnych latach.
Legenda:
Historia głosowania w finale (2003–2022).
Poniższe tabele pokazują, którym krajom Wielka Brytania przyznawała w finale konkursu punkty oraz od których państw brytyjski reprezentant otrzymywał noty.
Kraje, którym Wielka Brytania przyznała najwięcej punktów:
Kraje, od których Wielka Brytania otrzymała najwięcej punktów:
Legenda:
Komentatorzy i sekretarze.
Spis poniżej przedstawia wszystkich brytyjskich komentatorów konkursu oraz krajowych sekretarzy podających punkty w finale.

</doc>
<doc id="1525770" url="https://pl.wikipedia.org/wiki?curid=1525770" title="Konto shellowe">
Konto shellowe



</doc>
<doc id="1525772" url="https://pl.wikipedia.org/wiki?curid=1525772" title="Andy Newmark">
Andy Newmark

Andrew "Andy" Newmark (ur. 14 lipca 1950) – amerykański muzyk, w latach 1972 – 1973 perkusista funkowego zespołu Sly and the Family Stone.
Newmark został zaproszony do gry przez saksofonistę zespołu w miejsce Gerry’ego Gibsona, który wcześniej zastąpił jednego z założycieli Family Stone – Gregga Errico. Jako perkusista tego zespołu, Newmark nagrał tylko jeden album – "Fresh" (1973) oraz przez dwa lata występował z zespołem na koncertach.
Po opuszczeniu Family Stone w roku 1974, Newmark występował i nagrywał z wieloma kluczowymi muzykami lat 70. i 80., takimi jak John Lennon, B.B. King, Eric Clapton, David Bowie, Bryan Ferry, George Harrison, Rickie Lee Jones, Randy Newman, Pink Floyd, Roger Waters, Ronnie Wood, David Gilmour, Roxy Music, ABC, The Doobie Brothers, Laura Nyro, Elkie Brooks, Sting, czy George Benson.
Zagrał na albumie Carly Simon z 1971 – "Anticipation" oraz na albumie Gary’ego Wrighta z 1975 – "Dream Weaver". W roku 1980 grał u boku Johna Lennona podczas nagrywania ostatniego albumu wydanego za życia artysty – "Double Fantasy", oraz albumu z roku 1984 – "Milk and Honey". Zagrał również na albumie "Seasons of Glass" (1981) u boku Yoko Ono, wraz z większością muzyków sesyjnych, którzy wcześniej zagrali na "Double Fantasy".
Jest patronem szkoły Drumtech w Londynie, gdzie uczniowie uczą się gry na perkusji i instrumentach perkusyjnych.
W ostatnich latach Newmark grał z Bryanem Ferry podczas jego światowej trasy koncertowej, m.in. w Australii, Rosji i Anglii.
Andy Newmark gra na bębnach firmy Yamaha i talerzach firmy Zildjian.

</doc>
<doc id="1525779" url="https://pl.wikipedia.org/wiki?curid=1525779" title="Unix time">
Unix time



</doc>
<doc id="1525781" url="https://pl.wikipedia.org/wiki?curid=1525781" title="Berkeley Unix">
Berkeley Unix



</doc>
<doc id="1525782" url="https://pl.wikipedia.org/wiki?curid=1525782" title="Balthazar Getty">
Balthazar Getty

Paul Balthazar Getty (ur. 22 stycznia 1975 w Los Angeles) – amerykański aktor.
Życiorys.
Jego pradziadek, Jean Paul Getty, był multimiliarderem i założycielem Getty Oil Company, a kiedyś jednym z najbogatszych ludzi na świecie. Jego dziadkiem jest sir Paul Getty, a ojcem John Paul Getty III.
Balthazar został aktorem w 1987 roku, gdy został przesłuchany do roli wiodącej w filmie "Lord of the Flies". Został dostrzeżony przez łowcę talentów na swoich zajęciach teatralnych w szkole. Znany jest z ról w filmach "Młode strzelby II" ("Young Guns II", 1990), "Urodzeni mordercy" ("Natural Born Killer", 1994) czy "Zagubiona autostrada" ("Lost Highway", 1997). Występował gościnnie w serialu telewizyjnym "Czarodziejki" ("Charmed") jako Richard Montana, czarnoksiężnik zakochany w Paige Matthews. Pojawił się w piątym sezonie serialu sensacyjnego "Agentka o stu twarzach" ("Alias") jako agent Thomas Grace. Od 2006 roku występuje u boku Sally Field, Calisty Flockhart, Matthew Rhysa i Luke’a Macfarlane’a w popularnych serialu stacji ABC "Bracia i siostry" ("Brothers &amp; Sisters").
Należy do zespołu Ringside. Jego dobrymi przyjaciółmi są aktorzy – Jason Mewes, Joaquin Phoenix i Eric Dane, który jest ojcem chrzestnym jego syna Cassiusa.
Pod koniec czerwca zrobiło się głośno wokół jego osoby, kiedy zaczął romansować z aktorką Sienną Miller, zdradzając przy tym żonę – Rosettę Millington, z którą ma czworo dzieci.

</doc>
<doc id="1525783" url="https://pl.wikipedia.org/wiki?curid=1525783" title="Playstation Network">
Playstation Network



</doc>
<doc id="1525785" url="https://pl.wikipedia.org/wiki?curid=1525785" title="Hohenhameln">
Hohenhameln

Hohenhameln – gmina samodzielna (niem. "Einheitsgemeinde") w niemieckim kraju związkowym Dolna Saksonia, w powiecie Peine.
Geografia.
Hohenhameln położone jest ok. 15 km na południowy zachód od miasta Peine, na trasie drogi krajowej B494.
Dzielnice.
W skład gminy wchodzą następujące dzielnice:

</doc>
<doc id="1525787" url="https://pl.wikipedia.org/wiki?curid=1525787" title="Janjevci">
Janjevci

Janjevci - chorwaccy mieszkańcy Kosowa, żyjący w mieście Janjevo i okolicznych wsiach w pobliżu Prištiny oraz w wioskach skupionych wokół Vitiny (Letnica, Papare, Vrmez, Vrnavo Kolo).
Populacja.
Według spisu z roku 2002, w Chorwacji żyje 966 rodzin Janjevci, głównie wokół stołecznego Zagrzebia (669 rodzin). Przed rokiem 1991 w Kosowie żyło 8 062 Janjevci, w 1998 już tylko 1 300. Po wojnie w Kosowie pozostało około 350 osób, głównie w podeszłym wieku lub biedni, którzy nie byli w stanie wyemigrować, reszta wyemigrowała do Chorwacji.
W chwili obecnej (2007) w Janjevo żyje tylko 320 Chorwatów, większość powoli wyprowadza się jednak do Chorwacji, a ich domy wykupują Albańczycy i Romowie. W Vitinie pozostało obecnie 60 Chorwatów.
Historia.
Janjevci wywodzą się od osadników, którzy przybyli do Kosowa w XIV wieku z terenów otaczających miasto Dubrownik, obecnie leżące w Chorwacji. Od sąsiednich ludów odróżniają się wyznawaniem katolicyzmu. Po raz pierwszy Janjevci są wspominani przez dokument papieża Benedykta XII z 1303, który wymienia Janjevo jako centrum katolickiej gminy.
Od lat 50. Janjevci emigrowali do Chorwacji, głównie do Zagrzebia. W początkach i na końcu lat 90. XX wieku miały miejsce dwie fale masowej emigracji do Chorwacji. Część Chorwatów, którzy opuścili Kosowo zasiedliła w Chorwacji puste serbskie domy we wsiach Voćin, Đulovac i Varešnica w zachodniej Slawonii.

</doc>
<doc id="1525790" url="https://pl.wikipedia.org/wiki?curid=1525790" title="Naoki Sugita">
Naoki Sugita

 – japoński lekarz neurolog i psychiatra.
W 1912 roku ukończył studia medyczne na Uniwersytecie Tokijskim, następnie wyjechał do Europy, gdzie ukończył kurs neuropatologii u Walthera Spielmeyera w Monachium. Od 1915 do 1918 roku uczył się w Stanach Zjednoczonych u Henry′ego Herberta Donaldsona. W 1921 roku otrzymał tytuł doktora medycyny i został profesorem na Uniwersytecie w Tokio. Razem z Shūzō Kure i Koichim Miyake badał cytoarchitektonikę kory mózgowej. W latach 1922–1924 zajmował się oceną systemu opieki psychiatrycznej w Japonii. W 1937 roku założył przytułek dla dzieci Yagoto. Ponadto badał etiologię schizofrenii.

</doc>
<doc id="1525791" url="https://pl.wikipedia.org/wiki?curid=1525791" title="Jakob Weiseborn">
Jakob Weiseborn

Jakob Weiseborn (ur. 22 marca 1892 we Frankfurcie nad Menem, zm. 20 stycznia 1939 we Flossenbürgu) – SS-Sturmbannführer, pierwszy komendant obozu koncentracyjnego Flossenbürg.
Życiorys.
Członek NSDAP (nr legitymacji partyjnej 753119) i SS (nr identyfikacyjny 17063). Od 1933 pełnił służbę w oddziale wartowniczym obozu Dachau i Esterwegen. W 1936 Weiseborn został kierownikiem obozu i zastępcą komendanta ("Schutzhaftlagerführerem") w Sachsenhausen, skąd został przeniesiony na identyczne stanowisko do Buchenwaldu. W maju 1938 został pierwszym komendantem obozu we Flossenbürgu. Był chronicznym alkoholikiem.
Popełnił samobójstwo pijąc truciznę w swoim pokoju, być może w wyniku śledztwa w sprawie jego defraudacji w Buchenwaldzie w styczniu 1939.

</doc>
<doc id="1525792" url="https://pl.wikipedia.org/wiki?curid=1525792" title="Ronald Mehlich">
Ronald Mehlich

Ronald Mehlich (ur. 26 września 1969 w Strzelcach Opolskich) – polski lekkoatleta, płotkarz.
Osiągnięcia.
5-krotny Mistrz Polski Seniorów. Trzykrotnie na stadionie w biegu na 110 metrów przez płotki (1994, 1995 i 1997) oraz dwukrotnie w hali na 60 metrów przez płotki (1997 i 1998). Wszystkie te tytuły zdobył reprezentując AZS AWF Katowice. Wielokrotnie reprezentował Polskę na międzynarodowych imprezach, jednak bez medalowych zdobyczy, zajął 8. miejsce podczas Halowych Mistrzostw Europy (Walencja 1998). Nauczyciel akademicki AWF Katowice. Jego brat - Krzysztof był również przez lata czołowym polskim płotkarzem i także naucza w tej katowickiej uczelni.

</doc>
<doc id="1525793" url="https://pl.wikipedia.org/wiki?curid=1525793" title="Fruitafossor">
Fruitafossor

Fruitafossor – rodzaj owadożernego ssaka żyjącego około 150 mln lat temu, w późnej jurze. Opisany został w oparciu kompletny w około połowie szkielet zwierzęcia rozmiarów pręgowca, odkryty w pobliżu Fruita w stanie Kolorado (formacja Morrison). Przypominał nieco mrówkojady lub pancerniki i prawdopodobnie także żywił się żyjącymi w koloniach owadami. Budowa szkieletu wskazuje, że nie jest blisko spokrewniony z żadną grupą żyjących obecnie ssaków. Dowodzi to, że owadożerność wielokrotnie niezależnie ewoluowała u ssaków takich jak "Fruitafossor", mrówkożerowate, mrówkojady, mrówniki i kolczatki.
Budowa.
Zęby fruitafossora przypominały zęby współczesnych pancerników i mrówników – nie miały szkliwa i rosły przez całe życie zwierzęcia. Ponieważ mrówki w okresie późnej jury jeszcze nie występowały, przypuszcza się, że "Fruitafossor" żywił się pospolitymi wówczas termitami.
Potężne przednie kończyny dowodzą, że zwierzę to było dobrze przystosowane do kopania nor. Powiększone zakończenia kości przednich kończyn zapewniały miejsca przyczepu silnych mięśni. Jest to kolejnym dowodem na owadożerność fruitafossora, gdyż podobne przystosowania występują u współczesnych zwierząt owadożernych, którym silne kończyny przednie służą do rozkopywania kopców i termitier.
Budową kręgosłupa również przypominał współczesnych przedstawicieli rzędu Xenarthra – między kręgami znajdowały się dodatkowe stawy, nie występujące u żadnej oprócz szczerbaków grupy współczesnych ssaków. Przystosowania te usztywniały kręgosłup, co także ułatwiało kopanie w ziemi. Według badań Johna Fostera "Fruitafossor" był najmniejszym ssakiem występującym na terenie formacji Morrison – ważył około 6 g.
Klasyfikacja.
Obecnie nie żyją żadni bliscy krewni fruitafossora. Jest on wczesnym przedstawicielem ssaków spokrewnionych ze ssakami żyworodnymi (grupą obejmującą torbacze i łożyskowce) – według analizy filogenetycznej przeprowadzonej przez Luo i Wible'a to takson siostrzany kladu Theriimorpha. Łączył w sobie cechy zarówno ssaków żyworodnych, jak i jajorodnych. Kości obręczy barkowej przypominały gadzie lub występujące u dziobaków, lecz wieloma innymi cechami budowy anatomicznej "Fruitafossor" przypominał bardziej zaawansowane ewolucyjnie ssaki.
Nazwa "Fruitafossor" pochodzi od miasta Fruita, w pobliżu którego ssak ten został odnaleziony, oraz słowa "fossor" („kopać”), zaś epitet gatunkowy gatunku typowego, "F. windscheffeli", honoruje Wally'ego Windscheffela, który odkrył szczątki.
Paleoekologia.
Odkrycie fruitafossora jest ważne ze względu na niszę ekologiczną jaką zajmował. Większość mezozoicznych ssaków była wszystkożercami lub niewyspecjalizowanymi owadożercami, zaś "Fruitafossor" wyróżniał się zarówno umiejętnością kopania nor, jak i przystosowaniem do pożywiania się owadami. Znalezisko to, jak również odkrycia zwierząt takich jak "Repenomamus", "Volaticotherium" i "Castorocauda", zaprzecza poglądowi, iż wczesne ssaki i ssakokształtne były ograniczone do jednej niszy i dowodzi, że przynajmniej niektóre były bardzo wyspecjalizowane.

</doc>
<doc id="1525796" url="https://pl.wikipedia.org/wiki?curid=1525796" title="Yoshijirō Umezu">
Yoshijirō Umezu

 – generał Cesarskiej Armii Japońskiej, zbrodniarz wojenny. 
Kariera wojskowa.
W 1903 roku, po ukończeniu akademii wojskowej został wysłany do Niemiec i Danii. W Danii był wojskowym obserwatorem. W latach 1919–1921 pełnił funkcję attaché wojskowego w Szwajcarii. W latach 20. został członkiem organizacji Tōsei-ha, w skład której wchodzili Hajime Sugiyama, Kuniaki Koiso, Tetsuzan Nagata i Hideki Tōjō. Reprezentowali oni umiarkowane skrzydło sił zbrojnych, w opozycji do radykalnej organizacji Kōdō-ha kierowanej przez Sadao Arakiego. 
W latach 1923–1924 pracował jako instruktor w 3. Dywizji Piechoty. Na początku lat 30. został członkiem japońskiego sztabu generalnego. W sierpniu 1930 został generałem majorem. Od 1931 do 1940 walczył w Mandżurii i Chinach w Armii Kwantuńskiej. W latach 1934–1935 był dowódcą 2. Dywizji Piechoty Armii Kwantuńskiej. 
W 1936 został zastępcą ministra wojny. W 1938 powrócił do Chin jako dowódca 1 Armii. W latach 1939–1944 był naczelnym dowódcą Armii Kwantuńskiej. W lipcu 1944 został szefem sztabu armii. W sierpniu 1945 opowiedział się za kontynuowaniem obrony Wysp Japońskich przed inwazją aliantów.
W 1945 roku wydał rozkaz odstąpienia od planowego ataku biologicznego na Stany Zjednoczone. Argumentował to słowami: "Jeśli dojdzie to wybuchu wojny biologicznej, jej skala przerośnie rozmiary konfliktu między Japonią a Ameryką; wywiąże się walka ludzkości z bakteriami, która nie będzie miała końca. Japonia narazi się na pogardę całego świata."
2 września 1945 na pokładzie pancernika USS „Missouri” podpisał w imieniu japońskich sił zbrojnych akt bezwarunkowej kapitulacji Japonii. Został aresztowany przez aliantów, postawiony przed Międzynarodowym Trybunałem Wojskowym dla Dalekiego Wschodu w Tokio i oskarżony o udział w zbrodniach wojennych. Został uznany winnym i skazanym na dożywocie. Podczas pobytu w więzieniu przeszedł na chrześcijaństwo.
Zmarł 8 stycznia 1949 na raka jelita grubego.

</doc>
<doc id="1525797" url="https://pl.wikipedia.org/wiki?curid=1525797" title="Ron Rifkin">
Ron Rifkin

Ron Rifkin (ur. 31 października 1939 w Nowym Jorku) – amerykański aktor filmowy, teatralny i telewizyjny. Wystąpił jako Arvin Sloane w serialu ABC "Agentka o stu twarzach" (2001-2006), Saul Holden w serialu ABC "Bracia i siostry" (2006-2011) i prokurator okręgowy Ellis Loew w dramacie kryminalnym Curtisa Hansona "Tajemnice Los Angeles" (1997).
Życiorys.
Wczesne lata.
Urodził się w Nowym Jorku jako najstarszy z trójki dzieci Miriam i Hermana Rifkinów. Wychowywał się jako ortodoksyjny Żyd. W 1959 ukończył studia na Uniwersytecie Nowojorskim.
Kariera.
W 1961 zadebiutował na Broadwayu w sztuce Neila Simona "Przyjdź i zadmij w róg" ("Come Blow Your Horn"). Po występie w jednym z odcinków sitcomu ABC "Gidget" (1966) jako Mel z Sally Field, trafił na kinowy ekran w sensacyjnym dramacie kryminalnym "Diabeł 8" ("The Devil’s 8", 1969) jako Stewart Martin u boku Christophera George’a i dreszczowcu "Flareup" (1969) jako Sailor z Raquel Welch.
W 1972 grał na off-Broadwayu w przedstawieniu "Rosebloom" z Sylvią Miles. W swoim dorobku teatralnym ma kreacje w sztukach: "Dziesiąty człowiek" (1989) Paddy’ego Chayefsky jako Alper, "Pęknięte lustro" (1994) Arthura Millera jako Phillip Gellburg, czy "Miesiąc na wsi" (1995) Iwana Turgieniewa jako Rakitin.
W 1991 odniósł sukces w roli Isaaca Geldharta w spektaklu "Sedno sporu" ("The Substance of Fire") z Sarah Jessica Parker i Jonem Tenneyem, za którą zdobył nagrody teatralne - Obie, Drama Desk i Lucille Lortel. W 1994 jako Kenneth Hoyle w sztuce "Trzy hotele" ("Three Hotels") odebrał nagrodę Lucille Lortel. W 1998 za rolę drugoplanową Herra Schultza w musicalu Johna Kandera "Kabaret" otrzymał nagrodę Tony za najlepszą rolę drugoplanową w broadwayowskim wznowieniu słynnego "Kabaretu".
Życie prywatne.
28 sierpnia 1966 poślubił Ivę March, właścicielkę firmy zajmującej się projektowaniem mody.

</doc>
<doc id="1525798" url="https://pl.wikipedia.org/wiki?curid=1525798" title="Yoshijiro Umezu">
Yoshijiro Umezu



</doc>
<doc id="1525799" url="https://pl.wikipedia.org/wiki?curid=1525799" title="Ilsede">
Ilsede

Ilsede – gmina samodzielna (niem. "Einheitsgemeinde") w niemieckim kraju związkowym Dolna Saksonia, w powiecie Peine. 1 stycznia 2015 do gminy przyłączono pięć dzielnic gminy Lahstedt: Adenstedt, Gadenstedt, Groß Lafferde, Münstedt oraz Oberg, która została rozwiązana.
Geografia.
Ilsede położone jest nad rzeką Fuhse, na południe od miasta Peine.
Dzielnice.
W skład gminy wchodzą następujące dzielnice:

</doc>
<doc id="1525803" url="https://pl.wikipedia.org/wiki?curid=1525803" title="Chuluut">
Chuluut



</doc>
<doc id="1525804" url="https://pl.wikipedia.org/wiki?curid=1525804" title="Lahstedt">
Lahstedt

Lahstedt - dawna gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Peine. 1 stycznia 2015 jej dzielnice zostały włączone do gminy Ilsede, a gminę samodzielną rozwiązano.
Geografia.
Lahstedt położone jest ok. 11 km na południe od miasta Peine.
Dzielnice.
W skład gminy wchodzą następujące dzielnice:

</doc>
<doc id="1525809" url="https://pl.wikipedia.org/wiki?curid=1525809" title="Tarnogóra (gmina)">
Tarnogóra (gmina)

Tarnogóra (1877-1929 i od 1973 "Izbica") – dawna gmina wiejska istniejąca w drugiej połowie XIX wieku oraz w latach 1929-1954 w woj. lubelskim.
Za Królestwa Polskiego gmina Tarnogóra należała do powiatu krasnostawskiego w guberni lubelskiej. 13 stycznia 1870 do gminy przyłączono pozbawione praw miejskich Tarnogórę i Izbicę. 3 marca 1870 siedziba gminy została przeniesiona do Izbicy, z zachowaniem obszaru lecz już w 1877 nazwę gminy Tanogóra zmieniono na "gmina Izbica".
Gmina Tarnogóra została utworzona ponownie 1 kwietnia 1929 roku w powiecie krasnostawskim w woj. lubelskim, z części obszaru gminy Izbica (wieś Izbica, osada Izbica, osada Tarnogóra i majątek Tarnogóra). Siedzibą władz gminy była Izbica (nie Tarnogóra).
Po wojnie gmina zachowała przynależność administracyjną. 1 lipca 1952 roku gmina składała się z 4 gromad Izbica, Izbica osada, Tarnogóra kolonia i Tarnogóra osada; w skład gminy Tarnogóra wchodziła Izbica, będąca równocześnie siedzibą władz gminy Izbica, składającej się z czterech enklaw rozproszonych wokół mniejszej gminy Tarnogóra.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1525810" url="https://pl.wikipedia.org/wiki?curid=1525810" title="Tomasz Chrzanowski (lekkoatleta)">
Tomasz Chrzanowski (lekkoatleta)

Tomasz Chrzanowski (ur. 12 lipca 1981) – polski lekkoatleta, kulomiot.
Jest dwukrotnym halowym mistrzem Polski seniorów (2000 i 2003). Oba te tytuły zdobył jako zawodnik WKS Śląsk Wrocław. Jako junior odnosił duże sukcesy na międzynarodowych imprezach – srebrny medal na Mistrzostwach Europy juniorów w lekkoatletyce (Ryga 1999) oraz brąz podczas Mistrzostw Świata Juniorów w Lekkoatletyce (Santiago 2000). W seniorskiej karierze nie osiągnął już takich wartościowych wyników, choć był 5. podczas Halowego Pucharu Europy (Lipsk 2003).

</doc>
<doc id="1525811" url="https://pl.wikipedia.org/wiki?curid=1525811" title="Lengede">
Lengede

Lengede – gmina samodzielna (niem. "Einheitsgemeinde") w niemieckim kraju związkowym Dolna Saksonia, w powiecie Peine.
Geografia.
Lengede położone jest ok. 18 km na zachód od Brunszwiku.
Dzielnice.
W skład gminy wchodzą następujące dzielnice:

</doc>
<doc id="1525812" url="https://pl.wikipedia.org/wiki?curid=1525812" title="Tomasz Chrzanowski">
Tomasz Chrzanowski



</doc>
<doc id="1525813" url="https://pl.wikipedia.org/wiki?curid=1525813" title="Pascal Renier">
Pascal Renier

Pascal Renier (ur. 3 sierpnia 1971 w Waremme) – belgijski piłkarz grający na pozycji lewego lub środkowego obrońcy.
Kariera klubowa.
Karierę piłkarską Renier rozpoczął w klubie RFC de Liège. W sezonie 1990/1991 zadebiutował w jego barwach w pierwszej lidze i grał tam do lata 1992. Wtedy też przeszedł do Club Brugge, jednak początkowo był tylko rezerwowym obrońcą, ale już od sezonu 1993/1994 był podstawowym zawodnikiem klubu z Brugii. Wtedy też został z nim wicemistrzem Belgii, a w 1995 roku sięgnął po Puchar Belgii. W sezonie 1995/1996 ponownie zdobył krajowy puchar, a także pierwszy i jedyny raz w karierze wywalczył mistrzostwo swojego kraju. W 1997 roku zajął z Brugge 2. miejsce w lidze Belgii. Po tym sukcesie odszedł do Standardu Liège, w którym jednak nie zdołał wywalczyć miejsca w podstawowym składzie. Po dwóch latach odszedł ze Standardu.
Nowym klubem Reniera w karierze został francuski Troyes AC. W tamtejszej Ligue 1 zadebiutował 19 września 1999 w przegranym 0:1 wyjazdowym meczu z Olympique Marsylia. Przez trzy sezony rozegrał dla Troyes tylko 20 spotkań, a sezon 2001/2002 spędził w amatorskich rezerwach tego zespołu.
Latem 2002 roku Renier wrócił do Belgii i przez jeden sezon występował w Excelsiorze Mouscron. W 2003 roku przeszedł do KVC Westerlo. W sezonie 2004/2005 grał w SV Zulte-Waregem i na wiosnę 2005 wywalczył z nim awans z drugiej ligi do pierwszej. Po tym osiągnięciu zakończył sportową karierę.
Kariera reprezentacyjna.
W reprezentacji Renier zadebiutował 4 czerwca 1994 roku w wygranym 9:0 towarzyskim spotkaniu z Zambią. Został powołany przez selekcjonera Paula Van Himsta do kadry na mundial w USA. Tam był rezerwowym zawodnikiem i nie rozegrał żadnego spotkania. W kadrze „Czerwonych Diabłów” do 1996 roku rozegrał łącznie 13 spotkań.

</doc>
<doc id="1525814" url="https://pl.wikipedia.org/wiki?curid=1525814" title="Secodontosaurus">
Secodontosaurus



</doc>
<doc id="1525815" url="https://pl.wikipedia.org/wiki?curid=1525815" title="Katarzyna Sielicka">
Katarzyna Sielicka

Katarzyna Sielicka znana też jako Jaszewska (ur. 6 grudnia 1981 roku w Łodzi) – polska siatkarka, grająca na pozycji przyjmującej, reprezentantka kraju.
Ukończyła filologię polską na Uniwersytecie im. Adama Mickiewicza w Poznaniu.
Pochodzi z rodziny ze sportowymi tradycjami. Jej matka, Iwona Sielicka była mistrzynią Polski i reprezentantką Polski w siatkówce. Mężem Katarzyny był Michał Jaszewski – siatkarz, który zdobył w swojej karierze m.in. mistrzostwo Polski z Yawalem Częstochowa w 1999 roku. Mają córkę Kaję urodzoną 16 stycznia 2010 roku.
Była powoływana do kadry seniorek m.in. przez Andrzeja Niemczyka, ale z powodów zdrowotnych nie mogła zagrać w reprezentacji. Zadebiutowała w 2011 roku. Wzięła udział w mistrzostwach Europy w 2011 roku, gdzie Polki prowadzone przez Alojzego Świderka zajęły 5. miejsce.
Wystąpiła w 7 spotkaniach reprezentacji w roku 2011.
Sukcesy klubowe.
Mistrzostwo Polski:
Puchar Polski:
Superpuchar Polski:
Mistrzostwo I ligi:
Sukcesy reprezentacyjne.
Letnia Uniwersjada 

</doc>
<doc id="1525819" url="https://pl.wikipedia.org/wiki?curid=1525819" title="Vechelde">
Vechelde

Vechelde – gmina samodzielna (niem. "Einheitsgemeinde") w niemieckim kraju związkowym Dolna Saksonia, w powiecie Peine.
Geografia.
Vechelde położone jest ok. 12 km na południowy wschód od Peine, na trasie drogi krajowej B1.
Dzielnice.
W skład gminy wchodzą następujące dzielnice:

</doc>
<doc id="1525820" url="https://pl.wikipedia.org/wiki?curid=1525820" title="Dead Like Me">
Dead Like Me



</doc>
<doc id="1525827" url="https://pl.wikipedia.org/wiki?curid=1525827" title="Wendeburg">
Wendeburg

Wendeburg – gmina samodzielna (niem. "Einheitsgemeinde") w niemieckim kraju związkowym Dolna Saksonia, w powiecie Peine.
Geografia.
Wendeburg położony jest 12 km na wschód od Peine.
Toponimika nazwy.
Nazwa wskazuje na słowiańskie korzenie pierwotnej osady. Pochodzi od "Wenden" (niem. Wendowie). Takim mianem plemiona germańskie określały wcześniej wszystkich Słowian, którzy byli ich sąsiadami.
Dzielnice.
W skład gminy wchodzą następujące dzielnice:

</doc>
<doc id="1525832" url="https://pl.wikipedia.org/wiki?curid=1525832" title="Stefan Królikowski">
Stefan Królikowski

Stefan Królikowski, ps. "Ogrodniczek", "Bartoszewicz", "Cyprian", "Bartłomiej" (ur. 26 listopada 1881 w Warszawie, zm. 21 sierpnia 1937 w Moskwie) – polski działacz socjalistyczny (Polska Partia Socjalistyczna i PPS-Lewica) i komunistyczny (KPRP i Komunistyczna Partia Polski).
Życiorys.
Syn Aleksandra Królikowskiego - szewca i ogrodnika i Joanny z Cymermanów - prasowaczki. Z zawodu ogrodnik. Samouk. Ukończył dwuklasową szkołę prywatną Auerbacha. Od 1900 roku był członkiem Polskiej Partii Socjalistycznej. W 1901–1906 wielokrotnie aresztowany i więziony (w 1904 w X Pawilonie Cytadeli Warszawskiej), przebywał pod nadzorem policji. W 1905 uczestnik VII Zjazdu PPS, został wybrany do Warszawskiego Komitetu Robotniczego. Aresztowany w 1906, był ponownie więźniem X Pawilonu Cytadeli Warszawskiej. Wyrokiem Warszawskiego Wojskowego Sądu Okręgowego z 21 marca 1907 skazany na 5 lat pozbawienia wolności (tzw. roty aresztanckie). W roku 1911 wrócił do kraju. W latach 1912–1915 był członkiem Centralnego Komitetu Robotniczego (CKR) PPS-Lewicy.
Podczas I wojny światowej przedstawiciel partii w Międzypartyjnej Radzie Robotniczej w Warszawie, działał w Robotniczym Komitecie Gospodarczym. Aresztowany przez władze carskie w 1915, zesłany administracyjnie do wsi Pirowskoje w Syberii Wschodniej. Po rewolucji lutowej i obaleniu caratu uwolniony na mocy amnestii ogłoszonej przez Rząd Tymczasowy. Tworzył sekcję PPS-Lewicy w Piotrogrodzie, członek CKW PPS-Lewicy w Rosji. Publicysta "Robotnika w Rosji", członek redakcji "Promienia". Uczestnik Ogólnorosyjskiego Zjazdu Wojskowych Polaków w Piotrogrodzie, kandydat do Dumy Miejskiej i zastępca członka Piotrogrodzkiej Rady Delegatów Robotniczych i Żołnierskich.
Po rewolucji październikowej, od grudnia 1917 kierownik Wydziału do spraw Jeńców Komisariatu do Spraw Polskich i członek działającej przy komisariacie Rady Polskich Organizacji Rewolucyjno-Demokratycznych. Uczestniczył w rozmowach z dowództwem I Korpusu Polskiego, mających na celu powstrzymanie się korpusu pozostającego pod dowództwem gen. Józefa Dowbora-Muśnickiego od działań zbrojnych przeciw bolszewikom. W kwietniu 1918 wrócił do okupowanego przez Państwa centralne Królestwa Polskiego.
Był zwolennikiem zjednoczenia PPS-Lewicy i SDKPiL, organizował Radę Delegatów Robotniczych w Zagłębiu Dąbrowskim, uczestnik II (XII) Zjazdu PPS-Lewicy w grudniu 1918 i współorganizator I Zjazdu KPRP. Na I Zjeździe Komunistycznej Partii Robotniczej Polski wszedł w skład Komitetu Centralnego tej partii i był współautorem programu partii. W styczniu 1919 aresztowany przez władze polskie, więziony do lipca tego roku. W czerwcu-lipcu 1921 był członkiem delegacji KPRP na III Kongres Kominternu w Moskwie, wybrany do Komitetu Wykonawczego Kominternu. Uczestnik I Kongresu Czerwonej Międzynarodówki Związków Zawodowych, wybrany do Centralnej Rady Czerwonej Międzynarodówki ZZ. Ponownie aresztowany 30 października 1921 na konferencji Komunistycznej Partii Galicji Wschodniej, oskarżony w procesie świętojurskim uczestników konferencji (21 listopada 1922–11 stycznia 1923 we Lwowie), skazany na trzy lata ciężkiego więzienia. Podczas pobytu w areszcie 5 listopada 1922 wybrany na posła na Sejm RP I kadencji z okręgu nr 1 (Miasto Stołeczne Warszawa) z listy Związku Proletariatu Miast i Wsi (legalnej przybudówki KPRP). 26 stycznia 1923 na wniosek posłów Norberta Barlickiego i Hermana Liebermana Sejm podjął uchwałę wzywającą do uwolnienia Królikowskiego dla umożliwienia mu wykonywania mandatu poselskiego, co też nastąpiło 31 stycznia 1923. Uczestnik II Zjazdu KPRP (październik 1923), na którym wszedł w skład Krajowego Biura Politycznego KC KPP. Na V Kongresie Kominternu w lipcu 1924 decyzją „Komisji Polskiej” pod przewodnictwem Józefa Stalina, (zatwierdzoną przez Komitet Wykonawczy Kominternu) usunięty z kierownictwa partii jako „zwolennik prawicowego kursu”. Po powstaniu 6 listopada 1924 Komunistycznej Frakcji Poselskiej w Sejmie został jej pierwszym przewodniczącym. Przed końcem 1924 wyjechał za granicę a 25 października 1925 nadesłał z Berlina pismo o zrzeczeniu się mandatu poselskiego. Zwolniony mandat objął po nim Adolf Warski. Lata 1925–1926 spędził w ZSRR w obawie przed aresztowaniem z powodu swoich antypolskich wystąpień w Sejmie. Od 1929 roku ponownie przebywał w ZSRR.
W czasie "wielkiego terroru" 11 maja 1937 roku został aresztowany przez NKWD i następnie oskarżony o przynależność do Polskiej Organizacji Wojskowej. 21 sierpnia 1937 roku został przez Kolegium Wojskowe Sądu Najwyższego ZSRR skazany na śmierć i tego samego dnia stracony. Skremowany na Cmentarzu Dońskim w Moskwie i tam też anonimowo pochowany. Został zrehabilitowany 29 kwietnia 1955 roku postanowieniem Kolegium Wojskowego SN ZSRR.

</doc>
<doc id="1525833" url="https://pl.wikipedia.org/wiki?curid=1525833" title="Floren legnicki">
Floren legnicki

Floren legnicki – złota moneta emitowana w II poł. XIV wieku w Legnicy, prawdopodobnie od 1345, z polecenia księcia Wacława I.
Wybijano ją z kruszcu uzyskiwanego w książęcych mikołajowickich i złotoryjskich kopalniach złota. Wyglądem, legendą i wagą legnickie monety nie odbiegały od wzoru florena przyjętego na zachodzie Europy.

</doc>
<doc id="1525835" url="https://pl.wikipedia.org/wiki?curid=1525835" title="Cerkiew Opieki Matki Bożej w Komańczy">
Cerkiew Opieki Matki Bożej w Komańczy

Cerkiew Opieki Matki Bożej – prawosławna cerkiew parafii w Komańczy. Należy do dekanatu Sanok diecezji przemysko-gorlickiej Polskiego Autokefalicznego Kościoła Prawosławnego.
Obecna cerkiew jest rekonstrukcją poprzedniej, która spłonęła 13 września 2006. Świątynia włączona do podkarpackiego Szlaku Architektury Drewnianej.
Historia.
Zachowaną do 2006 cerkiew zbudowano w latach 1800–1803 na miejscu poprzedniej spalonej w 1800, jako parafialną cerkiew greckokatolicką. W 1834 ustawiono ikonostas wykonany przez snycerza i malarza Aftanazego Rużyłowicza przeniesionego ze wsi Wołosianka na Zakarpaciu. W 1834 wzniesiono dzwonnicę bramną, a w 1836 dobudowano zakrystię. Cechą szczególną było usytuowanie zakrystii na przedłużeniu sanktuarium, na osi wzdłużnej cerkwi. Cerkiew była wielokrotnie remontowana. Po wojnie mimo wysiedlenia znacznej liczby mieszkańców (Łemków) służyła pozostałym we wsi grekokatolikom (rodzinom kolejarzy obsługujących linię łupkowską i leśników pracujących w rzepedzkim tartaku). Nieprzerwanie odbywały się nabożeństwa greckokatolickie co było wówczas zjawiskiem wyjątkowym w skali kraju. 10 czerwca 1961 cerkiew została zamknięta przez władze. Była to tak zwana „akcja na cerkwie". Od wiernych zażądano przejścia na prawosławie. 22 czerwca 1963 cerkiew oficjalnie przekazano w użytkowanie reaktywowanej w 1962 r. parafii prawosławnej.
W latach 1965–1970 przeprowadzono gruntowny remont świątyni. Załatano ubytki w ścianach oraz odremontowano fundamenty. W latach 1983–1985 przeprowadzono prace konserwatorskie ikonostasu i polichromii. Kolejne prace remontowe i zabezpieczające wykonano w okresie 1993–1995. 22 lipca 2001 w czasie wichury cerkiew uszkodziło padające drzewo. Dzięki dotacji firmy Ford naprawiono dach.
13 września 2006 cerkiew wraz z wyposażeniem spłonęła, strażakom udało się uratować jedynie zabytkową dzwonnicę. 14 września 2006 (następnego dnia po pożarze) prawosławny arcybiskup przemyski i nowosądecki Adam (Dubec) zapowiedział jej odbudowę w kształcie sprzed pożaru i 14 października 2008 celebrował w nowej cerkwi liturgię (cerkiew w stanie surowym bez okien i podłogi, bez ikonostasu i polichromii). Potrzebne do odbudowy cerkwi 240 m³ drewna jodłowego przekazały w formie darowizny Lasy Państwowe. Drewno, w postaci belek długości 10 m i średnicy minimum 50 cm w cieńszym końcu pochodziło z nadleśnictw Baligród, Komańcza i Rymanów.
W dniach 13–14 października 2010 dokonano uroczystej konsekracji odbudowanej w kształcie sprzed pożaru świątyni. Cerkiew poświęcił metropolita warszawski i całej Polski Sawa – zwierzchnik Polskiego Autokefalicznego Kościoła Prawosławnego oraz inni hierarchowie PAKP.
Cerkiew z lat 1800–1803 była wpisana do rejestru zabytków 5 stycznia 1971 pod nr A-171. Z nadal istniejących obiektów wpisano pod tym samym numerem dzwonnicę, przycerkiewny cmentarz oraz ogrodzenie.
Architektura i wyposażenie.
Cerkiew wzniesiona z drewna w konstrukcji zrębowej, na kamiennej podmurówce, orientowana, pierwotnie trójdzielna, obecnie czwórdzielna, na planie prostokąta. Od wschodu prezbiterium na planie wąskiego prostokąta zamknięte trójbocznie z zakrystią. Obszerna kwadratowa nawa szersza od prezbiterium i prostokątny babiniec i prostokątne kruchty. Zrąb babińca, nawy, prezbiterium i zakrystii na równej wysokości, kruchta niższa od babińca, o równej mu szerokości. Zwarta bryła świątyni przykryta jest dachem wielospadowym, nad zakrystią trzyspadowym z prostą kalenicą i wysuniętym okapem, nad kruchtą pulpitowym. Nad zakrystią, prezbiterium, nawą i babińcem znajdują się cztery ośmioboczne, cebulaste wieżyczki z ślepymi latarniami, podzielone ząbkowanymi gzymsami, w dolnych częściach pokryte gontem, w górnych blachą, zwieńczone cebulkami zakończonymi iglicami i podwójnymi krzyżami. Ściany cerkwi oszalowane pionowymi deskami i listwowane. Wszystkie części budynku, poza kruchtą otaczają dwa profilowane gzymsy – podokapowy i nadokienny.
Wewnątrz nad nawą, prezbiterium i babińcem rozpięte są zrębowe, 8-polowe kopuły namiotowe, nad przedsionkiem sufit z desek. Nad babińcem nadwieszony jest chór muzyczny. Wnętrze doświetlają prostokątne okna z podziałem na 24 kwadratowe kwatery.
Oryginalne wyposażenie cerkwi uległo zniszczeniu. Obecnie wewnątrz znajduje się współczesna kopia ikonostasu z 1832, zniszczonego w czasie pożaru.
Wokół cerkwi.
Cerkiew otoczona jest kamiennym ogrodzeniem dawnego cmentarza. Od strony zachodniej, w linii ogrodzenia, znajduje się szkieletowa wieża-dzwonnica pełniąca pierwotnie także funkcję bramy. Trzykondygnacyjna o pochyłych ścianach, kryta blaszanym dachem namiotowym zwieńczonym charakterystyczną wieżyczką, z dzwonem z 1882. 

</doc>
<doc id="1525836" url="https://pl.wikipedia.org/wiki?curid=1525836" title="Czajki (gmina w województwie lubelskim)">
Czajki (gmina w województwie lubelskim)

Czajki (1867-1877 oraz od 1973 "Kraśniczyn") – dawna gmina wiejska istniejąca w latach od XIX wieku do 1954 na Lubelszczyźnie. Siedzibą władz gminy były początkowo Czajki, a następnie Kraśniczyn.
Gmina Czajki powstała w 1877 roku w Królestwie Polskim, w powiecie krasnostawskim w guberni lubelskiej z obszaru dotychczasowej gminy Kraśniczyn. Była jedną z 14 (12) gmin wiejskich powiatu (w latach 1912-1915 jako część guberni chełmskiej). W 1880 roku liczyła 4 008 mieszkańców. Gmina składała się z miejscowości: Aleksadrowski Kraśniczyn, Augustówka, Anielpol, Bończa, Brzeziny, Boniecka Wola, Czajki, Chełmiec, Drewniki, Franciszków, Kraśniczyn, Kraśniczyńska Wola, Łukaszówka, Olszanka, Stara Wieś, Surhów, Surhowski Majdan, Wojciechów, Zalesie, Zalesie Majdan i Żułów.
W 1919 roku gmina weszła w skład woj. lubelskiego. W 1921 roku składała się z 31 miejscowości i liczyła 7 112 mieszkańców. Podczas okupacji gmina należała do dystryktu lubelskiego (w Generalnym Gubernatorstwie). Po wyzwoleniu powołano do życia Radę Narodową w Czajkach. Według stanu z dnia 1 lipca 1952 roku gmina Czajki składała się z 20 gromad.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy o nazwie "Czajki" nie przywrócono, utworzono natomiast jej odpowiednik, gminę Kraśniczyn.

</doc>
<doc id="1525838" url="https://pl.wikipedia.org/wiki?curid=1525838" title="Efekt cytopatyczny">
Efekt cytopatyczny

Efekt cytopatyczny, CPE (ang. "cytopathic effect") - zespół zmian morfologicznych i degeneracyjnych, występujących w komórkach pod wpływem replikacji wirusa. Jest on następstwem zahamowania transkrypcji RNA oraz syntezy białek gospodarza, jak również toksycznego wpływu białek wirusa.

</doc>
<doc id="1525840" url="https://pl.wikipedia.org/wiki?curid=1525840" title="Jan Tęczyński">
Jan Tęczyński



</doc>
<doc id="1525843" url="https://pl.wikipedia.org/wiki?curid=1525843" title="Rudolf Krupiński">
Rudolf Krupiński

Rudolf Krupiński (ur. 17 kwietnia 1872 w Oświęcimiu, zm. 25 czerwca 1949 w Krakowie) – prawnik, dyrektor policji w Krakowie, starosta w Tarnowie.
Od 1903 pracował w Dyrekcji Policji w Krakowie, w 1905 mianowany został komisarzem do spraw politycznych. Tajnie współpracował ze Związkiem Walki Czynnej. Od 1917 został mianowany dyrektorem policji w Krakowie. Pod koniec I wojny światowej mianowany przez Polską Komisję Likwidacyjną dyrektorem Policji Polskiej w Krakowie. 
Od 1926 przez 2 lata pełnił obowiązki starosty w Tarnowie. Przeszedł na emeryturę w 1928. Pochowany na krakowskich Rakowicach.

</doc>
<doc id="1525848" url="https://pl.wikipedia.org/wiki?curid=1525848" title="Gerusalemme liberata">
Gerusalemme liberata



</doc>
<doc id="1525850" url="https://pl.wikipedia.org/wiki?curid=1525850" title="Grota Apokalipsy">
Grota Apokalipsy

 
Grota Apokalipsy (gr. "Το Σπήλαιο της Αποκάλυψης") – jaskinia znajdująca się w połowie wysokości góry na greckiej wyspie Patmos w drodze między miejscowościami Chora i Skala. 
Uważa się, że w tym miejscu Jan Ewangelista przeżył wizję opisaną w Apokalipsie.
W 1999 r. UNESCO wpisało Grotę Apokalipsy wraz z Klasztorem Świętego Jana Teologa na listę światowego dziedzictwa.

</doc>
<doc id="1525851" url="https://pl.wikipedia.org/wiki?curid=1525851" title="Aba Kowner">
Aba Kowner

Aba Kowner (hebr. אבא קובנר; ur. 14 marca 1918 w Oszmianie, zm. 25 września 1987 w kibucu En ha-Choresz) – polski Żyd, działacz ruchu oporu podczas II wojny światowej, lider Zjednoczonej Organizacji Partyzanckiej ("Fareinigte Partizaner Organizacje"), dowódca powstania w getcie wileńskim, działacz żydowskiego ruchu Ha-Szomer Ha-Cair; pisarz, poeta, syjonista, mąż Witki Kowner i kuzyn Me’ira Wilnera.
Życiorys.
Urodził się w Oszmianie, jednak jego rodzina wkrótce przeprowadziła się do Wilna, gdzie został członkiem Ha-Szomer Ha-Cair. Kiedy Wilno znalazło się po radziecką okupacją (1940–1941) został członkiem organizacji podziemnej. Po wkroczeniu Niemców na Litwę (1941) wraz z przyjaciółmi m.in.: Jurkiem Wilnerem (Arie Wilnerem), Chają Grosman, Edkiem Boraksem, Chumą Godot i Izraelem Nagelem ukrywał się w klasztorze dominikanek klauzurowych w Kolonii Wileńskiej koło Wilna, a następnie wrócił do wileńskiego getta. W grudniu 1941 przed delegatami żydowskich organizacji młodzieżowych wygłosił w Wilnie odezwę:
Po wojnie przygotowywał w Niemczech zamachy odwetowe za Holokaust, których nie wykonano. O jednej z planowanych przez niego akcji opowiada izraelsko-niemiecki film fabularny pt. „Plan A” z 2021 r. Od 1946 r. do śmierci mieszkał w kibucu En ha-Choresz. W 1946 r. poślubił Witkę Kowner, z którą miał dwójkę dzieci. Po wyzwoleniu był jednym z założycieli organizacji Bricha, pomagającej Żydom w ucieczce z powojennej Polski. Zeznawał na procesie Adolfa Eichmanna. Brał udział w wojnie o niepodległość Izraela. W 1970 r. otrzymał Nagrodę Izraela w dziedzinie literatury. Zmarł w wieku 69 lat na raka krtani w swoim domu w En ha-Choresz.

</doc>
<doc id="1525852" url="https://pl.wikipedia.org/wiki?curid=1525852" title="Dragutin Šurbek">
Dragutin Šurbek

Dragutin Šurbek (ur. 8 sierpnia 1946 w Zagrzebiu, zm. 15 lipca 2018 tamże) – chorwacki tenisista stołowy występujący przez większą część swej kariery w barwach Jugosławii, dwukrotny mistrz świata, pięciokrotny mistrz Europy.
Trzynastokrotnie zdobywał medale podczas mistrzostw świata, a największy sukces odniósł w 1979 w Pjongjang (w parze z Antunem Stipančiciem) i w 1983 w Tokio (w parze z Zoranem Kaliniciem), zostając mistrzem świata w grze podwójnej.
W mistrzostwach Europy osiemnastokrotnie zdobywał medale. Był mistrzem Starego Kontynentu trzykrotnie w grze podwójnej (w parze z Antunem Stipančiciem i dwukrotnie z Zoranem Kaliniciem), raz indywidualnie (1968) i raz drużynowo (1976).
Dwukrotny tryumfator Europa Top 12 (1976, 1979). Olimpijczyk – startował w barwach Chorwacji na igrzyskach olimpijskich w Barcelonie, bez sukcesów.

</doc>
<doc id="1525854" url="https://pl.wikipedia.org/wiki?curid=1525854" title="Dragutin Surbek">
Dragutin Surbek



</doc>
<doc id="1525855" url="https://pl.wikipedia.org/wiki?curid=1525855" title="Wls40">
Wls40



</doc>
<doc id="1525857" url="https://pl.wikipedia.org/wiki?curid=1525857" title="Wls50">
Wls50



</doc>
<doc id="1525865" url="https://pl.wikipedia.org/wiki?curid=1525865" title="Zasada bezpośredniego stosowania">
Zasada bezpośredniego stosowania



</doc>
<doc id="1525867" url="https://pl.wikipedia.org/wiki?curid=1525867" title="Ruhrpolen">
Ruhrpolen

Ruhrpolen (z niem. „Polacy z Zagłębia Ruhry”) – polska czy też polskojęzyczna ludność osiadła od zjednoczenia Niemiec do I wojny światowej w Zagłębiu Ruhry, pochodząca z obszarów wschodnich prowincji pruskich.
W drugiej połowie XIX wieku ludność ówczesnej wschodniej części Rzeszy (Prusy Wschodnie, Prusy Zachodnie, Prowincja Poznańska, Śląsk) zaczęła migrować do ośrodków przemysłowych w zachodnich Niemczech. Określany mianem "Ostflucht" proces nasilił się na przełomie wieków i dotyczył nie tylko Niemców, ale także rdzennych Polaków zamieszkujących ziemie zaboru pruskiego i Śląska. Spora część z nich osiadła w Zagłębiu Ruhry, dynamicznie się wówczas rozwijającym zagłębiu przemysłowym.
Wśród migrantów działały – do wybuchu II wojny światowej – polskie organizacje i stowarzyszenia. W Bochum znajdowała się Dzielnica III Związku Polaków w Niemczech obejmująca Westfalię, Nadrenię, Badenię i Palatynat. W 160 kołach skupionych było 13 tys. członków organizacji.
W czasie wojny związek został rozwiązany, a jego majątek zrabowany przez nazistów. Część działaczy zostało uwięzionych lub rozstrzelanych. Po wojnie Polacy na tym terenie stopniowo ulegali asymilacji.

</doc>
<doc id="1525868" url="https://pl.wikipedia.org/wiki?curid=1525868" title="Zasada bezpośredniego obowiązywania prawa wspólnotowego">
Zasada bezpośredniego obowiązywania prawa wspólnotowego

Zasada bezpośredniego obowiązywania prawa wspólnotowego oznacza, że normy prawa wspólnotowego stają się automatycznie częścią porządku prawnego w państwach członkowskich od dnia wejścia ich w życie. Funkcjonują one obok norm prawa krajowego i nie wymagają procesu inkorporacji. Prawo wspólnotowe nie staje się częścią prawa krajowego, zachowując swą odrębność. Konsekwencją zasady bezpośredniego obowiązywania prawa wspólnotowego jest zasada bezpośredniego stosowania.

</doc>
<doc id="1525869" url="https://pl.wikipedia.org/wiki?curid=1525869" title="Felipe Pascucci">
Felipe Pascucci

Felipe Pascucci (ur. 1907 w Genui, - zm. 18 grudnia 1966) - włoski trener osiadły w Argentynie.
Pascucci prowadził kadrę reprezentacji Argentyny w finałach mistrzostw świata w 1934 roku, gdzie Argentyna odpadła już w pierwszej rundzie po porażce z reprezentacją Szwecji.
W Argentynie pracował w wielu klubach, w tym w 1933 w słynnym River Plate.

</doc>
<doc id="1525870" url="https://pl.wikipedia.org/wiki?curid=1525870" title="XMB">
XMB



</doc>
<doc id="1525875" url="https://pl.wikipedia.org/wiki?curid=1525875" title="Esd">
Esd



</doc>
<doc id="1525876" url="https://pl.wikipedia.org/wiki?curid=1525876" title="Pye Hastings">
Pye Hastings

Julian Frederick Gordon 'Pye' Hastings (ur. 21 stycznia 1947 w Taminavoulin, w hrabstwie Banffshire w Szkocji) – gitarzysta, wokalista i frontman zespołu Caravan ze sceny Canterbury, w którym gra wraz ze swoim bratem Jimmym Hastingsem.

</doc>
<doc id="1525878" url="https://pl.wikipedia.org/wiki?curid=1525878" title="Heinrich Rübartsch">
Heinrich Rübartsch

Heinrich Rübartsch (ur. 1852 w Niwie, zm. 29 marca 1930 w Zieleńcu) – piwowar, oberżysta, prekursor turystyki i narciarstwa w rejonie Zieleńca i Orlicy, zwany Liczyrzepą z Orlicy.
Był potomkiem czeskiej rodziny uchodźców z południowego regionu Czech Pravoslawa i Radomily Rybařów, którzy nie chcąc wyrzec się wyznawanej od pokoleń wiary protestanckiej, musieli opuścić rodzinne Strakonice i osiedlili się we wsi Niwa leżącej między Polanicą a Wambierzycami.
Heinrich urodził się w Niwie w 1852 r. pod nazwiskiem Rübartsch, gdyż rodzice zmienili brzmienie nazwiska z czeskiego na niemieckie. Po zdobyciu zawodu piwowara udał się na wędrówkę po Niemczech, aby doskonalić się w wyuczonym fachu. W Saksonii pod koniec wędrówki odbył służbę wojskową. W latach 70. XIX wieku, po śmierci starszego brata Józefa, po którym przejął gospodę, osiedlił się w Zieleńcu i stał się oberżystą. W 1882 r. wybudował na szczycie Orlicy 16-metrową drewnianą wieżę widokową, obok której postawił małą gospodę "Gasthaus zur Hohen Mense", rozbudowaną dwa lata później. Od tego czasu przeniósł się na Orlicę, a gospodę w Zieleńcu pozostawił swojej rodzinie. Na początku XX wieku na Orlicy wybudował nowe, duże schronisko górskie "Hohe Mense-Baude", które prowadził aż do śmierci. Był propagatorem czynnego wypoczynku oraz prekursorem turystyki i narciarstwa w rejonie Orlicy i Zieleńca. Już pod koniec XIX w. jeździł na nartach, które otrzymał od księcia Colloredo-Mansfelda z Opočna. Jazdę na bukowych deskach, długich wówczas na 240 cm, z rzemiennymi wiązaniami i tylko jednym kijkiem opanował po mistrzowsku.
Heinrich Rübartsch zmarł po trzydniowej chorobie 29 marca 1930 r. w wieku 78 lat. Całym swoim życiem zapracował na sławę po obu stronach granicy. Był postacią niezwykle popularną i malowniczą, znaną w środkowych i wschodnich Niemczech. Ze względu na swój wygląd nazywano go Liczyrzepą "(niem. Rübezahl)" z Orlicy lub kłodzkim Liczyrzepą, a najczęściej nazywano go ojcem Rübartschem.
W Zieleńcu znajduje się kamień z tablicą pamiątkową poświęconą Heinrichowi Rübartschowi wystawiony z inicjatywy Ryszarda Grzelakowskiego i Towarzystwa Miłośników Dusznik Zdroju oraz Leszka Majewskiego przez miasto Duszniki-Zdrój i GOPR.

</doc>
<doc id="1525879" url="https://pl.wikipedia.org/wiki?curid=1525879" title="Zasada wykładni prawa krajowego zgodnie z prawem wspólnotowym">
Zasada wykładni prawa krajowego zgodnie z prawem wspólnotowym

Zasada wykładni prawa krajowego zgodnie z prawem Unii Europejskiej – zwana inaczej zasadą prounijnej wykładni prawa krajowego – oznacza obowiązek nałożony na sądy krajowe państw członkowskich Unii Europejskiej interpretowania prawa krajowego zgodnie z prawem unijnym.
Zasada ta znalazła potwierdzenie w licznych orzeczeniach Europejskiego Trybunału Sprawiedliwości (np. wyrok w sprawie 18/83 "Colson and Kamann"). ETS (dzisiejszy TS) uzasadniał obowiązek stosowania tej zasady, powołując się na obowiązki państw członkowskich wynikających z art. 10 "Traktatu ustanawiającego Wspólnotę Europejską" oraz na konieczność doprowadzenia do osiągnięcia celów określonych w art. 249 TWE.
Obecnie, po wejściu w życie Traktatu z Lizbony, za podstawę prawną tej zasady należy traktować art. 4 ust. 3 Traktatu o Unii Europejskiej oraz art. 291 ust. 1 Traktatu o funkcjonowaniu Unii Europejskiej, a w stosunku do dyrektyw również art. 288 akapit 3 Traktatu o funkcjonowaniu Unii Europejskiej. W odniesieniu do dyrektyw podstawę prawną tej zasady mogą stanowić także tzw. klauzule wzajemnego powiązania, czyli postanowienia zamieszczane w końcowej części dyrektyw, jakie nakładają na państwa członkowskie obowiązek dokonania implementacji drogą ustanowienia w prawie krajowym odpowiednich przepisów ustawowych, administracyjnych i wykonawczych. W pewnym sensie za taką podstawą prawną mogłaby służyć tu też zasada prymatu prawa Unii Europejskiej nad prawem krajowym, z jakiej można by pośrednio wywodzić obowiązywanie zasady wykładni prawa krajowego zgodnie z prawem unijnym.
Sądy krajowe mają prawo wystąpienia do TSUE z pytaniem prejudycjalnym o interpretację prawa unijnego w przypadku wystąpienia wątpliwości.

</doc>
<doc id="1525881" url="https://pl.wikipedia.org/wiki?curid=1525881" title="Doradca">
Doradca



</doc>
<doc id="1525882" url="https://pl.wikipedia.org/wiki?curid=1525882" title="Ogamy">
Ogamy



</doc>
<doc id="1525883" url="https://pl.wikipedia.org/wiki?curid=1525883" title="Richard Coughlan">
Richard Coughlan

Richard Coughlan (ur. 2 września 1947 w Herne Bay w hrabstwie Kent w Anglii, zmarł 1 grudnia 2013 w Broadstairs) – brytyjski perkusista zespołu Caravan. Wcześniej muzyk w zespołach The Rojeens oraz The Wilde Flowers (1965-67).

</doc>
<doc id="1525886" url="https://pl.wikipedia.org/wiki?curid=1525886" title="Entity Relationship Diagram">
Entity Relationship Diagram



</doc>
<doc id="1525888" url="https://pl.wikipedia.org/wiki?curid=1525888" title="Mevlan Shanaj">
Mevlan Shanaj

Mevlan Shanaj (ur. 7 lutego 1945 w Fierze) – albański aktor, reżyser i producent filmowy.
Życiorys.
Po ukończeniu studiów medycznych w 1963 kontynuował naukę na Wydziale Sztuk Dramatycznych w Instytucie Sztuk w Tiranie, który ukończył w 1969. Po studiach rozpoczął pracę reżysera w telewizji albańskiej. Przygotowywał dla telewizji filmy fabularne i dokumentalne, a także spektakle teatralne. Jest autorem cyklu programów poświęconych postaciom albańskich artystów. W telewizji albańskiej był także przez sześć lat reżyserem programów noworocznych. W 2001 objął kierownictwo działu filmowego Telewizji Albańskiej.
Reżyserował także w teatrach Tirany, Korczy i Durrësu. W latach 1992–1996 pełnił funkcję attaché kulturalnego przy ambasadzie albańskiej w Sztokholmie. Od 2008 jest wykładowcą Uniwersytetu Sztuk w Tiranie. W 2008 wystąpił w roli komentatora w albańskiej edycji programu Big Brother.
Karierę filmową rozpoczął w 1970. Zagrał w 8 filmach fabularnych. Za swoją twórczość został w 1984 uhonorowany tytułem Zasłużonego Artysty (alb. "Artist i Merituar"), a także tytułem Honorowego Obywatela Mallakastry.
W życiu prywatnym żonaty (żona Natasha Lako). Syn Joni jest także reżyserem filmowym.

</doc>
<doc id="1525889" url="https://pl.wikipedia.org/wiki?curid=1525889" title="Kill Probability">
Kill Probability

Kill Probability, Probability of Kill ("prawdopodobieństwo zniszczenia") – pojęcie znajdujące zastosowanie m.in. w przedstawieniu za pomocą pojęć zero-jedynkowych rezultatów działania podjętego w celu zniszczenia celu. W większości działań militarnych, jedynym zadaniem jest fizyczna eliminacja celu, co najczęściej oznacza jego zniszczenie. Probability of Kill formula_1 jest statystyczną miarą prawdopodobieństwa że cel zostanie obezwładniony. W przypadku głowicy, formula_2 uzależnione jest od charakterystyki celu, zwłaszcza od jego wrażliwości na efekt działania głowicy (np. fala uderzeniowa, odłamki etc.) oraz od odległości pomiędzy głowica a celem.
formula_2 może być definiowane warunkowo – przykładowo, można mówić o formula_2 jeśli odłamek trafi cel. W takim przypadku, formula_2 będzie wypadkową dwóch zmiennych:
gdzie:
W praktyce, sytuacja ta może mieć więcej zmiennych dla określenia formula_9 Dla przykładu, cel musi być wykryty i zlokalizowany, pocisk przenoszący mającą zniszczyć cel głowicę odpalony i dostarczony do celu, a tam głowica musi być prawidłowo zdetonowana. Każdy z tych czynników wnosi dodatkowy element określający "prawdopodobieństwo zniszczenia" celu formula_1

</doc>
<doc id="1525890" url="https://pl.wikipedia.org/wiki?curid=1525890" title="Probability of Kill">
Probability of Kill



</doc>
<doc id="1525891" url="https://pl.wikipedia.org/wiki?curid=1525891" title="Diagram ERD">
Diagram ERD



</doc>
<doc id="1525892" url="https://pl.wikipedia.org/wiki?curid=1525892" title="Podkoszulek">
Podkoszulek

Podkoszulek (podkoszulka) – element odzieży, noszony najczęściej przez mężczyzn. Zasadniczo zaliczany jest do bielizny i w podstawowym zastosowaniu noszony bywa pod koszulą (stąd nazwa). Klasyczny podkoszulek, zazwyczaj z cienkiej białej bawełny, okrywa jedynie tors, nie ma rękawów i ma dość głębokie wycięcie pod szyją; nieco przypomina swym kształtem dużą literę A, przez co w krajach anglojęzycznych nazywany często "A-shirt", w odróżnieniu od "T-shirt". Czasem podkoszulki wykonywane są nie z jednolitej tkaniny bawełnianej, tylko np. z siatki o dość dużych oczkach. Istnieją także podkoszulki z długim rękawem, noszone pod koszulę dla ochrony przed zimnem. 
Niekiedy, szczególnie w miesiącach letnich, mężczyźni noszą podkoszulki także bez koszuli, jako jedyną górną część garderoby. Takie podkoszulki mogą być białe, kolorowe lub wielokolorowe.
Podkoszulek w takiej formie bywa też często używany jako koszulka gimnastyczna, element stroju sportowego, zwłaszcza przez lekkoatletów; w tym zastosowaniu także bywa on biały lub w innych kolorach, czasem kilkukolorowy, może nawiązywać do barw narodowych kraju, który reprezentuje sportowiec.
Jednym z rodzajów podkoszulki jest bokserka, która różni się od podkoszulka charakterystycznymi wcięciami na plecach odsłaniającymi łopatki.

</doc>
<doc id="1525894" url="https://pl.wikipedia.org/wiki?curid=1525894" title="Hamulec ręczny">
Hamulec ręczny



</doc>
<doc id="1525898" url="https://pl.wikipedia.org/wiki?curid=1525898" title="Wirus plikowy">
Wirus plikowy



</doc>
<doc id="1525899" url="https://pl.wikipedia.org/wiki?curid=1525899" title="Ramon Casas">
Ramon Casas

Ramon Casas i Carbó (urodzony w 1866 roku w Barcelonie, zmarł w 1932 roku) – hiszpański malarz, modernista. Do najwybitniejszych dzieł Casasa należą "Ramon Casas i Pere Romeu na tandemie", "Interior" oraz "Plein air".

</doc>
<doc id="1525901" url="https://pl.wikipedia.org/wiki?curid=1525901" title="Elektromonter">
Elektromonter



</doc>
<doc id="1525904" url="https://pl.wikipedia.org/wiki?curid=1525904" title="Zielony Stawek Zuberski">
Zielony Stawek Zuberski



</doc>
<doc id="1525905" url="https://pl.wikipedia.org/wiki?curid=1525905" title="Smereków">
Smereków

Smereków (ukr. Смереків) – wieś na Ukrainie, w rejonie żółkiewskim obwodu lwowskiego. Wieś liczy około 1420 mieszkańców.
Wieś prawa wołoskiego, położona była na początku XVI wieku w ziemi lwowskiej województwa ruskiego. W XVIII wieku wieś należała do rodziny Mrozowickich herbu Prus III, w 1754 roku Adam Mrozowicki, starosta stęgwilski i regimentarz wojsk koronnych, przekazał Smereków oraz wieś Przemiwółki, jako donację Franciszkowi Postempskiemu, cześnikowi buskiemu.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Nadycze w powiecie żółkiewski w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1525906" url="https://pl.wikipedia.org/wiki?curid=1525906" title="Teatr Brama">
Teatr Brama

Teatr Brama – polski teatr alternatywny, założony w 1996 r. w Goleniowie przez Daniela Jacewicza.
Do roku 2006 związany z Goleniowskim Domem Kultury, w latach 2006-2008 przejściowo działał w Szczecinie i Srebrnej Górze, w połowie 2008 r. powrócił do Goleniowa, gdzie działa jako samodzielna instytucja, przy współpracy z Urzędem Gminy i Miasta, GDK i Klubem Rampa. W 2011 roku otrzymał od władz miasta własną siedzibę. Gospodarz Ogólnopolskich Spotkań Teatralnych Bramat, organizowanych od 1999 r., i współorganizator Wiejskiego Festiwalu Sztuki w Strzelewie. Laureat najważniejszych nagród polskiego teatru alternatywnego Łódzkie Spotkania Teatralne, poznańska Malta, Biesiada Teatralna w Horyńcu Zdroju, Barbórkowe Spotkania Teatralne w Dąbrowie Górniczej, Windowisko w Gdańsku i in. Teatr występował też za granicą, m.in. w Niemczech, na Łotwie, w Norwegii, Belgii, Serbii, Armenii, Peru, na Ukrainie. Na swoim koncie ma też współpracę z istotnymi dla polskiej sceny grupami (m.in. Teatr Kana ze Szczecina, Stowarzyszenie Teatralne Chorea z Łodzi, Stajnia Pegaza z Sopotu, Teatr Cinema z Michałowic) oraz teatrami i podmiotami międzynarodowymi (Schloss Broellin i Metropolis Thater z Niemiec, Free Street Theater z USA, Stella Polaris z Norwegii). Animator kultury w Goleniowie, prowadzi zajęcia warsztatowe i dydaktyczne, pomaga organizować projekty kulturalne i edukacyjne na skalę regionalną, ogólnopolską i międzynarodową. Od 2012 roku Teatr Brama razem z innymi teatrami z województwa zachodniopomorskiego współtworzy Zachodniopomorską OFFensywę Teatralną.
Nagrody.
Ważniejsze nagrody i wyróżnienia dla Teatru Brama i Daniela Jacewicza:
2022
- Nagroda im. Konstantego Puzyny „za konsekwentną, zespołową pracę teatralną i społeczną”.
2019
- Tytuł Wydarzenia Roku przyznany przez redakcję Gazety Goleniowskiej za spektakl otwarcia Festiwalu Ludzka Mozaika „Bestseller The Wall”,
- Nagroda Kulturysta Roku 2018 dla Daniela Jacewicza przyznana przez dziennikarzy Radiowego Domu Kultury (Program Trzeci Polskiego Radia);
2018
- Laureat 1. Konkursu na Najlepszy Spektakl Teatru Niezależnego "The best OFF" za spektakl Ghost Dance”. W konkursie organizowanym przez portal teatralny.pl oraz Kwartalnik Teatralny nietak!t wzięły udział 224 teatry niezależne z całej Polski. Nagroda przyznana przez jury w składzie: Piotr Cieplak, Marcin Kęszycki, Dariusz Kosiński, Katarzyna Knychalska i Piotr Olkusz, 
- 2 miejsce dla spektaklu „Ghost Dance” podczas XIX Ogólnopolskiego Festiwalu Teatrów Niezależnych w Ostrowie Wielkopolskim,
- Medal „Zasłużony dla kultury polskiej” dla Daniela Jacewicza przyznany przez Ministra Kultury i Dziedzictwa Narodowego;
2017
- Nagroda za reżyserię spektaklu „Ghost Dance” przyznana podczas 42 Festiwalu Teatralnego w Mostarze (Bośnia);
2016
- Nagroda Marszałka Województwa Zachodnioporskiego „Pro Arte”.
Uzasadnienie: prowadzony przez niego Teatr Brama, nagradzany w kraju i zagranicą, jest miejscem łączącym sztukę, edukację kulturalną i społeczną. Nie do przecenienia jest jego wpływ na twórczy rozwój dzieci i młodzieży. Prowadzony przez niego ośrodek teatralny promienieje dobrą energią i kreatywnością w całym regionie.
- Grand Prix XVII Ogólnopolskiego Festiwalu Teatrów Niezależnych w Ostrowie Wielkopolskim za spektakl „Fakeryzm”,
2015
- II nagroda w Rybniku na Festiwalu Sztuki Teatralnej za spektakl „Fakeryzm” reż. Daniel Jacewicz,
- Główna nagroda na Ogólnopolskim Festiwalu Młodych „Alchemia Teatru” w Krakowie za spektakl „Fakeryzm” reż. Daniel Jacewicz,
- Główna nagroda na Festiwalu Chimera w Olecku za spektakl „Fakeryzm” reż. Daniel Jacewicz,
- Główna nagroda na Zgierskich Spotkaniach Teatralnych za spektakl „Fakeryzm” reż. Daniel Jacewicz;
2014
- Nagroda publiczności podczas IV Festiwalu Teatralna Elipsa Kreatywności im. Zygmunta Zdanowicza w Policach za spektakl „Poczekalnia” reż. Daniel Jacewicz,
- Główna nagroda podczas Ogólnopolskiego Festiwalu Młodych „Alchemia Teatru” w Krakowie za spektakl „Poczekalnia” reż. Daniel Jacewicz,
- Główna Nagroda podczas Ogólnopolskiego Festiwalu Chimera w Olecku za spektakl „Poczekalnia” reż. Daniel Jacewicz;
2010
- Nagroda specjalna podczas Ogólnopolskiego Festiwalu Teatrów Niezależnych w Ostrowie Wielkopolskim za spektakl „MY” reż. Daniel Jacewicz;
2009
- II miejsce w podczas przeglądu teatrów z okazji III Toruńskich Spotkań Kultury Studenckiej za spektakl „MY” reż. Daniel Jacewicz,
- Nagroda Telewizji Polskiej w Warszawie „Dolina Kreatywna” za spektakl „MY” reż. Daniel Jacewicz;
2008
- Główna nagroda podczas Łódzkich Spotkań Teatralnych dla Teatru Brama za spektakl „MY” reż. Daniel Jacewicz,
- Nagroda aktorska oraz wyróżnienie dla Teatru Brama podczas X Festiwalu Teatrów Amatorskich „Garderoba Białołęki” w Warszawie za spektakl „MY” reż. Daniel Jacewicz,
- Nagroda podczas Ogólnopolskiego Festiwalu Teatrów Studenckich ATENA w Pułtusku za spektakl „MY” reż. Daniel Jacewicz;
2007
- Nagroda dla Teatru Brama podczas Festiwalu Sztuk Windowisko w Teatrze Miniatura w Gdańsku za spektakl „MY” reż. Daniel Jacewicz;
2006
- Nagroda Starosty Goleniowskiego „OPTIMUS” w dziedzinie kultury dla Daniela Jacewicza;
2004
- III nagroda na VIII Ogólnopolskim Festiwalu Teatralnym w Częstochowie za spektakl „Niedobre Oblicza” reż. Daniel Jacewicz,
- III nagroda na Ogólnopolskim Festiwalu Horyzontalny w Chodzieży za spektakl „Przekleństwo” reż. Daniel Jacewicz;
2003
- III nagroda na Ogólnopolskim Festiwalu Horyzontalnym w Chodzieży za spektakl „Zabawa” reż. Daniel Jacewicz,
- Grand Prix X Ogólnopolskiego Otwartego Festiwalu Teatrów ODEON w Andrychowie za spektakl „Zabawa”, reż. Daniel Jacewicz,
- Główna nagroda podczas VI Ogólnopolskiego Festiwalu Teatrów Studenckich „Wyjście z cienia” w Gdańsku za spektakl „Gaz” reż. Daniel Jacewicz,
- II nagroda podczas VII Ogólnopolskiego Festiwalu Teatrów Studenckich o Puchar Rektora Politechniki Częstochowskiej w Częstochowie za spektakl „Przekleństwo” reż. Daniel Jacewicz,
- II nagroda na Festiwalu Monodramów w Stargardzie Szczecińskim za spektakl „Przekleństwo” reż. Daniel Jacewicz,
- I miejsce podczas Łódzkich Spotkań Teatralnych za spektakl „Gaz” reż. Daniel Jacewicz;
2001
- III miejsce na III Festiwalu Teatrów Studenckich „PROSCENIUM” za spektakl „Zapiski oficera Armii Czerwonej” reż. Daniel Jacewicz;
2000
- I miejsce na Przeglądzie Krótkich Form Teatralnych w Teatrze Współczesnym w Szczecinie za spektakl „Zabawa” reż. Daniel Jacewicz,
- III miejsce oraz 2 wyróżnienia na Festiwalu Teatrów Studenckich PROSCENIUM w Teatrze STU w Krakowie za spektakl „Zabawa” reż. Daniel Jacewicz,
- Wyróżnienie I stopnia w Rejonowym Przeglądzie Amatorskich Zespołów Teatralnych w Nowogardzie dla Teatru Brama za spektakl „Zabawa” reż. Daniel Jacewicz,
- Wyróżnienie na Wojewódzkich Przeglądzie ARA w Świdwinie za spektakl „Zabawa” reż. Daniel Jacewicz,
- Nagroda tygodnika Gazeta Goleniowska i tytuł „Goleniowianin 2000” dla Daniela Jacewicza,
- Nagroda Burmistrza Gminy Goleniów Barnim dla Teatru Brama,
- Nagroda na Barbórkowych Spotkaniach Teatralnych w Dąbrowie Górniczej przyznana przez Towarzystwo Kultury Teatralnej za spektakl „Zabawa” reż. Daniel Jacewicz;
1999
- Wyróżnienie I stopnia na Rejonowym Przeglądzie Teatrów Amatorskich w Nowogardzie za spektakl „Próby” reż. Daniel Jacewicz,
- Nagroda główna na Wojewódzkim Przeglądzie Teatrów Amatorskich w Świdwinie za spektakl „Próby” reż. Daniel Jacewicz,
- Nagroda Burmistrza Gminy Goleniów Barnim dla Daniela Jacewicza;
1997
- Wyróżnienie na Przeglądzie Amatorskiego Ruchu Artystycznego w Nowogardzie za spektakl „Rondo” reż. Daniel Jacewicz;
1996
- Nagroda dla najlepszego aktora na V Przeglądzie Krótkich Form Teatralnych w Szczecinie dla Daniela Jacewicza z Teatru „7”.
Znaczenie Bramy.
Brama jest animatorem życia kulturalnego w Goleniowie i w regionie. Najlepszym przykładem wpływu Teatru jest działalność różnych, większych i mniejszych grup teatralnych, prowadzonych przez wychowanków Teatru (Teatr Krzyk w Maszewie, Pomarańcze... w Goleniowie, Teatr w Krzywym Zwierciadle w Stepnicy). Wszystkie te zespoły istnieją samodzielnie, mają na swoim koncie własne dokonania (przede wszystkim Teatr Krzyk, zaliczany do najciekawszych inicjatyw polskiej alternatywy teatralnej), a jednocześnie nie odżegnują się od swoich korzeni, co więcej ściśle współpracują z Bramą (która również włącza się w projekty grup pochodnych, np. Ogólnopolska Biesiada Wejrzenia w Maszewie).

</doc>
<doc id="1525907" url="https://pl.wikipedia.org/wiki?curid=1525907" title="Funkcjonariusz">
Funkcjonariusz



</doc>
<doc id="1525908" url="https://pl.wikipedia.org/wiki?curid=1525908" title="Stawiska (Ujsoły)">
Stawiska (Ujsoły)

Stawiska – przysiółek wsi Ujsoły w Polsce, położony w województwie śląskim, w powiecie żywieckim, w gminie Ujsoły.
W latach 1975–1998 przysiółek administracyjnie należał do województwa bielskiego.

</doc>
<doc id="1525911" url="https://pl.wikipedia.org/wiki?curid=1525911" title="Szczytkówka">
Szczytkówka

Szczytkówka – przysiółek wsi Soblówka położony w województwie śląskim, w powiecie żywieckim, w gminie Ujsoły. Przysiółek znajduje się na stokach Muńcuła.
W latach 1975–1998 przysiółek administracyjnie należał do województwa bielskiego
Wierni kościoła rzymskokatolickiego należą do parafii Niepokalanego Serca NMP w Soblówce.
Do 1996 roku znajdowała się tu chatka studencka, która spłonęła. Dzięki staraniom specjalnie założonego stowarzyszenie „Szczytkówka” chatka została odbudowana. W kwietniu 2015 roku chatka ponownie całkowicie spłonęła. W pobliżu przysiółka przebiega zielony pieszy szlak turystyczny z Ujsół przez Muńcuł do Bacówki PTTK na Rycerzowej.

</doc>
<doc id="1525914" url="https://pl.wikipedia.org/wiki?curid=1525914" title="Cicha (Soblówka)">
Cicha (Soblówka)

Cicha – przysiółek wsi Soblówka w województwie śląskim, w powiecie żywieckim w gminie Ujsoły. 
Przysiółek administracyjnie należy do sołectwa Soblówka.
W latach 1975–1998 przysiółek administracyjnie należał do województwa bielskiego.
Wierni kościoła rzymskokatolickiego należą do parafii Niepokalanego Serca NMP w Soblówce.

</doc>
<doc id="1525915" url="https://pl.wikipedia.org/wiki?curid=1525915" title="Kotrysia Polana">
Kotrysia Polana

Kotrysia Polana – przysiółek wsi Złatna w Polsce, położony w województwie śląskim, w powiecie żywieckim, w gminie Ujsoły. 
W latach 1975–1998 przysiółek administracyjnie należał do województwa bielskiego.
Położony jest na północno-zachodnim grzbiecie Glinki, pomiędzy doliną potoku Straceniec i doliną Potoku Głębokiego

</doc>
<doc id="1525916" url="https://pl.wikipedia.org/wiki?curid=1525916" title="Sarah Jane Morris">
Sarah Jane Morris

Sarah Jane Morris (ur. 12 kwietnia 1977 w Memphis) – amerykańska aktorka, znana również jako Sarah Morris.
Życiorys.
Córka Walkera Morrisa, komercyjnego pilota linii lotniczych, oraz Janie Morris, pracownicy socjalnej. Najmłodsza z czworga rodzeństwa Państwa Morris. Absolwetnka żeńskiego liceum Hutchison School w Memphis. Po ukończeniu szkoły średniej, Sarah rozpoczęła studia na Southern Methodist University w Dallas, w stanie Teksas, gdzie była członkinią żeńskiej korporacji akademickiej Kappa Kappa Gamma. Podczas studiów poznała swojego przyszłego męża, muzyka Neda Browera (pobrali się 19 lutego 2005 roku). Po studiach Morris przeprowadziła się do Los Angeles, gdzie dostrzegli ją producenci seriali "Boston Public" i "Nie ma sprawy" ("Ed"). W tych telewizyjnych serialach Morris rozpoczęła swoją karierę. Jest najbardziej znana z roli Zoe Webb w trzecim i czwartym sezonie serialu "Felicity". Obecnie występuje w "Braciach i siostrach" ("Brothers and Sisters").

</doc>
<doc id="1525917" url="https://pl.wikipedia.org/wiki?curid=1525917" title="Herdula">
Herdula

Herdula – przysiółek wsi Złatna w Polsce, położony w województwie śląskim, w powiecie żywieckim, w gminie Ujsoły.
W latach 1975–1998 przysiółek administracyjnie należał do województwa bielskiego.
Przysiółek położony jest na północno-zachodnim grzbiecie Redykalnego Wierchu pomiędzy Zapolanką i Kiczorą, powyżej przysiółka Kręcichłosty.

</doc>
<doc id="1525918" url="https://pl.wikipedia.org/wiki?curid=1525918" title="Kręcichłosty">
Kręcichłosty

Kręcichłosty – przysiółek wsi Ujsoły w Polsce, położony w województwie śląskim, w powiecie żywieckim, w gminie Ujsoły.
W latach 1975–1998 przysiółek administracyjnie należał do województwa bielskiego.
Pola i zabudowania Kręcichłostów znajdują się na północno-wschodnich stokach Kiczory w grzbiecie Redykalnego Wierchu. Sąsiaduje z przysiółkiem Herdula, znajdującym się jeszcze wyżej na tym grzbiecie.

</doc>
<doc id="1525919" url="https://pl.wikipedia.org/wiki?curid=1525919" title="Emily VanCamp">
Emily VanCamp

Emily Irene VanCamp (ur. 12 maja 1986 w Port Perry w prowincji Ontario) – kanadyjska aktorka.
Życiorys.
Do jej ważniejszych wczesnych ról należy m.in. Amy Abbott w serialu stacji The WB "Everwood", w którym występowała od 2002 do 2006 roku. Występowała również w serialu ABC "Bracia i siostry" ("Brothers &amp; Sisters"). Grała główną rolę w serialu "Zemsta" ("Revenge").

</doc>
<doc id="1525920" url="https://pl.wikipedia.org/wiki?curid=1525920" title="Okrągłe (Złatna)">
Okrągłe (Złatna)

Okrągłe – przysiółek wsi Złatna w Polsce, położony w województwie śląskim, w powiecie żywieckim, w gminie Ujsoły. 
W latach 1975–1998 przysiółek administracyjnie należał do województwa bielskiego.
Przysiółek położony jest na grzbiecie wzniesienia Okrągła (950 m) stanowiącym zakończenie północno-zachodniego grzbietu Grubej Buczyny

</doc>
<doc id="1525922" url="https://pl.wikipedia.org/wiki?curid=1525922" title="Moje kolędy">
Moje kolędy

Moje kolędy – czwarta płyta Elżbiety Adamiak. Wydana została przez Pomaton w 1991, a zawiera popularne kolędy polskie. Nagrania były także dostępne na kasetach wydanych przez Koda Press, a od 1 listopada 1996 również Pomaton EMI (POM 075). 15 listopada 2003 Pomaton wydał dwupłytowy zestaw specjalny: jedną z płyt były "Moje kolędy" Elżbiety Adamiak (druga płyta to "17 zim" grupy Pod Budą).

</doc>
<doc id="1525923" url="https://pl.wikipedia.org/wiki?curid=1525923" title="Hodowca">
Hodowca



</doc>
<doc id="1525926" url="https://pl.wikipedia.org/wiki?curid=1525926" title="Port lotniczy Honiara">
Port lotniczy Honiara

Port Lotniczy Honiara (), dawniej znany jako Henderson Field – międzynarodowy port lotniczy znajdujący się na wyspie Guadalcanal, w odległości 8 kilometrów od Honiary, stolicy państwa Wyspy Salomona. Jest to jedyne lotnisko międzynarodowe tego kraju. 
O lotnisko, zbudowane przez Japończyków dla celów wojennych w roku 1942, toczyły się zacięte boje w trakcie walk o Guadalcanal podczas II wojny światowej.
Nazwę "Henderson Field" nadano lotnisku na cześć majora Korpusu Marines L. Hendersona, dowódcy dywizjonu bombowców nurkujących (VMSB-241), który zginął podczas lotu bojowego w bitwie pod Midway jako pierwszy lotnik korpusu poległy w walce.
Amerykanie użytkowali "Henderson Field" do roku 1969. Ponownego otwarcia, już jako cywilnego "Honiara International Airport" dokonano w roku 2003.

</doc>
<doc id="1525928" url="https://pl.wikipedia.org/wiki?curid=1525928" title="Kujakowice">
Kujakowice



</doc>
<doc id="1525930" url="https://pl.wikipedia.org/wiki?curid=1525930" title="Kujakowice Górne">
Kujakowice Górne

Kujakowice Górne (niem. "Ober Kunzendorf") – wieś w Polsce położona w województwie opolskim, w powiecie kluczborskim, w gminie Kluczbork.
Urząd gminy mieścił się w klasztorze, który Siostry Elżbietanki musiały opuścić i powróciły do niego w roku 1957.
W latach 1954–1972 wieś należała i była siedzibą władz gromady Kujakowice Górne. W latach 1973–1975 miejscowość była siedzibą gminy Kujakowice Górne. 
W roku 1999 Kujakowice zorganizowały Dożynki Gminy Kluczbork. W roku 2000 w Kujakowicach odbyły się Pierwsze Spotkania Orkiestr Dętych Powiatów Kluczborskiego i Oleskiego. W roku 2001 W Kujakowicach gościły najwyższe władze Województwa Opolskiego na dożynkach wojewódzkich. Korona dożynkowa z Kujakowic zdobyła 1. miejsce w Polsce w konkursie koron dożynkowych na Dożynkach Prezydenckich. Rok 2001 był szczególnie bogaty w wydarzenia. Oddano do użytku nową salę wiejską powstałą z dawnego budynku farskiej stodoły. 
Z okazji Jubileuszu 750-lecia powstania Kujakowic remontowano kościół. Założono nową dachówkę, naprawiono dach wieży kościelnej, wykonano nowe elewacje wieży i kościoła. Ogólny koszt zamknął się kwotą ponad 160 tys. zł. Przepracowano łącznie ok. 6000 godzin pracy społecznej. Dokonała tego parafia licząca 1200 mieszkańców.
Nazwa.
Różnie wywodzi się pochodzenie nazwy Kujakowice (Dolne i Górne) i Kunzendorf (Nider i Ober). Nazwą Kujokowice określano zachodnią część wsi czyli Kujakowice Dolne. Dla Kujakowic Górnych funkcjonowało określenie Lejskie, Leskie, które pochodzi od słowa las. Również nazwa Kojakowice – Gojakowice pochodzi od słowa goj – gaj. Określenie miejscowości wiąże się z gajem, lasem i oznacza po prostu Leśna Wioska. Dla współczesnych może się to wydawać dziwne, ponieważ na terenie Kujakowic obecnie brak terenów leśnych. Według innych źródeł nazwa pochodzi od nazwiska Koj, które często występuje w księgach parafialnych. Jeszcze inne źródła podają, że nazwa pochodzi od dziedzica Kujakowskiego, który występuje w dokumencie z roku 1477. Z kolei nazwa Kunzendorf pochodzi najprawdopodobniej od słowa Kunze – Konrad. Chodzi tu prawdopodobnie o znamienitego mieszkańca Kluczborka – Cunczo, który zajmował się prawnymi aspektami przekształcania wsi według prawa niemieckiego.
Historia.
W czasie najazdów tatarskich w I połowie XIII wieku tereny obecnego Śląska zostały mocno spustoszone. Władcy tych ziem – książęta piastowscy ochoczo sprowadzali zakonników i szpitalników i przekazywali im we władanie obszary ziemskie. Jednym z nich był świecki Zakon Krzyżowców z Czerwoną Gwiazdą z siedzibą we Wrocławiu. Właśnie mistrz tego zakonu w dniu 2 listopada 1252 roku zezwolił na zasiedlenie wsi Coyacowiz przez nowych osadników. 
Brzmienie tego dokumentu w tłumaczeniu na język polski jest następujące: "„aby to, co się wydarzy, nie umknęło ze słabej ludzkiej pamięci, należy nadać mu trwałość poprzez pisemne zanotowanie. Dlatego też, teraźniejsze i przyszłe pokolenia wiedzieć winny, że my, brat Henryk, Mistrz Domu Opieki Świętej Elżbiety we Wrocławiu, za zgodą i z przyzwoleniem naszych braci, przekazałem jedną z naszych wiosek (villa), która zwie się Coyacowiz, Hermanowi w celu zasiedlenia jej zgodnie z frankońskim prawe. Przy tym daliśmy, zgodnie z obyczajem nadania, ósmy łan w tejże wsi jemu i jego spadkobiercom, lub też komukolwiek chcieliby go w przyszłości sprzedać, w wolne posiadanie z prawem ciągłości dziedziczenia, wraz z urzędem sołtysa, trzecim pfenigiem z każdej opłaty sądowej, w taki sam sposób, w jaki nadaliśmy to innym naszym zarządcom, z prawem wolnego wyszynku, jednakże bez ograniczenia praw naszego miasta Kluczborka ze wszystkimi przywilejami, które do prawa wolnego wyszynku słusznie przynależeć muszą, a także niezależny młyn, jeśli będzie on chciał takowy we wsi mieć. Połowa z ryb złowionych w założonych przez niego, lub mających powstać, stawów, ma należeć do nas. Jednakże wszystkim osadnikom wyżej wymienionej wsi, którzy obejmą w posiadanie ziemie w lasach, zapewniamy 12-letnie zwolnienie od spłaty odsetek oraz obciążenia dziesięciną. Tym, którzy posiadają pola zdatne do uprawy rolnej, gwarantujemy tylko 4 laty zwolnienia. Po upływie tego czasu, będą oni jednak musieli, co roku podczas święta świętego Marcina, oddawać na rzecz wyżej wymienionego Domu Opieki pół marki srebra, dwie miary żyta, dwie miary pszenicy i dwie miary owsa od każdego łanu frankońskiego. Chcemy też trzy razy do roku wraz z naszym wysłannikiem przewodniczyć sądowi w niniejszej wsi, która to ma zostać założona według frankońskiego prawa. Aby nasze postanowienia nienaruszone obowiązywały ciągle, wystawiliśmy wysłannikowi poniższy akt, opatrzony załączoną pieczęcią naszego Domu Opieki. Wydane we Wrocławiu w roku Pańskim 1252, 2 listopada w obecności wszystkich braci naszego Domu."
W dokumencie z roku 1282 znajduje się pierwsza wzmianka o podziale wsi na dwie miejscowości Ober Kunzendorf i Nieder Kunzendorf oraz o odłączeniu zachodniej części Kujakowic Dolnych i przejściu jej pod inne panowanie – powstaje miejscowość Gotartów. Niewiele miejscowości posiada pisemne potwierdzenie swojej lokacji. Z treści dokumentu wynika że miejscowość jest dużo starsza, a w roku 1252 nastąpił napływ osadników z terenu dzisiejszych Niemiec. 
Osadnicy po przybyciu otrzymali na własność ziemię, od której opłacali daniny i czynsze dzierżawne w walucie i w naturze. Nastąpiło wymieszanie ludności miejscowej z napływającymi osadnikami. Przybyli osadnicy z gęsto zaludnionych terenów dzisiejszej Frankonii i Turyngii chcieli poświęcić się pracy cywilizacyjnej na rzadko zaludnionych terenach. Przybyli tutaj na zaproszenie panujących władców. Spowodowało to przeniesienie wpływów kulturowych i kościelnych z zachodu na teren Śląska. Żadne źródła nie wspominają o konfliktach między mieszkańcami a napływającymi osadnikami. Zajmowali oni tereny leśne i nieużytkowane. Obszary te porośnięte lasem należało najpierw wykarczować i uczynić ziemię przydatną do uprawy zbóż.
Tereny gospodarstw i wsi musiały być oznakowane. Kamień graniczny z tamtych czasów zawierający insygnia krzyżowców został znaleziony w Kujakowicach Dolnych w roku 1941. Został on wykopany i umieszczony w muzeum w Kluczborku. Podczas działań wojennych w roku 1945 budynek muzeum został zniszczony i cenna pamiątka zaginęła.
Dużym właścicielem ziemskim było probostwo powstałe równocześnie z przybyciem osadników. Las stopniowo karczowano, w roku 1820 zgodnie z dokumentami probostwo posiadało 36 hektarów lasu. Po otrzymaniu zezwolenia las został całkowicie wycięty do roku 1863 za czasów proboszcza Franza Hauptstocka. Dokumenty parafialne notują udział i śmierć 22 mieszkańców Kujakowic w wojnach napoleońskich w 1815 roku oraz udział w wojnach prusko-francuskich w latach 1864–1871. Udział mieszkańców w I wojnie światowej dokumentuje tablica pamiątkowa przy wejściu na plac kościelny od strony Kujakowic Górnych.
Zabytki.
Do wojewódzkiego rejestru zabytków wpisany jest:
W roku 1494 powstał masywny kościół kamienny o wymiarach ok. 10 x 10 m z drewnianą wieżą. Ślady murów można było zobaczyć podczas remontu kościoła w roku 2001, kiedy to po zbiciu tynku ukazały się fragmenty kamiennych ścian. Był on na pewno krótszy i posiadał drewnianą wieżę. Niektóre elementy więźby dachowej z tego kościoła są do tej pory wykorzystane w obecnej konstrukcji dachu, co można poznać po nietypowych wycięciach. Elementy obecnej konstrukcji dachu liczą więc sobie ponad 500 lat. Taki sam wiek posiada najstarszy dzwon wiszący na wieży kościoła. Został on prawie cudem uratowany przed przetopieniem na cenne metale potrzebne do wyrobu amunicji. W roku 1917 zostały zdjęte 2 dzwony z wieży kościelnej i przetopione na łuski amunicji w I wojnie światowej. Po raz drugi w roku 1942 zdjęte zostały 3 dzwony z wieży kościelnej. Dwóch dzwonów nie udało się uratować. Tym bardziej cenny jest zachowany dzwon noszący inskrypcję: "O König der Glorie komme mit dem Frieden! Anno 1494". 
W roku 1801–1807 prawdopodobnie na skutek groźby zawalenia drewnianej wieży kościół został przedłużony o ok. 3 metry w kierunku zachodnim i dobudowano nową wieżę. W roku 1846 proboszcz Franz Hauptstock przeprowadza modernizację kościoła – wykonany zostaje gipsowy sufit, marmurowa posadzka i nowa zakrystia. Buduje też nową plebanię, która po licznych przebudowach służy do chwili obecnej. 
W związku ze wzrostem liczby parafian na przełomie XIX i XX wieku za czasów proboszcza Richarda Scheicha w latach 1909–1912 przeprowadzona zostaje gruntowna przebudowa kościoła. Zburzone zostaje prezbiterium i kościół zostaje wydłużony w kierunku wschodnim, dobudowane zostają nawy boczne, wykonany nowy sufit i dach na kościele. Podwyższona zostaje również wieża kościelna, aby zachować odpowiednie proporcje. Zmienia się również wyposażenie kościoła. Kościół otrzymuje nowy pozłacany ołtarz, dębowy chór oraz nowe pięknie rzeźbione organy. Do miedzianej kuli znajdującej się na szczycie wieży kościelnej włożony zostaje dokument w informujący, że rozbudowa kosztowała 82.000 marek, cegłę dostarczył Franz Skaletz, konsekracji dokonano 3 czerwca 1913 roku. W tym czasie parafia liczyła 2341 członków. 
Proboszcz Richarda Scheicha wiele dokonań w czasie długiego, bo 32-letniego okresu kierowania parafią. W trosce o poprawę sytuacji gospodarczej swoich parafian, 21 maja 1900 roku zakłada kasę oszczędnościowo-pożyczkową, z której korzystają mieszkańcy Kujakowic Górnych i Dolnych. Pełni funkcję przewodniczącego kasy do czasu opuszczenia parafii w roku 1930. Jako przewodniczący rady szkoły jest inicjatorem budowy nowej szkoły w Kujakowicach Górnych. Kosztem 39 663 marek zostaje oddana do użytku i poświęcona 1 grudnia 1901 roku. 
W latach 1901–1903 prowadzi prace nad utwardzeniem drogi biegnącej z północnej strony Potoku Kujakowickiego, obecna ulica XXX-lecia i 1 Maja. Stara droga częściowo bagnista i nieutwardzona otrzymuje twardą nawierzchnię, prawdopodobnie wtedy zostają posadzone przy niej rosnące do dzisiaj klony. Długość wykonanej ulicy wynosi 5398 metrów, koszt budowy to 72 267 marek. Zakłada spółkę wodną, która zajmuje się odwadnianiem pól i łąk. W czasie jej prowadzenia zostają ułożone dreny na powierzchni 147 ha. Ks. proboszcz Scheich zmarł 23 marca 1940 roku w Paczkowie i tam też został pochowany. 
Następcą zostaje Karl Piechota. Za jego kadencji od roku 1930 do 1950 obejmującej okres II wojny światowej wybudowano stodołę farską, w której obecnie znajduje się sala LZS i sala wiejska. Jego staraniem do Kujakowic w roku 1933 przybyły Siostry Elżbietanki, które do tej pory troszczą się o chorych, opiekują się kościołem parafialnym. 
Powyższe fakty i informacje zawdzięczamy długoletniemu organiście i nauczycielowi szkoły podstawowej w Kujakowicach Dolnych Paulowi Gorzelowi. Przybył on do Kujakowic w roku 1914 i pełnił swoje funkcje nieprzerwanie do roku 1957, kiedy to wyjechał do Niemiec. W wieku 95 lat w roku 1976 otrzymał od prezydenta Republiki Federalnej Niemiec Krzyż Zasługi za pracę nad historią Śląska Opolskiego i historią Kujakowic. Zmarł przeżywszy ponad 100 lat 10 marca 1981 roku. Skrócona wersja pracy wydana w wersjach polskiej i niemieckiej zawartych w jednej książce jest dostępna do nabycia. 
Proboszczami po wojnieie byli ks. Gruchmann, a następnie ks. Michał Zawadecki który zmarł 31 stycznia 1964 roku. W latach 1964–1967 proboszczem jest ks. Krzysztof Wolek z którego inicjatywy przebudowano plebanię, wybetonowano plac przykościelny, wykonano ogrzewanie kościoła i urządzone salkę katechetyczną. Za kadencji ks. Huberta Wursta wybudowano kaplicę cmentarną oraz zakupiono nowe dzwony kościelne w roku 1974.
Szkolnictwo, poczta.
Od bardzo dawna w Kujakowicach istnieją szkoły. Na początku była to jedna szkoła parafialna. Pierwszą pisaną wzmiankę o szkole znajdujemy w protokole wizytacyjnym z roku 1666. Mieściła się ona przy kościele parafialnym. Obecny budynek poczty wybudowany w roku 1865 jest częścią tejże szkoły parafialnej. Obecne budynki szkolne w Kujakowicach Górnych i Dolnych pochodzą z lat 20. i 30. XX wieku.

</doc>
<doc id="1525932" url="https://pl.wikipedia.org/wiki?curid=1525932" title="Jaime Massones de Lima">
Jaime Massones de Lima

Don Jaime Massones de Lima - hiszpański dyplomata żyjący w XVIII wieku.
W latach 1752-1761 był hiszpańskim ambasadorem w Paryżu. 
Geograf Tomas Lopez w latach 1756-1757 ułożył specjalnie dla Massonesa atlas: "tlas Geographico del Reyno de España e Islas Adyacentes, con una breve descripción de sus Provincias" złożony z 21 map.

</doc>
<doc id="1525936" url="https://pl.wikipedia.org/wiki?curid=1525936" title="Félix Fernando Masones de Lima y Sotomayor, 3. książę Sotomayor">
Félix Fernando Masones de Lima y Sotomayor, 3. książę Sotomayor

Félix Fernando Masones de Lima y Sotomayor, III. książę Sotomayor (ur. 1696, zm. 1778) – hiszpański arystokrata i dyplomata.
Jego ojcem był José Masones y Manca, 1. markiz de Isla Roja, a matką Juana de Lima Sotomayor y Noroña. Po matce Felix odziedziczył nazwisko Sotomayor. W 1703 roku król Hiszpanii Filip V Burbon utworzył tytuł księcia Sotomyaor.
W latach 1746–1753 Félix Fernando Masones był ambasadorem Hiszpanii w Lizbonie.
Poślubił Maríę Laurę Masones y Manca. Ich córką była María Ana Alvarez de Sotomayor y Masones, 4. księżna de Sotomayor, która urodziła się w Cagliari 19 kwietnia 1718 roku, 26 kwietnia 1734 roku poślubiła Domingo Manuel Enríquez de Navarra, 4. hrabiego de Ablitas, a zmarła 17 marca 1789 roku.

</doc>
<doc id="1525937" url="https://pl.wikipedia.org/wiki?curid=1525937" title="Juan de Meneses Silva (4. markiz Alconchel)">
Juan de Meneses Silva (4. markiz Alconchel)

Juan de Meneses Silva, 4. markiz Alconchel, 14. hrabia Cifuentes (ur. 29 czerwca 1737 w Wiedniu, zm. 1792) – hiszpański arystokrata i dyplomata.
Jego ojcem był Fernando de Meneses Silva, 3. markiz Alconchel, 13. hrabia Cifuentes (1663-1749), a matką niemiecka arystokratka Katharina Luise, hrabina Rabatta (1710-1781) (jej ojcem był Johann Philipp von Rabatta (ur. 1663), a matką Maria Theresa Strassoldo (1683-1765).
W latach 1789-1790 Félix Fernando Masones był ambasadorem Hiszpanii w Lizbonie.
Poślubił Maríę Bernardę González Castejón y Villalonga, 4. markizę Albaserrada (1741-1775).

</doc>
<doc id="1525940" url="https://pl.wikipedia.org/wiki?curid=1525940" title="Lista odcinków serialu Bracia i siostry">
Lista odcinków serialu Bracia i siostry

Poniżej znajduje się lista odcinków serialu telewizyjnego Bracia i siostry ("Brothers &amp; Sisters") – emitowanego przez amerykańską stację telewizyjną ABC od 24 września 2006 r. W Polsce emitowany od 20 września 2007 przez stację Fox Life.

</doc>
<doc id="1525941" url="https://pl.wikipedia.org/wiki?curid=1525941" title="Gambela">
Gambela

 
Gambela () – miasto w Etiopii, położone nad rzeką Baro. Stolica Regionu Ludów Gambeli. Według danych szacunkowych na rok 2015 liczy 66 100 mieszkańców.

</doc>
<doc id="1525943" url="https://pl.wikipedia.org/wiki?curid=1525943" title="Bernat Antoni de Rocabertí-Boixadors, 8. hrabia Perelada">
Bernat Antoni de Rocabertí-Boixadors, 8. hrabia Perelada

Bernat Antoni I de Rocabertí-Boixadors i Sureda de Sant Martí, 8. hrabia Perelada (lub Peralada) (zm. 1755) – hiszpański dyplomata.
W latach 1753-1755 był ambasadorem Hiszpanii w Lizbonie. Starał się o to by pierwszy minister portugalski markiz de Pombal uznał Hiszpanię za sprzymierzeńca. W Barcelonie stoi jego grobowiec pogrzebowy zbudowany przez Manuela Tramullesa z płaskorzeźbami Ignasi Vailsa.

</doc>
<doc id="1525946" url="https://pl.wikipedia.org/wiki?curid=1525946" title="Farmakolog">
Farmakolog



</doc>
<doc id="1525947" url="https://pl.wikipedia.org/wiki?curid=1525947" title="Henryk Mikolasch">
Henryk Mikolasch

Henryk Mikolasch (ur. 9 grudnia 1872 we Lwowie, zm. 20 lipca 1931 w Tatarowie) – polski artysta fotograf i artysta malarz.
Życiorys.
Był potomkiem znanych lwowskich aptekarzy, właścicieli największej lwowskiej apteki i drogerii „Pod Złotą Głową” – Piotra i Karola Henryka, zrezygnował jednak z prowadzenia rodzinnego interesu i obie firmy sprzedał przed pierwszą wojną światową. Jako młody człowiek zainteresował się fotografią i tej właśnie pasji poświęcił swoją przyszłość. Fotografował od 12 roku życia. W dziedzinie fotografii był samoukiem.
Ukończył studia na Uniwersytecie Lwowskim, uwieńczone doktoratem z filozofii (farmakologia i chemia).
Był wykładowcą i kierownikiem Zakładu Fotografii przy Wydziale Ogólnym Politechniki Lwowskiej. Był pionierem polskiej sztuki fotograficznej, autorem wielu prac teoretycznych. Wykształcił wielu znakomitych polskich fotografów. Był jednym z pierwszych polskich fotografów, którzy wykonywali fotografie barwne (jest autorem słynnego zdjęcia z 1910 roku pod tytułem "Dziewczynka z morelami").
W kręgu jego zainteresowań były różne dziedziny sztuki, m.in.:
Był wielokrotnym uczestnikiem wystaw fotograficznych w kraju i za granicą (przed I wojną światową ponad 20 wystaw), zdobywcą wielu nagród w tej dziedzinie. Do 1910 roku odznaczony na wystawach fotograficznych w Amsterdamie, Paryżu, Wiedniu, Londynie i Budapeszcie. Zdobył złoty medal na I Wielkiej Wystawie Słowiańskiej w Wieliczce (1903)
W latach 1921–1931 wykładał na Politechnice Lwowskiej, gdzie kierował Zakładem Fotografii. Prowadził zajęcia na wydziale inżynierii lądowej i wodnej oraz architektonicznym. Prowadził ćwiczenia z fotografii dokumentarnej i artystycznej, optyki fotograficznej, procesów chemicznych i pozytywowo-negatywowych, estetyki obrazów fotograficznych. Wprowadził technikę bromoleju do wykonywania pozytywów.
Pisał artykuły popularyzujące sztukę fotograficzną. Zawierały one wskazówki dotyczące sztuki fotografowania i uczyły techniki fotograficznej. Był autorem trzech opracowań z dziedziny fotografii:
W 1903 został wybrany na prezesa pierwszego polskiego stowarzyszenia zrzeszającego fotografów – Klubu Miłośników Sztuki Fotograficznej (klub działał od 1891). Z jego inicjatywy Klub przekształcono w 1903 roku w Lwowskie Towarzystwo Fotograficzne, którego był honorowym prezesem. Był członkiem honorowym Polskiego Towarzystwa Miłośników Fotografii w Warszawie, jednym z pierwszych pięciu członków Kapituły Seniorów Fotoklubu Polskiego. Z jego udziałem powstało czasopismo "Wiadomości Fotograficzne". Był jurorem wielu wystaw fotograficznych, konstruktorem aparatów fotograficznych. Eksperymentował z technikami szlachetnymi. Popularyzował fotografię wśród młodzieży. Prowadził lekcje prywatne z zakresu fotografii i wykształcił wielu polskich artystów m.in. Janinę Mierzecką, Zbigniewa Bieniawskiego, Jana Neumana.
W 1910 został wybrany prezesem zarządu Galicyjskiego Towarzystwa Cyklistów i Motorzystów.
Wystawy indywidualne.
W 1973 roku w galerii Związku Polskich Artystów i Fotografików odbyła się wystawa "Henryk Mikolasch i Jemu współcześni" zorganizowana przez jego uczennicę Janinę Mierzecką.
Pochowany na Cmentarzu Łyczakowskim we Lwowie.

</doc>
<doc id="1525948" url="https://pl.wikipedia.org/wiki?curid=1525948" title="Milan Orlowski">
Milan Orlowski

Milan Orlowski (ur. 7 września 1952 w Pradze) – czeski tenisista stołowy występujący przez całą karierę w barwach Czechosłowacji, wicemistrz świata, trzykrotny mistrz Europy.
Srebrny medalista mistrzostw świata w 1985 roku w Göteborgu (w parze z Jindřichem Panským), dwukrotnie był ćwierćfinalistą w grze pojedynczej.
W mistrzostwach Europy dwunastokrotnie zdobywał medale. Był mistrzem Starego Kontynentu indywidualnie (1974), w grze podwójnej (w parze z Gáborem Gergely w 1978), mieszanej (w parze z Iloną Uhlíkovą w 1980).
Dwukrotny tryumfator Europa Top 12 (1977, 1983). Mistrz Europy Juniorów 1969 w grze pojedynczej.

</doc>
<doc id="1525949" url="https://pl.wikipedia.org/wiki?curid=1525949" title="Teodor Balș">
Teodor Balș

Teodor Balș (rum. "Teodor Balș"; ur. 1790, zm. 1857) – kajmakam Mołdawii w latach 1856-1857.
W 1856 po wygaśnięciu siedmioletniej kadencji hospodara mołdawskiego Grzegorza Aleksandra Ghiki został mianowany przez Wysoką Portę kajmakamem Mołdawii – do czasu wyboru nowego hospodara. Jako przedstawiciel środowisk konserwatywnych Mołdawii (głównie bojarów oraz wyższego kleru), popierany przez Austrię, odszedł od polityki Ghiki, który wspierał dążenia do zjednoczenia Mołdawii i Wołoszczyzny w jedno państwo rumuńskie. Balș zwalczał zwolenników unii, likwidował też różne instytucje powołane przez swego poprzednika (w szczególności oświatowe).
Zmarł w trakcie pełnienia urzędu, 1 marca 1857.

</doc>
<doc id="1525950" url="https://pl.wikipedia.org/wiki?curid=1525950" title="Szczupieńczyk karłowaty">
Szczupieńczyk karłowaty

Szczupieńczyk karłowaty ("Epiplatys annulatus") – gatunek słodkowodnej ryby z rodziny Nothobranchiidae. Bywa hodowana w akwariach. Osiąga do 4 cm długości.
Występowanie.
Szczupieńczyk karłowaty żyje w nizinnych strumieniach i bagnach wzdłuż wybrzeży Afryki Zachodniej – od Ghany po Gwineę.
Pożywienie.
Szczupieńczyk karłowaty żywi się wyłącznie żywym pokarmem.
Warunki hodowlane.
Szczupieńczyk karłowaty jest delikatną i małą rybką, która nie nadaje się do akwarium zbiorowego. Ryby te dobrze się czują nawet w niewielkich zbiornikach obsadzonych roślinnością. Woda powinna być miękka i lekko kwaśna. Temperatura wody powinna wynosić ok. 24,5 °C.

</doc>
<doc id="1525951" url="https://pl.wikipedia.org/wiki?curid=1525951" title="Zielony Wierch">
Zielony Wierch



</doc>
<doc id="1525952" url="https://pl.wikipedia.org/wiki?curid=1525952" title="John Hilton">
John Hilton

John Hilton (ur. 25 czerwca 1947) - angielski tenisista stołowy, mistrz Europy. 
Dwukrotny medalista mistrzostw Europy. Życiowy sukces zanotował podczas mistrzostw w 1980 w Bernie zostając mistrzem Europy w grze pojedynczej. Ponadto zdobył srebro w turnieju drużynowym (1978). Czterokrotnie startował w mistrzostwach świata, nie odnosząc jednak tam sukcesów. Najbliżej medalu był podczas mistrzostw świata w Tokio w 1983 roku przegrywając brązowy medal drużynowo z zespołem Węgier.

</doc>
<doc id="1525953" url="https://pl.wikipedia.org/wiki?curid=1525953" title="Mikołaj Vogoride">
Mikołaj Vogoride

Mikołaj Vogoride, także Conachi-Vogoride (rum. "Nicolae Vogoride;" ur. 1820, zm. 1863) – kajmakam Mołdawii w latach 1857–1858.
Biografia.
Był synem Stefana Vogoride. W 1857, po śmierci Teodora Balşa (którego był współpracownikiem), został mianowany, przez Wysoką Portę, kajmakamem Mołdawii – z zadaniem przeprowadzenia wyborów do mołdawskiego "dywanu", który z kolei miał wyłonić kandydata na hospodara. Podobnie jak swój poprzednik, był on zdecydowanym przeciwnikiem zjednoczenia Mołdawii i Wołoszczyzny i wspierany zarówno przez lokalne koła konserwatywne (wielkich bojarów i wyższy kler), jak i Austrię zacięcie zwalczał zwolenników unii. Jego brutalne działania oraz fałszowanie list wyborczych doprowadziło do manifestacji w kraju, co wywołało międzynarodowy spór wokół sprawy uznania ważności przeprowadzonych wyborów. Wiele mocarstw zerwało stosunki dyplomatyczne z Imperium osmańskim, co zmusiło Turków do unieważnienia wyborów i przeprowadzenia ich raz jeszcze, tym razem z poszanowaniem praw opozycji. Przeprowadzone jesienią, przyniosły zdecydowane zwycięstwo unionistom, którzy niemal natychmiast przegłosowali wniosek o zjednoczenie obu księstw rumuńskich. Na początku 1858 dywan został rozwiązany, a sprawą zjednoczenia zajęły się mocarstwa, które opracowały projekt organizacji obu państw, posiadających oddzielnych książąt, lecz także wiele wspólnych instytucji, zatwierdzony w Paryżu w maju tego roku. Wkrótce potem Vogoride został zdymisjonowany, ponieważ zgodnie z postanowieniami mocarstw tymczasową władzę w księstwach miały objąć nowe zarządy.

</doc>
<doc id="1525954" url="https://pl.wikipedia.org/wiki?curid=1525954" title="Epiplatys annulatus">
Epiplatys annulatus



</doc>
<doc id="1525955" url="https://pl.wikipedia.org/wiki?curid=1525955" title="Siły Zbrojne USA">
Siły Zbrojne USA



</doc>
<doc id="1525957" url="https://pl.wikipedia.org/wiki?curid=1525957" title="Tęczanka wspaniała">
Tęczanka wspaniała



</doc>
<doc id="1525966" url="https://pl.wikipedia.org/wiki?curid=1525966" title="Otilia Bădescu">
Otilia Bădescu

Otilia Bădescu (ur. 31 października 1970 w Bukareszcie) - rumuńska tenisistka stołowa, trzykrotna brązowa medalistka mistrzostw świata, pięciokrotna mistrzyni Europy.
Trzykrotnie zdobywała medale podczas mistrzostw świata, a największy sukces odniosła w 1993 roku w Göteborgu zdobywając brązowy medal w grze pojedynczej.
W mistrzostwach Europy szesnastokrotnie zdobywała medale. Była mistrzynią Starego Kontynentu dwukrotnie w grze mieszanej (w parze z Kalinikosem Kreangą w 1992 i w parze z Iliją Lupulesku w 1998) i drużynowo. Największy jednak sukces odniosła w 2003 W Courmayeur zdobywając złoto w grze pojedynczej.
Tryumfatorka prestiżowego turnieju Europa Top 12 (1995). Czterokrotnie (bez sukcesów) startowała w igrzyskach olimpijskich (1992, 1996, 2000, 2004).

</doc>
<doc id="1525968" url="https://pl.wikipedia.org/wiki?curid=1525968" title="Policzna (przystanek kolejowy)">
Policzna (przystanek kolejowy)

Policzna – przystanek kolejowy w Policznej, w województwie podlaskim, w Polsce. Przystanek obsługiwany jest wyłącznie przez pociągi osobowe.
W roku 2017 przystanek obsługiwał 0–19 pasażerów na dobę.

</doc>
<doc id="1525971" url="https://pl.wikipedia.org/wiki?curid=1525971" title="Tęczanka czerwona">
Tęczanka czerwona

Tęczanka czerwona ("Glossolepis incisus") – endemiczny gatunek ryby z rodziny tęczankowatych (Melanotaeniidae). Jest gatunkiem hodowanym w akwarium domowym.
Wprowadzenie.
Po raz pierwszy wzmianki o tym gatunku pojawiły się na początku XX wieku, w roku 1908. Po następnych kilkudziesięciu latach, kiedy to ekspedycja pod kierunkiem Geralda R. Allena prowadziła badania wód w Nowej Gwinei, gatunek został ponownie odnaleziony.
Występowanie.
Tęczanka czerwona żyje w wodach Indonezji, w jeziorze Sentani (prowincja Papua) oraz we wpływających do jeziora rzekach i strumieniach.
Opis.
Ryba stadna, wybarwia się po uzyskaniu 5-6 cm długości. Ubarwienie ciała jest bardziej jednolite z obszarami połyskujących metalicznie łusek znajdującymi się po bokach ciała. Kolor ciała samca czerwony z jego wszystkimi odcieniami, w zależności od stanu emocjonalnego jak i światła odbijanego od ciała, od różowoczerwonego po ciemnoczerwony. Wśród samców zachodzi dominacja jednego samca nad pozostałymi w stadzie, objawiająca się bardziej wyrazistymi kolorami. Ciało wydłużone, bocznie lekko wypłaszczone Oczy jasnoczerwone, płetwy przeźroczyste lekko żółtawe.
W naturze dorastają do 15 cm długości w akwariach nieco mniej, 10 – samica, 12 – samiec.
Dymorfizm płciowy.
Samiec większy w czerwonych kolorach, wraz z upływem wieku coraz silniej się wygrzbieca. Samica o ciele srebrzysto- żółtawo-oliwkowym, łuski żółtozłocistej barwy.
Warunki w akwarium.
Tęczanka czerwona jest rybą towarzyską. W akwarium może wyskakiwać ponad powierzchnię wody, wymaga dużej przestrzeni do pływania oraz roślinność rosnącą po bokach akwarium.
Tarło.
Rozmnażanie odbywa się przez kilka dni w małym stadzie z przewagą samic w proporcji 1:2 (samiec/samica) wśród roślin. Na ich liściach m.in. Nitella flexilis czy mchu jawajskiego składana jest ikra. Aby zapobiec zjadaniu ikry należy wcześniej tarlaki dobrze karmić lub po złożeniu jaj rośliny wymienić przenosząc ikrę do osobnego zbiornika.
Po upływie kolejnego tygodnia następuje wylęg larw narybku. Młode ryby należy karmić drobnym pyłem w postaci planktonu. Młode rosną powoli.
Znaczenie gospodarcze.
Lokalnie jest gatunkiem poławianym do celów kulinarnych.
Linki zewnętrzne.
Zdjęcie samicy tęczanki czerwonej

</doc>
<doc id="1525976" url="https://pl.wikipedia.org/wiki?curid=1525976" title="Glossolepis incisus">
Glossolepis incisus



</doc>
<doc id="1525979" url="https://pl.wikipedia.org/wiki?curid=1525979" title="Anastazy Panu">
Anastazy Panu

Anastazy Panu (rum. "Anastasie Panu"; ur. 1810, zm. 1867 w Wiedniu) – kajmakam Mołdawii w latach 1858–1859.
Biografia.
Jesienią 1858 wybrany, jako kajmakam, wraz z Bazylim Sturdza i Stefanem Catargiu, do trzyosobowego zarządu tymczasowego Mołdawii, którego celem był doprowadzenie do wyboru hospodara. Zwolennik powstania państwa rumuńskiego, wraz ze Sturdzą, doprowadził do usunięcia przeciwnika zjednoczenia Mołdawii i Wołoszczyzny – Catargiu i zastąpienia go przez Jana Cantacuzino. Wkrótce po osiągnięciu celu i wyborze Aleksandra Jana Cuzy na hospodara popadł w chorobę psychiczną, zmarł w Wiedniu.

</doc>
<doc id="1525981" url="https://pl.wikipedia.org/wiki?curid=1525981" title="Bazyli Sturdza">
Bazyli Sturdza

Bazyli Sturdza (rum. "Vasile Sturdza"; ur. 8 listopada 1810 w Bârladzie, zm. styczniu 1870 w Jassach) – kajmakam Mołdawii w latach 1858–1859.
Biografia.
Pochodził z możnej rodziny Sturdzów, z której pochodziło kilku hospodarów mołdawskich. Jesienią 1858 wybrany, jako kajmakam, wraz z Anastazym Panu i Stefanem Catargiu, do trzyosobowego zarządu tymczasowego Mołdawii, którego celem był doprowadzenie do wyboru hospodara. Zwolennik powstania państwa rumuńskiego, wraz ze Sturdzą doprowadził do usunięcia przeciwnika zjednoczenia Mołdawii i Wołoszczyzny Catargiu i zastąpienia go przez Jana Cantacuzino. Po wyborze Aleksandra Jana Cuzy na hospodara pełnił funkcje ministra spraw wewnętrznych i premiera Mołdawii.

</doc>
<doc id="1525982" url="https://pl.wikipedia.org/wiki?curid=1525982" title="Port lotniczy Victoria">
Port lotniczy Victoria

Port lotniczy Victoria (IATA: YYJ, ICAO: CYYJ) – międzynarodowy port lotniczy położony 22 km na północ od Victorii, w prowincji Kolumbia Brytyjska, w Kanadzie.

</doc>
<doc id="1525986" url="https://pl.wikipedia.org/wiki?curid=1525986" title="Otilia Badescu">
Otilia Badescu



</doc>
<doc id="1525987" url="https://pl.wikipedia.org/wiki?curid=1525987" title="Tęczanka neonowa">
Tęczanka neonowa

Tęczanka neonowa ("Melanotaenia praecox") – gatunek ryby z rodziny tęczankowatych (Melanotaeniidae). Jest to ryba hodowana w akwariach.
Występowanie.
Tęczanka neonowa żyje w dorzeczu Mamberamo (Nowa Gwinea).
Pożywienie.
Tęczanka neonowa żywi się mrożonym, drobnym oraz żywym pokarmem.
Warunki hodowlane.
Akwarium powinno posiadać wolną przestrzeń do pływania oraz powinno być porośnięte roślinami, w których tęczanki mogłyby się ukrywać. Najlepiej jak w akwarium nie istnieje zbyt mocny przepływ wody. Ponadto woda powinna być regularnie wymieniana, a filtracja efektywna. Temperatura wody powinna wynosić ok. 27 °C. Nie należy hodować mniej niż sześć osobników, a optymalnie jeśli jest ich powyżej dziesięciu.

</doc>
<doc id="1525990" url="https://pl.wikipedia.org/wiki?curid=1525990" title="Stefan Catargiu">
Stefan Catargiu

Stefan Catargiu (rum. "Ştefan Catargiu;" ur. 1789, zm. 2 września 1866) – kajmakam Mołdawii w 1858.
Biografia.
Jesienią 1858 wybrany, jako kajmakam, wraz z Bazylim Sturdza i Anastazym Panu. W przeciwieństwie do tych dwóch polityków, Catargiu był zdeklarowanym przeciwnikiem zjednoczenia Mołdawii i Wołoszczyzny w jedno państwo rumuńskie. W celu zapobieżenia doprowadzeniu do unii, próbował sabotować obrady kajmakamii, odmawiając współpracy by doprowadzić do kryzysu politycznego; wspierany był przez Austrię i Turcję. Mimo to Sturdza i Panu (popierani przez inne mocarstwa, zwłaszcza Francję) zdołali go po kilku tygodniach usunąć z urzędu i powołać na jego miejsce zwolennika zjednoczenia Jana Cantacuzino.

</doc>
<doc id="1525991" url="https://pl.wikipedia.org/wiki?curid=1525991" title="Melanotaenia praecox">
Melanotaenia praecox



</doc>
<doc id="1525995" url="https://pl.wikipedia.org/wiki?curid=1525995" title="Jan Cantacuzino">
Jan Cantacuzino

Jan Cantacuzino (rum. "Ioan Cantacuzino"; ur. 24 stycznia 1829 w Suczawie, zm. 1897 w Bukareszcie) – kajmakam Mołdawii w latach 1858–1859.
Biografia.
Pochodził z możnego rodu Cantacuzino, który wydał wielu hospodarów Mołdawii i Wołoszczyzny. Jako zwolennik powstania państwa rumuńskiego, jesienią 1858 dołączony do trójosobowego zarządu tymczasowego Mołdawii przez dwóch jego członków: Bazylego Sturdza i Anastazego Panu, po usunięciu zajadłego przeciwnika zjednoczenia Mołdawii i Wołoszczyzny – Stefana Catargiu.

</doc>
<doc id="1526002" url="https://pl.wikipedia.org/wiki?curid=1526002" title="Miecz Herulów">
Miecz Herulów

Miecz Herulów, miecz herulski - w piśmiennictwie bizantyjskim nazwa miecza typu "spatha", używanego zwłaszcza w formacji klibanariuszy.
Wśród kadry oficerskiej i oddziałów gwardyjnych (np. Herulów - stąd nazwa) w VII-VIII wieku popularna była jego modyfikacja tzw. "semispatha" - broń lżejsza i krótsza do finezyjnej szermierki, z otwartą rękojeścią szablową często zoomorficznego kształtu, co było nawiązaniem do dawnych tradycji rzymskich.

</doc>
<doc id="1526005" url="https://pl.wikipedia.org/wiki?curid=1526005" title="USS Nemo">
USS Nemo



</doc>
<doc id="1526007" url="https://pl.wikipedia.org/wiki?curid=1526007" title="Vida Marija Čigriejienė">
Vida Marija Čigriejienė

Vida Marija Čigriejienė-Šapokaitė (ur. 4 października 1936 w Olicie) – litewska lekarka i działaczka społeczna, wykładowczyni, posłanka na Sejm Republiki Litewskiej.
Życiorys.
W 1941 została wraz z matką i siostrą wywieziona na Syberię przez okupacyjne władze radzieckie. Po powrocie na Litwę w 1948 uczyła się w szkole średniej w Ucianie, którą ukończyła w 1955. Podjęła studia na wydziale lekarskim Instytutu Medycznego w Kownie, którego absolwentką została w 1961. Naukę kontynuowała w katedrze ginekologii i położnictwa tej samej uczelni. Przebywała na praktykach zawodowych i naukowych w klinikach uniwersyteckich w Szwecji i Francji.
Od 1961 pracowała jako ginekolog i położnik w szpitalach w Kibartach i Wyłkowyszkach. W 1967 podjęła pracę asystentki w katedrze ginekologii i położnictwa Instytutu Medycznego w Kownie, była również zatrudniona w szpitalu klinicznym w Kownie.
W 1972 obroniła dysertację kandydacką na macierzystej uczelni, a dziesięć lat później została docentem. W latach 1989–1990 była wicedyrektorem katedry, a od 1991 do 2001 pełniła funkcję jej dyrektora. W 1999 złożyła pracę habilitacyjną, uzyskując profesurę z pedagogiki. Od 1999 do 2004 zajmowała stanowisko dyrektora wydziału kliniki uniwersyteckiej w Kownie. Wstąpiła do Litewskiego Związku Lekarzy. Jest autorką ponad 300 publikacji z dziedziny nauk medycznych.
W 2004 została jako kandydatka niezależna wybrana do Sejmu Republiki Litewskiej w okręgu jednomandatowym nr 18 Poniemuń. W parlamencie na początku kadencji przystąpiła do frakcji Związku Ojczyzny. Mandat utrzymała w kolejnych wyborach z 2008. 17 listopada tego samego roku otworzyła i prowadziła pierwsze posiedzenie parlamentu nowej kadencji jako tymczasowa jego przewodnicząca. W 2012 również uzyskała poselską reelekcję z ramienia Związku Ojczyzny, pokonując w okręgu jednomandatowym księdza Jonasa Varkalę. Ponownie jako najstarszy wiekiem poseł otworzyła pierwszą sesję nowego Sejmu z 16 listopada 2012. W parlamencie zasiadała do 2016, pod koniec ostatniej swojej kadencji była deputowaną niezależną.

</doc>
<doc id="1526008" url="https://pl.wikipedia.org/wiki?curid=1526008" title="Motywy LGBT w literaturze">
Motywy LGBT w literaturze

Motywy LGBT w literaturze obecne są od antycznych początków sztuki pisarskiej do współczesności, w której występują coraz częściej, również w innych tekstach kultury – teatrze i filmie. Dzieła te poruszają tematykę „innej” miłości zwykle z jednej z dwóch perspektyw: zewnętrznej, zajmując się jej społecznym odbiorem (często negatywnym) albo wewnętrznej, zajmując się portretowaniem osób LGBT w skali prywatności, emocji i relacji intymnych. Wątki te znaleźć można w wielu dziełach uznanego kanonu lektur głównego nurtu literatury.
W niniejszym haśle uwzględniono te motywy literackie, które dotykają sfery uczuć, miłości i erotyki innej niż heteroseksualna – gejowskiej, lesbijskiej, biseksualnej, transpłciowej, a także te zajmujące się duchową bądź cielesną nieokreślonością seksualną lub jej przemianami.
W starożytności erotyczna relacja między mężczyznami, często mająca również charakter relacji mistrz – uczeń, traktowana była naturalnie. Świadczą o tym m.in. teksty Platona mówiące o pederastii, a w wydaniu poetyckim teksty Safony wielbiącej kobiece piękno. W Biblii mowa jest o homoseksualizmie w kontekście Sodomy i Gomory. Tekst ten interpretowano jednoznacznie jako potępienie stosunków między mężczyznami, a pogląd ten zdecydowanie rzutował na europejskie piśmiennictwo, począwszy od wieków średnich. Jeszcze w wieku XX wątki związków homoseksualnych podlegały cenzurze obyczajowej. Współcześnie, w dobie poprawności politycznej i dyskursu o prawach mniejszości seksualnych, wątki LGBT pojawiają się znacznie częściej, przenikając również, choć nie bez przeszkód i kontrowersji, do kultury popularnej, w tym nawet do komiksów. Przegląd tych wątków w literaturze stanowi dobrą ilustrację przemian kulturowych i zmienności poglądów na odmienność seksualną w ciągu wieków.
Starożytny Egipt.
Mitologia z Tekstów Piramid.
Jednym z egipskich kosmogonii jest mit o bogu nazywanym Atum, praprzodku wszystkich bogów. Był on istotą posiadającą w sobie pierwiastek męski i żeński. Pierwszą parę bogów Atum spłodził w akcie masturbacji i dokonaniu samozapłodnienia własnym nasieniem, po czym wypluł boga Szu, zaś boginię Tefnut wykaszlał.
Wśród mitów pochodzących z Tekstów Piramid jest opowieść o homoseksualnym zdarzeniu między nieustannie rywalizującymi między sobą Setem i Horusem. Set był bratem Ozyrysa, który uosabiał męską żywiołowość. Jego przeciwieństwem był Horus, syn Ozyrysa. Set miał dokonać gwałtu i złożyć między pośladkami Horusa swoje nasienie. Ten jednak nie doznał uszczerbku, ponieważ zebrał nasienie Seta. Udał się następnie po pomoc do Izydy, swej matki, która uknuła podstęp, by się zemścić. Kazała Horusowi napełnić naczynie swoim nasieniem. Zawartość naczynia dodała do potrawy przyrządzonej dla Seta. W ten sposób to Set, a nie Horus został zanieczyszczony cudzym nasieniem. Obaj skłóceni bogowie stanęli przed sądem Ozyrysa. Set domagał się władzy, twierdząc, że Horus nie może być władcą, ponieważ zrobiono mu "męską czynność". Syn Ozyrysa odparł, że jest odwrotnie, bo to Set ma w sobie jego nasienie i był w stanie to udowodnić.
Księgi Umarłych.
Dla starożytnych Egipcjan zbiór modlitw, zaklęć, formuł magicznych spisanych na papirusach włożonych do sarkofagu lub na ścianie grobowca miał zapewnić zmarłemu pomyślne pokonanie wszystkich etapów drogi w zaświaty i uzyskanie nieśmiertelności. W każdej z Ksiąg umarłych można przeczytać podobne wyznania tzw. spowiedzi negatywnej, jak te pochodzące z papirusu kapłana pisarza Neferhotep, przechowywanego w Muzeum Czartoryskich w Krakowie:
Należy przy tym zaznaczyć, że sam stosunek homoseksualny nie był wówczas uważany za akt miłosny, lecz jako manifestacja dominacji jednego mężczyzny nad drugim. Stosunek taki mógł być haniebny tylko dla strony pasywnej, ponieważ oznaczał uległość, poddanie się. Dla strony aktywnej był wręcz manifestacją męskości lub formą okazania pogardy lub poniżenia.
Mitologia starożytnych Sumerów.
Miłość Gilgamesza i Enkidu.
"Epos o Gilgameszu" jest babilońsko-asyryjskim dziełem z 2300-2200 roku p.n.e. sławiącym dzieje Gilgamesza, półboskiego władcy sumeryjskiego oraz jego przyjaciela-człowieka, Enkidu. Według eposu obaj byli początkowo zaciętymi wrogami – Enkidu stworzyli z gliny bogowie, aby powstrzymał surową rękę Gilgamesza – władcy tyranizującego lud Uruk. Początkowo był on kudłatym barbarzyńcą o nadludzkiej, zwierzęcej sile, który zamieszkał na pustyni, razem ze zwierzętami. Aby pojmać Enkidu, Gilgamesz posłał najpierw kurtyzanę Szamchad, aby go uwiodła. Enkidu ulegał jej przez sześć dni, co sprawiło, że odkrył w sobie człowieczeństwo, a zwierzęta odtąd uciekały od niego. Gilgamesz miał w tym czasie proroczy sen o wojowniku z gwiazd, który mu dorównywał we wszystkim. Jego matka tak tłumaczy sen:
Enkindu pozbawiony zwierzęcej mocy pozwolił się zaprowadzić do cywilizacji i przywieść przed oblicze Gilgamesza. Obaj herosi natychmiast starli się w zapasach. Długotrwała walka nie została rozstrzygnięta, a Gilgamesz i Enkidu stali się przyjaciółmi. Ich przyjaźń miała w sobie akceptowalne społecznie : wobec panującego wówczas matriarchatu, Gilgamesz prowadzi Enkidu do matki, która czyni go synem i jego bratem.
Epos w dalszej części sławi obydwu podczas polowań i walk. Enkidu musiał umrzeć ze względu na rolę, jaką odegrał w zabiciu Humbaby i niebiańskiego byka oraz zazdrość bogini Isztar o Gilgamesza – po ciężkiej chorobie zesłanej przez bogów, Enkidu zmarł w ramionach przyjaciela. Gilgamesz przez długi czas opłakiwał Enkidu, nie pozwalając pochować zmarłego. Na skale wyrył dla potomnych swoje imię i Enkidu. Gilgamesz próbował zdobyć dla Enkidu ziele nieśmiertelności, co jednak ostatecznie nie udało się. Najstarsze poetyckie dzieło literackie tak opisuje rozpacz Gilgamesza:
Antyczne mity Greków.
Literatura i filozofia starożytnej Grecji ma swoje źródła w mitach, w których pojawiają się również konteksty związane z LGBT, w tym również takie, które powracają w nowożytnych dziełach literackich. Z antycznych dzieł wymienić można tu dzieła Owidiusza, Homera i Wergiliusza; z późniejszych choćby Goethego i jego wiersz "Ganimedes" z 1774 r. Wiele spośród antycznych wątków pojawia się także w homoerotycznej poezji współczesnego twórcy Konstandinosa Kawafisa.
Zeus i Ganimedes.
Mity greckie przekazały nam, że sam władca bogów olimpijskich Zeus wśród rozlicznych przygód miłosnych miał inspirowane erotycznie zauroczenie pięknym Ganimedesem. Miał być on synem króla Trosa (od którego imienia wywodzi się nazwa Troi) i najpiękniejszym młodzieńcem na ziemi. Zamieniając się uprzednio w orła, Zeus porwał młodzieńca z równiny trojańskiej na Olimpi uczynił swoim kochankiem i nieśmiertelnym podczaszym bogów. Wątek ten pojawia się w "Iliadzie" (XX.231-235), w "O bogach" Apollodorosa (III.12.2) w "Eneidzie" (V.252) Wergiliusza i "Przemianach" (X.155) Owidiusza.
Platon w "Fajdrosie" (79) podpierał mitem o Ganimedesie własne uczucia, jakie żywił wobec swoich uczniów, jednak już w "Prawach" (I.8) potępiał homoseksualizm jako niezgodny z naturą i dyskredytował mit jako czysty wymysł. Do homoseksualnej relacji Zeusa i Ganimedesa wielokrotnie nawiązywali, nierzadko w bardzo jednoznaczny sposób, Rzymianie – Marcjalis (m.in. w epigramach II 43 i IX 36) oraz Juwenalis. Wśród współcześniejszych twórców można wspomnieć wymienionych na wstępie Goethego i Kawafisa.
Apollo i Hiacynt oraz Tamyris.
Pięknym młodzieńcem, który oczarował boga, miał być również Hiacynt (Hiakintos), spartański książę, w którym zakochał się Apollo. Bóg tak go sobie upodobał, że nauczał młodzieńca strzelania z łuku oraz grania na cytrze. Miłość zakończyła się tragicznie, gdy oblubieniec zginął raniony przez boga przez przypadek dyskiem. Według innej wersji to Zefir, zazdrosny o chłopca, skierował lot dysku tak, aby trafił go śmiertelnie w głowę.
Według jeszcze innych przekazów w Hiacyncie zakochał się wcześniej poeta Tamyris, który miał być według mitu pierwszym mężczyzną, który zalecał się do osoby tej samej płci. Rywalizował z Apollem o wdzięki Hiacynta i przechwalał się przy tym, że potrafi piękniej śpiewać niż same muzy. Apollo złośliwie doniósł o tym muzom, które pozbawiły poetę głosu, wzroku i umiejętności gry na harfie. Różne wersje tej opowieści znamy z "Iliady" (II.595-600), "Rozmowy bogów" Lukiana (14), "Wędrówek po Helladzie" Pauzaniasza (księga III.1.3) i "O bogach" Apollodorosa (1.3.3).
Pelops i Posejdon.
Kochankami byli również królewicz Pelops i władca mórz Posejdon. Pelops był synem króla Tantala, który padł ofiarą swojego ojca – zabity miał być podany na ucztę bogom olimpijskim. Po ukaraniu ojca Zeus postanowił ponadto przywrócić Pelopsa do życia. Nakazał Hermesowi zebrać wszystkie członki syna Tantala. Zagotowano je ponownie w tym samym kotle, po czym Zeus wypowiedział zaklęcia, a Mojra Kloto na powrót złączyła wszystkie członki. Z kotła wyłonił się młodzieniec tak wielkiej urody, że Posejdon z miejsca się w nim zakochał i uwiódł na Olimp w rydwanie zaprzężonym w złote rumaki. Król mórz mianował go swym podczaszym i kochankiem, jak wcześniej Zeus Ganimedesa oraz odtąd stale raczył ambrozją. O historii tej wspomina "Pierwsza Oda Olimpijska" Pindara (I.37 i nast.), "O bogach" Apollodorosa (II.3), "Charidemus" Lukiana (7), "Przemiany" Owidiusza (VI.406), "O Likofronie" Jana Tzetzesa (152) oraz "Wędrówki po Helladzie" Pauzaniasz (księga V.13.3).
Minos i jego bracia.
Owocami romansu Zeusa i Europy porzuconej przez boga na Krecie było trzech synów: Minos, Radamantys i Sarpedon. Gdy matka poślubiła króla Krety, Asteriona, a ich małżeństwo okazało się bezdzietne, król adoptował chłopców. Według mitu bracia po dojściu do pełnoletności zakochali się równocześnie w pięknym chłopcu, Miletosie, synu Apollina i nimfy Arei. Zauroczenie doprowadziło do kłótni między braćmi, a chłopiec ostatecznie odwzajemnił uczucie Sarpedona. Doprowadziło to do tego, że Minos wygnał Miletosa z wyspy, który uszedł z niej wraz z wielką flotą do Karii w Azji Mniejszej, gdzie założył miasto Milet. Według innych wersji, chłopcem, który wywołał kłótnię braci, był Antymnios, syn Zeusa i Kasjopei lub Fojniks.
Opowieść o miłości trzech braci do chłopca opisali m.in. Diodor Sycylijski (IV.60), Apollodos (III.i.2), Owidiusz w "Przemianach" (IX.442) oraz Antoninus Liberalis w "Zbiorze przemian" (30).
Kochankowie Heraklesa – Jolaos, Hylas i Eurysteus.
Homoseksualne stosunki miały łączyć mitycznego herosa Heraklesa z jego towarzyszami: Jolaosem, Hylasem oraz Eurysteusem. Zażyłość ta oraz zbytkowna zbroja Heraklesa miały tłumaczyć tebańskie zwyczaje wojskowe. Jalaos był siostrzeńcem Heraklesa, który asystował przy dwunastu pracach jako powożący rydwanem albo noszący Heraklesowi tarczę. Hylas Dryopejczyk był Argonautą i synem króla Tejodamosa i nimfy Menodike, którego Herakles porwał rodzicom, gdy Hylas był jeszcze niemowlęciem. Eurysteus to król Teb znany z tego, że to on dyktował Heraklesowi dwanaście prac.
O miłości Heraklesa do Hylasa wspomina Teokryt w jednej spośród "Sielanek" zatytułowanej "Hylas" oraz Apollonios z Rodos w dziele "Argonautica".
Lajos i Chrysippos.
Mitologiczny Lajos, tebański król, małżonek Jokasty i ojciec Edypa, uwiódł i porwał pięknego chłopca Chrysipposa. Chłopiec ten uchodził za syna króla Pelopsa i Hippodamei. W rzeczywistości miał być nieślubnym synem Pelopsa i nimfy Astychone. Lajos, wygnany z Teb, gościł w Pizie u Pelopsa. Wówczas poznał Chrysipposa, którego uczył sztuki powożenia rydwanem i zakochał się w nim. Gdy wyrok banicji na Lajosie został unieważniony, wywiózł on chłopca z Igrzysk Nemejskich na swym rydwanie i uprowadził do Teb jako swojego nałożnika.
Bogini Hera, będąca patronką wierności małżeńskiej, zesłała na Tebańczyków Sfinksa, aby spustoszył polis za to, że nie potępili oni bluźnierczej miłości swojego władcy. Samego Lajosa dosięgła kara, gdy znalazł śmierć z ręki Edypa, który nie rozpoznał w nim ojca. Chrysippos miał popełnić samobójstwo ze wstydu, według innej wersji został zabity przez swoich przyrodnich braci – Attreusa i Tiestesa nasłanych przez Hippomadeję albo że to ona sama go zabiła w obawie przed pominięciem swoich synów w sukcesji.
Mit uczynił Teby źródłem pederastii. Czasem rozumiano ją w tym przypadku z negatywną konotacją, która stąd miała szerzyć się na świat jako grzech i zagrożenie społeczne. Niektórzy utrzymywali zaś, że właśnie Lajos, a nie Tamyris czy Minos, był pierwszym greckim pederastą i dlatego Tebańczycy nie tylko nie potępiali miłości między mężczyznami, ale z tego powodu utworzyli Święty Zastęp wojowników, składający się z chłopców i ich miłośników. O historii Lajosa i Chrysipposa można przeczytać m.in. u Apollodorosa w "O bogach" (III.5.5), w "Fabulae" Hygina (85 i 271), u "Uczcie mędrców" Atenajosa (XIII.79), "Żywotach" Plutarcha (33) i "Varia historia" Aeliana (XII.5).
Hermafrodyta i Androgyne.
Hermafrodyta w tradycji starożytnej był androgynicznym bóstwem czczonym m.in. na Cyprze i Rodos. W mitologii występuje jako postać młodzieńca, syna Hermesa i Afrodyty, w którym zakochała się nimfa Salmakis. Gdy ten pozostawał nieczuły na zaloty, nimfa uprosiła bogów, aby złączyli ją z nim w jedną istotę o cechach obydwu płci. Podaje się również wersję o Hermafrodycie jako urodzonej, dwupłciowej istocie o wyglądzie młodzieńca o kobiecych piersiach i długich włosach. Obecność Hermafrodyty w mitach, podobnie jak Androgyne, czyli kobiety z męską brodą, wyjaśnia się religijnym i społecznym przejściem z systemu matriarchalnego do patriarchatu.
O Hermafrodycie wspominają m.in. Diodor z Sycylii w "Bibliotece historycznej" (4.6) i Pindar w scholi do "Ód pytyjskich" (VIII.24).
Achilles i Patrokles.
Z mitologii greckiej pochodzi również postać Achillesa, bohatera "Iliady", o którym wiadome było, że wielką miłością obdarzał najpierw Patroklesa, a po jego śmierci Poliksenę. Homer wprawdzie nie wspomina o erotycznych szczegółach, jednak według niektórych interpretacji można się w tych uczuciach doszukiwać pewnej ambiwalencji. Interpretacja taka opiera się o podobieństwo do sumeryjskiej pary Gilgamesz – Enkidu: dwaj nierozłączni wojownicy, śmierć jednego z nich i rozpacz drugiego, który nie pozwala pochować kochanka. O uczuciu łączącym Achillesa i Patroklesa, dużo głębszym niż tylko braterska przyjaźń, pisał Ajschylos w "Myrmidionach". O pewnym utrwaleniu się takiego postrzegania związku dwóch wojowników świadczy przypadek Aleksandra Macedońskiego, który mówił o swoim związku z Hefajstionem jako o nowym wcieleniu Achillesa i Patroklesa.
Literatura starożytnej Grecji.
Oprócz wymienionych wcześniej dzieł mitograficznych, wątki dotyczące LGBT pojawiają się w wielu innych, pozamitologicznych utworach, przy czym zdecydowana większość znanych nam do dzisiaj tekstów dotyczy homoseksualnej miłości męskiej.
Poezja Teognisa z Megary.
Pierwsze znane teksty homoerotyczne Grecji to ostatnie 164 wersy (tzw. Księga II) zespołu utworów poetyckich przypisywanych Teognisowi z Megary. Zostały napisane w IV wieku p.n.e. i stanowią szereg krótkich wierszy adresowanych do chłopców lub wyznających uczucia związane z nimi.
Komedie Arystofanesa.
Homoseksualizm dostarczał wiele materiału humorystycznego dla Arystofanesa (446-385 p.n.e.). Znanych jest wiele motywów w jego komediach, jawnie odwołujących się do homoseksualnej seksualności, którą Arystofanes traktował jako swego rodzaju arystokratyczny libertynizm. Pojawiają się one w jakimś stopniu w każdej z zachowanych komedii Arystofanesa. Żartował sobie z takich praktyk czasem w dość grubiański sposób. W komedii "Pokój" wspomina o włóczeniu się jednego z bohaterów po palestrach i wabieniu chłopców. W "Ptakach" jedna z postaci planuje spotkanie z pięknym chłopcem. W "Rycerzach" postać Sługi rzuca niewybrednym epitetem seksualnym (w. 433), a karykaturalny Kiełbaśnik przekonując Luda o swym oddaniu, porównuje je do zalotów do młodzieńca (w. 746-752). Wielokrotnie też otwarcie wyśmiewa obywateli wymienianych przez niego z imienia, a znanych z upodobań do tej samej płci – Kleonima i Klejstenesa. Drwi z nich m.in. w komedii "Rycerze" (w. 979, 1397 i 1398) jak i w późniejszych "Chmurach" (w. 405 i 409).
Dzieła Platona.
Platon w dwóch dziełach "Uczta" i "Fajdros" poświęca miłości między mężczyznami wiele miejsca. Homoseksualną miłość wzbudzoną przez piękno zmysłowe traktuje jako punkt wyjścia dla swojej metafizyki.
Krytyczne podejście Ksenofonta i Arystotelesa.
W "Historii greckiej" napisanej przez Ksenofonta, ucznia Sokratesa, znaleźć można fragmenty związane z pederastią w rozumieniu starożytnym, czyli usankcjonowanego obyczajami związku między mężczyzną a młodzieńcem. W księdze IV wspomina taki związek między Eualkesem, synem Atenajosa, a synem króla Parapity. Pod koniec tej samej księgi nadmienia też o mężnym Anaksibiosie, osłaniającym odwrót wojsk, przy którym zginął również jego kochanek. Z dzieła Ksenofonta wynika, że kochanków miewali również żonaci starożytni Grecy. Wspomina o tym w księdze VI przy relacji z okoliczności zabójstwa Aleksandra. Większy fragment dotyczący uczuć między mężczyznami znajduje się w księdze V. Opisana jest w niej historia miłości Archidamosa, syna Agesilaosa do pięknego młodzieńca Kleonymosa, która to miłość doprowadziła do ocalenia jego ojca, Sfodriasa. Ocenia się, że fragment ten jest odbiciem poglądów Ksenofonta na temat wartości wychowawczych miłości do pięknych chłopców.
Nieco później Ksenofont wyraził zupełnie odmienne opinie, pisząc replikę do Platońskiej "Uczty". Zdecydowanie negatywne zdanie miał zaś na ten temat Arystoteles, który w "Etyce Nikomachejskiej" zaliczył homoseksualizm do chorób i porównywał z wynaturzeniami takimi jak kanibalizm i okrucieństwo. Z jego punktu widzenia miłość między mężczyznami stanowiła "antynaturę".
Mowy Ajschinesa.
"Przeciw Timarchosowi" to najistotniejsza z zachowanych mów Ajschinesa, będąca mową oskarżycielską przeciwko jednemu z ateńskich polityków. W 346 r. p.n.e. niejaki Timarchos posądzany był o zachowanie niegodne dla sprawowania funkcji publicznych. Sprawa stanowiła jeden z wątków wieloletniego politycznego sporu pomiędzy Ajschinesem a Demostenesem. Występkiem, jakiego miał się dopuścić Timarchos, było sprzedawanie swojego ciała za pieniądze w młodości. Ajschines dyskredytuje swoich przeciwników politycznych, opowiadając ze szczegółami i ubarwieniami związki młodego Tymarchosa najpierw z pewnym lekarzem w Pireusie, później zaś kolejno z Migolasem, Antyklesem i Pittakosem.
Epigramaty greckie.
Homoseksualnej erotyce poświęcono wiele epigramatów greckich. Włączane były do kolejnych antologii poetyckich. Należy do nich m.in. "Wieniec" autorstwa Meleagra z Gadary (ok. 60 rok p.n.e.). "Antologia Grecka", zebrana przez Konstantinosa Kefalosa (X w. n.e.), zawiera ich ponad 300, kolejna to "Antologia Planudejska" oraz inne pomniejsze zbiory. Wśród autorów tych epigramatów wymienia się m.in. Stratona z Sardes i jego "Muzę chłopięcą" zamieszczoną w "Antologii Palatyńskiej". Straton zyskał też sławę jako autor antologii epigramatów o miłości homoseksualnej, która zawierała jego własne utwory i utwory innych poetów greckich m.in. Alkajosa z Mityleny, Kallimacha z Cyreny i Meleagera z Gadary.
Poezja Safony.
Miłość lesbijską w antycznej poezji greckiej reprezentowała Safona, choć jej utwory o tej tematyce znamy tylko fragmentarycznie. W całości znany jest zaledwie jeden z jej wierszy wielbiący kobiece piękno pt. "Do dziewczyny". Wiersz zachował się dzięki temu, że został przytoczony przez krytyka z okresu rzymskiego. Zachowanym czterem fragmentom poetyckim o podobnej tematyce nadano tytuły "Attis", "Anaktoria", "Wianki" i "Pożegnanie".
Opis Świętego Zastępu u Plutarcha.
W rozdziale 18 "Pelopidasa" Plutarcha mowa o Świętym Zastępie stworzonym w 371 p.n.e. przez Tebańczyków do walki ze Spartą. Według Plutarcha składał się on z 300 hoplitów, zawodowych żołnierzy tebańskich podzielonych na oddane sobie dwójki, które wspierały się w walce z przeciwnikiem. Byli tak świetnymi wojownikami, ponieważ nie tylko stale się szkolili, ale łączyła ich także miłość.
Z kolei w "Żywotach równoległych" Plutarch z Cheronei ukazuje podziw, jaki wzbudził „batalion kochanków” u jego zwycięzcy:
Prawodawcze teksty Solona i Likurga.
Prawodawca ateński Solon (ok. 635-560 p.n.e.) zalecał miłość do chłopców jako najbezpieczniejszą formę zaspokojenia seksualnego, która oddziaływała wychowawczo poprzez przebywanie chłopców z ich przyjaciółmi. Uważał przy tym homoseksualną erotykę za zbyt wzniosłą dla niewolników i im jej zakazał. Kodyfikacja Likurga, spisana w 594 r. p.n.e. w Sparcie, uznawała miłość pederastyczną za cnotę.
Późnohelleński homoseksualizm według Atenajosa.
Żyjący na przełomie II i III w. n.e. Atenajosa z Naukratis jest autorem 15-częściowego dzieła "Uczta mędrców" ("Deipnosophistae"), przedstawiającego obyczajowość grecką jego epoki. W księgach XII ("Kochankowie sławnych ludzi") i XIII ("Miłość do chłopców") tekst ten w niezwykle jasny sposób portretuje homoseksualizm późnego hellenizmu okresu rzymskiego. Jest on tam tematem obszernej dyskusji pomiędzy tytułowymi mędrcami: Alkibiadesem, Charmidesem, Autolykosem, Pauzaniaszem i Sofoklesem. Ponadto w tekście przywołano dotykające tej samej tematyki liczne dzieła literackie i obecnie zaginione sztuki, takie jak utwory Difilosa z Synopy, Heraklidesa z Pontu, Kratinosa, Ajschylosa i Sofoklesa.
Lukian z Samosat i jego dzieła.
W dialogu "Bogowie miłości" Lukiana z Samosat rozważane są wady i zalety miłości do kobiet i miłości do mężczyzn. Adwersarzami w dyskusji oraz rzecznikami przeciwstawnych namiętności są dwaj mężczyźni – Charikles z Koryntu, któremu towarzyszy chór tancerek i muzykantek, oraz Kallikratidas z Aten otoczony świtą pięknych młodzieńców. Obaj przytaczają szereg argumentów na obronę swoich tez. Arbiter powołany przez narratora rozstrzygnie:
Starożytny Rzym.
Homoerotyczne sceny na srebrnym rzymskim kielichu z I w. n.e., tzw. pucharze Warrena w zbiorach Muzeum Brytyjskiego
Satyryki Petroniusza.
Z I w. n.e. pochodzi utwór "Satyryki", za którego autora uznawany jest Petroniusz. Główni bohaterowie to młodzieńcy Enkolpiusz (jest on narratorem utworu) i Asciltus oraz ich wspólny młodszy kochanek Giton. Młodzieńcy przemierzają Rzym z czasów Nerona i są obiektem zainteresowania kobiet i mężczyzn. Gdy Enkolpiusz odważy się pokochać Gitona, ściągnie na siebie skutki wcześniejszej klątwy boga Priapa i popadnie w impotencję.
Twórczą adaptację tej powieści dał w 1969 w filmie "Satyricon" Federico Fellini, który zachował wątki homoseksualne tego utworu.
Żywoty Cezarów Swetoniusza.
Pewne opinie dotyczące homoseksualizmu znajdują się w "Żywotach Cezarów", relacjach o pierwszych cesarzach rzymskich Swetoniusza. Autor podnosi tę kwestię, czyniąc z takich praktyk zarzut, gdy chce kogoś skrytykować. Bez ogródek opisuje zażyłość między królem Nikomedesem IV, a młodym Juliuszem Cezarem, który miał być "partnerem i rywalem królowej w królewskim łożu". O cezarze Auguście pisał, że cenił swoje „usługi” na trzy tysiące sztuk złota, o Tyberiuszu zaś, że był sadystą, który miał adoptować młodych chłopców i okrutnie ich wykorzystywać, w podobnym tonie również o Neronie i jego następcy Galbie. W sumie przypisał czternastu z piętnastu pierwszym przywódcom rzymskim homoseksualizm, czyniąc z niego zarzut i dowód na upadek moralny.
Obrazki obyczajowe w epigramach Marcjalisa.
Marek Waleriusz Marcjalis znany z ciętego języka i zmysłu obserwacji utrwalił w epigramach wiele scen z życia Rzymian swoich czasów. Wśród nich jest wiele odniesień do obyczajów homoseksualnych przejętych z kultury greckiej. W 43 epigramacie z II księgi, ganiąc pewnego człowieka za skąpstwo, wypomina mu:
Gdzie indziej wzdycha do pięknego młodzieńca:
lub opisuje wymarzone wdzięki:
W innym czyni przytyk:
W podobnej tematyce pisane są epigramy VI 29, VIII 46, IX 36, X 66, XI 45, XII 56. Aluzje homoseksualne zawierają ponadto I 88, II 55, IX 59, IX 73, X 102, XI 15, XI 23, XI 78, XI 104, XII 46 (47). Są też strofy dotyczące miłości lesbijskiej:
Tora i tradycja judaistyczna.
Święte teksty judaizmu jednoznacznie klasyfikują homoseksualizm jako zło, zajmując się przy tym jedynie relacjami między mężczyznami. Mimo to pewne fragmenty Starego Testamentu interpretowane są przez niektórych jako związków między osobami tej samej płci.
Księga Kapłańska i Księga Powtórzonego Prawa.
Księga Kapłańska wyraża negatywną opinię w najmocniejszym sformułowaniu, w jakim tylko można:
Stary Testament wymienia homoseksualizm razem ze składaniem ofiar z dzieci i traktuje zakaz kontaktów homoseksualnych nie tylko jako zakaz prawny, ale również negatywnie klasyfikuje jego wartość, przekazując odrazę. Użyte w powyższych sformułowaniach słowo "to'evah" (תּעבה ,תּועבה, "obrzydliwość") pojawia się w innych miejscach m.in. wobec bałwochwalstwa, prostytucji sakralnej, magii, wróżbiarstwa. Starotestamentowe zakazy dotyczą również ubioru:
Sodoma w Księdze Rodzaju.
W Księdze Rodzaju (19,1-29) znajduje się opowieść o mieszkańcach Sodomy i Gomory, którzy oprócz przeróżnych niegodziwości, praktykowali homoseksualizm. Dwaj aniołowie, pod postacią "mężów", przysłani do Sodomy przez Boga byli goszczeni przez Lota. Gdy mieszkający w Sodomie młodzi i starzy mężczyźni dowiedzieli się, że Lot ma gości, zaczęli schodzić się ze wszystkich stron i otoczyli dom:– "Gdzie są ci ludzie, którzy przyszli do ciebie tego wieczoru? Wyprowadź ich do nas, abyśmy mogli z nimi obcować!"
Lot stanął w obronie gości, gotów nawet oddać napastnikom w zamian swoje dwie niezamężne córki, aby zrobili z nimi, "co tylko zechcą". Napastnicy wdarli się mimo to do domu siłą, lecz wkrótce spotkała ich kara, gdyż zostali oślepieni. Aniołowie uniknęli napastowania, a niebawem na całą Sodomę spadła klęska – zginęła pod deszczem siarki i ognia.
Krytyka przywódców w Księdze Izajasza.
Homoseksualizm nazwany grzechem sodomskim pojawia się jeszcze raz, w Księdze Izajasza (3,8-9) w kontekście jego krytyki przywódców narodu izraelskiego:
Prorok Izajasz tymi słowami oznajmił, że ściągnęli oni na siebie gniew Boży, ponieważ nie tylko praktykowali grzech sodomski, ale jawnie się z nim obnosili, a upadek Izraela, a w konsekwencji rozproszenie dziesięciu plemion jest tego skutkiem. W dwunastym wersie doszukiwano się kontynuacji tej myśli:
Związek Dawida i Jonatana.
Obie Księgi Samuela zawierają opis relacji między Dawidem i Jonatanem. Dwaj młodzi mężczyźni poznali się po tym, jak Dawid powalił procą olbrzymiego mocarza, Goliata, pochodzącego od aniołów. Zwycięski Dawid niosący głowę pokonanego przeciwnika stanął przed obliczem króla Saula i jego syna Jonatana i przedstawił się jako syn jego sługi – "Kiedy [Dawid] właśnie przestał przemawiać do Saula, dusza Jonatana przylgnęła całkowicie do duszy Dawida. Pokochał go Jonatan tak jak samego siebie. Od tego również dnia Saul zabrał go do siebie i nie pozwolił mu już wrócić do domu ojcowskiego. Jonatan zaś zawarł z Dawidem przymierze, umiłował go bowiem jak samego siebie. Jonatan zdjął płaszcz, który miał na sobie, i oddał go Dawidowi, jak i resztę swojego stroju – aż do miecza, łuku i pasa." (1 Księga Samuela 18,1-4)
Dawida spotkały zaszczyty ze strony króla. Gdy wojska wracały z wojny, witały ich tłumy tańcem i śpiewami: "Pobił Saul tysiące, a Dawid dziesiątki tysięcy" (1 Sm 18,7). Wzbudziło to w Saulu zazdrość. Ostatecznie postanowił zgładzić Dawida: "Saul namawiał syna swego, Jonatana, i wszystkie sługi swoje, by zabili Dawida. Jonatan jednak bardzo upodobał sobie Dawida." (1 Sm 19,1) Jonatan nie tylko nie wykonał polecenia ojca, ale ostrzegł Dawida i ukrył go. Potwierdził przy tym swoje uczucia: "Jeszcze raz zaprzysiągł Jonatan Dawida w imię wielkiej miłości ku niemu, kochał go bowiem jak samego siebie." (1 Sm 20,17) Po pewnym czasie zrzekł się nawet na rzecz Dawida praw do dziedziczenia tronu po ojcu: "Nie obawiaj się, bo nie wytropi cię ręka mojego ojca. Ty będziesz panował nad Izraelem, ja zaś będę drugim po tobie. (...) obydwaj związali się przymierzem wobec Pana." (1 Sm 23,17-18) "Saul rozgniewał się bardzo na Jonatana i rzekł mu: O, synu kobiety przewrotnej! Alboż to ja nie wiem, że wybrałeś sobie syna Jessego na hańbę swoją i na hańbę łona swej matki?" (1 Sm, 30:30) Wskutek wrogości ojca, dwóm młodzieńcom przyszło się rozstać: "Dawid (...) padł twarzą na ziemię i trzykroć złożył głęboki pokłon. Nawzajem się ucałowali i płakali nad sobą. Dawid nawet głośno szlochał." (1 Sm, 20,41) Po pewnym czasie Jonatan umiera. Dawid wznosił żałobne pieśni:
Według niektórych jest przykładem związku miłosnego, tradycyjni biblioznawcy widzą w tym jedynie przykład wielkiej przyjaźni między dwoma mężczyznami i odrzucają interpretację erotyczną.
Związek Rut i Noemi.
Historię związku Rut i jej teściowej Noemi zawiera Księga Rut. Rut ślubowała Noemi dozgonną wierność: "Gdzie ty pójdziesz, tam ja pójdę, gdzie ty zamieszkasz, tam ja zamieszkam, twój naród będzie moim narodem, a twój Bóg będzie moim Bogiem. Gdzie ty umrzesz, tam ja umrę i tam będę pogrzebana." (Księga Rut 1,16-17). Literatura biblistyczna w większości stoi jednak na stanowisku, że Rut i jej teściową Noemi łączyła jedynie przyjaźń. Niemniej zwraca się uwagę, że Rut i Noemi mógł łączyć związek seksualny, opierając się na spostrzeżeniu, że w oryginale hebrajskim "Księgi Rut" (Rt 1,14) użyto słowa "dabaq", a słowo to zostało również użyte w Księdze Rodzaju, gdzie tłumaczono je jako „"łączyć" się ze swoją żoną” (Rdz 2,24) oraz jako „całym sercem "pokochał" Dinę, córkę Jakuba” (Rdz 34,3).
Napomnienia w Talmudzie.
W księgach Talmudu problem homoseksualizmu jest podnoszony wielokrotnie. Homoseksualizm nie jest uważany przez mędrców Talmudu za skłonność wrodzoną, ale nabytą poprzez przyjmowanie wzorców z innych kultur, np. od mieszkańców Kanaanu lub Egiptu. Talmud twierdzi, że homoseksualizm jest sprawą wyboru i tłumaczy, dlaczego w Torze znajduje się zakaz kontaktów homoseksualnych. Przeważa w nim opinia, że męski homoseksualizm jest odstąpieniem od przykazania nakazującego "bycie płodnym i rozmnażanie się". Wiąże się on również z zakazem przyjmowania zwyczajów obcych ludów, takich jak składanie ofiar z dzieci czy wróżbiarstwo. Wyjaśniając m.in. symbolikę potopu, uważa, że był on karą zesłaną za powszechność i akceptowalność związków homoseksualnych.
Nowy Testament.
Opinie Pawła z Tarsu.
Nie doszukano się żadnej wzmianki na ten temat homoseksualizmu w wypowiedziach Jezusa. W Nowym Testamencie jedynym, który zajmuje stanowisko w omawianej kwestii, jest św. Paweł z Tarsu, konsekwentnie jak w Starym Testamencie potępiając jedynie związki między mężczyznami: "masculorum concubitores". Wypowiedzi te znajdziemy w liście do Tymoteusza oraz w listach do Rzymian i Koryntian, czyli do chrześcijan w miastach, w których homoseksualizm był dosyć popularny:
Sługa rzymskiego setnika z Kafarnaum.
Pewnych nawiązań do homoseksualizmu doszukano się w historii jednego z uzdrowień Jezusa, umieszczając go w kontekście historycznym. Ewangelia Łukasza 7,1-10 i Ewangelia Mateusza 8,5-13 przedstawia uzdrowienie sługi rzymskiego setnika z Kafarnaum. Ów chory sługa to w tekście greckim παιδός ("pedos"), czyli "chłopiec-sługa". Z wymienionych fragmentów wynika, że był on bardzo „drogi” oficerowi i cenny do tego stopnia, że z niezwykłą u wojskowych pokorą błagał o pomoc Jezusa, a ten przychylił się do jego prośby. W armii rzymskiej za takimi układami międzyludzkimi kryła się często sfera erotyczna. Jest to jednak tylko nawiązanie interpretacyjne.
Średniowieczna literatura arabska.
W krajach arabskich wieków średnich zachowania homoerotyczne i homoseksualne podlegały surowej ocenie prawników i teologów, były bowiem odrzucane przez islam. Mimo to były one dość szeroko rozpowszechnione, przeważnie wśród wyższych warstw społecznych na ówczesnych dworach i w wielkich miastach. Miłość starszego mężczyzny do młodego chłopca lub między dwoma mężczyznami uważano za równą miłości heteroseksualnej, a czasem nawet wyższą od niej. Takie poglądy miały swoje odbicie w literaturze tamtego okresu: anegdoty, wspomnienia i poezje. O ile sporo pisało się wówczas o miłości męskiej, to nie zachowały się żadne utwory opiewające miłość między kobietami. Wiadomo przy tym, że kontakty między kobietami (np. w haremach) były surowo karane.
Bliskowschodnie homoseksualne utwory liryczne.
Jednym z arabskich autorów poezji miłosnej był Abu Nuwas (755-813), który swoje utwory kierował częściej do mężczyzn niż do kobiet. Jako poeta przebywał na dworze abbasydzkiego kalifa Al-Amina w Bagdadzie. Podobną tematykę podejmował Hamza al-Isfahani (zm. 961 lub 971) w swoich wierszach bachicznych.
Obszernym, silnie skoncentrowanym na relacjach homoseksualnych był również utwór "Spacer serca. O tym czego nie ma w innych książkach", którego autorem był At-Tifaszi żyjący w latach 1164-1253. Wiele spośród gazali miłosnych perskiego poety Szamsuddina Mohammada podpisującego się jako „Hafiz” (1320-1390) nacechowanych jest homoerotyką.
Krytyka Ibn al-Waszaszy w tekstach moralizatorskich.
W "Księdze przyzwoitości" Ibn al-Waszasza zajmuje się między innymi miłością pod kątem moralności. Pisze o różnicach między miłością czystą i niespełnioną a miłością realną i fizyczną. Na równi z krytyką rozluźnienia obyczajowego w miastach, negatywnie ocenia występujące tam praktyki homoseksualne.
Czysta miłość Ibn Da'uda al-Isfahaniego w literaturze adabowej.
"Księga kwiatu" to młodzieńczy utwór z ok. 890 r. autorstwa 22-letniego wówczas Ibn Da'uda al-Isfahaniego (868-910), prawnika i kodyfikatora tradycji poezji dworskiej w islamie. Utwór został zadedykowany nieznanemu przyjacielowi autora, za którym gorąco tęsknił, gdy ten źle go potraktował.
"Księga kwiatu" poświęcona jest istocie miłości, jej fenomenom i różnorodnym aspektom. Jest pierwszą arabską monografią zajmującą się tym tematem w formie tzw. dzieła adabowego, czyli dydaktycznno-rozrywkowego zbioru uporządkowanych opowieści ilustrowanych poezją. Książka broniła namiętność przed drwiną i przed tymi, którzy gotowi są uważać ją za patologię. Miała za to budzić zrozumienie dla miłości i dla ogarniętych uczuciem kochanków. Zawiera głównie utwory poetyckie z różnych epok oraz jeden prawdopodobny wiersz autora. Poezje poprzedzają teksty prozatorskie wykładające teorię miłości i podpierający się autorytetami Platona, Ptolemeusza i Galena. Autor broni tezy, że człowiek został stworzony jako harmonijna i piękna całość, a następnie rozpadł na dwie części, które odtąd szukają się, aby połączyła je znów miłość. Utwór podzielony jest na 50 rozdziałów z tytułami-sentencjami pisanymi rymowaną prozą i wstępem streszczającym główne myśli poetów lub je komentującym.
Potomni Ibn Da'uda al-Isfanhaniego opowiadali historię jego niewinnej i uduchowionej miłości do pięknego handlarza perfum o imieniu As-Sajdal. To jemu poświęcił "Księgę kwiatu" i z miłości do niego umarł.
Hedonistyczne teksty mudżunów.
Popularnym gatunkiem arabskiej literatury były tzw. mudżuny. Były one utworami poetyckimi lub prozatorskimi o dużej otwartości na seksualność – hedonistycznymi, czasem wręcz pornograficznymi. Używały wyjątkowo bogatego słownictwa seksualnego, a opisywały bez skrępowania zarówno stosunki hetero-, jak i homoseksualne.
Historyczna literatura Dalekiego Wschodu.
Proza obyczajowa w Chinach w XVI w..
W XVI-wiecznej anonimowej obyczajowej chińskiej powieści "Kwiaty śliwy w złotym wazonie" wśród naturalistycznie potraktowanej fabuły i śmiałych opisów miłosnych pojawiają się również pewne motywy biseksualne. Jedną z głównych postaci jest Ximen Qing – bogaty kupiec, później urzędnik cesarski. Na kartach powieści obsesje seksualne tego mężczyzny sięgają młodych chłopców, mimo posiadania przez niego sześciu żon, kilku utrzymywanych kurtyzan i rozlicznych przygód seksualnych ze służącymi, cudzymi żonami i sąsiadkami.
Homoseksualizm w XVIII-wiecznym kodeksie japońskich samurajów.
Księgi "Hagakure", czyli "Zapiski ukryte pod liśćmi" autorstwa Yamamoto Tsunetomo to historyczny tekst powstały w latach 1710-1717 będącym jednym z najbardziej znanych na komentarzy bushidō. Jego autor był samurajem z rodu Nabeshima. Dzieło to omawia sposób postępowania, zwyczaje i zasady moralne obowiązujące japońskich samurajów. W utworze tym istnieją zapiski mówiące o rytualnych praktykach homoseksualnych pomiędzy starszymi i młodszymi wojownikami w Japonii w szkołach kadetów i podczas wypraw wojennych. Yamamoto Tsunemo cytuje innego mistrza: "Młodzieniec bez starszego kochanka jest jak kobieta bez męża", opisując przy tym zasady moralne takich relacji i wyliczając wynikające z nich korzyści.
Średniowiecze świata zachodniego.
Poezja łacińska.
Tematyka homoerotyczna jest w średniowiecznej poezji łacińskiej dość częsta, zwłaszcza w liryce humanistów powiązanych ze środowiskiem szartryjskim. Liryka humanistyczna średniowiecza ma charakter erudycyjny, inspirację czerpie zaś z mitologii i literatury starożytnej. Homoseksualizm występuje w literaturze średniowiecznej nie tylko na gruncie wyrażającej osobiste emocje liryki, ale też jako alegoria. Szczególnie popularnymi tematami alegorycznymi związanymi z homoseksualizmem były hermafrodytyzm (popularność tego tematu literatura średniowieczna odziedziczyła po literaturze późnej starożytności) oraz sodomia jako alegoria przeciwstawienia się porządkowi natury – ten ostatni temat jest osią obszernego poematu filozoficznego Alana z Lille "De planctu Naturae".
Nastroju homoerotycznego doszukiwać się można w niektórych lirykach platonizującego filozofa Alkuina (VIII/IX w.). Wyraźnym przykładem wczesnośredniowiecznym może być natomiast twórczość Clericusa z Werony. Pieśń Cericusa z Werony skierowana jest do chłopca, którego odebrał poecie rywal; stanowi lament po stracie kochanka i skierowaną do niego skargę.
Liryka wczesnośredniowieczna, mimo że także posiada charakter erudycyjny, wyraża przeważnie sytuacje osobiste i określone, nie ma tu wątpliwości, że mamy do czynienia z opisem własnych uczuć poety. Inny charakter ma poezja XII-wieczna: tu przeważnie trudno rozstrzygnąć, w jakim stopniu erudycyjne utwory odnoszą się do rzeczywistych przeżyć, a jak dalece stanowią modne naśladownictwo starożytności. W literaturze XII wieku popularny jest zaczerpnięty z Owidiusza schemat wiersza, w którym poeta pisze o swoich własnych utworach skierowanych do dziewcząt lub do chłopców. Innym schematem utworu jest żal za występki młodości. Tak np. biskup Rennes Marbod pisze:
W poezji XII wieku sąsiadować mogą ze sobą u jednego autora wiersze pobożnościowe, wiersze opisujące świeckie rozkosze, mirakle czy listy miłosne. Przykładem może być twórczość nieznanego bliżej ucznia z kręgu Abelarda Hilarego – w zbiorze jego poezji utwory religijne mieszają się z poetyckimi listami miłosnymi do chłopców i zakonnic. Dla XII wieku jako całości charakterystyczna jest atmosfera szczerości erotycznej. Szczególnie wyraźna stała się ona w dziele Bernarda Silvestris – w dziele tym szczyt osiąga pogański naturalizm XII wieku. Swoistym odwróceniem dzieła Bernarda jest natomiast twórczość Alana z Lille – Alan przyjmując naturalizm Bernarda i szereg podstawowych elementów jego twórczości, odrzuca jego pogaństwo. Tworzy w ten sposób naturalizm chrześcijański – symbolem pogodzenia natury i chrześcijaństwa jest odrzucenie w dziele Alana sodomii, która stanowi przedmiot skargi Natury przed Rozumem: odrzucenie sodomii jako sprzecznej z porządkiem naturalnym umożliwia Alanowi pogodzenie owego porządku naturalnego z porządkiem moralnym i stworzenie koherentnej wizji człowieka jako mikrokosmosu, obrazu porządku panującego we wszechświecie (makrokosmosie).
Królowie Polski w kronikach Jana Długosza.
"Annales seu cronicae incliti Regni Poloniae" XV-wiecznego kronikarza królów polskich Jana Długosza, przypisują skłonności homoseksualne dwóm władcom, czyniąc z nich zarzut i przyczynę klęsk, które ich spotkały. Współcześni historycy posądzają przy tym często Długosza o uprawianie oszczerstwa. O Bolesławie Śmiałym pisał w kronice, że "nie poprzestając na zwykłych miłostkach, popadł w haniebny i plugawy grzech sodomski, naśladując godne potępienia zwyczaje Rusinów, u których to zboczenie było pospolite. I zwyciężony błędami tych, których orężnie zwyciężał, uwikłał wszystkich swych potomków, królestwo i ród swój w wielką i długotrwałą hańbę, którą mogło zmazać jedynie miłosierdzie Boże."
W podobnym tonie wzmiankowane są skłonności dwudziestoletniego Władysława III Warneńczyka, któremu przypisywał „sprośne i obrzydliwe nałogi” i to, że "skłonny do rozkoszy męskich, ani w czasie pierwszej wyprawy przeciw Turkom, ani w czasie tej drugiej, którą wtedy prowadził, gdy szalała wojna, gdy naokoło panował strach i było mnóstwo wrogów przy garstce jego wojska, kiedy należało przebłagać miłosierdzie Boże i pozyskać je sobie, on, nie zważając zupełnie na własne niebezpieczeństwo i na zagrożenie całego wojska, nie porzucał swych, przeciwnych czystości, wstrętnych rozkoszy."
Homoseksualne teksty François Villona.
W 1884 r. odnaleziono w Sztokholmie nieznany wcześniej zbiór ballad poety François Villona napisanych między 1456 a 1461 rokiem, które pokazywały nieznaną stronę uczuć tego średniowiecznego barda, kobieciarza i utracjusza. Wydane pod tytułem "Ballades en argot homosexuel" ("Ballady w homoseksualnym języku") są pełne żarliwych seksualnych metafor i bezpośrednich opisów praktyk seksualnych, pozwalających uzyskać wgląd do średniowiecznego paryskiego półświatka.
Literatura XIV wieku.
Homoseksualizm w „Dekameronie”.
W lekkim i żartobliwym tonie do tematu cielesnych kontaktów męskich podszedł wczesnorenesansowy prozaik Giovanni Boccaccio. W jednej z części zbioru nowel "Dekameron" zatytułowanej "Zgodny mąż" (dzień 5, opowieść 10) umieścił historyjkę o zdradzie małżeńskiej: niejaki Pietro odkrył kochanka u swojej małżonki. Po wysłuchaniu tłumaczeń żony, która czuła się zaniedbywana, Pietro wspaniałomyślnie przebaczył jej i zaprosił kochanka na kolację. Umyślił przy tym sposób na "ukontentowanie wszystkich". Narrator twierdzi, że już nie pamięta, jaki to był sposób, ale "nazajutrz z rana młodzieniec wracając aż do samego rynku nie był pewny, z kim większość nocy spędził: z mężem czy z żoną." Według opowiadającego, mąż postąpił zgodnie z zasadą „ząb za ząb, oko za oko” i „czyń drugiemu, co on tobie”.
Literatura XVI wieku.
Dramaty i poematy Christophera Marlowe’a.
Tematyką, która najbardziej interesowała tego angielskiego dramatopisarza i poetę, to łamanie wszelkiego rodzaju tabu, które rzucały wyzwanie autorytetom jego czasów. Akcja dramatu "Edward II" obraca się wokół postaci angielskiego króla, Edwarda II podążającego za swoimi namiętnościami i miłością do Gavestona. Swobodną adaptacją dramatu Marlowe’a jest zrealizowany w 1991 r. film "Edward II" w reżyserii Dereka Jarmana.
Poemat erotyczny "Hero i Leander" Christophera Marlowe’a opowiada kochankach, dziewczynie i chłopcu żyjących na dwóch brzegach Hellespontu. Dostrzec w nim można pewne elementy homoerotyki: gdy Leander przepływa morską cieśninę ku ukochanej, jego urodą zachwyca się Neptun. Morskie bóstwo wystawia uczucia młodzieńca na próbę: odpływa do niego bliżej, całuje go i wyznaje miłość, aż ten zaczyna krzyczeć: „Mylisz się, nie jestem kobietą!”. W odpowiedzi Neptun opowiada historię o pasterzu i jego ukochanym chłopcu, która jednak nie przekonuje Leandera.
Szekspir: homoerotyzm w sonetach i aluzje w dramatach.
Spośród 154 sonetów Williama Szekspira traktujących o pięknie, miłości i moralności, pierwszych 17 skierowanych jest do młodzieńca, którego nawołują do małżeństwa i posiadania potomstwa, dzięki czemu jego uroda mogłaby zostać przekazana kolejnym pokoleniom. Kolejne, od 18. do 126. odnoszą się do mężczyzny, w którym podmiot liryczny jest zakochany, a ich niezwykły ton, który świadczy o niecodziennym stosunku autora do obiektu uczuć, jest interpretowany jako dowód na biseksualizm Szekspira. Wielu badaczy dostrzega w nich elementy homoerotyczne.
Wątków związanych z LGBT w dramatach Szekspira nie ma. W przypadku dwóch z nich pewnych aluzji doszukano się, interpretując je w powiązaniu z biografią autora. Postać Antonia z "Kupca weneckiego" jest melancholijna ze względu na niespełnione uczucie do Bassania, który sam się poświęca, by umożliwić przyjacielowi znalezienie żony. Ta sytuacja jest interpretowana jako związek, w którym dojrzały mężczyzna pozwala wejść młodszemu w dorosłość.
W "Wieczorze trzech króli" Viola, służąca księcia Orsino, przebrana za chłopca ma namówić Olivię do ślubu ze swoim panem. Tymczasem namiętność Olivii obudził chłopiec o dwuznacznej seksualności. Odnoszono to do domniemanego romansu, który miał łączyć Szekspira z earlem Southampton, Henrym Wriothesleyem. Młodzieniec ten nie kwapił się do ożenku, za to uwielbiał teatr. Zaniepokojeni rodzice zamówili dla syna u Szekspira cykl wierszy wychwalających życie rodzinne. Szekspir, podobnie jak Viola z dramatu, wypadł z roli piewcy małżeństwa i stał się kochankiem młodzieńca.
Michał Anioł Buonarroti a homoerotyzm.
Jak w olbrzymiej większości osób z tego okresu nie ma definitywnej odpowiedzi o orientacji seksualnej artysty. Pozostają spostrzeżenia oczywiste dla współczesnego odbiorcy, osądy z fragmentów listów, niedopowiedzenia, niuansów, a w końcowej wersji – to, jak odczytujemy indywidualnie poezję, sztuki wizualne, powieść. Wielu badaczy zwracało uwagę na wyjątkową (nawet na czasy renesansu włoskiego) obfitość nagich, pięknych postaci męskich w rzeźbach i malarstwie Michała Anioła. Wystarczy zwrócić uwagę na postacie "Dawida" (1501-04), "Umierającego niewolnika" (1513-16), czy nawet "Chrystusa z Krzyżem" (1518-20), by dostrzec w nich wyraźne cechy homoerotyczne nie tylko w pięknie postaci, ale i w jej pozie. O ile dużo więcej wiadomo o prywatnym życiu Leonarda da Vinci i jego partnerstwie z innymi mężczyznami, o tyle mało wiemy o prywatnym życiu Michelangelo, mimo iż było to życie bardzo długie. Wiemy, że nie miał ani dzieci, ani żony. Jego jedyną bliską przyjaciółką już w okresie starości była Vittoria Colonna. Z bliskich przyjaciół męskich najbardziej znany jest, o pokolenie młodszy od artysty, Thommaso Cavalieri. Gdy się poznali pod koniec 1532 r. Michał Anioł miał 57 lat, jego młody przyjaciel 23. Tommaso otrzymał od mistrza dwa rysunki, z których jeden, niewątpliwie homoerotyczny, przedstawiał porwanie Ganimedesa przez Zeusa pod postacią orła.
Michelangelo, będąc typowym artystą epoki, imał się wielu dziedzin sztuki. Pisał też piękne sonety miłosne. Tłumaczenia tych sonetów na język polski dokonał Leopold Staff w 1922. Jednym z głównych jest właśnie sonet dedykowany młodemu patrycjuszowi rzymskiemu, Thommaso. Nie ma dowodów, by ta miłość mogła być kiedykolwiek skonsumowana. Artysta był już posunięty w wieku, nigdy też nie był atrakcyjny fizycznie. Ale swoje platoniczne uczucia przelał w pięknej formie poetyckiej, tak je określając:
Ciekawej analizy tej tęsknoty (być może niespełnionej nigdy) do miłości i patosu homoseksualnego dokonała Ewa Bieńkowska w eseju opublikowanym w Kwartalniku Artystycznym. Być może właśnie te wiersze i pewna charakterystyka rzeźb Michała Anioła pozostaną na zawsze jedynymi śladami jego skrywanej pasji i uczuć.
Literatura XVIII wieku.
Obyczaje Kozaków na Siczy w opisach Jędrzeja Kitowicza.
Jędrzej Kitowicz, XVIII-wieczny polski ksiądz, historyk i pamiętnikarz, w "Opisie obyczajów za panowania Augusta III" w części zatytułowanej "O Siczy i hajdamakach" z obrzydzeniem pisze o Kozakach zamieszkujących Sicz, przypisując im fałszywość i oddawanie się najwstrętniejszym mu grzechom, które zdaje się czerpać wprost ze Starego Testamentu:
Literatura XIX wieku.
Wiek XIX to okres, w który w większości krajów europejskich penalizowano męskie kontakty seksualne, włączając karę śmierci, co miało swoje konsekwencje również w literaturze. Utwory zajmujące tematyką LGBT wprost często wydawano anonimowo. W dziełach publikowanych jawnie i przeznaczonych do szerokiego grona czytelników przykrywano wątki odmienności woalem niedomówień, ledwie czytelnych aluzji, opowiadając niejednoznacznie o tym, czego nie wolno było powiedzieć wprost i na głos. Na homoseksualizmie nadal ciążyło odium sodomii.
Anonimowe utwory w Anglii i Francji.
W Wielkiej Brytanii pierwsza powieść homoseksualna ukazała się w 1881 r. Wydano ją anonimowo pod tytułem "The Sins of the Cities of the Plain, or the Recollections of a Mary-Ann. With Short Essays on Sodomy and Tribadism" ("Grzechy miast na nizinach albo wspomnienia Marii-Anny z krótkimi esejami o sodomii i trybadyzmie").
Oskara Wilde’a „miłość co nie śmie wymówić swego imienia”.
Już w "Portrecie Doriana Graya" tego autora pojawiły się pierwsze aluzyjne wątki homoseksualne. Są nimi skomplikowane relacje pomiędzy tytułowym Dorianem a malarzem Basilem Hallwardem. Malarz uważa urodę Doriana za źródło inspiracji, zafascynowany tak samo jego osobowością jak fizycznością i cierpi, widząc, jak Dorian zmienia się w cynicznego i okrutnego człowieka. Podobnych aluzji dopatrzyć można się w relacjach Doriana z Lordem Wottonem, który wprowadza młodego adepta, którym jest zafascynowany, w arkana życia wypełnionego pasją, zaspokajaniem żądz i pragnień. Na domiar tego Dorian przyczynia się do utraty reputacji wielu młodych mężczyzn, z którymi początkowo łączyła go zażyłość, a potem dzieliła odraza.
W 1893 roku ukazała się w Wielkiej Brytanii po raz pierwszy powieść "Teleny". Jej autorem był Oskar Wilde, który chcąc pozostać anonimowym, nie wydał jej pod swoim nazwiskiem, co do dzisiaj jest powodem do powątpiewania w jego autorstwo, zwłaszcza wobec nierówności stylistycznej tego utworu. "Teleny" opowiada bez ogródek, jak żadna dotychczas spośród powieści tego okresu, o miłości dwóch mężczyzn – Anglika o nazwisku Des Grieux i węgierskiego muzyka Teleny'ego. Początkowo, mimo odwzajemnionych uczuć, znajomość zrywa się. Po pewnym czasie przypadkiem spotykają się, a romans rozkwita no nowo. Obaj odnajdują miłość we wzajemnym obdarowywaniu się cielesną rozkoszą, przez wyszukaną erotykę wyrażają pełnię swoich uczuć. Perwersją nie okaże się tu ich namiętna miłość, ale to, do czego zmusi ich otoczenie i co doprowadzi miłość do tragedii. W powieści tej czytelnik znajdzie również opis podziemia homoseksualnego i transwestytycznego epoki wiktoriańskiej.
Również w dwóch komediach z 1895 r. – "An Ideal Husband" ("Mąż idealny") i "The Importance of Being Earnest" ("Bądźmy poważni na serio") Oskar Wilde dał wyraz swoim odmiennym preferencjom seksualnym. Ich publikacja stała się wielkim skandalem w londyńskim światku artystycznym i posłużyła, jako pretekst do procesu sądowego wytoczonego przez ojca kochanka Wilde’a, lorda Douglasa. Proces, a zwłaszcza okres pobytu w ciężkim więzieniu w Gaul zrujnowały dramatopisarza fizycznie i psychicznie.
"De profundis" to napisany w 1897 r. list-wyznanie do lorda Alfreda Douglasa, kochanka Wilde’a, z którym znajomość doprowadziła do głośnego skandalu. List pisany był z więzienia, do którego Wilde trafił za sprawą zażyłości z Douglasem i procesu wytoczonego przez jego ojca z oskarżenia o homoseksualizm. Oskara Wilde’a skazano wówczas na dwa lata więzienia i ciężkich robót. Tytuł (nadany listowi przez wydawcę) nawiązuje do pierwszych słów Psalmu 130 – "Z otchłani nawołuję ku Tobie, Panie". List jest osobistym rozrachunkiem z życiem, głosem z głębi poniżenia i rozpaczy z nadzieją na rozpoczęcie nowego życia. Doczekał się pełnej publikacji po śmierci pisarza z tekstu odpisu sporządzonego przez Roberta Rossa, przyjaciela Wilde’a. "De profundis" jest przez wielu znawców literatury uznany za szczytowe osiągnięcie prozy Oscara Wilde'. Jest też najbardziej jednoznacznym opisem skomplikowanej i tragicznej miłości dwóch mężczyzn w tamtych czasach. We wstępie Wilde pisze:
Homoseksualne postaci z „Komedii ludzkiej” Balzaka.
"La Fille aux yeux d’or" ("Dziewczyna o złotych oczach") jest jedną z powieści Honoriusza Balzaka stanowiąca część cyklu "Komedia ludzka". W utworze tym autor umieścił dwie jawnie homoseksualne bohaterki: tytułową piękną dziewczynę Paquitę i jej kochankę markizę San Real. Fabuła obraca się wokół trójkąta uczuciowego, bowiem Paquita zostaje również kochanką brata markizy, lekkoducha i dandysa, hrabiego Henriego de Marsay.
Paul Verlaine i Rimbaud.
Słynny był burzliwy związek 27-letniego Paula Verlaine’a z 17-letnim Arthurem Rimbaudem. Poznali się w 1871, żyli ze sobą dwa lata (Verlaine porzucił dla niego swoją żonę), ale koniec tego związku był tragiczny: Verlaine strzelił do swojego przyjaciela, który chciał go porzucić i został skazany na dwa lata więzienia. Owocem jego homoseksualnych doświadczeń stał się tomik wierszy "Hombres (Mężczyźni)" napisany w latach 1890/91, ale wydany dopiero anonimowo w 1903 przez Messeina w Paryżu, osiem lat po śmierci poety z dopiskiem „wydane potajemnie, nie do sprzedaży”. Opublikowano go dopiero oficjalnie w "Oeuvres poétiques" "complètes" Verlaine’a (Robert Laffont, 1992). Inni wybitni homoseksualni literaci tej epoki to Joris Karl Huysmans, bracia Edmond i Jules de Goncourt oraz Jean Lorrain.
Światowa literatura współczesna.
Klaudyna, bohaterka powieści Colette.
Tytułowa bohaterka na poły autobiograficznego cyklu "Klaudyna" autorstwa francuskiej pisarki Colette jest biseksualna. W pierwszej powieści ("Klaudyna w szkole", 1900) pierwszoosobowa narratorka opisuje swoją erotyczną, odwzajemnioną fascynację nauczycielką, w trzeciej ("Małżeństwo Klaudyny", 1902) – romans z Amerykanką. W "Klaudynie w Paryżu" (1901) i "Małżeństwie..." występuje także postać zniewieściałego homoseksualisty Marcela, przyjaciela i późniejszego pasierba Klaudyny.
Związki homoseksualne w twórczości Prousta.
Za jedną z bardziej znanych postaci LGBT w literaturze uważa się barona Charlusa, bohatera "W poszukiwaniu straconego czasu" Marcela Prousta. Baron jest wysoko urodzonym człowiekiem pogardzającym nizinami społecznymi, co nie przeszkadza mu w utrzymywaniu przygodnych kontaktów z kelnerami, chłopcami na posyłki lub sklepikarzem. Wiadomo też, że związany jest ze skrzypkiem Morelem. Zerwanie tej znajomości wtrąca go w rozpacz i popycha do szukania erotycznych kontaktów w domach publicznych i do płatnych randek z żołnierzami na przepustce.
W tej samej powieści pojawiają się też inne postacie: biseksualna Albertyna Simonet, która swojego partnera Marcela zdradza z kobietami – panną Vinteuli, aktorką Leą i przyjaciółką Anną. Jej skłonności pozostaną tajemnicą w przeciwieństwie do panny Vinteuli, córki nauczyciela muzyki, która po śmierci ojca ujawnia, że jest lesbijką.
Tomasz Mann i „Śmierć w Wenecji”.
Nowela "Śmierć w Wenecji" Tomasza Mann opowiada historię starzejącego się utytułowanego literata Gustawa von Aschenbacha, który udaje się w podróż do Wenecji. Zakochuje się tam w nastoletnim Tadziu, który przebywa w Wenecji z matką. Aschenbach spędza wiele czasu na plaży Lido i w hotelu dyskretnie obserwując chłopca i jego rodzinę. Uczucie do Tadzia przedstawione jest jako platoniczne uwielbienie dla piękna chłopca, którym daje wyraz m.in. przez mityczne porównania. Aschenbach nieoczekiwanie zaraża się cholerą i nagle umiera, a widok Tadzia bawiącego się z kolegami na plaży jest ostatnim obrazem jego życia.
Konstandinosa Kawafisa poezja samotności i antycznego piękna.
Wśród wierszy o tematyce hellenistycznej Konstandinosa Kawafisa, wybitnego greckiego poety znaleźć można wiele wątków osobistych związanych z jego własnym homoerotyzmem. Miłość w jego strofach, choć wyznawana żarliwie, naznaczona jest świadomością społecznego odrzucenia, którego świadomość jest powodem poczucia osamotnienia i swego rodzaju osaczenia. W wierszach, które z jednej strony zawierają wiele odnośników do młodzieńczego, męskiego piękna rodem z antycznych tradycji, wyczuwalna jest nuta bolesnych doświadczeń. Poeta daje temu wyraz jak w jednym z wczesnych wierszy zatytułowanym "Mury":
Miłość w wierszach Kawafisa naznaczona jest piętnem ("Teatr w Sydonie..."):
Z drugiej strony dramatyczny charakter uczuć miłości i przyjaźni zawartych w tych wierszach wynika z intelektualnego podejścia, które stawiają istotę ludzką „na miejscu należnym tylko wartościom absolutnym”. Zygmunt Kubiak, tłumaczący i analizujący poezję Kawafisa, pisze w tym kontekście o „pomyłce intelektualnej”, która towarzysząc wszelkiej poetyckiej erotyce, w przypadku erotyki homoseksualnej „zdaje się ona być szczególnie uporczywa” wobec braku możliwości „przeobrażenia się w małżeństwie i w założeniu rodziny”, a „wspólnicy takiej miłości zostają jakby na zawsze sam na sam, jakby samodwaj w pustce”.
Najwcześniejsze erotyki o wyraźnym odcieniu homoseksualnym znajdują się wśród tzw. "anekdota poiemata". Jest to pięć wierszy, które powstały w 1904 r.: "Wrzesień 1903", "Grudzień 1903", "Styczeń 1904", "Na schodach" i "W teatrze". Tylko pierwszy z nich upamiętnia bliskość ukochanej osoby – pozostałe zajmują się rozpamiętywaniem lub przelotnym, nigdy nieodwzajemnionym uczuciem:
Osobisty motyw miłości powraca w wierszach Kawafisa wielokrotnie. Często jest inspiracją dla artysty – podmiotu lirycznego, tak jak ukryta cielesna rozkosz dla poety ("Ich początek"), jak wspomnienie kochanka, które malarz zamyka w malowidle na antycznym naczyniu ("Wytwórca kraterów") lub w portrecie ("Na okręcie", "W starej książce", "Portret młodzieńca dwudziestotrzyletniego..."). Miłość bywa też ukryta w symbolice starożytnej historii jak w "Koniach Achillesa" lub opisywana wprost, w kontekście jej utraty ("W rozpaczy"), rozstania ("Zanim Czas ich odmienił") lub oczekiwania ("Dwudziesty piąty rok jego życia").
Rosyjska proza i poezja współczesna.
Literaturę rosyjską zajmującą się wątkami LGBT reprezentują dwaj twórcy, których dzieli spora różnica pokoleniowa. Pierwszy z nich to Michaił Kuzmin – w swojej powieści "Skrzydła" ("Крылья") wydanej w 1906 r. jako jedyny rosyjski pisarz przedrewolucyjny odważył się otwarcie poruszyć temat miłości homoerotycznej. Tytuł zaczerpnięty został z dialogu "Fajdros" Platona, w którym czytamy, że „ludziom wyrastają skrzydła”, gdy poznają istotę miłości i prawdziwego piękna.
Jewgienij Charitonow to poeta i prozaik z pokolenia debiutującego po 1945 r. określany jako „rewelator wtajemniczeń homoseksualnych”. Ten neurotyczny pisarz był autorem dwóch tomów zaledwie dzieł, które łącznie wyszły pośmiertnie jako "Łzy na kwiatach" ("Слёзы на цветах"), za życia autora jedynie niektóre ukazywały się w samizdacie. Młodsze pokolenie zaliczane już do rosyjskiego nurtu gejowskiego reprezentują literaci tacy jak Wadim Kalinin (ur. 1973), Dmitrij Kuźmin (ur. 1968), Jarosław „Sława” Mogutin (ur. 1974) i Giennadij Trifonow (ur. 1945).
Apologia homoseksualizmu i zbrodni w twórczości Geneta.
Twórczość Jeana Geneta w dużej części dotykała problemów społecznego wyobcowania i braku porozumienia. W fabule jego powieści odnajduje się opisy m.in. służby domowej, prostytutek, wszelkich wyrzutków społecznych, złodziei, włóczęgów, a także gwałtownych związków homoseksualnych. Genetem nie powodowały przy tym żadne zainteresowania społeczne, ale wyraźna potrzeba wyartykułowania wściekłości, zaznanego uczucia poniżenia i odrzucenia – wyklęcia mieszczańskiego świata XX wieku. Bohater homoseksualista u Geneta nie prosi ani o zrozumienie ani o litość. Komunikuje natomiast językiem obliczonym na zburzenie spokoju czytelnika lub wywołanie strachu.
Studium homoseksualizmu w prozie amerykańskiej okresu pre-Stonewall.
W amerykańskiej prozie z lat 1940-1970, czyli sprzed umownej daty pierwszych gejowskich zamieszek przy Stonewall znaleźć można kilku twórców zajmujących się tematyką LGBT.
Gore Vidal w 1948 r. opublikował powieść "The City and the Pillar" ("Miasto i kolumna", polskie wyd. "Nie oglądaj się w stronę Sodomy"). Jest ona historią chłopca, który w szkole średniej odkrywa, że jest homoseksualistą. Zakochuje się w swoim przyjacielu i przez kilka lat bez nadziei marzy o nim. Po latach przypadek sprawia, że spotkają się ponownie.
James Purdy (1914-2009) w 1967 roku opublikował jedną z preskursorskich współczesnych amerykańskich powieści gejowskich pt. "Eustace Chisholm and the Works". Napisana w stylu XX-wiecznego "Satyrikona" jest opowieścią o nieokiełznanej i karnalnej pasji dwóch młodych mężczyzn w ich poszukiwaniu sensu i celu życia. Purdy był postacią kontrowersyjną amerykańskiej sceny literackiej. Ostro krytykowany przez jednych, wychwalany przez innych był raczej samotnikiem niż gwiazdą salonów literackich. „Eustace Chisolm and the Works” czekała ponad 30 lat na literacką nagrodę "Clifton Fadiman Medal for Excellence in Fiction".
Znaczenie prozy Jamesa Baldwina.
Twórczość tego autora przez wielu krytyków uważana jest za jedną z pierwszych, która przełamała zastaną konwencję pisarską i podniosła homoerotykę do rangi pełnoprawnego środka literackiego. James Baldwin będący czarnoskórym gejem z Harlemu osiągnął znaczący sukces w kulturze, która za normatywny uważała biały heteroseksualizm. Uważa się, że zasiał tym samym w Ameryce ziarno dyskusji społecznej wokół homoseksualizmu i rasizmu, tworząc podłoże dla ruchu gejowskiego po rebelii Stonewall z 1969 roku. Baldwin w swojej twórczości starał się kształtować homoerotyczną wrażliwość oraz tworzyć pozytywny, niedewiacyjny wzorzec homoseksualności.
Coming out i autobiografie.
Wśród współczesnych prozaików amerykańskich Edmund White uchodzi za jednego z najwybitniejszych autorów zajmujących się tematem homoseksualizmu. Jest on m.in. autorem trzyczęściowego cyklu autobiograficznych powieści. Pierwsza z nich "A Boy's Own Story" (1982) jest pisaną w pierwszej osobie historią chłopca, który odkrył swoją odmienność seksualną – odzwierciedla jego trudne dzieciństwo w realiach Ameryki lat 50. XX wieku, dorastanie i alienację: traktowanie homoseksualizmu jak choroby, terapia, rozwód rodziców, drwiny siostry i opresję szkolną. Próba ocalenia poczucia własnej wartości jest ucieczką w świat literatury, sztuki i wyobraźni. Bohater stara się kultywować trwałe przyjaźnie z kolegami i mentorami, pragnienie być kochanym przez ludzi, stara się walczyć z poczuciem winy i wstydu, próbując zaakceptować siebie takim, jak jest. Druga część zatytułowana "The Beautiful Room is Empty" (1987, "Piękny pokój jest pusty") jest kroniką dorastania i wczesnej dorosłości bohatera. Przeprowadzka do wielkiego miasta i życie studenckie koncentrujące się wokół seksualnych obsesji, rodzących się relacji intelektualnych, dziennikarstwa i sztuki. Wokół narastająca atmosfera społecznego i kulturowego buntu lat 60. oraz rodzący się „gay liberation movement”. Trzecia część, "The Farewell Symphony" (1997) jest opowieścią o człowieku, który będąc gejem, przeżywa większość swoich przyjaciół. Akcja rozpoczynająca się pod koniec lat 60. dzieje się w Nowym Jorku, Rzymie, Paryżu po lata współczesne.
W książce "Zanim zapadnie noc" (1992) swoją homoseksualną autobiografię utrwalił kubański dysydent i pisarz Reinaldo Arenas. Jako szesnastolatek przyłącza się do rewolucjonistów Fidela Castro. Po zwycięstwie rewolucjonistów otrzymuje rządowe stanowisko. Wkrótce jednak nieokiełznany indywidualizm i otwarty homoseksualizm przypinają mu piętno „ideologicznego dewianta” i wpędzają w kłopoty. Jest prześladowy, trafia do więzienia, a na jego twórczość zapada zakaz publikacji. Zmuszony do opuszczenia kraju w 1980 r. trafia na emigrację do USA i osiedla się na Manhattanie. Barwna powieść pełna humory, seksu i uczucia stała się kanwą filmu pod tym samym tytułem, zrealizowanego w 2000 r.
Przenikanie wątków LGBT do głównego nurtu literatury.
Postacie LGBT pojawiają się współcześnie u autorów, których trudno zaliczyć do literatury gejowskiej. Temat miłości homoseksualnej podejmują również autorzy głównego nurtu literatury, którzy zajmują się tego typu tematyką sporadycznie.
Współczesna literatura polska.
Literatura początków XX wieku w Polsce.
Wyznaczniki.
Wspólną cechą utworów nawiązujących do tematyki LGBT z tego okresu jest swoista niechęć do nazywania rzeczy po imieniu, przejawiająca się w szczególnej subtelności i metaforyczności ujęcia tematu. Dla twórców, którzy sami przejawiali odmienność seksualną, taki sposób ujęcia osobistego tematu stanowił fasadę, za którą można się było bezpiecznie skryć. Tematyka bywała często dyskretnie przemycana bez wzbudzania kontrowersji i bulwersowania czytelnika. Szokowanie nie było tu celem – nurt ten przede wszystkim chciał być obecny i akceptowany, nawet kosztem kompromisów. Dla stylu polskich XX-wiecznych pisarzy German Ritz ukuł wiele mówiące określenie „poetyka niewyrażalnego pożądania”. Utwory literackie "składają się na kronikę samotnie przeżywanej odmienności i utajonych, wstydliwych pragnień, obciążonych poczuciem winy i wyrzutami sumienia". Część z nich bywała „rozszyfrowywana” dopiero po latach w kontekście upublicznianych biografii pisarzy.
'Dziewczęce fascynacje' w prozie Marii Dąbrowskiej.
W pierwszym tomie "Nocy i dni" Marii Dąbrowskiej znaleźć można wątek rodzącej się przyjaźni i miłości między dojrzewającymi dziewczętami. Agnieszka Niechcicówna, córka Barbary, jest zafascynowana swoją nauczycielką i koleżankami tak dalece, że niektórzy badaczy łatwo rozpoznali ten wątek, jako młodzieńcze emocje zakochania się. W dalszym toku fabuły czytelnik przekonuje się jednak, że Agnieszka skieruje swoje uczucia ku chłopcom.
Publicystyka Boya-Żeleńskiego.
Wyjątkiem na tym tle stała się publicystyczna działalności Tadeusza Boya-Żeleńskiego, który bezkompromisowo i jako pierwszy w 1925 r. podejmował temat odmienności seksualnej, czym bez wątpienia przyczynił się do depenalizacji homoseksualizmu w Polsce. Wątku tego obecnego w felietonach „Boya” nie podjęli jednak liberalni pisarze tamtych czasów.
Eksperymenty narkotykowo-seksualne u Witkacego.
W kilku powieściach Stanisława Ignacego Witkiewicza znaleźć można opisy orgii, w których biorą udział osoby obu płci w różnych układach. "Pożegnanie jesieni" zawiera fragment dotyczący eksperymentów homoseksualnych Atanazego Bazakbala po zażyciu kokainy. Bohater ten, niespełniony artysta zdradzający żonę z inną kobietą, odbywa perwersyjny stosunek z pewnym arystokratą.
Wątki homoseksualne u Gombrowicza.
Kilka wątków homoseksualnych zawierają dzieła Witolda Gombrowicza. Już w debiutanckim zbiorze opowiadań "Bakakaj" znajdziemy opowiadanie "Zdarzenia na brygu Banbury", w którym główny bohater obserwuje homoseksualne zaloty marynarzy. Z kolei w "Ferdydurke" mowa jest o "brataniu się" Miętusa z parobkami, będącym czytelną aluzją do kontaktów erotycznych, traktowanych tu przez ziemiańskich wujostwa bohatera jako ekscentryczny "pański kaprys", do którego według nich szlachcic ma zupełne prawo. W dalszej części fabuły opinia o naturze tych kontaktów okazuje się jednak zupełnie mylna.
W "Operetce" pojawia się postać ambiwalentnego seksualnie mistrza Fiora, projektanta mody. W "Trans-Atlantyku" pomiędzy karykaturalny wizerunek polskiej tożsamości narodowej na emigracji wpleciona jest homoseksualna fascynacja liberalną „synczyzną” stawiana w opozycji do konserwatywnej i heteroseksualnej "ojczyzny". Homoseksualizm uosabia tu postać ekscentrycznego Gonzalo. Powieść "Pornografia" jest obrazem Polski lat wojny, w której wali się system tradycyjnej kultury. Na jej miejsce powstaje nowa rzeczywistość, w której starzy i młodzi współpracują, aby zrealizować wspólnie fascynacje podszyte erotyzmem – również homoerotyzmem.
Pamiętniki i publicystyka artystycznego środowiska międzywojennego.
W listach, pamiętnikach i wspomnieniowej literaturze z okresu międzywojennego w Polsce przewijają się zapiski o erotycznych skłonnościach niektórych postaci tamtejszego światka. O męskich romansach swojego męża, Jarosława Iwaszkiewicza, w taktowny sposób pisze Anna Iwaszkiewicz, która sama przeżywała fascynację piękną kobietą ze środowiska skamandrytów, Marią Morską. Wspomina też o kilku podobnych przypadkach, m.in. Jana Lechonia, którego pełne, niezawoalowane szczegóły biografii ukazały się po latach w książce Józefa Adama Kosińskiego pt. "Album rodzinne Jana Lechonia".
Twórczość Jarosława Iwaszkiewicza.
Temat homoseksualizmu w najbardziej jawny sposób, na jaki można było w polskiej prozie początku XX w., poruszał Jarosław Iwaszkiewicz, mimo zarzucanego mu przez niektórych częściowego braku obiektywizmu. W drugiej fazie twórczości, w latach 30. Iwaszkiewicz opublikował takie utwory jak "Przyjaciele", "Zygfryd" i "Nauczyciel", w których podejmuje otwarcie wątek uwiedzenia młodego chłopaka przez starszego mężczyznę, głównie przy tym uwiedzenia intelektualnego. Homoseksualizm jest tu ukazany w kontekście społecznym, przez pryzmat realizmu psychologicznego. Pojawia się też kwestia napiętnowania, jak w "Nauczycielu", w którym odkrycie skłonności guwernera doprowadza do jego natychmiastowego zwolnienia i infamii.
We wszystkich wymienionych utworach narrator jest patrzącym z boku, zdystansowanym obserwatorem, sugerującym, że autor porusza temat wyłącznie z ciekawości poznawczej. Iwaszkiewicz nigdy nie odważył się na autobiograficzne przedstawienie odmienności. Z tego powodu cały dorobek literacki, a szczególnie utwory z początku twórczości, poddawany był analizie przy pomocy klucza życiorysu pisarza. Tym sposobem doszukano się w "Pannach z Wilka" skrytych w dziewczęcy kostium chłopców z wczesnej młodości Iwaszkiewicza. Posługując się podobnym kluczem, odczytuje się na nowo utwory Jana Lechonia, Pawła Hertza, Zygmunta Mycielskiego i Marii Dąbrowskiej.
Listy Józefa Rajnfelda do Iwaszkiewicza.
Józef Rajnfeld (inny zapis nazwiska: Reinfeld; 1 kwietnia 1902- w sierpniu 1940) urodził się w Warszawie w rodzinie żydowskiej). Jego rodzice trudnili się kupiectwem. Studiował w warszawskiej ASP. Uprawiał rysunek i malarstwo. Miał orientację homoseksualną. W dwudziestoleciu międzywojennym wiele podróżował po Europie, najdłużej przebywając we Francji. Już po wybuchu II wojny światowej, poszukiwany przez Niemców i osaczony przez Gestapo w Biarritz lub Bordeaux, popełnił samobójstwo.
Twórczość plastyczna uległa zniszczeniu lub rozproszeniu; prace ze zbiorów prywatnych we Francji nie są szerzej znane. Paweł Hertz wspomina, że duży zespół prac Rajnfelda ze swego paryskiego zbioru krytyk muzyczny Doda Conrad (który poznał Rajnfelda w Paryżu w 1928) przekazał w 1982 do warszawskiego Muzeum Narodowego, gdzie jednak nie były eksponowane (spoczywają w magazynie). Pozostaje więc w kulturze polskiej jako autor listów. W latach młodości Rajnfeld był najpierw kochankiem poety Jana Lechonia, a później związał się z Iwaszkiewiczem – namiętny związek miłosny stał się z czasem tylko przyjaźnią. Jej świadectwem jest dochowany zespół listów do kochanka i przyjaciela, ocalały w Stawisku, przygotowany przez Iwaszkiewicza do druku w roku 1947, a opublikowany pół wieku później.
Listy Rajnfelda zajmują wyjątkowe miejsce w epistolografii polskiej jako świadectwo homoerotycznej namiętności i uczucia. Zawierają też obserwacje na temat sztuki (zwłaszcza malarstwa dawnego i najnowszego) i współczesnego życia kulturalnego. Iwaszkiewicz określa je w dzienniku jako „wielki dokument epoki”.
Nieznana powieść Karola Szymanowskiego.
Homoseksualizm Karola Szymanowskiego nie był tajemnicą w przedwojennym środowisku artystycznym, choć powszechnie o tym nie mówiono (starająca się ok. 1930 o względy kompozytora pisarka Zofia Nałkowska nic o jego orientacji nie wiedziała, co poświadczają jej ówczesne zapiski w dzienniku). W młodzieńczych latach Szymanowskiego jego kochankiem był m.in. Jarosław Iwaszkiewicz.
Owocem jednej z wielkich miłości kompozytora była powieść "Efebos", której tematem w sporej części był homoseksualizm. Pierwowzorem głównego bohatera był młody rosyjski poeta i tancerz Boris Kochno. Szymanowski kochał się w nim z wzajemnością. "Efebos" nie doczekał się jednak wówczas publikacji – za życia kompozytor wolał nie wydawać swej powieści, po jego śmierci jego rodzina się temu sprzeciwiała. Rękopis zdeponowany u Jarosława Iwaszkiewicza spłonął we wrześniu 1939 r. w jego warszawskim mieszkaniu. Obecnie znane są tylko rozmaite fragmenty powieści, w tym obszerny rozdział "Uczta" (inspirowany dialogiem Platona), który Szymanowski sam przetłumaczył na rosyjski i ofiarował Borysowi Kochno. Ten rękopis ocalał w paryskim mieszkaniu dawnego kochanka kompozytora. Całość dochowanych fragmentów opublikowała Teresa Chylińska, "Ucztę" drukując we współczesnym przekładzie, którego dokonała Olga Broda (wydany polski tekst rozdziału "Uczta" w powieści "Efebos" jest więc przekładem; rosyjski tekst Szymanowskiego zamieszczono w aneksie).
Twórczość Juliana Stryjkowskiego.
Swą homoseksualną orientację seksualną Julian Stryjkowski ujawniał tylko w wąskim kręgu towarzyskim. Znał ją zaprzyjaźniony z nim Jarosław Iwaszkiewicz, kojarzyło też środowisko miesięcznika „Twórczość”, z którą Stryjkowski stale współpracował. Współtworzący jej redakcję krytyk literacki Andrzej Kijowski wspomina w dzienniku w związku ze Stryjkowskim o „pederastycznej tajemnicy”. Także Anna Kowalska przedstawia pisarza w dzienniku, porównując go do „kobietki”, to znów wymieniając pośród „trzech kapryśnych pederastów” na przyjęciu z okazji wydania "Austerii". Pisarz długo traktował ten temat jak prywatne „tabu”, dopiero w późnym okresie życia mówiąc o tym otwarcie.
Twórczość Stryjkowskiego w zasadzie omija wątki homoseksualne. Jej autobiografizm dotyczy wyborów ideowych pisarza (najpierw komunisty, potem w opozycji w PRL-u), jego przeżyć we Lwowie pod władzą sowiecką, zwłaszcza jednak doniosłej dla pisarza tradycji żydowskiej i tematu holocaustu. Sam pisarz jednak uznawał, jak wyznał, homoseksualizm za ważną inspirację dla własnej twórczości.
Dopiero w późnym okresie ujawniał to pełniej. Temat podejmują dwa opowiadania składające się na tom "Milczenie" (1993; obok tytułowego – "Leśny spacer"), książkę o spełnionej miłości homoerotycznej, „wymagającą w Polsce wiele odwagi”. Znaczenie osobne ma krótka powieść "Tommaso del Cavaliere" (1982), której bohaterami stali się Michał Anioł i będący przedmiotem jego fascynacji młody przyjaciel (bohater tytułowy). Jest to zarazem powieść o śmierci i o duchowej mocy sztuki.
Twórczość Jerzego Andrzejewskiego.
Orientację homoseksualną Andrzejewskiego kojarzono w środowisku literackim. Zaprzyjaźniony z nim kompozytor Zygmunt Mycielski portretował go w swym dzienniku m.in. w sytuacjach prywatnych (np. pijanego z męską prostytutką w pokoju Grand Hotelu w Sopocie). Sam pisarz ujawnił swą orientację w opublikowanych fragmentach dziennika intymnego (całość spoczywa w rękopisie), dołączonych w 1981 do opowiadania "Apelacja". Został tam wymieniony poeta Krzysztof Kamil Baczyński jako największa miłość pisarza (niespełniona): „był moją największą miłością – mogę tak myśleć i mogę tak mówić”.
Motywy homoseksualne podejmuje arcydzieło Andrzejewskiego – słynna, złożona z 2 zdań, powieść "Bramy raju" (1960), osnuta fabularnie wokół krucjaty dziecięcej z 1212 roku. Młodzieńczy bohaterowie utworu uwikłani są w pełne napięć relacje uczuciowe. Przywódca grupy Jakub z Cloyes wyruszył na krucjatę przez pamięć dla zmarłego kochanka (rycerza), z kolei w Jakubie zakochany jest biorący udział w wyprawie Aleksy. Jej adaptację, brytyjski film "Bramy raju", dał w 1968 roku Andrzej Wajda, zachowując homoseksualne wątki utworu; cenzura w Polsce nie dopuściła tego filmu na ekrany kin.
W jednym z wątków obszernej powieści "Miazga" ukończonej przez Jerzego Andrzejewskiego w 1970 roku (niedopuszczonej do druku przez cenzurę w Polsce i wydanej w Londynie w 1977) pojawia się pokazany wprost związek homoseksualny dwóch bohaterów: Marka Kurana i Ksawerego Panka. Ciekawszy interpretacyjnie jest jednak inny wątek – miłość Adama Nagórskiego, będącego alter ego pisarza, do enigmatycznej Nike. Postać ta jest zarówno fantasmagoryczna, jak i psychologicznie mało prawdopodobna. Andrzejewski nie ukrywał zastosowanego przez siebie zabiegu literackiego. W „dziennikowych” fragmentach "Miazgi" wspomina z Markiem K., pierwowzorem postaci Nike. Pisarz był z nim związany w latach 60.: „M. K., którego nie widziałem chyba ze dwa lata, też czas trochę strywializował. Nagórski rozsądnie by postąpił, gdyby zrezygnował z wywoływania twarzy Nike z niedalekiej przeszłości, uczynił natomiast pewien wysiłek, aby sobie wyobrazić, jak ta twarz będzie wyglądać za kilka lat.”.
Przedemancypacyjna polska proza homoerotyczna końca XX w..
Polskie życie społeczne szerokim łukiem ominęła rewolucja zapoczątkowana nowojorskimi wydarzeniami 1969 r. Pierwsze symptomy zmian kulturowych zauważalne stały się z 20-letnim opóźnieniem. Począwszy od końca lat 80. XX w., zaczęły ukazywać się w Polsce pozycje książkowe odwołujące się wprost do homoseksualizmu, wyraźnie oddzielone od literatury głównego nurtu, często wydawane w lokalnej prasie lub w niszowych nakładach. Łączyła je tematyka jawnego podjęcia problemu odmienności przedstawianego w osobistym wymiarze, często w dość przygnębiającym tonie, przedstawiająca spatologizowaną homoseksualność PRL-u. Autorzy kreują postacie odsłaniające swoją trudną egzystencję, licząc na zrozumienie ze strony czytelnika. Twórczość ta nie ma jeszcze ambicji zaangażowanej literatury, przy czym razem z ukazywaniem się książek z tego okresu krystalizowało się w Polsce zupełnie nowe pojęcie: „geja”.
„Mury Hebronu” i „Biały kruk” Andrzeja Stasiuka.
"Mury Hebronu" to proza więzienna Andrzeja Stasiuka, dwanaście obrazów zza murów „kryminału”, w świecie gdzie dominują samotność, ból, bezczynność, apatia i tęsknota. Zamknięci w nim mężczyźni – gwałciciele, mordercy i złodzieje – poza nawiasem społeczeństwa budują własny system wartość i norm. Problem braku kobiet rozwiązują brutalnie: załatwia je „przecwelony” współwięzień. Za murami słaby, wykorzystywany przez wszystkich „cwel”, tkwi na samym dnie społecznej hierarchii więzienia. Najpełniejszy, a zaraz bardzo przejmujący obraz wykorzystywanego seksualnie więźnia zawarł Stasiuk w części pt. "Maria":
W "Białym kruku" wydanym przez Stasiuka w 1995 r. jedną z głównych postaci jest homoseksualny Wasyl Bandurko, jeden z czwórki kumpli, warszawiaków, którzy znają się od podstawówki. To on jest sprawcą szaleńczej wyprawy w zimowe góry, i to on staje się ostatecznie jej ofiarą.
Wieloodcieniowe postacie wśród bohaterów książek Olgi Tokarczuk.
W powieści "Prawiek i inne czasy" tej współczesnej autorki znajduje się opis silnych erotycznych fantazji o miłości z kobietą, które przeżywa we śnie jedna z bohaterek, Kłoska, po urodzeniu dziecka.
W "Domu dziennym, domu nocnym" Olgi Tokarczuk, będącym w całości opisem przeróżnej dwoistości, ambiwalentności i ukrytego życia, wśród wielu bohaterów znajdziemy w jednym z wątków opis dziwnej młodzieńczej postaci. Fascynację nią/nim oraz potajemny romans nawiązują niezależnie od siebie, zarówno mąż, jak i żona. Jest tam też apokryficzna opowieść o świętej Kumernis, która chcąc zachować czystość, prosi Boga o oszpecenie. Cnotliwa dziewczyna obdarzona zostaje męską twarzą z gęstą brodą, twarzą Chrystusa, co skutecznie odstręcza zalotnika. Jest też para skrytych kochanków, braciszkowie Cyryl i Paschalis. Marzeniem tego drugiego jest stać się kimś innym – kobietą – a jednocześnie czystą miłością wielbi kobiety. Młody i naiwny mnich jest skłonny nawet wyruszyć na pielgrzymkę do Rzymu, aby papież uznał jego odmienną płeć.
Natomiast główną bohaterką opowiadania "Ariadna na Naksos", pisarka uczyniła kobietę zafascynowaną sąsiadką-śpiewaczką. Znajdziemy w nim wysublimowane pożądanie i homoerotyczne odniesienia do greckiego antyku.
Polska literatura gejowska i lesbijska po 2000 r..
Na początku XXI w. pojawiło się w Polsce umowne określenie „literatury gejowskiej i lesbijskiej” używane w odniesieniu do twórczości wynikającej z potrzeby odnajdywania tożsamości przez społeczność LGBT. Pojawiło się wraz z dyskursem politycznym na temat roli społecznej osób o odmiennej orientacji i procesami emancypacji LGBT. Często literaturze tej towarzyszył coming out lub wzięcie pod uwagę orientacji seksualnej autora. Ważnym faktem był tu rozwój ruchu LGBT w Polsce, a istotną cezurą dla tego nurtu polskiej literatury jest rok 2003, gdy na ulicach pojawiły się bilboardy akcji „Niech nas zobaczą”.
Nawiązania do LGBT w najnowszej literaturze polskiej.
Według krytyków, współczesna młoda literatura podchodzi do wątków LGBT z dużo większą swobodą niż poprzednicy. Z powodzeniem wygrywa językowe, fabularne i narracyjne możliwości tkwiące w tej tematyce.
Polska poezja gejowska i lesbijska.
W poezji motywy homoerotyczne spotkać można w niektórych wierszach poetów i poetek tj.
Wyróżnić warto również całe zbiory, otwarcie podejmujące tematykę homoseksualną:
Literatura faktu.
"Dziewczyny, wyjdźcie z szafy" Anny Laszuk to zbiór kilkudziesięciu reportaży i wywiadów wydanych w 2006 r., których bohaterkami są polskie lesbijki.
Współczesna literatura popkulturowa.
Wątek geja-przyjaciela we współczesnej literaturze romansowej.
W Ameryce początku XXI w. książki, których przedstawicielkami są takie pisarki jak Candace Bushnell, Helen Fielding, Marian Keyes czy Lauren Weisberger przyjęto nazywać z przekąsem wspólnym określeniem „chick lit”. Adresowane do kobiet, traktujące o kobietach, bardzo poczytne i ekranizowane. Elizabeth Merrick wykładowca literatury i krytyk literacki określa kwituje taką twórczość pisarską nieskomplikowanym schematem: "Biała dziewczyna w wielkim mieście szuka Księcia z Bajki, w międzyczasie robiąc zakupy, stosując bądź przerywając dietę, unikając szefa i od czasu do czasu wybierając się na zakrapiany łzami lunch z obowiązkowym przyjacielem gejem. „Chick lit” to córka romansu i przyrodnia siostra kolorowego magazynu mody". Poniżej przegląd wątku geja-przyjaciela w kilku z nich.
Helen Fielding w swojej książce "Dziennik Bridget Jones" tytułową bohaterką uczyniła młodą kobietę, która na kartki pamiętnika przelewa swoje codzienne perypetie, problemy i uczuciowe frustracje. Bridget otacza kilkoro najbliższych przyjaciół, wśród których jest Sharon, wojująca feministka, Jude tkwiąca w toksycznym związku oraz gej o imieniu Tom, który jest jej najlepszym lekarstwem – „na złamane serce bądź paznokieć”. Bohaterka ma dość liberalne poglądy na jego odmienność, co dość zabawnie skonfrontowano w książce z poglądami jej matki:
Ilekroć książce pojawia się pytanie, czy przyjaźń między kobietą a mężczyzną jest możliwa, konkluzją jest humorystyczne stwierdzenie – tak, ale tylko wtedy, kiedy mężczyzna jest gejem. Postać Toma występuje także w drugiej części książki pt. "", jak również w ekranizacjach obydwu części.
Podobną postać można znaleźć w książce polskiej autorki Izabeli Sowy pt. "Smak świeżych malin" (2002). Główne bohaterki Malinę, Ankę, Ewę, Jolę oraz dopełniającego to towarzystwo geja Leszka, łączy przyjaźń i cel, jakim jest znalezienie swojej drugiej połówki. Powieściowe perypetie zakończą się romantycznie, również dla tego ostatniego, dla którego szczęście zmaterializuje się jako Miguel: "mocna opalenizna, kolczyk w uchu, na włosach dwa litry żelu z brokatem".
Bohaterowie fantasy i science fiction.
Postacie LGBT znalazły swoje miejsce również w fantastycznych światach kreowanych przez twórców gatunków fantasy i science fiction. Gejów i lesbijki jako bohaterów umieściły m.in. Rachel Pollack w "Matce chrzestnej Noc" i Ewa Białołęcka w cyklu "Kroniki Drugiego Kręgu". O dyskretnych nawiązaniach do homoseksualizmu mówi się w przypadku takich utworów jak "Sokolniczka" i "Mgły Avalonu" Marion Zimmer Bradley i dylogii "Tillu i Kerlew" Robin Hobb. Joanne Kathleen Rowling, autorka cyklu o Harrym Potterze na spotkaniu autorskim określiła jako geja jednego z bohaterów, Albusa Dumbledore’a – jego jedyną romantyczną miłością miał być czarodziej Grindelwald, jednak w ostatniej części cyklu "Harry Potter i Insygnia Śmierci" trudno doszukać się tego wątku. Miłość lesbijska łączy bohaterki trylogii Johna Varleya ("Tytan", "Czarodziejka", "Demon").
Spore, choć poboczne wątki homoseksualne można znaleźć w utworach Mercedes Lackey (trylogie "Strzały królowej" i "Ostatni mag heroldów"). Pisarka ta podejmuje próbę analizy problemów, z jakimi zmagają się bohaterowie odmienni seksualnie, określani w wykreowanym przez autorkę świecie jako "shayn". Niektórzy spośród tych bohaterów stoją na uprzywilejowanej pozycji społecznej, mają szacunek i przywileje, a mimo to czują się wyobcowani i niezrozumiani. Ich orientacja budzi niechęć lub wstręt, czasami są posądzani o rozwiązłość, mężczyznom przypisuje się zniewieściałość, zaś kobietom maskulinizację itp.
O odrzuceniu i braku akceptacji mowa jest również w "serii o wiedźminie" Andrzeja Sapkowskiego, który z takich postaw uczynił jeden z motywów przewodnich swojej sagi. Tu odrzucana i stygmatyzowana jest bowiem każda istota, która ośmiela się być inna od zapyziałego pospólstwa. W cyklu Sapkowskiego pojawia się m.in. para kobieca Ciri i Mistle. O epizodzie lesbijskim wspomina się przy postaci Triss Merigold.
Wśród bohaterów u takich autorek jak Lynn Flewelling ("Na tropach ciemności", "Szczęście w mrokach") i Anne McCaffrey ("Jeźdźcy smoków") i Elizabeth Moon ("Córka owczarza") związki jednopłciowe nie stanowią problemu. W wykreowanych przez autorki światach nie wzbudzają one sensacji, agresji czy nawet zniesmaczenia – po prostu są. I tak stworzony świat, według opinii niektórych recenzentów, „to jest dopiero fantasy”.
LGBT jako bohaterowie komiksów.
Homoseksualni lub biseksualni bohaterowie pojawili się po raz pierwszy w komiksach o charakterze pornograficznym wydawanych w okresie międzywojennym. Wśród tytułów z tego okresu wymienia się "Tijuana Bibles" drukowany w Meksyku i rozprowadzany nielegalnie w USA, a przedstawiający pornograficzne karykatury ówczesnych postaci popkultury. Pierwszym wydawnictwem przedwojennym o queerowym zabarwieniu był komiks "Madame Fatal", którego superbohater dokonywał walecznych czynów w kostiumie kobiecym. Po latach cenzury komiksów w USA pierwsza postać sympatycznego geja została stworzona w 1976 r. przez Garry’ego Trudeau, a rok później w "Cathartic Comics" wśród postaci znaleźli się homoseksualni czarnoskórzy, jednak wyraźne zmiany w podejściu do tematu nastąpiły dopiero w latach 80. XX w. Rok 1980 przyniósł lesbijkę jako jedną z bohaterek w "Detectives Inc. A remebrance of threating green", a rok 1982 pierwszy komiksowy pocałunek gejowski. Odnotowuje się również jako ważne wydarzenie postać Maggie Sawyer w serii "Superman", która była lesbijką i wychowywała córkę.
Od lat 80. do połowy lat 90. w Stanach Zjednoczonych ukazywał się rocznik "GayComix", a do feministycznego "Wimen's Comics" rozpoczęto dodawać tematykę lesbijską. W tym samym czasie Alison Bechdel rozpoczęła rysowanie "Dykes To Watch Out For", kultowego wydawnictwa pokazującego bezkompromisowe życie kilku lesbijek. Wspomnieć też należy, że wśród wielu popularnych serii pojawiali się sporadycznie homoseksualni zniewieścialcy w charakterze kontrastu męskiego herosa lub jako prostytutki.
W latach 90. liczba komisów LGBT w USA wyraźnie wzrosła, a wśród ważniejszych tytułów wymienia się "Pedro and Me" rysowany przez Judd Winick (nominowany do Pulitzera) i "Fun Home" autorstwa Alison Bechdel (nagrodzony m.in. tytułem książki roku magazynu „The Times”). Wśród popularniejszych komiksów o kampowym charakterze wymieniane są "Chelsea Boys", "The Mostly Unfabulous Social Life of Ethan Green" oraz "Queer Duck".
Na europejskim rynku wydawniczym komiksów znajdują się stale pozycje kilku znanych twórców kojarzonych z homoerotyką:
Wśród ciekawych europejskich projektów komiksowych było m.in. wydanie rysunkowych wersji dzieł Oskara Wilde’a "Bądźmy poważni na serio" (Männerschwarm Verlag) i "Portretu Doriana Graya" (wydawnictwo Marvel).
Polski komiks na tym tle wygląda mizernie. W jednym z odcinków serii "Wilq Superbohater" autorstwa Tomasza i Bartosza Minkiewiczów znalazł się "Carotino, marchewkowy pederasta" – produkt naukowego eksperymentu, z którym męscy bohaterowie rozprawiają się szybko i z łatwością przeganiają „to ścierwo”.
Jedynym dotychczas polskim wydaniem gejowskiego komiksu jest importowany z Niemiec, humorystyczny "Konrad i Paul. Big Dick" Ralfa Königa opublikowany w 2008 r. przez wydawnictwo Abiekt.pl Wojciecha Szota.
Wątki homoseksualne w mandze i anime.
Zarówno w japońskim komiksie jak i w produkcjach animowanych wątki osób homoseksualnych nie należą do rzadkości. W japońskich komiksach panuje duże zróżnicowanie – między nimi można znaleźć zarówno pornograficzne one-shoty, jak i wielotomowe serie o skomplikowanej fabule. Wśród gatunków mangi wyróżnia się takie podgatunki jak:
Kryminał i sensacja z wątkiem LGBT.
W „złotym wieku” powieści kryminalnej rzadkie były wzmianki o homoseksualizmie, zarówno w klasycznej powieści detektywistycznej, której najbardziej znana przedstawicielka była Agatha Christie, jak i w czarnym kryminale typu powieści Chandlera czy Hammetta. Owszem, w kilku utworach Wielkich Dam powieści kryminalnej można znaleźć relacje, które współczesny czytelnik może interpretować jako związki lesbijskie: wysoce emocjonalne fascynacje (wzajemne lub jednostronne) między dziewczętami lub młodymi kobietami w "Unnatural death" Dorothy Sayers (1927) lub "Trudnej decyzji panny Pym" Josephine Tey (1946), bliskie związki pań w średnim wieku, z których jedna reprezentowała zdecydowanie zmaskulinizowany styl bycia, druga zaś przesadnie „kobieca” (np. "Morderstwo odbędzie się..." Agathy Christie z 1946), brak jest jednak w tekście jakiegokolwiek kontekstu seksualnego tych relacji. (Niektórzy badacze twórczości Christie piszą o pannach Hinchliffe i Murgatroyd z "Morderstwo odbędzie się..." wprost jako o parze lesbijskiej, zwracając też uwagę na życzliwy stosunek do nich zarówno autorki, jak i powieściowego otoczenia). Powoli ulegało to zmianie, i np. u Agathy Christie w 1957 roku wspomniany jest „kapelmistrz, który nie zajmuje się kobietami i ma inne gusta” ("4.50 z Paddington"), a w 1964 roku pojawia się już niezawoalowana wzmianka o homoseksualizmie czasowego podnajemcy domu panny Marple ("Karaibska tajemnica"). Postacie te są jednak jedynie wzmiankowane przez bohaterów lub narratora. Geje (przedstawieni stereotypowo jako zniewieściali) pojawiają się jako postacie u Ngaio Marsh ("Death at the Dolphin") w 1967 roku.
Stereotypowe przedstawienia lesbijek i gejów dominowały w powieściach kryminalnych i sensacyjnych aż do lat osiemdziesiątych. Wśród postaci cyklu powieści Iana Fleminga z Jamesem Bondem wydawanych w latach 1953-1965 są również homoseksualiści, potraktowani w specyficzny sposób, zahaczający o homofobię, którą to przypisywano pisarzowi razem z mizoginizmem i rasizmem. Postacie LGBT to głównie „źli ludzie”, jak szefowa komórki KGB Rosa Klebb ("Pozdrowienia z Rosji", 1957), para odrażających morderców Wint i Kidd ("Diamenty są wieczne", 1956) czy zawodowy zabójca Francisco Scaramanga ("Człowiek ze złotym pistoletem", 1965). Dla tego ostatniego agent Bond był nawet obiektem perwersyjnego seksualnego pożądania. Lesbijka Pussy Galore z "Goldfingera" (1959) początkowo stoi po stronie sił zła, jednak stając się sojuszniczką, daje się jednocześnie uwieść Bondowi. Tilly Masterton, lesbijka z fabuły tej samej książki, nie ulega heteroseksualnemu agentowi i choć działała po właściwej stronie, czekała ją przez to śmierć. Dla Iana Fleminga homoseksualizm wzmacniał negatywny obraz groźnej postaci, a lesbijki były kobietami, które „nie trafiły na właściwego mężczyznę”. Superagent Bond może je „naprawić”. Lesbijka – szefowa gangu (specjalizującego się w prostytucji) występuje też w powieści Serge'a Jacquemarda o płatnym mordercy Harrym Schultzu ("Requiem dla króla zbrodni").
Detektywa-geja wprowadził do literatury kryminalnej Joseph Hansen, tworząc postać Dave’a Brandstettera. Pierwsza książka z tego cyklu ("Fadeout") ukazała się w 1970 roku, ostatnia ("A Country of Old Men") w 1991.
Lata osiemdziesiąte przyniosły pojawienie się bardziej licznych postaci LGBT wśród fikcyjnych przedstawicieli prawa lub detektywów. Postać policjanta-homoseksualisty (Mila Sturgisa), najlepszego przyjaciela i współpracownika głównego bohatera, wstępuje w serii powieści Jonathana Kellermana z psychologiem Alexem Delawarem (z których pierwszą jest "Kiedy pęka tama", 1985 rok). Można też tu wspomnieć powieści Sarah Caudwell ("Thus Was Adonis Murdered" (1981), "The Shortest Way to Hades" (1985), "The Sirens Sang of Murder" (1989), "The Sibyl in Her Grave" (2000)), w których narracja pierwszoosobowa poprowadzona jest w taki sposób, że czytelnik nigdy się nie dowiaduje, czy narrator (detektyw amator, profesor Hilary Tamar) jest heteroseksualną kobietą, czy homoseksualnym mężczyzną.
Lesbijka-detektyw jako główna bohaterka powieści kryminalnej pojawiła się w 1984 roku w "Amateur City" amerykańskiej pisarki Katherine V. Forrest. W 1987 wydano pierwszą książkę Val McDermid z Lindsay Gordon, dziennikarką śledczą i zarazem lesbijką-aktywistką LGBT. Lindsay Gordon jest główną bohaterką cyklu sześciu powieści Val McDermid. W pozostałych cyklach autorstwa Val McDermid (seria powieści z Kate Brannigan oraz seria z Tonym Hillem i Carol Jordan) lesbijki są również ważnymi postaciami, bądź to jako przyjaciółki i współpracowniczki głównych bohaterek (Chris i Alexis w serii z Kate Brannigan), bądź ofiary lub sprawczynie zbrodni. Postać lesbijki, przyjaciółki głównej bohaterki powieści występuje również w "Zabójczych rozkazach" Sary Paretsky w cyklu powieści z V. I. Warshawski (1985).
W latach dziewięćdziesiątych pojawiły się stosunkowo liczne postacie lesbijek-detektywów w literaturze kryminalnej. Lesbijka jest główną bohaterką-detektywem w cyklu powieściowym z Kate Martinelli autorstwa Laurie R. King oraz w powieści "The Blue Place and Stay". Lesbijką jest też policjantka Hanne Wilhelmsen, główna bohaterka cyklu powieści Anne Holt (z których pierwsza jest "Blind gudinne" z 1993 roku). Motyw jest też obecny w powieściach Patricia Cornwell: lesbijką jest siostrzenica Kay Scarpetty, Lucy Farinelli, a jej związki i sytuacja jako agentki FBI są pobocznym motywem powieści cyklu, począwszy od "Trupiej farmy", w której wiąże się z socjopatyczną Carrie Grethen. Do literatury, którą można by nazwać 'lesbijską powieścią kryminalną' można również zaliczyć powieści Stelli Duffy ("Calendar Girl", "Fresh Flesh").
Począwszy od lat dziewięćdziesiątych, motywy LGBT występują jako centralne u wielu współczesnych autorów powieści kryminalnych i sensacyjnych, z różnym ich naświetleniem. W cyklu powieści kryminalnych autorstwa szwedzkiego pisarza Henninga Mankela z komisarzem Kurtem Wallanderem jako główną postacią, motyw LGBT pojawia się na pierwszym planie w części pt. "O krok" ("Steget efter", 1997). Ukrytą odmienność seksualną policjanci odkrywają u jednego ze swoich kolegów podczas śledztwa mającego wyjaśnić jego zabójstwo. W dochodzeniu przewijają się jeszcze dwaj inni homoseksualni mężczyźni, również starannie kryjący się ze skłonnościami – emerytowany dyrektor banku oraz drobny kanciarz-alkoholik. Rozwiązanie zagadki kryminalnej przynosi schwytanie psychopatycznego mordercy-homoseksualisty, który umykając śledczym, często kamuflował się pod przebraniem kobiety. Główny bohater zdecydowanie potępia postawy homofobiczne, czemu daje wyraz ostrą ripostą na słowa jednego z policjantów mówiącego o „zboczeńcach”. Mimo to homoseksualizm występuje w powieści Mankela zawsze jako wstydliwa skłonność, starannie ukrywana latami przez wyobcowanych społecznie ludzi. W podobnym stylu homoseksualizm wypływa jako wątek poboczny w śledztwie prowadzonym w części pt. "Piąta kobieta" ("Den femte kvinnan", 1996). Tu homoseksualne preferencje policjanci odkrywają u szwedzkiego najemnika, którego pamiętniki znaleźli u jednej z ofiar seryjnego zabójcy.
Wśród sensacyjnych powieści Johna Grishama, autora znanego z zekranizowanych dzieł takich jak "Raport Pelikana" i "Firma" znajduje się powieść "Bractwo" (2000) oparta o wątek gejowski. Trzech byłych sędziów odsiaduje w jednym więzieniu federalnym długoletnie wyroki. Wszyscy trzej zdają sobie sprawę, że nie mają szans na uczciwe życie po wyjściu, więc swój spryt postanawiają wykorzystać, zawiązując tytułowe „bractwo”. Wymyślają sposób na zbicie majątku. W gejowskim czasopiśmie zamieszczają ogłoszenie „młody chłopak pozna starszego pana”. Otrzymują na nie całą masę listownych odpowiedzi. Wśród nadawców jest wielu mężczyzn, którzy panicznie boją się ujawnienia swoich preferencji seksualnych, bo mają sporo do stracenia. Bractwo nakręca szantaż przez korespondencję, podając się za przystojnego i młodego Ricky’ego. Usidlone ofiary płacą za milczenie. Fabuła powieści nabiera tempa, gdy jednym z korespondentów bractwa okazuje się pewien wysoko postawiony polityk.
Położenie gejów w Anglii lat 50. jest dominującym motywem w powieści "Scandal in Belgravia" (2000) Roberta Barnarda, w którym główny bohater Peter Proctor, zdymisjonowany minister spisujący pamiętniki, rozwiązuje zagadkę śmierci swego przyjaciela z lat młodości, błyskotliwego i sympatycznego młodego dyplomaty Timothy’ego Wycliffe’a, rzekomo pobitego na śmierć przez kochanka w 1956 roku. Sytuacja lesbijek pracujących w szkolnictwie jest pobocznym motywem w kilku powieściach kryminalnych Roberta Barnarda ("School for Murder", "Unholy Dying", "Last Post").
Kryminalna fabuła "Śmierci w darkroomie" Edwarda Pasewicza z 2007 r. rozpoczyna się w Poznaniu, gdy policja rozpędza nielegalną kolorową paradę gejowską. Z manifestacji wyłapany zostaje młody gej, Igor i jak kilku innych zostaje przewieziony na posterunek. Jego ciało znalezione zostaje jeszcze tego samego dnia w centrum miasta, w darkroomie jednego z gejowskich lokali. Śledztwo w sprawie morderstwa jednak utyka w martwym punkcie i zostaje umorzone. Mimo to do Poznania przyjeżdża policyjny komisarz, Marcin Zielony, który zamiesza znaleźć mordercę brata.
W powieści "Corduroy Mansions" Alexandra McCall Smitha opublikowanej po raz pierwszy w 2008 r. brytyjskim dzienniku „The Daily Telegraph”, pojawia się postać homoseksualisty, który po latach odkrywa w sobie upodobanie do kobiet. Alexander McCall Smith jest popularnym w Wielkiej Brytanii pisarzem kryminałów. W połowie 2008 r. zapowiedział publicznie, że w następnych jego książkach będzie jeszcze więcej postaci gejów, lesbijek i osób biseksualnych, co można odebrać jako swoiste "signum temporis" pierwszej dekady początku XXI wieku.

</doc>
<doc id="1526009" url="https://pl.wikipedia.org/wiki?curid=1526009" title="Chnodomar">
Chnodomar

Chnodomar - król Alemanów. 
W 350 r. n.e. najechał łupieżczo Galię, ale został pokonany i wzięty do niewoli przez Juliana Apostatę (wówczas cezara), po bitwie pod Argentoratum w 357 r. n.e.

</doc>
<doc id="1526012" url="https://pl.wikipedia.org/wiki?curid=1526012" title="Baczmagi">
Baczmagi

Baczmagi – skórzane buty sięgające kolan, charakteryzujące się ściętymi ukośnie z tyłu cholewami, płaską podeszwą i lekko zadartym nosem.
Popularne w XVI–XVIII wieku w Europie Środkowej, (Węgry, Polska, Mołdawia, Wołoszczyzna) zwłaszcza wśród szlachty i kawalerii. Najczęściej barwy czarnej, żółtej lub brązowej, szyte z safianu lub innych drogich skór.
Część polskiego stroju narodowego.

</doc>
<doc id="1526017" url="https://pl.wikipedia.org/wiki?curid=1526017" title="Polskie Towarzystwo Promieniowania Synchrotronowego">
Polskie Towarzystwo Promieniowania Synchrotronowego

Polskie Towarzystwo Promieniowania Synchrotronowego (PTPS) – towarzystwo, którego celem jest działalność naukowa i oświatowa, w szczególności wspieranie rozwoju badań naukowych z wykorzystaniem promieniowania synchrotronowego a także popularyzacja badań wykorzystujących tego rodzaju promieniowanie.
Towarzystwo działa na terenie całego kraju.
W latach 1992–2017 Towarzystwo zorganizowało trzynaście międzynarodowych szkół i sympozjów "International School and Symposium on Synchrotron Radiation in Natural Science (ISSRNS)" oraz dwanaście konferencji krajowych pod nazwą "Krajowe Sympozjum Użytkowników Promieniowania Synchrotronowego (KSUPS)".
Historia działalności Towarzystwa w skrócie.
Początki działalności.
W polskim środowisku naukowym szersze zainteresowanie badaniami z zastosowaniem promieniowania synchrotronowego pojawiło się dopiero po 1985 roku. Zaczęła wtedy gwałtownie rosnąć liczba osób zainteresowanych różnymi rodzajami badań z wykorzystaniem promieniowania synchrotronowego w Uniwersytetach: Jagiellońskim, Warszawskim i Śląskim, Akademii Górniczo-Hutniczej w Krakowie oraz w Instytutach Fizyki PAN w Warszawie, Fizyki Jądrowej w Krakowie i Badań Jądrowych w Świerku. Wraz ze wzrostem liczby polskich użytkowników promieniowania synchrotronowego, zaistniała potrzeba zacieśniania współpracy tego jeszcze wtedy niewielkiego środowiska naukowego, użytkującego promieniowanie synchrotronowe z akceleratorów w Europie, USA i Japonii. W lutym 1991, przy wsparciu finansowym i organizacyjnym Instytutu Fizyki Uniwersytetu Jagiellońskiego, prof. dr hab. Andrzej Kisiel i prof. dr hab. Julian Auleytner zorganizowali w Krakowie, w Willi Baszta Szyszko-Bohusza, pierwsze Krajowe Sympozjum Użytkowników Promieniowania Synchrotronowego. Uczestnicy Sympozjum zadeklarowali chęć utworzenia Polskiego Towarzystwa Promieniowania Synchrotronowego. Wśród 29 członków założycieli Towarzystwa większość tworzyli gospodarze Sympozjum, reprezentanci Instytutu Fizyki PAN w Warszawie oraz Wydziału Fizyki Uniwersytetu Warszawskiego. W maju 1991 PTPS zostało zarejestrowane i rozpoczęło działalność z wyraźnie nakreślonymi zadaniami. Dotyczyły one starań o łatwiejszy dostęp polskich użytkowników do źródeł promieniowania synchrotronowego oraz podnoszenia kwalifikacji naukowych członków Towarzystwa. PTPS był pierwszym utworzonym w Europie narodowym towarzystwem promieniowania synchrotronowego, mimo że Polska nie posiadała własnego synchrotronu i nie miała wtedy żadnych realnych perspektyw posiadania własnego źródła promieniowania synchrotronowego.
Starania o członkostwo w ESRF.
Europejskie Centrum Promieniowania Synchrotronowego (ESRF) jest jednym z czterech synchrotronów na świecie zapewniających promieniowanie wysokoenergetyczne, co daje unikatowe możliwości badawcze. Na ręce Sekretarza Komitetu Badań Naukowych dr Krzysztofa Frąckowiaka PTPS skierowało Memoriał, który wyrażał potrzeby badawcze polskich użytkowników promieniowania synchrotronowego oraz zawierał sugestie dotyczące przystąpienia Polski do budującego się wówczas Europejskiego Centrum Promieniowania Synchrotronowego (ESRF) w Grenoble. W październiku 1997 PTPS skierowało do Prezydium KBN kolejny Memoriał w sprawie przystąpienia Polski do ESRF na nowo sformułowanych warunkach. Środki finansowe przyznane w roku 2000 przez Ministerstwo Finansów z rezerwy celowej wydatków budżetowych uprawniły PTPS do wszczęcia oficjalnych negocjacji z władzami ESRF. Przebiegające bardzo pomyślnie negocjacje z ESRF zostały niestety wstrzymane ze względu na pojawienie się trudności formalno-prawnych, uniemożliwiających terminowe zawarcie umowy z ESRF oraz zamrożenie środków finansowych spowodowane wzrostem deficytu budżetowego Państwa (tzw. dziura Bauca).
Ostatecznie starania te zostały uwieńczone sukcesem dopiero w 2004 roku poprzez podpisanie umowy pomiędzy Instytutem Fizyki PAN w Warszawie i Konsorcjum ESRF w Grenoble. W ramach tej umowy do końca czerwca 2011 r. szereg grup badawczych z Polski korzystało z promieniowania synchrotronowego i bardzo nowoczesnych, wyspecjalizowanych linii pomiarowych ESRF Niestety, kolejne problemy formalno-prawne uniemożliwiły kontynuację wymienionej Umowy z ESRF. Dzięki staraniom PTPS, w 2011 roku polski wkład w projekt międzynarodowy ESRF Upgrade znalazł się na Polskie Mapie Drogowej Infrastruktury Badawczej. Umieszczenie projektu na mapie drogowej nie stanowi jednak zobowiązania ze strony MNiSW odnośnie do finansowania budowy czy też późniejszego utrzymania ośrodka badawczego. Na Liście przedsięwzięć umieszczonych na Polskiej Mapie Drogowej Infrastruktury Badawczej, opublikowanej w 2014 roku, polski wkład w ESRF został oznaczony jako "w fazie realizacji" 28 października 2016 Minister Nauki i Szkolnictwa Wyższego podjął decyzję o wsparciu udziału polskich zespołów naukowych w ESRF oraz CERN. Na tej podstawie w dniu 20 grudnia 2016 reprezentujący stronę polską dyrektor IF PAN prof. Roman Puźniak oraz Naczelny Dyrektor ESRF dr Francesco Sette podpisali umowę potwierdzającą polski wkładu do ESRF w wysokości 1% budżetu ESRF.
Starania o dedykowane linie eksperymentalne.
Niemal równolegle z pierwszymi staraniami w sprawie przystąpienia Polski do ESRF, PTPS rozpoczęło rozmowy z dyrekcją synchrotronu ELETTRA w Trieście na temat budowy polskiej linii pomiarowej przy nowo uruchamianym synchrotronie. Idea ta uzyskała gorące poparcie Podkomisji Metod Jądrowych w Fizyce Fazy Skondensowanej Państwowej Agencji Atomistyki i bardzo przyjaźnie nastawionego do Polaków dyrektora naukowego synchrotronu ELETTRA prof. Georgio Margaritondo. Z przyczyn ekonomicznych nie doszło do finalizacji tego projektu.
Udział Polski w projekcie European XFEL.
European XFEL to największy obecnie laser FEL na świecie. Jego otwarcie nastąpiło 1 września 2017. Polski wkład jest szacowany na 26,5 mln euro. Prezes PTPS jako przedstawiciel Polski w STI europejskiego projektu XFEL brała aktywny udział w negocjacjach rządu polskiego w sprawie udziału Polski w tym projekcie. Utworzono Polskie Konsorcjum XFEL-Polska którego celem jest działanie na rzecz znaczącego udziału Polski w budowie i eksploatacji tego unikatowego źródła. Osiemnaście polskich instytucji naukowo-dydaktycznych, naukowo-badawczych oraz przemysłowych przystąpiło do tego konsorcjum, a instytucją reprezentującą konsorcjum XFEL-Polska na zewnątrz jest Narodowe Centrum Badań Jądrowych (dawniej: Instytut Problemów Jądrowych) w Świerku, które pełni rolę koordynatora.
Polski Laser na Swobodnych Elektronach.
PTPS zdecydowanie wspiera starania zmierzające do budowy Polskiego Lasera na Swobodnych Elektronach (POLFEL). Jest to projekt budowy źródła światła IV-tej generacji, które może emitować promieniowanie elektromagnetyczne w zakresie od podczerwieni do dalekiego ultrafioletu, i uzyskuje intensywność ponad 1000 razy większą, niż synchrotrony. Laser tego typu znajduje zastosowanie w obrazowaniu obiektów w skali atomowej na potrzeby takich dziedzin jak takich jak Biologia, Chemia, Medycyna, Fizyka czy Inżynieria materiałowa. POLFEL wytwarzać będzie promieniowanie w zakresie od 0,3 mm do 150 nm dla pierwszej harmonicznej i 50 nm dla trzeciej harmonicznej. Energia impulsu przewidywana jest na poziomie 100 μJ dla VUV i dziesiątek mikrodżuli dla promieniowania THz. Budowa urządzenia rozpocznie się w styczniu 2019 r. Zakończenie budowy planuje się na rok 2022.
Narodowe Centrum Promieniowania Synchrotronowego.
W październiku 1998 grono profesorów z Instytutu Fizyki UJ i AGH, w tym również członków PTPS, wystąpiło do KBN o utworzenie Narodowego Centrum Promieniowania Synchrotronowego i budowę synchrotronu elektronowego jako źródła promieniowania synchrotronowego przeznaczonego do badań w fizyce, chemii, biologii, medycynie i naukach technicznych. Inicjatywa ta została gorąco poparta przez PTPS. W roku 2010 została podpisana umowa pomiędzy Ministerstwem Nauki i Szkolnictwa Wyższego a Uniwersytetem Jagiellońskim na dofinansowanie i realizację projektu budowy synchrotronu w ramach Programu Operacyjnego Innowacyjna Gospodarka 2007-2013. Jego realizacja uzyskała w 2011 roku poparcie Komitetu Polityki Naukowej. Na początku 2012 roku rozpoczęły się prace budowlane, natomiast budynek został odebrany w maju 2014 roku. W marcu 2015 zakończył się montaż pierścienia akumulacyjnego w synchrotronie Solaris, a następnie rozpoczęło się układanie betonowych płyt przykrywających synchrotron. 21 września 2015 w hali eksperymentalnej krakowskiego synchrotronu odbyło się uroczyste otwarcie Narodowego Centrum Promieniowania Synchrotronowego. Dwie linie eksperymentalne PEEM/XAS oraz UARPES udostępnione zostały w 2018 roku.
Uczestnictwo w gremiach międzynarodowych.
Polskich użytkowników promieniowania synchrotronowego w Europejskiej Organizacji Użytkowników Synchrotronów reprezentuje członkowie Zarządu PTPS dr hab. Agnieszka Witkowska oraz dr hab. Ryszard Sobierajski.

</doc>
<doc id="1526026" url="https://pl.wikipedia.org/wiki?curid=1526026" title="Drzewo truskawkowe">
Drzewo truskawkowe



</doc>
<doc id="1526030" url="https://pl.wikipedia.org/wiki?curid=1526030" title="Rerafinacja olejów odpadowych">
Rerafinacja olejów odpadowych

Rerafinacja – proces prowadzony w instalacji umożliwiającej regenerację olejów przepracowanych. 
Konieczne jest usunięcie zanieczyszczeń, produktów utleniania i dodatków zawartych w tych olejach, przy czym udział uzyskanego w procesie regeneracji komponentu służącego do wytwarzania olejów smarowych nie może być mniejszy niż 30%. W świetle wymagań ochrony środowiska rerafinacja jest najlepszym sposobem zagospodarowania przepracowanych olejów smarowych. Za wyborem tego procesu przemawia także oszczędność energii. Do wytwarzania 1 tony bazowego oleju smarowego z ropy naftowej zużywa się taką ilość energii, jaką uzyskałoby się, spalając około 300 kg oleju opałowego. Rerafinacja olejów przepracowanych przebiega w trzech etapach:
Oleje przepracowane składowane są w zbiornikach, gdzie poddawane są procesowi oczyszczania przez dekantację. 
Przebiega w dwóch etapach. W pierwszym oleje zostają poddane wstępnej destylacji próżniowej w celu usunięcia wody i frakcji najbardziej lotnych. Po wstępnej destylacji olej odwodniony kierowany jest do zbiornika buforowego, gdzie następuje dekantacja części zmydlonych lub flokulowanych. W drugim etapie strumień oleju odwodnionego zostaje skierowany do odasfaltowania cieplnego i destylacji frakcyjnej. Destylacja ta oddziela fazę lekką od fazy ciężkiej, która zawiera wysokocząsteczkowe polimery oraz metale. 
Pozwala uzyskać komponenty paliwowe oraz smarowe oleje bazowe o poziomie jakościowym nie gorszym od surowców otrzymywanych z przerobu ropy naftowej. W pierwszym etapie rafinacji zachodzi adsorpcja metali i odmetalizowanie surowca. Następnie na specjalnym katalizatorze hydrorafinacji zachodzi uwodornienie. Rafinacja obniża również zawartość siarki w destylatach.
Oleje odpadowe, ze względu na dużą wartość energetyczną, chętnie są stosowane jako paliwo kotłowe, bez żadnej obróbki.

</doc>
<doc id="1526031" url="https://pl.wikipedia.org/wiki?curid=1526031" title="Józef Morton">
Józef Morton

Józef Morton (ur. 19 lipca 1911 w Chrobrzu, zm. 24 października 1994 w Warszawie) – polski pisarz i działacz ruchu ludowego.
Życiorys.
Syn Jana i Genowefy z Kozłów, włościan z Chrobrza. Wykształcenie zdobywał w szkole powszechnej w Chrobrzu i w gimnazjum w Pińczowie, w którym zdał maturę. Pracę podjął w Urzędzie Skarbowym w Olkuszu a następnie dzięki pomocy rodziny Wielopolskich rozpoczął studia prawnicze w Warszawie. Jednak problemy finansowe uniemożliwiły mu ukończenie studiów. Jego pierwsza praca literacka została opublikowana w dzienniku "Czas" w 1937 roku. W czasie II wojny światowej wrócił do Chrobrza i w 1944 roku za namową kolegi Franciszka Kucybały wstąpił do Polskiej Partii Robotniczej a w okresie tzw.
Republice Pińczowskiej związał się z działalnością Armii Ludowej. Po wyzwoleniu Ponidzia spod okupacji niemieckiej wszedł w skład tworzonej Powiatowej Rady Narodowej w Pińczowie. Został też powołany na stanowisko komisarza do spraw majątków obszarniczych.
W latach 60 przez kilka kolejnych lat był kustoszem muzeum im. Jana Kochanowskiego w Czarnolesie. Mieszkał w oficynie. Stworzył tu sfilmowaną przez Zbigniewa Kużmińskiego powieść „Mój drugi ożenek”. 
Był współpracownikiem oraz redaktorem pism "Chłopska Droga" oraz "Wieś". Jego powieści dotyczyły przede wszystkim życia współczesnej mu wsi. Zmarł w Warszawie, pochowany został na cmentarzu w Chrobrzu.

</doc>
<doc id="1526032" url="https://pl.wikipedia.org/wiki?curid=1526032" title="Tartaglia">
Tartaglia

Osoby o nazwisku Tartaglia:

</doc>
<doc id="1526033" url="https://pl.wikipedia.org/wiki?curid=1526033" title="Jelena Jelesina">
Jelena Jelesina

Jelena Borisowna Jelesina (ros. Елена Борисовна Елесина, ur. 4 kwietnia 1970 w Czelabińsku) – rosyjska lekkoatletka specjalizująca się w skoku wzwyż.
Kariera sportowa.
Mistrzyni olimpijska z Sydney (2000). Wielokrotna medalistka mistrzostw Europy oraz świata. Pierwszy sukces odniosła w 1988 zajmując drugie miejsce w mistrzostwach świata juniorów (jeszcze w barwach ZSRR). W 1998 wygrała halowy mityng skoku wzwyż "Opoczno", który rozgrywano w Spale. Rekord życiowy: 2,02 (23 lipca 1990)

</doc>
<doc id="1526034" url="https://pl.wikipedia.org/wiki?curid=1526034" title="Yelena Yelesina">
Yelena Yelesina



</doc>
<doc id="1526035" url="https://pl.wikipedia.org/wiki?curid=1526035" title="Cardano">
Cardano



</doc>
<doc id="1526036" url="https://pl.wikipedia.org/wiki?curid=1526036" title="Lista szkół w Zamościu">
Lista szkół w Zamościu

Lista szkół znajdujących się w Zamościu:

</doc>
<doc id="1526038" url="https://pl.wikipedia.org/wiki?curid=1526038" title="DKF">
DKF



</doc>
<doc id="1526040" url="https://pl.wikipedia.org/wiki?curid=1526040" title="Wydawnictwo M">
Wydawnictwo M

Wydawnictwo M – krakowskie wydawnictwo powstałe w 1989 roku. Jest oficyną wydającą książki z dziedziny religii i kultury.
Książki.
Do tej pory ukazało się blisko 2000 tytułów. Wśród nich znajdują się:
Serie wydawnicze.
Większość książek zebrana jest w serie:
Nowe serie wydawnicze to:
Ważnym projektem wydawniczym jest XVI-tomowa edycja Dzieł zebranych Jana Pawła II zbierająca całość nauczania papieża. Dzieła zostały zebrane w 16 tomach. Edycję rozpoczyna 14 encyklik – najważniejszych dokumentów papieskich. W kolejnych tomach uszeregowano według ważności pozostałe dokumenty (adhortacje, listy i konstytucje apostolskie…) oraz nauczanie papieża (orędzia, przesłania, przemówienia okolicznościowe). Następny zbiór stanowią katechezy wygłaszane w ramach audiencji generalnych. Kolejne tomy to kronika 104 papieskich pielgrzymek do Polski, Europy i całego świata. Kolekcję zamykają tomy obejmujące modlitwy i rozważania (Anioł Pański, Droga krzyżowa, Różaniec i inne).
Dokumenty i wypowiedzi w każdym tomie ułożone są chronologicznie i zostały poprzedzone wstępami napisanymi przez specjalistów z danej dziedziny nauczania papieskiego. Na końcu każdego tomu znajdują się indeksy umożliwiające łatwy dostęp do poszukiwanego zagadnienia.
W edycję Dzieł zebranych Jana Pawła II zaangażowało się wiele najdostojniejszych osób. Papież Benedykt XVI udzielił błogosławieństwa czytelnikom i redaktorom. Ksiądz kardynał Stanisław Dziwisz i prezydent RP Lech Kaczyński objęli Dzieła swoim patronatem. Wspiera je także Komitet honorowy pod przewodnictwem księdza kardynała Franciszka Macharskiego. W skład Komitetu weszli m.in. polscy kardynałowie, arcybiskupi i biskupi, rektorzy uczelni katolickich i świeckich, przedstawiciele mediów. Zespół redakcyjny pracuje pod przewodnictwem osobistego sekretarza Jana Pawła II, arcybiskupa Lwowa, księdza Mieczysława Mokrzyckiego oraz kierownika Polskiej Sekcji Sekretariatu Stanu Stolicy Apostolskiej ks. Pawła Ptasznika.
Autorzy.
Wśród autorów wydających w Wydawnictwie M znajdują się m.in.: Daniel Ange, Yann Arthus-Bertrand, Józef Augustyn, Umberto Eco, Jarosław Kaczyński, Lech Kaczyński, Adam Małysz, Roman Polko, Jan Rokita, Bogdan Rymanowski, Roman Brandstaetter, Joachim Gnilka, Jan Paweł II, Thomas Merton, Joseph Ratzinger/Benedykt XVI, Tomasz à Kempis, Franciszek Macharski, Mieczysław Maliński, Jan Twardowski, Hans Urs von Balthasar, Małgorzata Wassermann, George Weigel, Bronisław Wildstein.

</doc>
<doc id="1526042" url="https://pl.wikipedia.org/wiki?curid=1526042" title="Dolina Bobrowiecka Liptowska">
Dolina Bobrowiecka Liptowska

Dolina Bobrowiecka (słow. "Bobrovecká dolina") – prawe górne odgałęzienie Doliny Jałowieckiej w słowackich Tatrach Zachodnich. Dla odróżnienia od drugiej Doliny Bobrowieckiej (również w słowackich Tatrach Zachodnich) nazywana jest Doliną Bobrowiecką Liptowską.
Topografia.
Znajduje się w głównym ciągu Doliny Jałowieckiej i ciągnie się aż pod szczyt Brestowej (1934 m) w grani głównej, gdzie kończy się cyrkiem lodowcowym zwanym Zadnie Kotliny. Jej prawe zbocza tworzy grań główna od Brestowej po Siwy Wierch i dalej grań ciągnąca się od Siwego Wierchu przez Małą Ostrą, Ostrą, Wielką Kopę i Małą Kopę, pocięta kilkoma żlebami: Rokitowiec, Zabijaczny Żleb i Zapaczny Żleb. Zbocza lewe tworzy grań ciągnąca się w południowo-zachodnim kierunku przez Jałowiecką Horę, Wielkiego Łyśca i Małego Łyśca. W lewych zboczach Doliny Bobrowieckiej znajduje się żleb Brzezowczyk i Żleb pod Wałowiec będący największym odgałęzieniem tej doliny. Dnem doliny spływa Bobrowiecki Potok, poniżej Bobrowieckiej Polany nazywany jest Potokiem z Polany.
Opis doliny.
Dolina Bobrowiecka była zlodowacona. W rejonie Kotlin (w pobliżu przełęczy Palenica Jałowiecka) w plejstocenie występowało zjawisko przepływu lodów poprzez główną grań w kierunku północnym (transfluencja lodowca). Górna część doliny zbudowana jest ze skał osadowych: wapieni i dolomitów, duża część doliny zbudowana jest z gnejsówy i łupków krystalicznych.
Dolina była dawniej wypasana przez mieszkańców odległej o 10 km wsi Bobrowiec i miejscowości Bobrowczyk i stąd pochodzi nazwa doliny. W środkowej części doliny, na jej dnie znajduje się duża Bobrowiecka Polana, która dawniej była główną polaną tej doliny. Powyżej niej pomiędzy zwałami polodowcowych moren położonych jest kilka czasami wysychających Bobrowieckich Stawków. Są to: Czarny Stawek, Biały Stawek i Mały Stawek. Wysoko, na wschodnich stokach Wielkiej Kopy znajdowała się jeszcze Niedźwiedzia Polana.
Szlak turystyczny prowadzący przez Dolinę Bobrowiecką jest jednym z najrzadziej uczęszczanym przez turystów szlaków w Tatrach.

</doc>
<doc id="1526043" url="https://pl.wikipedia.org/wiki?curid=1526043" title="Jehudah Rabi">
Jehudah Rabi

Jehuda Rabi, zwany Riban (ur. 1624, zm. 1696 w Kaliszu) – rabin, nauczyciel, rektor kaliskiej jesziwy, kaznodzieja, kabalista.
Życiorys.
Od 1681 roku pełnił funkcję Naczelnego Rabina Kalisza. Był rektorem kaliskiej jesziwy, gdzie wykładał Gemarę. Był kabalistą - uprawiał Kabałę praktyczną, czyli stosował w swoim życiu ascetyzm. Według nauk Kabały napisał rodał osobisty (zwoje Tory na własny użytek), wprowadzając zmiany ortografii w kształcie liter, według odkrytego przez siebie systemu. Rodał przechowywany w kaliskiej Wielkiej Synagodze był czytany raz w roku podczas święta Szawuot. 
Jehudah Rabi został pochowany na starym cmentarzu żydowskim w Kaliszu.

</doc>
<doc id="1526048" url="https://pl.wikipedia.org/wiki?curid=1526048" title="Richard Mabuza">
Richard Mabuza

Richard Mabuza (ur. 3 marca 1946, zm. w 2018) – suazyjski lekkoatleta, maratończyk.
Życiorys.
Zajął 24. miejsce w biegu na 10 000 metrów na igrzyskach Brytyjskiej Wspólnoty Narodów w 1970 w Edynburgu. Na igrzyskach olimpijskich w 1972 w Monachium zajął 17. miejsce w maratonie i odpadł w eliminacjach biegu na 10 000 metrów.
Zdobył brązowy medal w maratonie na igrzyskach afrykańskich w 1973 w Lagos. 
Podczas rozgrywanych w nowozelandzkim mieście Christchurch igrzysk Brytyjskiej Wspólnoty Narodów w 1974 zdobył brązowy medal w biegu maratońskim zdobywając tym samym pierwszy w historii medal dla Suazi na tej imprezie.
Zwyciężył w biegu maratońskim na igrzyskach afrykańskich w 1978 w Algierze. Na igrzyskach Wspólnoty Narodów w 1978 w Edmonton zajął 7. miejsce na tym dystansie.

</doc>
<doc id="1526051" url="https://pl.wikipedia.org/wiki?curid=1526051" title="Eurojam">
Eurojam

Europejskie Jamboree (w skrócie Eurojam) jest międzynarodowym spotkaniem skautów, które organizuje w nieregularnym rytmie Region Europejski Światowa Organizacja Ruchu Skautowego (WOSM).
Do tej pory zorganizowano dwa Europejskie Jamboree. Każde z nich było próbą generalną do odbywającego się rok, albo dwa lata później, w tym samym miejscu Jamboree. Poszczególne edycje zgromadziły ponad 10 tysięcy uczestników. Dotychczas odbyły się one:
Kolejne Europejskie Jamboree odbędzie się w Gdańsku w 2020 roku.
WOSM planuje realizować to wydarzenie regularnie, lecz szczegóły nie są jeszcze znane.
Pod nazwą Eurojam odbywają się również inne międzynarodowe obozy harcerskie zorganizowane przez europejskie organizacje skautowe, jednak zazwyczaj mają one mniej uczestników. Wśród nich znajdują się: Confédération Européenne de Scoutisme oraz Federacja Skautingu Europejskiego.
FSE zorganizowała jak dotąd cztery Eurojamy:

</doc>
<doc id="1526053" url="https://pl.wikipedia.org/wiki?curid=1526053" title="Kajmakam">
Kajmakam

Kajmakam (także "kaymakam", "kaimakam", "caimacam") – stanowisko w administracji prowincjonalnej imperium osmańskiego oraz Turcji.
Termin „kajmakam” pochodzi od arabskich słów "qā'im" (قائم), co oznacza „w miejsce”, oraz maqām (مقام), tutaj „urząd”. W imperium osmańskim używany początkowo na określenie urzędników, którzy byli przedstawicielami władzy centralnej w poszczególnych prowincjach (podobne znaczenie ma dzisiaj). Używane było także na określenie zarządców rumuńskich księstw Mołdawii i Wołoszczyzny mianowanych przez sułtana w okresach, w których nieobsadzone były trony hospodarskie.
Termin „kajmakam” używany był też na określenie stopnia oficerskiego w armii osmańskiej oraz egipskiej, a także jako określenie lokalnych dostojników na terenie dzisiejszego Kataru oraz Kuwejtu.

</doc>
<doc id="1526058" url="https://pl.wikipedia.org/wiki?curid=1526058" title="Salatyn">
Salatyn



</doc>
<doc id="1526060" url="https://pl.wikipedia.org/wiki?curid=1526060" title="Tomasz Szarek">
Tomasz Szarek

Tomasz Jakub Szarek (ur. 19 września 1968 w Rzeszowie) – polski profesor nauk matematycznych i doktor filozofii.
Życiorys.
W 1992 ukończył studia matematyczne (matematyka stosowana) na Politechnice Śląskiej, a w 1994 ukończył kolejne studia matematyczne (matematyka teoretyczna) na Uniwersytecie Śląskim. Trzy lata później uzyskał stopień doktora w Polskiej Akademii Nauk, broniąc pracy "Asymptotic stability of Markov operators acting on measures in Polish spaces", napisanej pod kierunkiem prof. Andrzeja Lasoty. W 1999 ukończył studia filozoficzne w Papieskiej Akademii Teologicznej w Krakowie (magister filozofii).
W 2004 zdobył na Uniwersytecie Jagiellońskim stopień doktora habilitowanego na podstawie pracy "Invariant measures for nonexpansive Markov operators on Polish spaces". W 2008 uzyskał tytuł naukowy profesora nauk matematycznych. W roku 2013 obronił na Uniwersytecie Śląskim doktorat z filozofii analitycznej, tytuł pracy: "Spór o wartość klasycznych argumentów na istnienie Boga w filozofii Alvina Plantingi"), promotor: prof. Krzysztof Wieczorek. Pracuje jako profesor zwyczajny w Instytucie Matematyki Uniwersytetu Gdańskiego.
Zajmuje się teorią miary, procesami stochastycznymi, stochastycznymi układami dynamicznymi oraz teorią fraktali. Swoje prace publikował w czasopismach krajowych i zagranicznych.
W 2019 został członkiem Rady Doskonałości Naukowej I kadencji.

</doc>
<doc id="1526064" url="https://pl.wikipedia.org/wiki?curid=1526064" title="Igrzyska Imperium Brytyjskiego">
Igrzyska Imperium Brytyjskiego



</doc>
<doc id="1526065" url="https://pl.wikipedia.org/wiki?curid=1526065" title="Joshua Olatuni Majekodunmi">
Joshua Olatuni Majekodunmi

Joshua Olatuni Majekodunmi (ur. 12 kwietnia 1927, zm. 9 października 1996) – nigeryjski lekkoatleta specjalizujący się w skoku wzwyż.
Kariera sportowa.
W 1950 roku podczas rozgrywanych w Auckland Igrzysk Imperium Brytyjskiego zdobył srebrny medal w skoku wzwyż - był to pierwszy medal w historii startów Nigerii na zawodach tej rangi. W jedynym starcie w igrzyskach olimpijskich (Helsinki 1952 zajął 9. miejsce z wynikiem 1,90 m. Rekord życiowy: 1,981 (1952).

</doc>
<doc id="1526067" url="https://pl.wikipedia.org/wiki?curid=1526067" title="Meir Pakentreger">
Meir Pakentreger

Meir Pakentrager (ur. 1913 w Kaliszu, zm. 1960) – pisarz, poeta, twórca klubu pisarzy i poetów piszących w jidysz.
Życiorys.
Syn Chila Pakentregera i brat Aleksandra. Meir uczył się m.in. w kaliskiej Żydowskiej Szkole Rzemieślniczej. W okresie II wojny światowej znalazł się w Palestynie, gdzie podjął pracę w kibucu, a później w fabryce Palalum. W 1946 roku opublikował swój pierwszy tomik poetycki "Ojn szwel fun tog (Na progu dnia)". W swoich wierszach i opowiadaniach opisywał piękno kraju i życie robotników. Był jednym z twórców klubu pisarzy i poetów piszących w jidysz.

</doc>
<doc id="1526070" url="https://pl.wikipedia.org/wiki?curid=1526070" title="Agorystycyzm">
Agorystycyzm



</doc>
<doc id="1526072" url="https://pl.wikipedia.org/wiki?curid=1526072" title="Once Is Not Enough">
Once Is Not Enough



</doc>
<doc id="1526078" url="https://pl.wikipedia.org/wiki?curid=1526078" title="Szlomo Eiger">
Szlomo Eiger



</doc>
<doc id="1526089" url="https://pl.wikipedia.org/wiki?curid=1526089" title="André Bucher">
André Bucher

André Bucher (ur. 19 października 1976 w Neudorf) – szwajcarski lekkoatleta, średniodystansowiec, mistrz świata w biegu na 800 metrów, trzykrotny uczestnik letnich igrzysk olimpijskich (Atlanta 1996, Sydney 2000, Ateny 2004).
Największe sukcesy odnosił w biegu na 800 metrów:
Biegał on również 1500 metrów, gdzie jednak główne sukcesy odnosił w Szwajcarii, zdobył również :
W 2001 wygrał wszystkie 6 biegów na 800 metrów podczas cyklu Złotej Ligi. W tym samym roku został wybrany Europejskim Lekkoatletą Roku.

</doc>
<doc id="1526090" url="https://pl.wikipedia.org/wiki?curid=1526090" title="Kruszonka">
Kruszonka

Kruszonka – rodzaj dekoracji wypieków w postaci grudek pokruszonego ciasta. Wykorzystywana jest do dekoracji i urozmaicenia smaku ciast, rogali i innych. Wykonuje się ją z mąki, cukru i masła. Posypuje się nimi ciasto przed upieczeniem.

</doc>
<doc id="1526091" url="https://pl.wikipedia.org/wiki?curid=1526091" title="Kaniszka">
Kaniszka

Kaniszka (? – 126 lub 146) – król Kuszanów panujący na początku II wieku. Jego państwo obejmowało obszar od Buchary (obecny Uzbekistan) na zachodzie, dolinę Gangesu na wschodzie, góry Pamir na północy i środkowe Indie na południu. Stolicą jego państwa była Puruszapura w Gandharze. Przeszedł do historii jako król który wprowadził buddyzm do Indii.
Życiorys.
Dysponujemy jedynie nielicznymi wiadomościami o życiu Kaniszki. Datę jego wstąpienia na tron umieszcza się między 78 a 225 rokiem. Najprawdopodobniej początki jego panowania łączyć można z okresem między 78 a 144 rokiem. Rok 78 wyznacza bowiem początek epoki Saka, której wprowadzenie niektórzy badacze przypisują Kaniszce, stanowić ona może również datę początkową jego panowania. Kaniszka miał rządzić około dwudziestu trzech lat. Jego państwo rozciągało się od Buchary na zachodzie po Patnę na wschodzie. Na północy sięgało Pamiru, na południu dochodziło do środkowych Indii. Pewne dane wskazują również, że jego władzę uznawały miasta-państwa Chotan, Kaszgar i Jarkand. 
Z panowaniem Kaniszki wiąże się zwołanie wielkiego synodu buddyjskiego – czwartego w dziejach – który doprowadził do kodyfikacji zasad buddyzmu mahajany i powstania wielu ważnych religijnych traktatów. Poparcie okazywane przez Kaniszkę buddyzmowi nie oznaczało braku tolerancji dla innych wyznań. Kaniszka nawiązał też kontakty z Imperium Rzymskim. Z jego panowaniem wiąże się również rozwój sztuki, zwłaszcza tzw. szkoły Gandhary, która w swoich dziełach łączyła tradycję buddyjską z elementami zapożyczonymi z tradycji greckiej i rzymskiej.

</doc>
<doc id="1526092" url="https://pl.wikipedia.org/wiki?curid=1526092" title="Bronisław Szeremeta">
Bronisław Szeremeta

Bronisław Szeremeta (ur. 3 czerwca 1915 w Adamach, pow. Kamionka Strumiłowa, zm. 2009) – lekarz weterynarii, uczestnik kampanii wrześniowej, żołnierz AK, więzień sowieckich łagrów.
Życiorys.
Uczęszczał do Państwowego Humanistycznego Gimnazjum w Złoczowie, gdzie zakończył naukę maturą. Służbę wojskową odbył w Tarnopolu na Dywizyjnym Kursie Podchorążych Rezerwy przy 12 DP, uzyskując stopień plutonowego podchorążego. W 1937 roku podjął studia w Akademii Medycyny Weterynaryjnej we Lwowie. We wrześniu 1939 roku został powołany do 52 pp w Złoczowie. Trafił do niewoli sowieckiej i został wywieziony do łagru w Republice Komi. Zbiegł stamtąd latem 1940 roku, powrócił do Lwowa, gdzie walczył w konspiracji.
5 marca 1945 roku wskazany przez konfidenta został aresztowany i skazany na 20 lat łagrów w Kazachstanie. Od 1948 do 1956 roku przebywał obozie NKWD w Spassku koło Karagandy, a potem trzy lata w łagrze w Poćmie w Mordwińskiej ASRR. W kwietniu 1959 wrócił do Polski, przekazany jako więzień władzom PRL odzyskał wolność. Od 1978 roku na emeryturze.
Publikował swoje prace o tematyce historycznej w polskiej prasie w kraju i zagranicą.

</doc>
<doc id="1526093" url="https://pl.wikipedia.org/wiki?curid=1526093" title="Walter Rothschild (rabin)">
Walter Rothschild (rabin)

Walter Rothschild (ur. 1954 w Bradford) – rabin związany z ruchem reformowanym.
Życiorys.
Studiował teologię w Cambridge oraz w Leo Baeck College w Londynie. Był nauczycielem religii w londyńskiej szkole. Po ordynacji rabinackiej w 1984 pracował 10 lat w "Sinai Synagogue of Leeds" oraz dla sąsiednich społeczności żydowskich. Następnie przeniósł się do wiedeńskiej synagogi "Or Chadasch" (1995-1997). W latach 1997-1998 służył na Arubie (Antyle Holenderskie) w synagodze "Beth Israel Joodse Gemeente", a potem w Berlinie między 1998 a 2000 rokiem. Od 2001 działa jako "wolny strzelec".
25 stycznia 2005 z okazji 60. rocznicy wyzwolenia obozu koncentracyjnego Auschwitz-Birkenau odznaczony Krzyżem Kawalerskim Orderu Zasługi Rzeczypospolitej Polskiej za działalność na rzecz dialogu żydowsko-chrześcijańskiego.
W 2006 powrócił do Wiednia. W University of London napisał doktorat o ostatnim naczelniku kolei w Palestynie, Arthurze Kirbym. W grudniu 2007 uzyskał tytuł doktora filozofii.
Członek sądu rabinackiego działającego dla polskiej społeczności żydów reformowanych Beit Warszawa.
Jest ojcem trojga dzieci: Nechama, Jacoba i Bracha.

</doc>
<doc id="1526095" url="https://pl.wikipedia.org/wiki?curid=1526095" title="Parafia Wniebowzięcia Najświętszej Maryi Panny w Bolszewie">
Parafia Wniebowzięcia Najświętszej Maryi Panny w Bolszewie

Parafia Wniebowzięcia Najświętszej Maryi Panny w Bolszewie – rzymskokatolicka parafia usytuowana w przy ulicy ks. Stanisława Konarskiego w Bolszewie w gminie Wejherowo. Wchodzi w skład dekanatu Wejherowo w archidiecezji gdańskiej. Prowadzą ją ojcowie Pijarzy z Polskiej Prowincji Zakonu Pijarów – św. Józefa Kalasancjusza.
Historia.
W XVI wieku, w latach 1580–1582, kościół został zajęty przez luteranów, którzy mimo sprzeciwu katolików utworzyli przy nim parafię, która przetrwała do końca II wojny światowej. Katolicy musieli uczęszczać do kościoła św. Mateusza Apostoła w Górze Pomorskiej.
W roku 1946 po zajęciu kościoła ewangelickiego katolicki ordynariusz diecezji chełmińskiej poświęcił kościół pod wezwaniem Wniebowzięcia NMP i wręczył klucze kościoła prowincjałowi Zakonu Pijarów oddając tym samym kościół przy ulicy ks. Stanisława Konarskiego w Bolszewie pod opiekę Zakonu. Delegowany przez władze zakonne o. Bolesław Zając – został zatwierdzony i upoważniony przez Ordynariusza Diecezji do zorganizowania stałej placówki duszpasterskiej.
Dekretem biskupim wydanym przez ordynariusza chełmińskiego – Kazimierza Kowalskiego, z dnia 1 kwietnia 1950 placówka duszpasterska w Bolszewie została podniesiona do rangi samodzielnej parafii, wyłączonej z obrębu parafii Góra Pomorska w powiecie i dekanacie wejherowskim.
25 marca 1992 – papież Jan Paweł II wydał bullę „"Totus Tuus Poloniae Populus"” reorganizującą administrację kościelną w Polsce i zgodnie z tymi zmianami, parafia stała się częścią Archidiecezji Gdańskiej.
Obecna forma świątyni jest efektem rozbudowy z lat 1999–2003. Z inicjatywy ówczesnego proboszcza, o. Zygmunta Woszczka, neogotycką bryłę powiększono o nawę z nowym prezbiterium, kaplicą Miłosierdzia Bożego, chórem, salką dla ministrantów, zakrystią i salą pod kościołem. Kamień węgielny pod rozbudowę świątyni poświęcił dnia 5 czerwca 1999 papież Jan Paweł II. Projektantem rozbudowy kościoła był mgr inż. architekt Tomasz Lew z Sopotu.
6 października 2007 arcybiskup metropolita gdański – Tadeusz Gocłowski, dokonał konsekracji nowo wybudowanego kościoła.
Proboszczowie.
Źródło:

</doc>
<doc id="1526109" url="https://pl.wikipedia.org/wiki?curid=1526109" title="Hakin9">
Hakin9

Hakin9 – anglojęzyczny tygodnik komputerowy wydawany przez Hakin9 Media Sp z o.o. Sp Komandytowa. Jego główną tematyką jest bezpieczeństwo komputerowe. Obecnie tylko w wersji cyfrowej (w formacie PDF) do ściągnięcia ze strony pisma po wykupieniu subskrypcji. Na stronie również pełne archiwum od początku istnienia pisma.

</doc>
<doc id="1526110" url="https://pl.wikipedia.org/wiki?curid=1526110" title="Schronisko Roztoka">
Schronisko Roztoka



</doc>
<doc id="1526113" url="https://pl.wikipedia.org/wiki?curid=1526113" title="Remigiusz Koniecpolski">
Remigiusz Koniecpolski

Remigiusz Koniecpolski herbu Pobóg (ur. 1596, zm. 26 października 1640) – sekretarz królewski Zygmunta III Wazy, administrator opactwa jędrzejowskiego, opat jędrzejowski i biskup chełmski (17 maja 1627– 26 października 1640), przedstawiciel dyplomatyczny Rzeczypospolitej w Państwie Kościelnym w 1624 roku.
Pochodzenie.
Urodzony w magnackiej rodzinie Koniecpolskich, syn Aleksandra Koniecpolskiego i Anny z domu Sroczyckiej, córki wojewody kamienieckiego Stanisława.
Braćmi Remigiusza byli;
Miał też cztery siostry: Anna Aleksandra Koniecpolska – żona księcia rzymskiego Kacpra Dönhoffa, Eufrozyna Koniecpolska – żona starostów sieradzkich Jan Bykowskiego, a potem Jana Wężyka, Leonarda i Barbara.
Kariera.
Po przyjęciu święceń kapłańskich, otrzymał opactwo w Jędrzejowie. Jako opat rozpoczął starania o kanonizację Wincentego Kadłubka. Jako ksiądz w Skierbieszowie w roku 1619 powiększając fundusze miasta wpłynął na wyniesienie go do stopnia prepozytury. Za swoje zasługi z pominięciem szczebli pośrednich od 17 maja 1627 został biskupem chełmskim. Ponieważ sprawował równocześnie godności senatorskie, sprawami diecezji prawie się nie zajmował, oddając się natomiast bez reszty służbie krajowi. Zarządzał diecezji w jego imieniu ks. Jan Sasin, kanonik chełmski i proboszcz skierbieszowski, który na polecenie Koniecpolskiego dokonał między innymi wizytacji całej diecezji.
Remigiusz Koniecpolski był fundatorem kaplicy, np. w Gorzędowie. Konsekrował kościoły m.in. w m. Cierno w roku 1627.
21 czerwca 1632 zwrócił się do konsystorza w Krakowie o zezwolenie na elewację szczątków bp. Wincentego Kadłubka, co dokonał 19 sierpnia 1633 r. W 1637 roku został wyznaczony senatorem rezydentem.
Zmarł w październiku 1640 r. Pochowany w kościele św. Trójcy w Koniecpolu. 

</doc>
<doc id="1526119" url="https://pl.wikipedia.org/wiki?curid=1526119" title="Fozynopryl">
Fozynopryl

Fozynopryl – organiczny związek chemiczny z grupy fosfinianów, lek z grupy inhibitorów konwertazy angiotensyny (ACEI) stosowany głównie w terapii nadciśnienia tętniczego. Jest prolekiem, jego aktywną formą jest fozynoprylat. Jako jedyny ACEI dopuszczony do handlu zawiera atom fosforu.
Mechanizm działania.
Fozynopryl powoduje zahamowanie działania konwertazy angiotensyny i w efekcie zmniejszenie stężenia angiotensyny II. Końcowym efektem jest spadek ciśnienia tętniczego.
Lek zaczyna działać po 1 h od podania, szczyt działania przypada na 2-6 h. Utrzymuje się przez 24 h. Pełny efekt hipotensyjny osiąga się po kilku tygodniach stosowania.
Wskazania.
W Polsce lek jest zarejestrowany w terapii nadciśnienia tętniczego (w monoterapii lub w połączeniu z innymi lekami) oraz zastoinowej niewydolności serca.
Dawkowanie.
Dawka początkowa wynosi 10 mg/d, a maksymalna 40 mg/d (w jednej lub dwóch dawkach podzielonych). Przy niewydolności nerek czy niewydolności wątroby nie ma konieczności modyfikowania dawek leku. Na rynku są dostępne tabletki 10 mg i 20 mg.
Preparaty.
Jest dostępny pod nazwą handlową "Monopril" (Bristol-Myers Squibb Polska).

</doc>
<doc id="1526120" url="https://pl.wikipedia.org/wiki?curid=1526120" title="Fosinopril">
Fosinopril



</doc>
<doc id="1526122" url="https://pl.wikipedia.org/wiki?curid=1526122" title="Fosinopryl">
Fosinopryl



</doc>
<doc id="1526127" url="https://pl.wikipedia.org/wiki?curid=1526127" title="Borgå">
Borgå



</doc>
<doc id="1526132" url="https://pl.wikipedia.org/wiki?curid=1526132" title="PHP Solutions">
PHP Solutions

PHP Solutions (phpsolmag) – miesięcznik poświęcony webmasteringowi i zagadnieniom związanym z językiem PHP. Artykuły pisane są przez osoby współpracujące z wydawnictwem (nienależące do redakcji). Większość publikacji ukazuje się w formie tutoriali i warsztatów.

</doc>
<doc id="1526136" url="https://pl.wikipedia.org/wiki?curid=1526136" title="Teudebert I">
Teudebert I



</doc>
<doc id="1526137" url="https://pl.wikipedia.org/wiki?curid=1526137" title="Tomasz Żmudziński">
Tomasz Żmudziński

Tomasz Żmudziński (ur. 24 maja 1969 w Łodzi) – polski hokeista, reprezentant kraju.
Zawodnik grający na pozycji napastnika. Wychowanek ŁKS Łódź, w którym grał do 1991. Następnie, po upadku sekcji hokeja na lodzie w tym klubie, przez jeden sezon reprezentował barwy Boruty Zgierz, a następnie Towimora Toruń.
W sezonie 2014/2015 rozgrywek II ligi reprezentował barwy ŁKH Łódź.

</doc>
<doc id="1526138" url="https://pl.wikipedia.org/wiki?curid=1526138" title="Michelle Krusiec">
Michelle Krusiec

Michelle Krusiec (ur. 2 października 1974 w Fallon) – amerykańska aktorka tajwańskiego pochodzenia.

</doc>
<doc id="1526140" url="https://pl.wikipedia.org/wiki?curid=1526140" title="Teudebald">
Teudebald

Teudebald (ur. ok. 535, zm. 555) – dzielnicowy król frankijski z dynastii Merowingów, panował w Reims i Metzu w l. 548-555. Był synem i następcą Teodeberta I. W 554 roku poślubił księżniczkę longobardzką Wuldetratę. Po bezpotomnej śmierci w 555 roku, jego ziemie przejął Chlotar I.

</doc>
<doc id="1526141" url="https://pl.wikipedia.org/wiki?curid=1526141" title="Ivar Wickman">
Ivar Wickman

Otto Ivar Wickman (ur. 10 lipca 1872 w Lund, zm. 20 kwietnia 1914 w Saltsjöbaden) – szwedzki lekarz, w 1907 roku opisał jako pierwszy zakaźny charakter wirusowego zapalenia rogów przednich rdzenia kręgowego.
Urodził się w Lund w 1872 roku jako syn kupca. Przez całe życie miał wadę wymowy, co utrudniało mu karierę zawodową. Rozpoczął studia medyczne na Uniwersytecie w Lund w 1890 roku, w 1901 roku zdał egzaminy państwowe w Instytucie Karolinska. W 1905 roku ukończył dysertację doktorską, poświęconą polio: „Poliomyelitis acuta”. Egzamin doktorancki zdał w 1906 roku i otrzymał stanowisko docenta neurologii w Instytucie Karolinska. Poza tym, praktykował jako lekarz powiatowy w powiecie Östermalm od 1907 do 1909 roku.
Jako uczeń pediatry Karla Oskara Medina, Wickman poświęcił się głównie badaniom zapalenia rogów tylnych rdzenia. Jego kolejna praca, opublikowana w 1907 roku „Beiträge zur Kenntnis der Heine-Medin'schen Krankheit” zostało równie wysoko oceniona. Po 1909 Wickman podróżował za granicę, m.in. pracował w Instytucie Patologii i Anatomii w Helsinkach i w klinikach psychiatrycznych w Paryżu. Ostatnie dwa lata życia spędził we Wrocławiu i Strasburgu jako asystent Adalberta Czernego.
Po powrocie do Szwecji nie otrzymał wbrew oczekiwaniom profesury, co prawdopodobnie przyczyniło się do tego że w 1914 roku w wieku 41 lat popełnił samobójstwo strzelając sobie w serce.

</doc>
<doc id="1526147" url="https://pl.wikipedia.org/wiki?curid=1526147" title="Teodoryk I (król Franków)">
Teodoryk I (król Franków)



</doc>
<doc id="1526148" url="https://pl.wikipedia.org/wiki?curid=1526148" title="Sima Yan">
Sima Yan

Sima Yan (; ur. 236, zm. 289 lub 17 maja 290) – chiński polityk i wojskowy, założyciel Zachodniej dynastii Jin.
Był jednym z generałów ostatniego władcy Państwa Wei, Yuandi. W 265 w wyniku przewrotu pałacowego obalił go i ogłosił się cesarzem pod imieniem Wudi (). Po wstąpieniu na tron poświęcił się sprawom haremu, który miał liczyć podobno aż 10 000 kobiet. Jedną z nielicznych jego decyzji administracyjnych było nadanie uposażeń swoim piętnastu synom.
Za panowania Sima Yana doszło do krótkotrwałego zjednoczenia Chin pod rządami Zachodniego Jin (280). W tym samym roku przeprowadzono również spis ludności, który wykazał 16 mln mieszkańców.

</doc>
<doc id="1526149" url="https://pl.wikipedia.org/wiki?curid=1526149" title="Düwag GT8SU">
Düwag GT8SU



</doc>
<doc id="1526154" url="https://pl.wikipedia.org/wiki?curid=1526154" title="Perm Airlines">
Perm Airlines

Perm Airlines - zlikwidowana rosyjska linia lotnicza z siedzibą w Permie.

</doc>
<doc id="1526155" url="https://pl.wikipedia.org/wiki?curid=1526155" title="Linux New Media AG">
Linux New Media AG

Linux New Media AG – niemieckie wydawnictwo publikujące czasopisma traktujące o systemie Linux. 
W Polsce oddziałem LNM AG jest Linux New Media Polska Sp. z o.o.

</doc>
<doc id="1526162" url="https://pl.wikipedia.org/wiki?curid=1526162" title="Linux New Media AG Polska Sp.z.o.o">
Linux New Media AG Polska Sp.z.o.o



</doc>
<doc id="1526163" url="https://pl.wikipedia.org/wiki?curid=1526163" title="Hulajnoga elektryczna">
Hulajnoga elektryczna

Hulajnoga elektryczna (też e-hulajnoga) – pojazd napędzany elektrycznie, jednośladowym, dwuosiowy, z kierownicą, bez siedzenia i pedałów, konstrukcyjnie przeznaczony do poruszania się wyłącznie przez kierującego znajdującego się na tym pojeździe. Kierujący hulajnogą elektryczną jest obowiązany korzystać z jezdni, po której ruch pojazdów jest dozwolony z prędkością nie większą niż 30 km/h, w przypadku gdy brakuje wydzielonej drogi dla rowerów oraz pasa ruchu dla rowerów, korzystając (tam, gdzie jest to dozwolone) z chodnika albo drogi dla pieszych, jest obowiązany jechać z prędkością zbliżoną do prędkości pieszego. Hulajnoga elektryczna nie zalicza się do kategorii pojazdów zdefiniowanych jako UTO (urządzenie transportu osobistego).
Tradycja hulajnóg z samoistnym napędem sięga lat 20. XX w., natomiast obecny boom e-hulajnóg miejskich na świecie rozpoczął się w Kalifornii w 2017 r.
Rodzaje hulajnóg elektrycznych.
Hulajnoga miejska – posiada silnik elektryczny, który umożliwia rozpędzenie się pojazdu do średnio 25 km/h. Istnieją jednak egzemplarze mogące osiągnąć jeszcze większą prędkość maksymalną. Na rynku można znaleźć wiele modeli, które dedykowane są jeździe miejskiej. Ich parametry są do siebie bardzo zbliżone. Zasięg maksymalny tego typu urządzeń wynosi około 30 km. 
Hulajnoga off-road – urządzenie o parametrach zdecydowanie większych niż hulajnoga miejska. Pojazd przeznaczony do jazdy off-roadowej posiada specyficzne parametry, które są zbliżone do skuterów elektrycznych, jednak ze względu na swój rozmiar nazywany jest hulajnogą elektryczną. Urządzenie jest napędzane silnikiem elektrycznym o mocy nawet do 5400 W, dzięki któremu może rozpędzić się od 30 do nawet 90 km/h. Jego zasięg jest znacznie większy niż hulajnogi przeznaczonej do jazdy miejskiej – pojazd typu off-road może przejechać nawet do kilkudziesięciu kilometrów bez konieczności ładowania akumulatora. Czas ładowania tego urządzenia jest zazwyczaj dłuższy niż w przypadku egzemplarza miejskiego – może wynosić nawet 20 godzin. Wynika to z większego, bardziej pojemnego akumulatora. Tego typu pojazdy są zazwyczaj znacznie lepiej wyposażone. Posiadają duże, pneumatyczne opony, pełne oświetlenie, efektywne hamulce pochłaniające wstrząsy i wibracje, amortyzatory czy kilka trybów jazdy – jest to uzależnione od modelu hulajnogi elektrycznej. Dzięki dużej mocy silnika i odpowiedniemu wyposażeniu hulajnoga off-roadowa jest w stanie pokonać wszelkiego rodzaju nierówności i wzniesienia, czego nie można powiedzieć o hulajnodze miejskiej. 
Uregulowania prawne.
Polska.
W świetle przepisów ustawy o ruchu drogowym od 20 maja 2021 r. obowiązują przepisy o ruchu hulajnóg elektrycznych. Hulajnogą elektryczną jest pojazd napędzany elektrycznie, dwuosiowy, z kierownicą, bez siedzenia i pedałów, konstrukcyjnie przeznaczony do poruszania się wyłącznie przez kierującego znajdującego się na tym pojeździe.
Do kierowania hulajnogą elektryczną na drodze przez osoby w wieku od 10 lat do 18 lat wymagane jest posiadanie tych samych uprawnień, co w przypadku kierowania rowerem, czyli karty rowerowej lub prawa jazdy kategorii AM, A1, B1 lub T. Dla osób, które ukończyły 18 lat, dokument taki nie jest wymagany.
Przed 20 maja 2021 r. hulajnoga elektryczna podlegała definicji motoroweru (silnik elektryczny o mocy do 4 kW, prędkość maksymalna 45 km/h), dlatego zabronione było poruszanie się nią po chodniku oraz po drodze dla rowerów. Z powodu nieposiadania wymaganego wyposażenia i homologacji (występuje wersja z homologacją) nie była możliwa jej rejestracja, co skutkowało zakazem poruszania się po jezdni. 
Niemcy.
W Niemczech hulajnogi elektryczne dopuszczono do ruchu 15 czerwca 2019 na podstawie Rozporządzenia o udziale pojazdów elektrycznych w ruchu drogowym z 6 czerwca 2019. Przed tą datą można było poruszać się nimi jedynie na prywatnych drogach. Zgodnie z Rozporządzeniem e-hulajnogi mają poruszać się na drogach rowerowych, a w razie ich braku, na ulicy, trzymając się prawej strony. Limit prędkości wynosi 20 km/h. Co do zasady nie można poruszać się e-hulajnogami po chodnikach i deptakach. Zakaz ten nie dotyczy ciągów pieszo-rowerowych oraz miejsc, gdzie ruch taki został dopuszczony na mocy prawa miejscowego. Poruszający się muszą mieć przynajmniej 14 lat. Pojazdy muszą być wyposażone w światła, dzwonek oraz posiadać ubezpieczenie od odpowiedzialności cywilnej. Limit alkoholu we krwi, podobnie jak dla kierowców, wynosi 0,5 promila.

</doc>
<doc id="1526164" url="https://pl.wikipedia.org/wiki?curid=1526164" title="Stanisław Pstrokoński">
Stanisław Pstrokoński

Stanisław Pstrokoński z Burzenina herbu Poraj (ur. ok. 1591, zm. 17 czerwca 1657 na Węgrzech) – biskup chełmski (przed 22 grudnia 1644 – 17 czerwca 1657), archidiakon kaliski, prepozyt płockiej kapituły katedralnej w latach 1644–1645, kanonik warszawski, opat komendatoryjny tyniecki, jezuita.
Życiorys.
Ojcem jego prawdopodobnie był magnat Zbigniew Pstrokoński herbu Poraj, a matką Barbara Gajewska.
Był krewnym biskupa włocławskiego Macieja Pstrokońskiego (ok. 1553–1609). Studiował w Akademii Krakowskiej, a następnie w Padwie.
Lata młodzieńcze spędził na dworze króla polskiego Zygmunta III Wazy, którego później został spowiednikiem. Początkowo zamierzał poświęcić się służbie zakonnej i dlatego wstąpił 7 września 1613 r. w Rzymie do jezuitów, gdzie ukończył studia i otrzymał święcenia kapłańskie. Studiował filozofię, matematykę i astronomię w Kaliszu 1615–1617. Był księdzem jezuitą w Poznaniu w 1622 r., gdzie studiował teologię (w l. 1619–1622). Został w tym mieście profesorem matematyki (w l. 1618–1619) i uczył w Kaliszu (w l. 1623–1625). Był misjonarzem w Lublinie (w l. 1626–1837), prefektem szkół oraz spowiednikiem ksieni benedyktynek w Sandomierzu (w l. 1627–1630).
Został spowiednikiem księcia, a następnie króla Władysława IV Wazy (w l. 1630–1648),
Na prośbę króla dyspensowany 6 marca 1644 r. w Wilnie od ślubów zakonnych przez papieża, stał się księdzem świeckim. Następnie został proboszczem płockim, kanonikiem warmińskim, archidiakonem kaliskim i opatem komendatoryjnym tynieckim. Został biskupem chełmskim, konsekrowany w Warszawie 19 marca 1645 r. Na dworze królewskim przebywali w tych czasach jezuici kaznodzieje królewscy: Sebastian Łajszczewski (1629–1835), Maciej Kazimierz Sarbiewski (1636–1639) i Stanisław Tomisławski (1641–1644), oraz Andrzej Bobola. Brał udział jako kapelan królewski wyprawie moskiewskiej Władysława IV, w l. 1633–1634, a z nim księża; Jakub Marquart, Sebastian Łajszczewski i Jerzy Leyer. Podpisał "pacta conventa" Jana II Kazimierza Wazy w 1648 roku.
Był hojny dla kościołów i ubogich. Żył w czasach najazdów kozackich, tatarskich, szwedzkich, węgierskich. Według jego relacji z 1653 r.; 54 kościoły parafialne zostały obrabowane, a dziesięć – w tym również chełmską katedrę – zniszczono lub spalono, 36 księży zginęło, a 40 zmarło podczas zarazy. W 1648 r. w diecezji chełmskiej działały tylko 2 zbory braci polskich i 5 ewangelickich (przestały istnieć przed 1764 r.). Działalność biskupa koncentrowała się głównie na akcji charytatywnej. Troszczył się on o rozwój szpitali i przytułków, o chorych i kalek, o bezdomnych i wszystkich tych, których oczekiwali na pomoc. Wspierał w miarę posiadanych środków ubogie kościoły i parafie.
W 1647 roku poświęcił zbudowany z własnych środków barokowy kościół w Burzeninie, przy którym planował założyć klasztor oo. Bernardynów. Był członkiem konfederacji generalnej zawiązanej 31 lipca 1648 roku. Uczestniczył w pracach parlamentu jako biskup chełmski w latach 1644–1657, W 1654 Stanisław Pstrokoński wysyłał do Krasnobrodu komisję, na czele której stał sufragan bp Mikołaj Świrski i po wysłuchaniu świadków uznawał prawdziwość objawień.
Zmarł 17 czerwca 1657 r. na Węgrzech.

</doc>
<doc id="1526172" url="https://pl.wikipedia.org/wiki?curid=1526172" title="Sozerko Malsagow">
Sozerko Malsagow

Sozerko Artaganowicz Malsagow, ros. Созерко Артаганович Мальсагов (ur. 15 lub 17 czerwca 1895 we wsi Ałtijewo w rejonie Nazrania w Imperium Rosyjskim, zm. 25 marca 1976 w Wielkiej Brytanii) – rosyjski wojskowy, oficer kontraktowy WP, emigracyjny pisarz, publicysta i działacz antykomunistyczny.
Był z pochodzenia Inguszem. Ukończył michajłowski korpus kadetów w Woroneżu, zaś we wrześniu 1912 r. aleksandrowską szkołę wojskową w Moskwie. Służył jako młodszy oficer w 29 syberyjskim pułku strzeleckim. Brał udział w I wojnie światowej jako oficer inguskiego pułku kawalerii. Był odznaczony Orderem Św. Stanisława 3 klasy. Po rewolucji październikowej 1917 r., powrócił do Inguszetii, gdzie wstąpił do wojsk białych. Dowodził szwadronem III brygady tzw. dzikiej dywizji kawalerii, a następnie 1 inguskim pułkiem kawalerii. Uczestniczył w 1919 r. w ciężkich walkach pod Carycynem. W 1920 r. wraz z częścią żołnierzy swojej brygady przemaszerował do Gruzji, gdzie współtworzył pułk kawalerii. Po zajęciu Gruzji przez wojska bolszewickie na początku 1921 r., prowadził działania partyzanckie. W kwietniu 1923 r., po ogłoszeniu przez bolszewików amnestii dla białogwardzistów, ujawnił się przed Czeka w Batumi. Został jednak aresztowany, po czym po brutalnym śledztwie skazany w styczniu 1924 r. na osadzenie w łagrze na Sołowkach. W maju 1925 r. wraz z kilkoma innymi więźniami (w tym Polakiem Edwardem Malbrockim) udało mu się zbiec, rozbrajając strażników. Pod koniec czerwca tego roku, po długim marszu, przedostał się do Finlandii. Następnie zamieszkał w Wielkiej Brytanii. Pod koniec 1925 r. napisał artykuł "Соловки. Остров пыток и смерти (Записки бежавшего с Соловков офицера С.А. Мальсагова)", opublikowany w emigracyjnym piśmie rosyjskim "Siegodnia", wydawanym w Rydze. W 1926 r. wydał książkę pt. "Адский остров. Советская тюрьма на Дальнем Севере", w której po raz pierwszy został opisany katorżniczy los więźniów Sołowek. W tym samym roku przeniósł się do Polski, gdzie w sierpniu 1927 r. wstąpił do wojska jako oficer kontraktowy. Został w stopniu rotmistrza dowódcą szwadronu w jednym z pułków kawalerii. Uczestniczył w wojnie obronnej 1939 r. na Pomorzu. Dostał się do niewoli niemieckiej, po czym został osadzony w obozie jenieckim w Bawarii. W 1944 r. udało mu się zbiec z niewoli. Dotarł do okupowanej Francji, gdzie wstąpił do ruchu oporu. Po zakończeniu wojny ukrywał się przed sowieckimi służbami specjalnymi w różnych krajach. W 1946 r. przyjechał do Wielkiej Brytanii, gdzie podjął pracę w islamskim centrum kulturowym. Został członkiem Międzynarodowego Komitetu ds. Śledzenia Procesu Przeciw Polityce Ludobójstwa, Prowadzonej Przez Komunistyczną Władzę z siedzibą w Monachium. Zbierał świadectwa ludobójczej polityki ZSRR w stosunku do narodów Kaukazu, które były następnie publikowane.
28 sierpnia 1990 r. został pośmiertnie zrehabilitowany przez władze rosyjskie.

</doc>
<doc id="1526176" url="https://pl.wikipedia.org/wiki?curid=1526176" title="Can Cuiàs">
Can Cuiàs

Can Cuiàs – stacja końcowa linii 11 metra w Barcelonie.
Stacja została otwarta w 2003 wraz z całą linią.

</doc>
<doc id="1526180" url="https://pl.wikipedia.org/wiki?curid=1526180" title="Dejan Bożkow">
Dejan Bożkow

Dejan Marinow Bożkow, bułg. Деян Маринов Божков (ur. 3 lipca 1977 w Szumenie) – bułgarski szachista i trener szachowy ("FIDE Senior Trainer" od 2012), arcymistrz od 2008 roku.
Kariera szachowa.
Wielokrotnie startował w finałach indywidualnych mistrzostw Bułgarii, największy sukces w tych rozgrywkach odnosząc w 2009 w Błagojewgradzie, gdzie zdobył złoty medal. W 2005 wystąpił w reprezentacji kraju na rozegranych w Göteborgu drużynowych mistrzostwach Europy.
Normy na tytuł arcymistrza wypełnił w latach 2004/05 (na drużynowych mistrzostwach Francji), 2006 (w Izmirze) oraz 2008 (w Płowdiwie, na indywidualnych mistrzostwach Europy).
Inne sukcesy na arenie międzynarodowej:
Najwyższy ranking w dotychczasowej karierze osiągnął 1 listopada 2011, z wynikiem 2553 punktów zajmował wówczas 11. miejsce wśród bułgarskich szachistów.

</doc>
<doc id="1526181" url="https://pl.wikipedia.org/wiki?curid=1526181" title="Jim Corbett (myśliwy)">
Jim Corbett (myśliwy)

Jim Corbett (ur. 25 lipca 1875 w Najnital, Indie, zm. 19 kwietnia 1955 w Nyeri, Kenia) – brytyjski myśliwy i działacz ochrony przyrody. W młodości zapalony łowca i tropiciel (w wieku 8 lat zastrzelił pierwszego lamparta). Punktem zwrotu w jego życiu był udział w polowaniu, w którym zabito 300 ptaków. Po tym wydarzeniu zaangażował się w ruch ochrony przyrody Indii, twierdząc, że myśliwy nie ma moralnego prawa polować, jeśli nie angażuje się w ochronę odnawialnych zasobów przyrody, jakimi są m.in. dzikie zwierzęta. Od tego czasu polował jedynie na lamparty i tygrysy, które poznały smak ludzkiego mięsa i nękały ludzi - do jego sukcesów łowieckich należy m.in. zabicie pantery z Rudraprayag, która wcześniej zabiła ok. 125 ludzi, czy tygrysicy z Champawat, która zabiła 434 osoby. 
Kiedy rozpoczęła się II wojna światowa, Corbett zgłosił się na ochotnika do szkolenia wojsk alianckich w zakresie przetrwania w dżungli.
Po wojnie wyjechał do Kenii zamieszkał w Nyeri. Działał na rzecz ochrony przyrody. Napisał sześć książek, które odniosły sukces. Zmarł 19 kwietnia na atak serca. 
Po jego śmierci, w uznaniu licznych zasług, jego imieniem został nazwany indyjski park narodowy w dolinie rzeki Ramgangi, planetoida "(2442) 1980 TO", oraz jeden z podgatunków tygrysa "Panthera tigris corbetti". 
Twórczość.
Polskie wydania:

</doc>
<doc id="1526185" url="https://pl.wikipedia.org/wiki?curid=1526185" title="Daniel Komen">
Daniel Komen

Daniel Komen (ur. 17 maja 1976) – kenijski lekkoatleta, specjalista od średnich i długich dystansów, Mistrz Świata z 1997.
Odnosił wiele spektakularnych sukcesów w mityngach, wielokrotnie bił rekordy świata na różnych dystansach, jednak na najważniejszych imprezach najczęściej nie występował, nie przebijając się przez system kenijskich kwalifikacji. Wygrał jednak bieg na 5000 m podczas czterech dużych imprez:
19 lipca 1997 w Hechtel-Eksel (Belgia) przebiegł dystans 2 mil w czasie 7:58.61, stając się pierwszym lekkoatletą który pokonał ten dystans w czasie poniżej 8 minut. Do dziś nikomu nie udało się poprawić wyniku Komena.
Miesiąc później, 22 sierpnia w Brukseli pobił on rekord świata w biegu na 5000 metrów (12:39.74), wynik ten został pobity rok później przez Etiopczyka Haile Gebrselassie.

</doc>
<doc id="1526191" url="https://pl.wikipedia.org/wiki?curid=1526191" title="Drzewienie">
Drzewienie

Drzewienie - rodzaj defektu powstającego w izolacji poddanej długotrwałej pracy w warunkach wysokiego napięcia. Nazwa pochodzi od charakterystycznego kształtu defektu, który powstaje z uwagi na wyładowania niezupełne. 
Drzewienie prowadzi do osłabienia wytrzymałości danego izolatora i w rezultacie do zwarcia.

</doc>
<doc id="1526192" url="https://pl.wikipedia.org/wiki?curid=1526192" title="Elche-Parque/Elx-Parc">
Elche-Parque/Elx-Parc

Elche-Parque/Elx-Parc – stacja kolejowa w Elx, we wspólnocie autonomicznej Walencja, w Hiszpanii. Stacja znajduje się na linii Alicante-Murcja, pod Avenida del Ferrocarril de Elche, na skrzyżowaniu z ulicą Nuestra Señora de la Cabeza.
Zatrzymują się tu pociągi Talgo Barcelona-Lorca, Barcelona-Murcja i Cartagena-Montpellier, pociągi linii L-1 Media Distancia Renfe oraz linii C-1 Cercanías Murcia/Alicante.
Historia.
W latach 60. wielki rozwój Elche doprowadził do budowy 5,5 km tunelu kolejowego przez który przechodzi linia Alicante-Murcia, tworząc w tym czasie nową stację kolejową. Nazwa stacji związana jest z bliskością parku miejskiego w Elx.

</doc>
<doc id="1526197" url="https://pl.wikipedia.org/wiki?curid=1526197" title="8 Mile (soundtrack)">
8 Mile (soundtrack)



</doc>
<doc id="1526199" url="https://pl.wikipedia.org/wiki?curid=1526199" title="8 Mile">
8 Mile

Music from and Inspired by the Motion Picture 8 Mile – płyta zawierająca ścieżkę dźwiękową do filmu "8. Mila" Curtisa Hansona.
Rolę producenta soundtracku powierzono Eminemowi, który gra główną rolę w filmie. Autorem muzyki jest Marshall Mathers – płyta zawiera zarówno jego solowe, premierowe kompozycje, jak i produkcje, w których uczestniczyli zaproszeni goście – m.in. Xzibit, Rakim, Nas, Gang Starr, a także ulubieni artyści Eminema (Macy Gray), oraz wykonawcy związani z wytwórnią Shady Records (50 Cent, Obie Trice).
Lista utworów.
Bonus CD
More Music from 8 Mile
Utwory spoza "More Music from 8 Mile".
To jest lista utworów, które można usłyszeć w filmie, ale nie ma ich na "More Music from 8 Mile":
Na listach.
Single.
&lt;DynamicPageList&gt;
notcategory=Ścieżki dźwiękowe
&lt;/DynamicPageList&gt;

</doc>
<doc id="1526200" url="https://pl.wikipedia.org/wiki?curid=1526200" title="Order św. Michała Archanioła">
Order św. Michała Archanioła

 Imperatorski Order św. Michała Archanioła (ros.:" Импepaтopcкий Орден Святого Mихaилa Apxaнгeлa") – jednoklasowe rosyjskie odznaczenie emigracyjne, ustanowione w 1988 roku.
Zarys historii i insygnium.
Order został ustanowiony w 1988 roku przez pretendenta do tronu Imperium Rosyjskiego, wielkiego księcia Włodzimierza Cyrylowicza, nie wiadomo z jakiej okazji (być może na 70. rocznicę tragicznej śmierci Mikołaja II i jego rodziny). 
Oznaka orderu to krzyż łapowy (tzn. krzyż grecki z nieco rozszerzonymi zakończeniami ramion), emaliowany obustronnie na czarno. W białym medalionie środkowym awersu znajduje się wizerunek św. archanioła Michała depczącego szatana, w niebieskim medalionie rewersu data ustanowienia. Order jest jednoklasowy, mężczyźni noszą go na szyi, a kobiety na damskiej kokardzie na lewej piersi. Wstęga orderu jest czarna z biało-żółtymi obustronnymi bordiurami (barwy chorągwi domu Romanowów). Świętem orderowym jest dzień 6 listopada (21 listopada starego stylu).

</doc>
<doc id="1526203" url="https://pl.wikipedia.org/wiki?curid=1526203" title="Trigatron">
Trigatron

Trigatron - rodzaj wyzwalanego iskiernika z trzema elektrodami, używanego do załączania wysokich napięć (rzędu 10-110 kV) i prądów (20-100 kA, maksymalnie do 1000 kA) lub do generowania prądów udarowych. Trigatron może być wypełniony powietrzem, innym gazem obojętnym wykazującym dobre własności dielektryczne, lub nawet olejem izolującym.
Działanie trigatronu jest podobne do działania tyrystora, ponieważ możliwe są dwa stany pracy: wyłączony i załączony. Odległość pomiędzy głównymi elektrodami jest tak dobrana, że nominalne napięcie nie jest w stanie zjonizować przestrzeni pomiędzy elektrodami, wobec czego prąd elektryczny nie płynie.
Pomiędzy głównymi elektrodami znajduje się również trzecia, pomocnicza elektroda. Po przyłożeniu odpowiedniego napięcia do elektrody pomocniczej następuje wstępna jonizacja przestrzeni pomiędzy elektrodami głównymi, co osłabia wytrzymałość elektryczną przerwy i następuje lawinowy rozwój jonizacji spowodowany napięciem głównym. Prowadzi to do przeskoku łuku elektrycznego i przepływu prądu, czyli do załączenia trigatronu.
Wyłączenie następuje poprzez obniżenie napięcia głównego do momentu w którym następuje zanik płonącego łuku elektrycznego.
Trigatrony mogą być jednorazowego użytku, ale stosuje się również rozwiązania pozwalające na cykle pracy do 10 000 załączeń.

</doc>
<doc id="1526205" url="https://pl.wikipedia.org/wiki?curid=1526205" title="36 Brygada Strzelców (RFSRR)">
36 Brygada Strzelców (RFSRR)



</doc>
<doc id="1526208" url="https://pl.wikipedia.org/wiki?curid=1526208" title="DFS 228">
DFS 228

DFS 228 – niemiecki rakietowy samolot doświadczalny zaprojektowany w 1940 roku przez Feliksa Krachta w Deutsche Forschungsanstalt für Segelflug (DFS).
Historia.
Samolot DFS 228 powstał w związku ze zgłaszanym przez Luftwaffe zapotrzebowaniem na samolot rozpoznawczy operujący na bardzo dużych wysokościach.
Pierwszy oblot samolotu DFS 228 V1 miał miejsce w 1943 roku na lotnisku Hörsching. Kolejne próby były przeprowadzane w Rechlinie. Prototyp DFS 228 V1, pomimo wielokrotnych lotów, nigdy nie został przetestowany z włączonym silnikiem rakietowym.
W 1945 roku został zbudowany zmodernizowany prototyp DFS 228 V2, w którym usunięto wiele usterek zaobserwowanych w modelu DFS 228 V1. Drugi prototyp uległ zniszczeniu w maju 1945 roku.
DFS 228 V1 przetrwał II wojnę światową. Po 1945 roku został wywieziony do Stanów Zjednoczonych Ameryki, gdzie poddano go licznym testom. Później został przekazany do badań w Wielkiej Brytanii.
Opis konstrukcji.
Samolot odrzutowy DFS 228 był zbudowany prawie w całości z drewna. Kadłub w kształcie cygara był podzielony na trzy sekcje. Nosową (w której mieściła się kabina ciśnieniowa pilota), środkową (do której mocowane były skrzydła) oraz ogonową z usterzeniem pionowym.
Skrzydła nośne samolotu miały całkowicie drewnianą konstrukcję i pokryte były sklejką. Przeszło połowę ich długości krawędzi spływu zabierały lotki i klapy kryte płótnem. Ciśnieniowa kabina pilota zbudowana była z metalu i posiadała trzy pleksiglasowe okienka obserwacyjne. W razie niebezpieczeństwa była odstrzeliwana od reszty kadłuba i pełniła funkcję kapsuły ratunkowej. Kabina była klimatyzowana i ogrzewana elektrycznie. Środkowa, drewniana część kadłuba mieściła dwie kamery na podczerwień marki Zeiss, a także zbiorniki paliwa C-Stoff i T-Stoff oraz silnik rakietowy Walter HWK 109-509. Pod samolotem zamiast kół zamocowana była wysuwana płoza, która w czasie lotu chowała się w specjalny luk umieszczony pod silnikiem.
Samolot DFS 228 nie startował samodzielnie. Na pułap 13 000 m wynoszony był na grzbiecie specjalnego samolotu nosiciela, Dornier Do 217K V3. Następnie po odłączeniu od bombowca lotem ślizgowym powracał na lotnisko macierzyste.
Zastosowanie bojowe.
Według nigdy nie zrealizowanych przez Niemców planów DFS 228 po odłączeniu od nosiciela i uruchomieniu napędu rakietowego miał osiągać pułap 23 000 m i pokonywać ponad 1000 km. Po wykonanym zadaniu zwiadowczym miał powracać do bazy lotem ślizgowym i lądować z pomocą wysuwanej płozy.

</doc>
<doc id="1526209" url="https://pl.wikipedia.org/wiki?curid=1526209" title="164 Brygada Strzelców (RFSRR)">
164 Brygada Strzelców (RFSRR)

164 Brygada Strzelców – oddział piechoty Armii Czerwonej okresu wojny polsko-bolszewickiej. 
Latem 1920 wchodziła w skład III Korpusu Kawalerii Gaja Dimitriewicza Gaja. Liczyła 700 bagnetów, 32 ckm i 8 armat.
22 sierpnia 1920 brygada nie zdołała odeprzeć ataku 1 Pułku Piechoty Legionów na Białystok i była zmuszona opuścić to miasto. Do polskiej niewoli trafiło wówczas 2000 bolszewików.
Struktura organizacyjna.
"Skład na dzień 1 sierpnia 1920:"
W tym dniu dywizja posiadała 1500 „bagnetów”, 8 3-calowych armat dywizyjnych wz. 1902.

</doc>
<doc id="1526211" url="https://pl.wikipedia.org/wiki?curid=1526211" title="Grant Thornton Tower">
Grant Thornton Tower

Grant Thornton Tower - wieżowiec w Chicago, w stanie Illinois, w Stanach Zjednoczonych, o wysokości 230 m. Budynek został otwarty w 1992, posiada 50 kondygnacji.

</doc>
<doc id="1526212" url="https://pl.wikipedia.org/wiki?curid=1526212" title="Integracja automatyki">
Integracja automatyki

Integracja automatyki (integracja systemów automatyki przemysłowej) – ogół prac związanych z automatyzacją procesów przemysłowych: od projektowania, ewentualnie doboru urządzeń lub elementów systemu, przez montaż, po wdrożenie i uruchomienie urządzeń lub systemów do kontroli i sterowania pracą innych urządzeń technicznych, a także włączanie tych urządzeń lub systemów do współpracy z już funkcjonującymi systemami automatycznymi i informatycznymi.

</doc>
<doc id="1526216" url="https://pl.wikipedia.org/wiki?curid=1526216" title="170 Brygada Strzelców (RFSRR)">
170 Brygada Strzelców (RFSRR)

170 Brygada Strzelców - brygada piechoty Armii Czerwonej
Jednostka walczyła na wojnie z Polską. 17 sierpnia 1920 pod Kąkolewnicą (na południe od Międzyrzeca Podlaskiego) została rozbita przez Jazdę Ochotniczą mjr. Jaworskiego.

</doc>
<doc id="1526219" url="https://pl.wikipedia.org/wiki?curid=1526219" title="30 Hudson Street">
30 Hudson Street

30 Hudson Street - wieżowiec w Jersey City, w stanie New Jersey, w Stanach Zjednoczonych, o wysokości 238 m. Budynek został otwarty w 2004, posiada 42 kondygnacje.

</doc>
<doc id="1526220" url="https://pl.wikipedia.org/wiki?curid=1526220" title="Grecja w Konkursie Piosenki Eurowizji dla Dzieci">
Grecja w Konkursie Piosenki Eurowizji dla Dzieci

Grecja w Konkursie Piosenki Eurowizji dla Dzieci brała udział 6 razy.
Najwyższym wynikiem kraju jest 6. miejsce, które w 2005 roku zajęli Alexandros i Kalli z utworem „Tora Einai I Seira Mas”
Uczestnictwo.
Legenda:
 

</doc>
<doc id="1526223" url="https://pl.wikipedia.org/wiki?curid=1526223" title="Bernadette Chirac">
Bernadette Chirac

Bernadette Chirac, z domu Chodron de Courcel (ur. 18 maja 1933 w Paryżu) – francuska pierwsza dama w latach 1995–2007.
W 1956 poślubiła Jacques’a Chiraca, który w latach 1974–1976 i 1986–1988 był premierem, a od 1995 do 2007 prezydentem Francji.

</doc>
<doc id="1526228" url="https://pl.wikipedia.org/wiki?curid=1526228" title="Gruzja w Konkursie Piosenki Eurowizji dla Dzieci">
Gruzja w Konkursie Piosenki Eurowizji dla Dzieci

Gruzja w Konkursie Piosenki Eurowizji dla Dzieci brała udział 16 razy. Od czasu debiutu konkursem w kraju zajmuje się gruziński nadawca publiczny Sakartwelos Sazogadoebriwi Mauckebeli (SSM), który został aktywnym członkiem Europejskiej Unii Nadawców (EBU) w sierpniu 2005 roku. Pierwszą reprezentantką kraju w konkursie została wówczas Mariam Romelaszwili z utworem "Odelia Ranuni".
Reprezentanci Gruzji do tej pory trzy razy wygrali konkurs: w 2008, 2011 i 2016 roku.
Uczestnictwo.
Gruzja uczestniczy w Konkursie Piosenki Eurowizji dla Dzieci od 2007. Poniższa tabela uwzględnia nazwiska wszystkich gruzińskich reprezentantów, tytuły konkursowych piosenek oraz wyniki krajowych delegatów w poszczególnych latach.
Legenda:
Historia głosowania w finale (2007–2022).
Poniższe tabele pokazują, którym krajom Gruzja przyznaje w finale najwięcej punktów oraz od których państw gruzińscy reprezentanci otrzymują najwyższe noty.
Kraje, którym Gruzja "przyznała" najwięcej punktów
Kraje, od których Gruzja "otrzymała" najwięcej punktów
Legenda:

</doc>
<doc id="1526236" url="https://pl.wikipedia.org/wiki?curid=1526236" title="Dyskografia Ronana Keatinga">
Dyskografia Ronana Keatinga

Artykuł przedstawia spis singli, albumów, DVD oraz teledysków wchodzących w skład dyskografii irlandzkiego wokalisty Ronana Keatinga.

</doc>
<doc id="1526240" url="https://pl.wikipedia.org/wiki?curid=1526240" title="Serbia i Czarnogóra w Konkursie Piosenki Eurowizji dla Dzieci">
Serbia i Czarnogóra w Konkursie Piosenki Eurowizji dla Dzieci

Serbia i Czarnogóra w Konkursie Piosenki Eurowizji dla Dzieci brała udział tylko raz, gdyż już rok później państwo to podzieliło się na dwie niepodległe republiki: Serbię i Czarnogórę. W swoim jedynym występie w 2005 roku Serbia i Czarnogóra zdobyła 13 miejsce.
Niepodległa Serbia zadebiutowała w konkursie już w 2006 roku. Czarnogóra natomiast wystawiła swojego reprezentanta w 2014 roku.
Historia głosowania w finale (2005).
Poniższe tabele pokazują, którym krajom Serbia i Czarnogóra przyznała w finale najwięcej punktów oraz od których państw otrzymała najwyższe noty.
Kraje, którym Serbia i Czarnogóra "przyznała" najwięcej punktów:
Kraje, od których Serbia i Czarnogóra "otrzymała" najwięcej punktów:
Legenda:

</doc>
<doc id="1526251" url="https://pl.wikipedia.org/wiki?curid=1526251" title="Aleksander Pakentreger">
Aleksander Pakentreger

Aleksander Pakentrager (ur. 7 października 1916 w Kaliszu, zm. 6 stycznia 2007 w Nowym Jorku) – polski historyk żydowskiego pochodzenia, żołnierz, działacz społeczny; pułkownik Ludowego Wojska Polskiego, pracownik naukowy Żydowskiego Instytutu Historycznego, członek Stowarzyszenia Żydowski Instytut Historyczny w Polsce oraz Związku Zawodowego Pracowników Żydowskiego Instytutu Historycznego.
Życiorys.
Aleksander Pakentreger urodził się 7 października 1916 roku w Kaliszu, w rodzinie Chila, montera maszyn hafciarskich, PPS−owca, członka Bundu i Poalej Syjon-Lewica, skazanego za udział w Rewolucji 1905 roku na zesłanie na Syberię i brat Meira Pakentregera. Po ukończeniu szkoły Tachkemoni i Gimnazjum Żydowskiego Stowarzyszenia Żydowskich Szkół Średnich w Kaliszu otrzymał w 1934 roku świadectwo dojrzałości. Od 1935 roku pracował w fabryce hafciarskiej jako pomocnik montera.
Był członkiem Zarządu Robotniczego Klubu Sportowego Sztern (Gwiazda).
W dniu 25 marca 1938 roku został powołany do odbycia zasadniczej służby wojskowej. Ukończył szkołę podoficerską, awansował na kaprala i został wyznaczony na stanowisko zastępcy dowódcy drużyny. W kampanii wrześniowej 1939 roku walczył w szeregach 60 Pułku Piechoty Wielkopolskiej pod Uniejowem, Poddębicami, Kutnem, Łęczycą i w Puszczy Kampinoskiej. Ranny dostał się do niemieckiej niewoli i po leczeniu w szpitalach został w październiku zwolniony do domu.
Uchodząc przed niemieckimi prześladowaniami wyruszył pod koniec listopada z piętnastoosobową grupą młodzieży żydowskiej w wieku 16−23 lat do Warszawy i stąd przez Siedlce i Sokołów Podlaski dotarł do Bugu. W dniu 29 listopada grupa przepłynęła rzekę i przez Drohiczyn i Siemiatycze przybyła do Brześcia nad Bugiem. Podpisał umowę na jeden rok pracy w kopalni węgla kamiennego w Korkino koło Czelabińska. Po upływie kontraktu pracował jako tokarz w fabryce „Industria” w Symferopolu. W październiku 1941 roku ewakuował się przez Machaczkałę i Krasnowodsk do Uzbekistanu, gdzie do kwietnia 1942 roku pracował w kołchozie. Skierowany do batalionu pracy (ros. "„strojbat”") w Omsku i wkrótce zwolniony, pojechał do Dżambułu, a następnie do miejscowości Ługowoj w Kazachstanie i pracował w sowchozie do października 1943 roku.
Pod koniec tego miesiąca zgłosił się do organizowanego w Diwowo Wojska Polskiego i otrzymał przydział do 3 Pułku Artylerii Lekkiej. Po kursie w Centrum Wyszkolenia Oficerów w Riazaniu w stopniu podporucznika objął stanowisko dowódcy plutonu fizylierów w 24 Pułku Artylerii Samobieżnej. W jego w szeregach uczestniczył w walkach pod Kostrzyniem, nad Nysą, pod Budziszynem i Dreznem.
W maju 1947 roku został skierowany na Wyższy Kurs Kwatermistrzów w Warszawie. Od września 1947 roku pełnił służbę na stanowisku szefa Wydziału Finansów Oddziału II Sztabu Generalnego Wojska Polskiego (od listopada 1951 roku – Zarząd II Sztabu Generalnego Wojska Polskiego). W latach następnych doskonalił kwalifikacje wojskowe (m.in. na Studium Ekonomicznym dla biegłych dyplomowanych księgowych). W latach 1958–1967 był autorem opracowań i artykułów publikowanych w Wojskowym Przeglądzie Zagranicznym. Przetłumaczył z angielskiego część książki The Military Attaché, opublikowanej rok później. W latach 1962–1967 studiował na Uniwersytecie Warszawskim. W kwietniu 1968 roku Wojskowa Komisja Lekarska orzekła, że odniesione rany i nabyte schorzenia pozostają w bezpośrednim związku ze służbą wojskową i uznała go za inwalidę III stopnia. Na podstawie wspomnianego orzeczenia został zwolniony z zawodowej służby wojskowej i przeniesiony do rezerwy. W czasie służby wojskowej został odznaczony Krzyżem Kawalerskim Orderu Odrodzenia Polski i Krzyżem Walecznych oraz innymi odznaczeniami.
W grudniu 1969 roku zaczął pracę w Żydowskim Instytucie Historycznym w Warszawie. Początkowo jako pracownik naukowy (asystent) był kierownikiem Archiwum Instytutu. Później poświęcił się pracy naukowo−badawczej znajdującej swe odbicie przede wszystkim w wydawanych przez Instytut kwartalnikach Biuletyn Żydowskiego Instytutu Historycznego oraz Bleter far Geszichte.
Liczne publikacje pozwoliły na otwarcie przewodu doktorskiego na temat "Żydzi Kalisza w latach 1918–1945. Problemy polityczne i społeczne". Publiczna obrona pracy odbyła się w lutym 1983 roku, a w marcu Rada Naukowa Wydziału Dziennikarstwa i Nauk Politycznych Uniwersytetu Warszawskiego nadała mu stopień naukowy doktora nauk politycznych. Z powodu złego stanu zdrowia zrezygnował z pracy w Instytucie. Po pewnym czasie przeniósł się do córki do USA, gdzie zmarł.

</doc>
<doc id="1526254" url="https://pl.wikipedia.org/wiki?curid=1526254" title="Hearst Tower (Charlotte)">
Hearst Tower (Charlotte)

Hearst Tower - wieżowiec w Charlotte, w stanie Karolina Północna, w Stanach Zjednoczonych, o wysokości 201 m. Budynek został otwarty w 2002, posiada 47 kondygnacji.

</doc>
<doc id="1526260" url="https://pl.wikipedia.org/wiki?curid=1526260" title="BP Tower">
BP Tower

BP Tower - wieżowiec w Cleveland, w stanie Ohio, w Stanach Zjednoczonych, o wysokości 201 m. Budynek został otwarty w 1987, posiada 45 kondygnacji.

</doc>
<doc id="1526261" url="https://pl.wikipedia.org/wiki?curid=1526261" title="Serbia w Konkursie Piosenki Eurowizji dla Dzieci">
Serbia w Konkursie Piosenki Eurowizji dla Dzieci

Serbia w Konkursie Piosenki Eurowizji dla Dzieci zadebiutowała w 2006 roku. Od czasu debiutu konkursem w kraju zajmuje się serbski nadawca publiczny Radio-Televizija Srbije (RTS).
Najwyższym wynikiem kraju w konkursie jest trzecie miejsce, które w 2007 i 2010 zajęły Nevena Božović z piosenką „Piši mi” oraz Sonja Škorić z piosenką „Čarobna noć”.
Historia Serbii w Konkursie Piosenki Eurowizji dla Dzieci.
Przed referendum niepodległościowym w Czarnogórze w 2006 roku, które zakończyło się rozpadem Serbii i Czarnogóry, kraj rywalizował w konkursie jako Serbia i Czarnogóra.
Konkurs Piosenki Eurowizji dla Dzieci 2006.
W 2006 roku Serbia postanowiła zadebiutować w 4. Konkursie Piosenki Eurowizji dla Dzieci. Zdecydowano, że reprezentant zostanie wybrany za pośrednictwem krajowych eliminacji. 1 października 2006 roku odbyły się krajowe eliminacje prowadzone przez Bojana Stefanović. W finale wystąpiło dziesięcioro uczestników: Neustrašivi Učitelji Stranih Jezika („Učimo Strane Jezike”), Dunja Divić („Mirisna pesma”), Betty Boop („Tajna”), Kristina Kiki Ivanović („Šaš, bles, tres, hajmo svi na ples”), Izydora Tubin („Zaljubljena Mina”), Filip Trajanovski („Ponovo sam”), Gorana Jablanović („Ovog vikenda”), Teodora, Katarina, Isidora i Miona („Noć leptira i vila”), Branko Miljković Oskar („Zašto te volim?”) oraz Tijana &amp; Sara („Pet”). O wynikach finału decydowało teległosowanie.
Zwycięzcą preselekcji został Neustrašivi Učitelji Stranih Jezika z utworem „Učimo Strane Jezike” zdobywając 129 punktów w głosowaniu widzów. 2 grudnia wystąpił w finale 4. Konkursu Piosenki Eurowizji dla Dzieci rozgrywanego w Sala Polivalentă w Bukareszcie i zajął 5. miejsce zdobywszy 81 punktów, w tym otrzymując najwyższą notę 10. punktów od Macedonii Północnej
Konkurs Piosenki Eurowizji dla Dzieci 2007.
7 października 2007 roku ponownie odbył się finał krajowy wyłaniający reprezentanta Serbii do 5. Konkursu Piosenki Eurowizji dla Dzieci. Gospodarzami preselekcji byli: Miki Damjanović, Ksenija, Blanka i Duška Vučinić-Lučić. O wynikach decydowało jury w składzie: Bebi Dol, Slobodan Marković, Dragana Jovanović, Vladimir Graić i Vladana Marković, oraz Serbska publiczność. W preselekcjach wzięło udział dziesięcioro wykonawców: Gorana Jablanović („Lava ispod kože”), Zone 2 Girls („Putujmo”), Milica Dmitrašinović („Al ne da mama”), Luna Park („Zemljotres”), Katarina Otašević („Tinejdžerske muke”), Iva Blažić („Srce moje”), Nevena Božović („Piši mi”), Karolina Lodi („Koliko je sati”), Aleksandra Mitrović („Žurka na plaži”) i Teodora &amp; Emilija Dželatović („Ljubav i muzika”).
Decyzją jury i publiczności finał preselekcji zwyciężyła Nevena Božović zdobywając łącznie 24 punkty w głosowaniu jury i publiczności. 8 grudnia 2007 roku wystąpiła w finale konkursu rozgrywanego w Amsterdamie i zajęła 3. miejsce zdobywszy łącznie 81 punktów, w tym otrzymując najwyższą notę 12 punktów od Szwecji i Macedonii Północnej.
Konkurs Piosenki Eurowizji dla Dzieci 2008.
21 września 2008 roku odbył się finał krajowy, który wyłaniał reprezentanta do 6. Konkursu Piosenki Eurowizji dla Dzieci. O wynikach decydowali telewidzowie oraz jury. W finale rywalizowało łącznie dwunastu uczestników: Miona Ilić („Haker moga srca”), Emilia Dželatović („Popravni iz ljubavi”), Luna Park („Kad maštam lepši mi je dan”), Marija Đekić („Noć što bila je sve”), Sonja Škorić („Odgovor”), Katarina Bojović („Ja sam se zaljubila”), Iva Blažić („Zvezda sjaj”), PFP („Volim te”), Emilija Marković („Ljubav”), Maja Mazić („Uvek kad u nebo pogledam”), Miss 3 („Muzika ispunjava svet”) oraz Marija Ugrica i Mateja Mihailović („Istina je”). Podczas przerwy na głosowanie wystąpili poprzedni reprezentanci kraju w konkursie – Neustrašivi Učitelji Stranih Jezika (2006) oraz Nevena Božović (2007). Božović wystąpiła w duecie z Jeleną Tomašević, reprezentantką Serbii w 53. Konkursie Piosenki Eurowizji.
Finał preselekcji zwyciężyła Maja Mazić zdobywając 20 punktów w głosowaniu jury oraz telewidzów. 22 listopada wystąpiła na koncercie finałowym konkursu rozgrywanego w Limassol w Centrum Sportowym Spiros Kiprianu. Zajęła 12. miejsce zdobywszy 37 punktów.
Konkurs Piosenki Eurowizji dla Dzieci 2009.
19 września 2009 roku odbył się serbski finał krajowy do 7. Konkursu Piosenki Eurowizji dla Dzieci, łącznie stacja RTS otrzymała 60 piosenek, z czego do finału dostało się dziesięcioro młodych piosenkarzy: Marija Ugrica („Hajde da sanjamo”), Nastasja Škorić („Duh”), Isidora Otašević („Dečaci”), Hana Nurković i Lana Bogdanov („Budi svoj”), Boško Baloš („Mali”), Angelina i Jelisaveta Jovanović („Sestrice”), Ništa lično („Onaj pravi”), Čuće se („Veštice”), Emilija Marković („Magija”) i Jelena Krvavac („Bez tebe”).
Decyzją jury i telewidzów finał wygrała grupa Ništa lično, w której skład wchodzili: Anica Cvetković, Aleksandar Graić, Una Krlić i Karolina Lodi. 21 listopada 2009 roku zespół wystąpił w finale konkursu rozgrywanego w Kijowie i zajął 10. miejsce zdobywszy łącznie 34 punkty, w tym najwyższą notę 4. punktów od Macedonii Północnej.
Konkurs Piosenki Eurowizji dla Dzieci 2010.
27 lipca 2010 roku serbski nadawca Radio-Televizija Srbije (RTS) potwierdził swój udział w 8. Konkursie Piosenki Eurowizji dla Dzieci w Mińsku na Białorusi. Termin wysyłania zgłoszeń trwał do 25 sierpnia 2010 roku. O wynikach decydowało profesjonalne jury oraz telewidzowie. W finale krajowym wzięło udział dziesięcioro uczestników: Teodora Vujić („Reči tišine”), Sonja Škorić („Čarobna noć”), Sofija Šašić („Kralj provoda”), Milica Savić („Kao u snu”), Mia i Pavle („Žmurke”), Marija Gligorević („Vera u sebe”), Đorđe Marković („Rok je...”), Boško Baloš („Kap po kap”), Boris Subotić („Do moje klupe”) oraz Anđela Išić („Exit za ljubav”).
Finał krajowy prowadzony przez Kristina Radenković i Miki Damjanović wygrała Sonja Škorić z utworem „Čarobna noć”, który sama skomponowała i napisała. 20 listopada 2010 roku wystąpiła w finale konkursu i zajęła 3. miejsce zdobywszy 113 punktów, w tym najwyższą notę od Macedonii Północnej i Mołdawii.
Konkurs Piosenki Eurowizji dla Dzieci 2011–2013: Brak udziału.
6 lipca 2011 roku nadawca poinformował, że wycofuje się z udziału w 9. Konkursie Piosenki Eurowizji dla Dzieci z powodu problemów budżetowych. Nadawca poinformował, że kraj rezygnuje z udziału na okres dwóch lub trzech lat.
Konkurs Piosenki Eurowizji dla Dzieci 2014.
25 lipca 2014 serbski nadawca Radio-Televizija Srbije (RTS) poinformował, że powróci do udziału i weźmie udział w 12. Konkursie Piosenki Eurowizji dla Dzieci. 2 września 2014 nadawca poinformował, że swojego reprezentanta wybierze wewnętrznie, ze względu na krótki czas jaki im pozostał do wyboru uczestnika. 1 października 2014 ogłoszono, że 14-letnia Emilija Đonin z utworem „Svet u mojim očima” została wybrana do reprezentowania kraju na Malcie. 15 listopada wystąpiła w finale konkursu i zajęła 10. miejsce zdobywszy 61 punktów, w tym 65 punktów od jury (7. miejsce) i 34 punkty od telewidzów (12. miejsce).
Konkurs Piosenki Eurowizji dla Dzieci 2015.
Ponownie jak w zeszłym roku serbski nadawca RTS zdecydował się wybrać reprezentanta metodą wewnętrznej selekcji do 13. Konkursu Piosenki Eurowizji dla Dzieci. 21 września 2015 ujawniono, że Lena Stamenković będzie reprezentować Serbię z piosenką „Lenina pesma”. 21 listopada 2015 wystąpiła jako pierwsza w kolejności startowej konkursu rozgrywanego w Sofii i zajęła 7. miejsce zdobywszy 79 punktów.
Konkurs Piosenki Eurowizji dla Dzieci 2016.
14 września 2016 serbski nadawca Radio-Televizija Srbije (RTS) wyjawił, że będą uczestniczyć w 14. Konkursie Piosenki Eurowizji dla Dzieci w Valettcie na Malcie. 6 października ogłoszono, że Dunja Jeličić będzie reprezentować Maltę z piosenką „U la la la”. 20 listopada 2016 wystąpiła z dwunastej pozycji startowej w finale konkursu. Zajęła ostatnie 17. miejsce zdobywszy 14 punktów.
Konkurs Piosenki Eurowizji dla Dzieci 2017.
15 czerwca 2017 nadawca potwierdził udział w 15. Konkursie Piosenki Eurowizji dla Dzieci oraz poinformował, że reprezentant zostanie wyłoniony metodą krajowych eliminacji. 16 września wyjawiono, że łącznie 18 utworów zostało zgłoszonych do nadawcy RTS, które potencjalnie mogłyby reprezentować Serbię. 28 września odbyły się krajowe eliminacje, do których zakwalifikowało się trzech uczestników: Darija Vračević („Ove zvezde smo ti i ja”), Irina Brodić i Jana Paunović („Ceo svet je naš”) i Irina Arsenijević („Šta je svet bez ljubavi”). Zwycięzca został wybrany poprzez głosowanie pięcioosobowego jury, w którego skład wchodzili: Vojkan Borisavljević, Nevena Božović, Ljiljana Ranđelović, Čeda Hodžić oraz Kiki Lesendrić. Finał krajowych eliminacji zwyciężyły Irina Brodić i Jana Paunović z utworem „Ceo svet je naš” zdobywając łącznie 56 punktów z głosowania jury.
26 listopada 2017 wystąpiły czternaste w kolejności startowej finału konkursu organizowanego w Gruzji i zajęły 10. miejsce zdobywszy 92 punkty.
Konkurs Piosenki Eurowizji dla Dzieci 2018.
22 maja 2018 serbski nadawca potwierdził swój udział w 16. Konkursie Piosenki Eurowizji dla Dzieci. 13 września 2018 wyjawiono, że do reprezentowania Serbii metodą wewnętrznej selekcji została wybrana Bojana Radovanović z utworem „Svet”. 25 listopada wystąpiła w finale konkursu rozgrywanego w Mińsku na Białorusi. Zajęła 19. miejsce zdobywszy 30 punktów, w tym 2 punkty od jury (18. miejsce) i 28 punktów (20. miejsce) od telewidzów.
Konkurs Piosenki Eurowizji dla Dzieci 2019.
14 czerwca 2019 serbski nadawca RTS ujawnił, że wezmą udział 17. Konkursie Piosenki Eurowizji dla Dzieci, a ich kandydat zostanie wybrany w finale krajowym. Termin składania wniosków wyznaczono na 1 września. 16 września profesjonalne jury w składzie: Silvana Grujić, Anja Rogljić, Uroš Marković, Jelena Vlahović, Dušan Šukletović, Jovana Dukić i Tamara Petković wybrało zaledwie dwóch finalistów, którymi były: Darija Vračević („Podigni glas”), Staša Kostadinović („Da, da, da”).
Zwyciężczynią finału krajowego została Darija Vračević z utworem „Podigni glas”. 24 listopada 2019 wystąpiła w finale konkursu rozgrywanego w Gliwicach i zajęła 10. miejsce zdobywszy 109 punktów, w tym 46 punktów od jury (10. miejsce) i 63 punkty od telewidzów (7. miejsce).
Konkurs Piosenki Eurowizji dla Dzieci 2020.
9 października 2020 serbski nadawca RTS ujawnił, że Petar Aničić będzie reprezentował Serbię z utworem „Heartbeat” w 18. Konkursie Piosenki Eurowizji dla Dzieci. 29 listopada wystąpił czwarty w kolejności startowej i zajął 11. miejsce zdobywszy 85 punktów, w tym 35 punktów od jury (11. miejsce) i 50 punktów od telewidzów (7. miejsce).
Konkurs Piosenki Eurowizji dla Dzieci 2021.
27 lipca 2021 serbska telewizja potwierdziła swój udział w 19. Konkursie Piosenki Eurowizji dla Dzieci. Termin wysyłania zgłoszeń został wyznaczony na 20 września, zwycięzca został wyłoniony na podstawie decyzji profesjonalnego jury. 5 października poinformowano, że spośród siedmiu zgłoszeń nadesłanych do RTS wybrano duet – Jovana &amp; Dunja z piosenką „Oči Deteta” skomponowaną i napisaną przez Ana Frlin. 19 grudnia wystąpiły siedemnaste w kolejności startowej i zajęły 13. miejsce z 83 punktami na koncie.
Konkurs Piosenki Eurowizji dla Dzieci 2022.
22 lipca 2022 serbski nadawca Radio-Televizija Srbije (RTS) potwierdził udział w 20. Konkursie Piosenki Eurowizji dla Dzieci, termin wysyłania zgłoszeń trwał od 26 lipca do 15 września. 10 października ujawniono, że na reprezentantkę Serbii została wybrana 13-letnia Katarina Savić z piosenką „World Without Borders”. Ostatecznie tytuł został zmieniony na „Svet Bez Granica”. Jest to ten sam tytuł, tylko że w języku serbskim.
Uczestnictwo.
Serbia uczestniczy w Konkursie Piosenki Eurowizji dla Dzieci od 2006 z przerwą w latach 2011–2013. Poniższa tabela uwzględnia nazwiska wszystkich serbskich reprezentantów, tytuły konkursowych piosenek oraz wyniki w poszczególnych latach.
Legenda:
Historia głosowania w finale (2006–2022).
Poniższe tabele pokazują, którym krajom Serbia przyznaje w finale najwięcej punktów oraz od których państw serbscy reprezentanci otrzymują najwyższe noty.
Kraje, którym Serbia "przyznała" najwięcej punktów:
Kraje, od których Serbia "otrzymała" najwięcej punktów:
Legenda:
Komentatorzy i sekretarze.
Spis poniżej przedstawia wszystkich serbskich komentatorów konkursu oraz krajowych sekretarzy podających punkty w finale.

</doc>
<doc id="1526262" url="https://pl.wikipedia.org/wiki?curid=1526262" title="Powstanie chłopskie w Górnej Austrii (1596–1597)">
Powstanie chłopskie w Górnej Austrii (1596–1597)

II powstanie chłopskie w Górnej Austrii – rebelia antyfeudalna mająca miejsce w latach 1596-1597 na terenie imperium Habsburgów. 
Powodem wybuchu powstania stały się wysokie obciążenia miejscowej ludności. Inną przyczyną były względy religijne i bieda chłopów spowodowana polityką miejscowych feudałów i kleru. Od roku 1570 niezadowolenie chłopów wyraźnie narastało a w roku 1595 spowodowało wybuch buntu na ziemiach położonych pomiędzy miastami Enns oraz Ybbs. Miejscowi chłopi wysłali swoją delegację do cesarza Rudolfa II w Pradze, żaląc się na swój los. Niewiele jednak uzyskano, cesarz bowiem zajęty był bardziej najazdem tureckim na Siedmiogród. Dodatkowo wydał nakaz mobilizacji dla miejscowej ludności, która miała bronić wschodniej granicy państwa przed Turkami. Propozycja cesarza stała się pretekstem do wybuchu rebelii dnia 7 października 1596 r. Oburzeni chłopi skierowali się przeciwko hrabiemu Ludwikowi von Starhemberg, który nakazał uwięzić dwóch przywódców powstania. Obaj bez procesu straceni zostali dnia 13 listopada. Krótko potem chłopi zgromadzili znaczne siły w okolicy Erlautal a dnia 1 grudnia 1596 r. rozpoczęli oblężenie miasta Steyr, które na skutek słabego uzbrojenia zakończyło się niepowodzeniem. W grudniu po nieudanym oblężeniu miejscowości Rapottenstein, chłopi zadowolili się splądrowaniem zamku w Meierhof. W międzyczasie toczono rozmowy z wysłannikami cesarskimi, mające na celu zakończenie buntu. Po zajęciu zamku w Pöggstall, chłopi założyli obóz w Emmersdorfie. 
Tymczasem rozmowy wysłanników cesarza z powstańcami w styczniu 1597 r. nadal nie przynosiły rezultatów. Sam cesarz starał się z pomocą arcyksięcia Macieja Habsburga rozwiązać problem, nie był jednak w stanie ani wystawić znaczniejszych sił przeciwko powstańcom ani też spełnić ich żądań. Na początku roku 1597 Maciej zgromadził w końcu 3000 landsknechtów oraz 700 węgierskich jeźdźców. Siły te z początkiem lutego 1597 r. podeszły pod Stockerau. Ta demonstracja siły podobnie jak i wieści o drakońskich karach dla złapanych uczestników powstania wyraźnie odstraszyły część chłopów. Pod koniec stycznia 1597 r. uaktywniła się wyraźnie grupa pod wodzą Georga Prunnera, która zajęła 25 stycznia zamek Persenbeug a dwa dni później miejscowość Spitz. Inny oddział pod wodzą Hansa Markgrabera zajął dnia 2 lutego zamek w St. Peter in der Au. W ręce powstańców dostał się m.in. hrabia von Starhemberg.
W lutym grupa Markgrabera splądrowała kilka zamków w okolicy Ybbs, po czym przystąpiła do oblężenia samego miasta. Rada miasta w dniu 8 lutego zdecydowała się na kompromis z chłopami, nie zgadzając się jednak na stacjonowanie w nim sił chłopskich. Ugoda pomimo to nie spodobała się arcyksięciu Maciejowi, który miał później nałożyć na miasto kary. 12 i 13 lutego powstańcy uderzyli na Melk. Maciej z uwagi na znajdujących się w rękach powstańców jeńców (m.in. Strahemberga) nie decydował się na większe akcje zaczepne. Prowadził za to kolejne rozmowy z przedstawicielami powstańców na południe od Dunaju. Dnia 22 lutego doszło do porozumienia, które zaakceptował przywódca powstańców Georg Prunner i wycofał swoje oddziały z tego rejonu. 
Dnia 25 lutego na rozkaz arcyksięcia landsknechci przekroczyli Dunaj, maszerując na Langenlois. W odpowiedzi na to chłopi zmobilizowali nowy oddział, który miał zaskoczyć marsz wojsk rządowych. Dnia 27 lutego 1597 r. część sił chłopskich pokonała niewielki oddział jazdy w okolicy Strass, została jednak rozbita jeszcze tego samego dnia przez nadciągające posiłki przeciwnika. Zginęło około 200 chłopów, Strass oraz okoliczne wioski całkowicie spalono, a wielu mieszkańców zabito. Resztki wojsk powstańczych pod wodzą Angerera i Schrembsera zebrały się w Gfoehl, kierując się w marcu na Krems. Po drodze jednak zostali odparci przez jazdę Wenzela Morakhsy'ego i zmuszeni do powrotu do swoich wiosek. Po tym zwycięstwie Morakshy pomaszerował ze swoimi landsknechtami do Horn, gdzie dnia 10 marca 1597 podporządkowało mu się około 40 okolicznych miejscowości. W tym dniu doszło też do pierwszych procesów.
Tymczasem powstańcy Markgrabera nie zaprzestali walk, atakując w marcu Markt Scheibbs, które otworzyło przed nimi bramy. Splądrowali też kilka klasztorów i zamków w okolicy Lilienfeld i Gaming. Wskutek aktywności powstańców, arcyksiążę Maciej nakazał zerwać rozmowy z powstańcami. Morakhsy'emu udało się wyprzeć przeciwnika z Pöggstall (1 kwietnia). Dnia 5 kwietnia chłopi wzmocnili swoje siły, po czym oblegli St. Poelten, które zdobyto dzięki zastosowaniu broni palnej. Dzień później jazda Morakhsy'ego ponownie zaskoczyła chłopów, którzy zbiegli do Wilhelmsburga. Mieszczanie aresztowali jednak przywódców oddziałów, których odesłano do Morakhsy'ego.
Koniec rebelii nastąpił dnia 8 kwietnia 1597 r. Siły rządowe rozpoczęły akcję, mającą na celu wyłapanie uczestników powstania. Przywódców chłopskich w liczbie ponad 100 stracono. Rebelia nie poprawiła sytuacji chłopów, przeciwnie obciążenia stały się bardziej dotkliwe, co miało odbić się na wsi przede wszystkim w toku wojny trzydziestoletniej. 

</doc>
<doc id="1526264" url="https://pl.wikipedia.org/wiki?curid=1526264" title="Pray (singel Grave Digger)">
Pray (singel Grave Digger)

Pray jest siódmym singlem w dorobku niemieckiej grupy heavymetalowej Grave Digger.

</doc>
<doc id="1526265" url="https://pl.wikipedia.org/wiki?curid=1526265" title="Umowa Waitangi">
Umowa Waitangi



</doc>
<doc id="1526269" url="https://pl.wikipedia.org/wiki?curid=1526269" title="Dragutin Topić">
Dragutin Topić

Dragutin Topić (cyr. Драгутин Топић; ur. 12 marca 1971 w Belgradzie) – serbski lekkoatleta, skoczek wzwyż.
Kariera.
Sześciokrotnie startował w igrzyskach olimpijskich (Barcelona 1992, Atlanta 1996, Sydney 2000, Ateny 2004, Pekin 2008 oraz Londyn 2012). W 1990 roku podczas mistrzostw świata juniorów ustanowił nadal aktualny rekord świata juniorów skacząc 2,37 m. W tym samym sezonie został także mistrzem Europy seniorów. Medalista halowych mistrzostw świata oraz halowego czempionatu Starego Kontynentu. W 1995 roku zwyciężył podczas uniwersjady. Wielokrotnie zwyciężał w mistrzostwach Bałkanów w hali i na stadionie. Pięciokrotny rekordzista Serbii i wielokrotny medalista mistrzostw kraju.
W lutym 2001 złapany na dopingu, odbył karę dwuletniej dyskwalifikacji. 
Jego żoną jest Biljana Topić – trójskoczkini, a córką – Angelina Topić – skoczkini wzwyż. 

</doc>
<doc id="1526270" url="https://pl.wikipedia.org/wiki?curid=1526270" title="Traktat Waitangi">
Traktat Waitangi

Traktat Waitangi (, ) – traktat podpisany 6 lutego 1840 roku w Waitangi przez przedstawicieli Korony Brytyjskiej oraz różnych wodzów maoryskich, uważany przez historyków za dokument tworzący Nową Zelandię. Traktat ustanowił urząd gubernatora generalnego Nowej Zelandii, uznał maoryską własność ziemi i wszelkich innych dóbr oraz nadał im prawa obywateli brytyjskich. Prawa te nie zostały dotrzymane, co doprowadziło do trwających ponad trzydzieści lat maoryskich wojen.
W roku 1997 został wpisany na listę UNESCO "Pamięć Świata".

</doc>
<doc id="1526272" url="https://pl.wikipedia.org/wiki?curid=1526272" title="Kerris Lilla Dorsey">
Kerris Lilla Dorsey

Kerris Lilla Dorsey (ur. 9 stycznia 1998) – amerykańska aktorka i piosenkarka, odtwórczyni roli Paige w serialu stacji ABC "Bracia i siostry" i Bridget w Rayu Donovanie. Młodsza siostra Justine Dorsey.

</doc>
<doc id="1526276" url="https://pl.wikipedia.org/wiki?curid=1526276" title="Isiah Thomas">
Isiah Thomas

Isiah Lord Thomas III (ur. 30 kwietnia 1961 w Chicago, USA) – amerykański koszykarz występujący na pozycji rozgrywającego, dwukrotny mistrz NBA. Po zakończeniu kariery zawodniczej pracował jako trener koszykarski, działacz klubowy, komentator sportowy.
Życiorys.
W 1979 wystąpił w meczu gwiazd amerykańskich szkół średnich – McDonald’s All-American.
Isiah Thomas ukończył college Indiana. W 1981 został wybrany w drafcie NBA z numerem drugim przez Detroit Pistons. Spędził w tym zespole całą swoją późniejszą karierę. Thomas w swoim debiutancim sezonie został wybrany do pierwszej piątki pierwszoroczniaków oraz wystąpił w Meczu Gwiazd NBA. W meczach gwiazd NBA grał zresztą nieprzerwanie do 1993 roku (12 występów), a w spotkaniach w 1984 oraz 1986 został mianowany MVP.
Thomas będąc niekwestionowanym liderem drużyny zdobył mistrzostwo NBA w latach 1989 oraz 1990. W 1990 został także wybrany MVP finałów NBA. W 1994 zakończył karierę koszykarza. Podczas kariery w NBA Isiah Thomas rozegrał łącznie 979 meczów (w tym 971 w wyjściowej piątce) zdobywając 18 822 punktów (średnio 19,2 na mecz), 9061 asyst (średnio 9,3 na mecz – 4 miejsce na liście wszech czasów) oraz 3478 zbiórek (średnio 3,6 na mecz). Pięciokrotnie wybierano go do najlepszych piątek ligi – trzykrotnie do pierwszej i dwukrotnie do drugiej. W 1996 został członkiem NBA’s 50th Anniversary All-Time Team. W 2000 natomiast dołączył do Naismith Memorial Basketball Hall of Fame.
Po zakończeniu kariery najpierw był współwłaścicielem zespołu Toronto Raptors, potem komentatorem NBC, następnie został właścicielem ligi CBA, która zbankrutowała w 2000. W latach 2000-2003 był trenerem zespołu Indiana Pacers. W latach 2006-2008 prowadził New York Knicks, będąc jednocześnie menedżerem i trenerem. Niestety, właściwie wszystkie jego działania po zakończeniu kariery zawodniczej kończyły się niepowodzeniami. Zwłaszcza praca z Knicks była nieustannie krytykowana przez dziennikarzy i środowisko koszykarskie.
Jest jednym z ponad 40 zawodników w historii, którzy zdobyli zarówno mistrzostwo NCAA, jak i NBA w trakcie swojej kariery sportowej.
Kontrowersje.
W czasie Meczu Gwiazd w 1985 r. Isiah Thomas liderował drużynie Wschodu, w której zadebiutowała nowa gwiazda ligi Michael Jordan. Thomas został później oskarżony, iż był prowodyrem działań mających zdyskredytować umiejętności Jordana, głównie poprzez niepodawanie mu piłek – Jordan zdobył wtedy wyjątkowo mało – 7 punktów, mimo iż na boisku przebywał przez 22 minuty. Sam Jordan nigdy nie potwierdził ani nie zaprzeczył tym informacjom.
Prowadzeni przez Thomasa Pistons spotykali się z Bulls Michaela Jordana regularnie w play-offach w latach 1988-91. Każdorazowo mecze były bardzo zacięte, obfitujące w potyczki słowne i fizyczne. Pierwsze trzy konfrontacja skończyły się zwycięstwami Detroit, ale w ostatnim pojedynku Chicago wzięło srogi rewanż, wygrywając serię 4-0. Upokorzony Thomas i kilku innych zawodników drużyny wyszło z hali na 8 sekund przed końcem ostatniego meczu, nie podając rąk zwycięzcom.
Thomas nie został też ostatecznie wybrany do pierwszego Dream Teamu, w 1992 r., ponoć ze względu na niechęć Jordana do występowania z nim w jednym zespole, będącą konsekwencją wcześniejszych zatargów między koszykarzami. Thomas wypowiadał się również, że miejsce w składzie zostało mu „skradzione” przez Johna Stocktona, a swoją wyższość nad Stocktonem udowodni na boisku. Podczas najbliższego spotkania drużyn Pistons i Utah Jazz skrzydłowy Jazz, Karl Malone, uderzył Thomasa łokciem w głowę tak, że ten musiał mieć założone 40 szwów. Malone został ukarany grzywną i zwieszeniem za ten incydent.

</doc>
<doc id="1526282" url="https://pl.wikipedia.org/wiki?curid=1526282" title="Emerik Feješ">
Emerik Feješ

Emerik Feješ (ur. 1904, zm. 1969) – węgierski malarz pochodzenia serbskiego, przedstawiciel prymitywizmu.
Emerik urodził się w 1904 w mieście Osijek (obecna Chorwacja) w biednej rodzinie serbsko-węgierskiej. Od najmłodszych lat cierpiał na astmę oraz rwę kulszową przez co praktycznie był przykuty do łóżka.
W 1949 roku, nie kończąc żadnej specjalistycznej szkoły Emerik odkrył malarstwo i zaczął tworzyć swoje pierwsze prace którymi najczęściej były szkice. W ciągu następnych lat zainspirowany kartkami pocztowymi zaczął tworzyć obrazy przedstawiające miasta oraz i tematy związane ze wsią oraz rolnictwem. Dzięki swoim nowatorskim metodom tworzył abstrakcyjne obrazy często będące kopią wcześniej kupionych pocztówek. Oprócz tego posiadał bardzo ekstrawagancki charakter, swoje prace malował zapałkami zamiast pędzlem a część swoich prac dokonał trzymając kota na ramieniu.
Po raz pierwszy prace Feješa wystawiono publicznie w roku 1956.
Emerik Feješ zmarł w 1969 roku w wieku 65 lat. Po swojej śmierci zostawił liczne prace które obecnie są wystawiane w muzeum w Jagodinie.

</doc>
<doc id="1526284" url="https://pl.wikipedia.org/wiki?curid=1526284" title="Emerik Fejes">
Emerik Fejes



</doc>
<doc id="1526285" url="https://pl.wikipedia.org/wiki?curid=1526285" title="Charlotte Martin">
Charlotte Martin

Charlotte Martin, właś. Charlotte Ann Martin (ur. 29 marca 1976) – amerykańska piosenkarka i autorka tekstów.
Jej rodzice to Joseph Martin i Becky Martin. 30 sierpnia 2005 roku Charlotte wyszła za mąż za producenta muzycznego, Kena Andrews. 4 maja 2008 roku Charlotte urodziła swoje pierwsze dziecko, Ronena Josepha Andrews.
Linki zewnętrzne.
 

</doc>
<doc id="1526302" url="https://pl.wikipedia.org/wiki?curid=1526302" title="Zofenopryl">
Zofenopryl

Zofenopryl – wielofunkcyjny organiczny związek chemiczny, wykorzystywany jako lek z grupy inhibitorów konwertazy angiotensyny (ang. Angiotensin Converting Enzyme Inhibitors, ACEI) o właściwościach kardioprotekcyjnych, stosowany głównie w terapii nadciśnienia tętniczego. W niektórych badaniach zofenopryl wykazał większą efektywność w stosunku do starszych leków hipotensyjnych takich jak atenolol czy enalapryl, a także wykazywał mniej działań obocznych. W Polsce dostępny w formie soli wapniowej pod nazwą "Zofenil" (producent Berlin-Chemie AG).
Inhibitory konwertazy angiotensyny.
Inhibitory ACE są stosowane w monoterapii i leczeniu skojarzonym nadciśnienia tętniczego. Grupa tych leków charakteryzuje się długotrwałym efektem hipotensyjnym, łagodnym początkiem działania i brakiem odruchowej tachykardii. Dotychczasowe obserwacje kliniczne wskazują na zasadność ich podawania w jednej dawce dobowej (większość preparatów), ułatwiającej systematyczne prowadzenie farmakoterapii nadciśnienia tętniczego. Skuteczność hipotensyjną leków z tej grupy potwierdzają wyniki badań klinicznych, w których wykorzystano metodę całodobowego monitorowania ciśnienia tętniczego.
Zastosowanie inhibitorów ACE w leczeniu pacjentów z dławicą piersiową lub po zawale serca ma ponadto najwyższy stopień rekomendacji (IA) Europejskiego Towarzystwa Kardiologicznego (ESC). Do wskazań takiej terapii zalicza się także: frakcja wyrzutowa lewej komory &lt; 40%, bezobjawowa dysfunkcja lewej komory, cukrzyca, przewlekła choroba nerek. Natomiast podawania inhibitorów ACE pacjentom z chorobą wieńcową, niezależnie od współistnienia innych czynników, jest uważane za opcjonalne, co oznacza stopień rekomendacji II według wytycznych ESC. Istnieją też oczywiście bezwzględne przeciwwskazania do stosowania inhibitorów ACE, takie jak: ciąża, obustronne zwężenie tętnic nerkowych czy uczulenie na leki. Mimo wspólnego mechanizmu działania nie wszystkie ACEI działają tak samo. Różnią się one siłą hamowania, szczególnie na poziomie tkanek, a zwłaszcza tkanek serca. To z kolei przekłada się na stopień skuteczności ochrony narządu.
Działanie.
Zofenopryl jest długo działającym inhibitorem ACE, który charakteryzuje się lipofilnym charakterem i stosunkowo dużą objętością dystrybucji. Ponadto większa koncentracja tkankowa zofenoprylu pozwala na skuteczną kontrolę ciśnienia tętniczego po podaniu pojedynczej dawki dobowej leku w porównaniu z innymi lekami. Trwałe działanie przeciwnadciśnieniowe jest miarą porównywalnego tkankowego efektu ochronnego zofenoprylu.
Zofenopryl ma pewne cechy różniące go od innych inhibitorów ACE, mogące warunkować jego trwałe kardioprotekcyjne właściwości. Zofenopryl jest tzw. prolekiem, niemal w całości aktywowanym w tkankach w przeciwieństwie do innych inhibitorow ACE, które ulegają przemianom głównie w nerkach i osoczu. Wysoka lipofilność warunkuje dużą penetrację leku oraz silne i długotrwałe hamowanie konwertazy angiotensyny na poziomie tkankowym, zwłaszcza w obrębie miokardium i środbłonka naczyń krwionośnych. Grupa sulfhydrylowa (-SH) pozwala eliminować wolne rodniki, a także zwiększać dostępność tlenku azotu, co zapewnia efekty antyoksydacyjne, przeciwzapalne, przeciwmiażdżycowe oraz zapobiega niedokrwieniu. Ponadto wykazano, że inhibitory ACE zawierające grupę -SH utrzymują własności kardioprotekcyjne nawet w obecności inhibitorów cyklooksygenazy, w przeciwieństwie do innych inhibitorów ACE.
Wskazania do stosowania.
Zofenopryl jest przeznaczony do leczenia łagodnego i umiarkowanego samoistnego nadciśnienia tętniczego. Zofenopryl może być stosowany także w leczeniu wczesnej fazy ostrego zawału serca z objawami niewydolności serca lub bez nich. Jak wynika z badań (SMILE) powinien być to lek I rzutu u pacjentów z niewydolnością serca, którego działanie nie ulega osłabieniu w połączeniu z ASA (kwasem acetylosalicylowym). Wnioski z przeprowadzonych badań klinicznych wskazują ponadto, że zastosowanie ACEI w ciągu pierwszych 24 godzin po zawale mięśnia sercowego zwiększa szanse na przeżycie. Korzyści w zastosowaniu takiej terapii zależą jednak od wyboru leku. Zofenopryl jest silniej powiązany z sercową ACE i mniej zależny od bradykininy, co zwiększa siłę pierwotnej kardioprotekcji przez redukcję ryzyka ciężkiego nadciśnienia tętniczego. W związku z tym wczesne podanie ACEI u chorych po zawale mięśnia sercowego jest skuteczne, ale powinno opierać się na wyborze najbardziej odpowiedniego leku, którym prawdopodobnie jest zofenopryl.
Działania niepożądane.
Podobnie jak inne leki zofenopryl może powodować działania niepożądane.
Często: zawroty głowy. Niezbyt często: uczucie zmęczenia
Często: nudności i (lub) wymioty. Rzadko: niestrawność, biegunki, zaparcia i suchość w ustach.
Niezbyt często: bóle i kurcze mięśni
Często: zawroty głowy, bóle głowy. Rzadko: depresja, zaburzenia nastroju, zaburzenia snu, parestezje, zaburzenia potencji, zaburzenia równowagi, splątanie, szumy uszne, zaburzenia widzenia i zaburzenia smaku.
Często: kaszel. Rzadko: duszności, zapalenia zatok, gardła, głośni, oskrzeli oraz skurcz oskrzeli.
Niezbyt często: wysypka. Rzadko: obrzęk naczynioruchowy, reakcje alergiczne, objawy
nadwrażliwości takie jak wysypka, świąd, pokrzywka, rumień wielopostaciowy.
Niewydolność nerek.
Ciężka hipotonia, występująca po rozpoczęciu leczenia lub po zwiększeniu dawek leku. Występuje u pacjentów należących do określonych grup ryzyka.
Może wystąpić zwiększenie stężenia mocznika i kreatyniny w surowicy krwi, zwłaszcza w przypadku współistnienia niewydolności nerek, ciężkiej niewydolności serca i nadciśnienia naczyniowo-nerkowego. Zaburzenia przemijają bez specjalnego leczenia po odstawieniu produktu leczniczego.
Dawkowanie i sposób podawania.
Nadciśnienie tętnicze – Dawkowanie należy ustalić na podstawie wyników pomiarów ciśnienia tętniczego krwi. Leczenie należy rozpoczynać od podawania 15 mg na dobę zofenoprylu w dawce jednorazowej, zwiększając ją stopniowo do czasu uzyskania optymalnej kontroli wartości ciśnienia tętniczego. Skuteczna dawka zofenoprylu wynosi zwykle 30 mg na dobę. Maksymalna dawka dobowa zofenoprylu wynosi 60 mg, jednorazowo lub w dwóch dawkach podzielonych. W przypadku braku zadowalającego efektu terapeutycznego można do leczenia dołączyć inny lek przeciwnadciśnieniowy, np. lek moczopędny. U pacjentów w podeszłym wieku z prawidłową czynnością nerek nie ma konieczności dostosowania dawkowania.
Zofenopryl może być przyjmowany przed, w trakcie albo po posiłkach.
Ostry zawał serca – Leczenie zofenoprylem należy rozpocząć w ciągu 24 godzin od wystąpienia objawów ostrego zawału serca i następnie kontynuować je przez 6 tygodni. Schemat podawania leku jest następujący: 1 i 2 dzień: 7,5 mg zofenoprylu co 12 godzin, 3 i 4 dzień: 15 mg zofenoprylu co 12 godzin, od 5 dnia: 30 mg zofenoprylu co 12 godzin. Jeżeli w chwili rozpoczynania leczenia lub w ciągu trzech kolejnych dni od zawału u chorego stwierdza się niskie wartości skurczowego ciśnienia tętniczego (≤ 120 mHg) nie należy zwiększać dawki dobowej. W przypadku wystąpienia hipotonii (≤ 100 mm Hg) można kontynuować podawanie leku w dawce, która była wcześniej dobrze tolerowana. W razie stwierdzenia ciężkiego niedociśnienia (skurczowe ciśnienie tętnicze niższe od 90 mmHg w dwu kolejnych pomiarach, wykonanych w odstępie co najmniej jednej godziny) należy przerwać podawanie zofenoprylu. Po 6 tygodniach leczenia należy przeprowadzić ponowną ocenę stanu pacjenta. U pacjentów, u których nie stwierdza się objawów dysfunkcji lewej komory, ani niewydolności serca leczenie należy przerwać. Jeśli natomiast objawy te występują leczenie należy kontynuować przez odpowiedni okres. Jeśli występują wskazania, należy równocześnie stosować inne leki. Należy zachować ostrożność podczas podawania zofenoprylu w leczeniu zawału u pacjentów po 75 roku życia.
Indywidualne ustalenie dawkowania zaleca się w przypadku pacjentów: z podejrzeniem niedoborów płynów lub sodu, pacjentów z niewydolnością nerek i pacjentów dializowanych oraz pacjentów z łagodną lub umiarkowaną niewydolnością wątroby. W takich przypadkach często początkową dawkę należy zmniejszyć o połowę (7,5 mg). W przypadku pacjentów z ciężką niewydolnością wątroby stosowanie zofenoprylu w terapii nadciśnienia tętniczego jest przeciwwskazane.

</doc>
<doc id="1526305" url="https://pl.wikipedia.org/wiki?curid=1526305" title="Zofenopril">
Zofenopril



</doc>
<doc id="1526306" url="https://pl.wikipedia.org/wiki?curid=1526306" title="Konrad von Thierberg Starszy">
Konrad von Thierberg Starszy

Konrad von Thierberg Starszy, także Conradus de Tryberch, Tierbergk (ur. ? zm. 1276 lub wiosną 1279) – komtur dzierzgoński w roku 1267, komtur zantyrski w latach 1267–1268, komtur ziemi chełmińskiej w latach 1268–1270, mistrz krajowy Prus w latach 1273–1276.
Życiorys.
Konrad wywodził się z rodziny rycerskiej osiadłej w Szwabii, z miejscowości Thierberg położonej na południowy wschód od miasta Balingen. Nie wiadomo kiedy i gdzie Konrad von Thierberg wstąpił w szeregi zakonu krzyżackiego. Oprócz niego do służby w zakonie wstąpił także jego młodszy brat Konrad, dla odróżnienia zwany "Młodszym", a szeregi zakonu joannitów zasilił kolejny, najmłodszy brat również noszący imię Konrad. 
Odtworzenie biografii Konrada von Thierberga Starszego dotyczącej początków jego działalności w zakonie krzyżackim, to jest do 1273 roku, obarczone jest dość dużym ryzykiem. Identyfikacja jego osoby w źródłach jest dość niepewna, a spowodowane jest to równoległym przebywaniem i działalnością w prowincji pruskiej jego młodszego brata.
Konrad von Thierberg Starszy przybył do Prus w roku 1265. Od roku 1267 zaczął pełnić w zakonie eksponowane stanowiska. I tak w latach 1267–1270 był kolejno komturem Dzierzgonia, w Zantyrze oraz komturem ziemi chełmińskiej. Ta ostatnia funkcja od roku 1269 połączona była z pełnieniem przez niego funkcji zastępcy mistrza krajowego. W roku 1270 objął stanowisko marszałka pruskiego i piastował je przez trzy lata. W nieokreślonej sytuacji w 1273 roku zastąpił na stanowisku mistrza krajowego Dytryka von Gaterslebena. Po objęciu tej funkcji raptem, bo w 1274, z nieznanych powodów opuścił Prusy, mianując na wicemistrza prowincji swojego młodszego brata. Powrót Konrada Starszego nad dolną Wisłę datuje się na luty 1275. Ostatnią datą, jaką podają źródła dotyczącą bytności Konrada von Thierberga Starszego w Prusach, jest marzec 1276 roku. I w tym przypadku na stanowisku mistrza krajowego zastępował go młodszy brat, który tytuł wicemistrza krajowego dzierżył do roku 1279. Tak długie pozostawanie Konrada von Thierberga Młodszego na stanowisku wicemistrza może świadczyć o planach powrotu starszego brata do zarządzanej prowincji. Plany te zapewne pokrzyżowała śmierć. Przyjmuje się dwie daty śmierci Konrada von Thierberga. Pierwsza to 1279 rok, śmierć miała nastąpić podczas podróży wiosną na kapitułę generalną do Marburga. Tę teorię potwierdza zapis w kronikach Piotra z Duisburga mówiący o sześcioletnich rządach starszego z braci Thierbergów. Druga bardziej prawdopodobna to rok 1276. Po tej dacie Konrad nie występuje w żadnych źródłach, a funkcję wicemistrza prowincji nieprzerwanie do roku 1279 sprawuje Konrad von Thierberg Młodszy. Nic nie możemy powiedzieć o miejscu śmierci i pochówku starszego z braci Thierbergów. 
Rządy Konrada von Thierberga Starszego przypadły na okres walk mających na celu ostateczne opanowanie Sambii, Natangii, Barcji, Warmii i Pogezani oraz przeniesienie walk na tereny plemion Nadrowów, Skalowów i Jaćwingów. Zakrojone na dużą skalę operacje zbrojne, dowodzone często osobiście przez Konrada, przyniosły pożądany efekt. Oprócz udanych operacji militarnych Konrad kontynuował politykę swych poprzedników, uzależniając mieszkańców poprzez nadania ziemskie dla ludności pruskiej przechodzącej na stronę zakonu. Jednak największym sukcesem było pokojowe opanowanie Gniewu. Mistrz krajowy Konrad von Thierberg przyjął nadanie terenów na lewym brzegi Wisły od księcia lubiszewsko-tczewskiego Sambora 29 marca 1276 roku w Elblągu.

</doc>
<doc id="1526309" url="https://pl.wikipedia.org/wiki?curid=1526309" title="Konrad von Thierberg Młodszy">
Konrad von Thierberg Młodszy

Konrad von Thierberg Młodszy, także Conradus de Tierbergk junior (urodz. ?, zm. po 1289) – mistrz krajowy Prus w latach 1283–1288.
Życiorys.
Konrad wywodził się z rodziny rycerskiej osiadłej w Szwabii z miejscowości Thierberg, położonej na południowy wschód od miasta Balingen. Miał dwóch braci, rycerzy zakonnych. Jeden z nich, starszy o imieniu Konrad był mistrzem krajowym w Prusach. Drugi, też o imieniu Konrad, wstąpił do zakonu joannitów.
Odtworzenie biografii Konrada von Thierberga Młodszego do 1273 roku obarczone jest dużym ryzykiem. Identyfikacja jego osoby w źródłach jest dość niepewna, a spowodowane jest to równoległym przebywaniem i działalnością w prowincji pruskiej jego starszego brata.
Pierwszy pewny przekaz źródłowy dotyczący Konrada von Thierberga Młodszego pochodzi z października 1273 roku. Przyjmuje się, że już wtedy pełnił funkcję marszałka pruskiego, którą to nieprzerwanie sprawował do 1283 roku. Równolegle w latach 1274–1275, 1277–1279 zastępował swojego brata, a w roku 1283 Mangolda von Sternberga, dzierżąc tytuł wicemistrza krajowego. Na mistrza krajowego w Prusach został mianowany po nagłej śmierci Mangolda przez wielkiego mistrza Burkharda von Schwandena. Konrad funkcję mistrza sprawował do 2 lutego 1288 roku, kiedy to na kapitule prowincjonalnej w Elblągu złożył urząd na ręce wielkiego mistrza Burkharda von Schwandena. Następcą Konrada von Thierberga Młodszego został Meinhard von Querfurt, a on sam powrócił na stanowisko marszałka pruskiego. 
Konrad von Thierberg Młodszy uważany jest za jedną z najwybitniejszych postaci zakonu krzyżackiego w Prusach. Do swoich osobistych sukcesów może zaliczyć ostateczne złamanie oporu Prusów i rozpoczęcie podboju Litwy. On to wraz z Mangoldem von Sternbergiem skutecznie doprowadził do końca inkorporację Gniewu i terenów na lewym brzegu Wisły, nadanych zakonowi przez księcia lubiszewsko-tczewskiego Sambora w roku 1276. Za jego rządów lokowano około 1286 roku Malbork oraz uregulowano status rycerstwa polskiego w ziemi chełmińskiej.

</doc>
<doc id="1526319" url="https://pl.wikipedia.org/wiki?curid=1526319" title="Love Will Tear Us Apart">
Love Will Tear Us Apart

Love Will Tear Us Apart – nowofalowy utwór brytyjskiej grupy Joy Division. Piosenka napisana została w sierpniu i wrześniu 1979 roku, natomiast po raz pierwszy formacja zagrała „Love Will Tear Us Apart” w Brukseli, podczas belgijskiego tournée w październiku 1979 roku.
Geneza utworu.
Autorem tekstu jest wokalista zespołu, Ian Curtis, który opisał w nim swoje kłopoty małżeńskie, związane z coraz częstszymi kłótniami z żoną i rosnącym uczuciem do poznanej na koncercie w Brukseli Annik Honore. Żona chciała z tego powodu rozwieść się z Curtisem, co uniemożliwiło jednak jego samobójstwo. Utwór nie znalazł się na żadnej płycie studyjnej Joy Division, choć czasem jest dołączana do nielegalnych wersji albumu "Closer".
Teledysk.
W 1980 roku do piosenki zrealizowano wideoklip, który po śmierci Curtisa wyemitował kanał telewizyjny z północno-zachodniej Anglii – Granada TV.
Wersje innych wykonawców.
Piosenka była wielokrotnie nagrana przez różnych artystów, wśród których są:
Nawiązania do utworu.
Napis „Love will tear us apart” (pol. "Miłość nas rozdzieli") został wyryty na nagrobku Curtisa, na prośbę jego żony.

</doc>
<doc id="1526323" url="https://pl.wikipedia.org/wiki?curid=1526323" title="Reprezentacja Niemiec w tenisie stołowym">
Reprezentacja Niemiec w tenisie stołowym

Męska reprezentacja Niemiec w tenisie stołowym.
Skład:
Osiągnięcia
Kobieca reprezentacja Niemiec w tenisie stołowym.
Skład: 
Osiągnięcia

</doc>
<doc id="1526324" url="https://pl.wikipedia.org/wiki?curid=1526324" title="Władysław Leon Osmolski">
Władysław Leon Osmolski

Władysław Leon Piotr Osmolski (ur. 28 czerwca 1883 w Warszawie, zm. 6 kwietnia 1935 pod Świebodzinem) – polski lekarz, teoretyk wychowania fizycznego, pułkownik lekarz Wojska Polskiego, komendant Centralnej Wojskowej Szkoły Gimnastyki i Sportów w Poznaniu, dyrektor Centralnego Instytutu Wychowania Fizycznego w Warszawie, publicysta, działacz niepodległościowy i sportowy.
Życiorys.
Był synem Władysława i Marii Japowicz. Po ukończeniu V Gimnazjum w Warszawie podjął studia na Wydziale Lekarskim Cesarskiego Uniwersytetu Warszawskiego. Za udział w strajku szkolnym został relegowany z uczelni w 1905 roku. Absolutorium uzyskał na Uniwersytecie Jagiellońskim w Krakowie, a dyplom uzyskał na Uniwersytecie Dorpackim w 1907 roku.
Jako lekarz.
Pracę zawodową rozpoczął w Warszawie, a następnie pracował w powiecie uszyckim i Odessie, w Instytucie Bakteriologicznym skąd został oddelegowany przez rząd rosyjski do Arabii. Przez dwa lata pracował w kwarantannie przeciwdżumowej z ramienia rządu i Międzynarodowej Komisji do Walki z Dżumą. Po opublikowaniu w "Gazecie lekarskiej" pracy "Przyczynek do anatomii patologicznej moru" został członkiem Warszawskiego Towarzystwa Lekarskiego (1911). Następnie pracował pod kierunkiem Franciszka Kijewskiego na oddziale chirurgii, a jako asystent Walentego Kamockiego i lekarz ambulatorium podjął specjalizację okulistyczną w Instytucie Oftalmicznym (1912–1920). W tym samym czasie podjął działalność w ruchu higienicznym pełniąc obowiązki lekarza w ogrodach Raua.
Tytuł doktora nauk lekarskich uzyskał w 1922 roku na Uniwersytecie Jagiellońskim.
Kariera wojskowa.
Karierę wojskową rozpoczął jako lekarz pułkowy w armii rosyjskiej w czasie I wojny światowej. 2 sierpnia 1915 roku pod Łomżą zdezerterował, by wstąpić do Polskiej Organizacji Wojskowej. Pierwszą funkcję objął 4 sierpnia 1915 jako komisarz Straży Obywatelskiej XII Okręgu i pełnił ją do rozwiązania jednostki. Pełnił obowiązki lekarza naczelnego Okręgu Warszawskiego (1916–1918), a od 11 listopada 1918 był lekarzem 36 pułku piechoty Legii Akademickiej.
Brał udział w wojnie polsko-bolszewickiej. Po wstąpieniu do Wojska Polskiego otrzymał stopień kapitana w 1920 roku. Po zakończeniu działań wojennych już jako szef sanitarny 2 Armii został zdemobilizowany i powołany. 3 maja 1922 roku został zweryfikowany w stopniu podpułkownika ze starszeństwem z dniem 1 czerwca 1919 roku i 70. lokatą w korpusie oficerów sanitarnych. W czerwcu 1922 roku wyznaczony został na stanowisko szefa Wydziału Wychowania Fizycznego Oddziału III Sztabu Generalnego, pozostając oficerem nadetatowym 1 batalionu sanitarnego.
W latach 1926–1929 pełnił obowiązki dowódcy Centralnej Wojskowej Szkoły Gimnastyki i Sportów w Poznaniu. Z jego inicjatywy powstał Centralny Instytut Wychowania Fizycznego w Warszawie, którego był w latach 1929–1931 pierwszym dyrektorem i wykładowcą.
W 1931 roku został komendantem Szkoły Podchorążych Sanitarnych Centrum Wyszkolenia Sanitarnego (1931–1933), wykładając jednocześnie na Uniwersytecie Stefana Batorego w Wilnie, a następnie został szefem sanitarnym Okręgu Korpusu Nr VII w Poznaniu. 18 lutego 1930 roku awansował na pułkownika ze starszeństwem z dniem 1 stycznia 1930 roku z 1. lokatą w korpusie oficerów sanitarnych, grupa lekarzy.
Działalność społeczna i dydaktyczna.
Prowadził działalność dydaktyczną ucząc w szkole i wykładając na pierwszych kursach lotniczych. Opracował pierwsze przepisy higieny i wychowania fizycznego, a także opublikował w tym czasie "Nauczanie higieny w szkole elementarnej oraz seminarium nauczycielskim".
Od 15 stycznia 1918 pracował w Ministerstwie Wyznań Religijnych i Oświecenia Publicznego jako referent do spraw higieny, a także pełnił obowiązki wiceprezesa Rady Wychowania Fizycznego i Kultury Cielesnej (do 1922 roku).
Był kierownikiem Działu Wychowania Fizycznego PeWuKi, prezesem komitetu organizacyjnego I Kongresu Sportowego (W-wa 1923), prezesem Polskiego Związku Narciarskiego i pierwszym prezesem Związku Dziennikarzy Sportowych. W 1924 był kierownikiem polskiej reprezentacji olimpijskiej w Chamonix. W 1925 wobec powszechnego niezadowolenia z działalności ówczesnego kierownictwa klubu Legia Warszawa, z jego inicjatywy powstał konkurencyjny wojskowy klub sportowy Lechia Warszawa. Powstanie konkurencyjnego klubu (działającego pod tym samym adresem i na tych samych obiektach sportowych) zaktywizowało działaczy Legii i paradoksalnie przyczyniło się do uzdrowienia i odratowania tego klubu.
Wykładał także w Centralnej Wojskowej Szkole Gimnastyki i Sportu w Poznaniu i na Uniwersytecie Warszawskim.
Zmarł 6 kwietnia 1935 pod Schwiebus, w trakcie podróży do Republiki Liberii, którą odbywał na zaproszenie tamtejszego rządu. Pochowany został na Cmentarzu Wojskowym na Powązkach w Warszawie.
Poglądy.
W swoich pracach dowodził znaczenia wychowawczych wartości sportu wyczynowego i konieczności udostępniania go młodzieży. Uważał, że zabawy ruchowe są szkołą życia dla młodzieży, sposobiącą ją do uczestnictwa w grupach społecznych. Prezentował pogląd, że należy dążyć do zrównoważenia wychowania fizycznego z innymi dziedzinami; podkreślał wychowawcze znaczenie sportu i potępiał wszystkie przejawy jego komercjalizacji. Był twórcą teorii sprawności ruchowej opartej na ogólnej wiedzy o człowieku, którą realizował w ramach działalności Centralnego Instytutu Wychowania Fizycznego, a która współgrała ze strategią rządu ograniczającego swoją odpowiedzialność w tej sferze życia społecznego. Jego poglądy w kwestii wychowania uznawane są za postępowe.
Dorobek i znaczenie.
Był współtwórcą medycyny sportowej, propagatorem kultury fizycznej, sportu jako czynnika rozwojowego, jednym z założycieli i działaczy Polskiego Komitetu Olimpijskiego, współzałożycielem Lekarskiego Towarzystwa Wydawniczego, ekspertem w dziedzinie chorób tropikalnych.
Był autorem podręczników, rozpraw naukowych i prac badawczych (ponad 110 publikacji w czasopismach „Lekarz Polski”, „Nowiny Lecznictwa Farmaceutycznego i Fizykalnego”, „Przegląd Fizjologii Ruchu”, „Przegląd Sportowo-Lekarskim”, „Warszawskie Czasopismo Lekarskie”, „Wychowanie Fizyczne w Szkole”, „Wychowanie Sportowe i Wojskowe”), wydawcą i redaktorem naczelnym tygodnika „Stadjon”, członkiem komitetu redakcyjnego „Wychowania Fizycznego” i redaktorem pisma „Lekarz Wojskowy”.

</doc>
<doc id="1526325" url="https://pl.wikipedia.org/wiki?curid=1526325" title="Kōji Itō">
Kōji Itō

 – japoński lekkoatleta, sprinter.
Ito sześciokrotnie bił rekordy Azji na 100 i 200 metrów (po 3 razy na obu dystansach). Zdobył 4 złote medale Mistrzostw Azji w Lekkoatletyce oraz 3 złota podczas Igrzysk Azjatyckich. Odniósł również wiele sukcesów na światowych imprezach:

</doc>
<doc id="1526327" url="https://pl.wikipedia.org/wiki?curid=1526327" title="Huncowska Przełęcz">
Huncowska Przełęcz

Huncowska Przełęcz (słow. "Huncovské sedlo", niem. "Hunsdorfer Scharte", węg. "Hunfalvi-csorba") – przełęcz położona na wysokości 2307 m w słowackich Tatrach Wysokich, znajdująca się między masywem Kieżmarskiego Szczytu a północno-zachodnim wierzchołkiem Huncowskiego Szczytu. Jest położona bliżej tego ostatniego szczytu.
W grani opadającej z wierzchołka Kieżmarskiego Szczytu na Huncowską Przełęcz znajdują się:
Z przełęczy opadają dwa żleby, jeden w kierunku Doliny Łomnickiej, a drugi do Doliny Huncowskiej. Przez Huncowską Przełęcz biegnie nieznakowana ścieżka na Kieżmarski Szczyt z Doliny Huncowskiej (najdogodniejsza droga na ten szczyt), jednak dostępna jest jedynie w towarzystwie uprawnionego przewodnika. Z przełęczy można również łatwo wspiąć się na Huncowski Szczyt. Najdogodniejsze drogi dla taterników prowadzą na Huncowską Przełęcz z północnego wschodu: od Rakuskiej Przełęczy i od wylotu Świstówki Huncowskiej. Łatwe jest też dojście z Lejkowego Kotła w Dolinie Łomnickiej. Zimą opcja ta jest niebezpieczniejsza ze względu na lawiny.
Pierwsze wejścia turystyczne:

</doc>
<doc id="1526330" url="https://pl.wikipedia.org/wiki?curid=1526330" title="Wyrbica">
Wyrbica

 
bułg. Върбица

</doc>
<doc id="1526335" url="https://pl.wikipedia.org/wiki?curid=1526335" title="Leopold Mieczkowski">
Leopold Mieczkowski

Leopold Hipolit Kassian von Mieczkowski h. Zagroba vel Zagłoba (ur. 13 sierpnia 1833 w Ciborzu koło Lidzbarka, zm. 11 lutego 1899 w Warszawie), lekarz polski, balneolog.
Urodził się w pomorskiej rodzinie ziemiańskiej Ignacego i Marii z Olszewskich Mieczkowskich h. Zagłoba. Miał kilkoro rodzeństwa: Józefa (dziedzica dóbr w Ciborzu), Teofila (ziemianina w Chromakowie w Królestwie Polskim), ks. Leona (kapelana wojskowego, proboszcza wojskowego w Gdańsku, w 1890 kandydata na arcybiskupstwo gnieźnieńsko-poznańskie) oraz siostrę (w 1890 wdowę po Norbercie Kaweczyńskim z Sobiewoli).Ukończył szkołę elementarną, następnie uczęszczał do gimnazjum w Chełmnie, a po uzyskaniu świadectwa dojrzałości w 1853 podjął studia na wydziale lekarskim uniwersytetu berlińskiego. W 1854 naukę kontynuował we Wrocławiu, potem na Uniwersytecie Wiedeńskim, by ponownie trafić do Berlina i tam uzyskać stopień doktora medycyny w 1857; podstawą uzyskania stopnia była rozprawa "De casu rariore paralyesos ex spondylomyelitide carcinomatosa". W 1858 zdał państwowy egzamin lekarski, uprawniający do wykonywania zawodu na obszarze Królestwa Polskiego. Przez pewien czas przebywał w stronach rodzinnych, potem w Mławie, od 1859 w Bieżuniu.
W okresie powstania styczniowego pozostawał w kontakcie z pomorskimi konspiratorami, a rannym powstańcom udzielał pomocy lekarskiej. W połowie lat 60. XIX wieku odbył półtoraroczną podróż naukową poza granice ziem polskich; po powrocie mieszkał kolejno w Mławie, Płocku i Włocławku.
Po osiedleniu się we Włocławku Mieczkowski praktykował w tym mieście w sezonie jesienno-zimowym, a miesiące wiosenne i letnie spędzał w Ciechocinku, gdzie wszedł w skład Zarządu Zakładu Kąpielowego. W ramach swoich obowiązków, w związku z zależnością stężania solanki od warunków atmosferycznych, prowadził obserwacje meteorologiczne: kierunku i siły wiatru, opadów, zachmurzeń. Na łamach czasopism medycznych ogłaszał prace z balneologii oraz artykuły dotyczące praktyki lekarskiej w Ciechocinku.
Zmarł 11 lutego 1899 w Warszawie, pozostawił żonę i syna.

</doc>
<doc id="1526338" url="https://pl.wikipedia.org/wiki?curid=1526338" title="Hardcore metal">
Hardcore metal



</doc>
<doc id="1526339" url="https://pl.wikipedia.org/wiki?curid=1526339" title="Powiat starosamborski">
Powiat starosamborski

Powiat starosamborski – powiat województwa lwowskiego II Rzeczypospolitej. Jego siedzibą było miasto Stary Sambor. Rozporządzeniem Rady Ministrów z dnia 7 stycznia 1932 powiat został zniesiony z dniem 1 kwietnia 1932, a jego terytorium włączono do powiatów samborskiego i turczańskiego.
Gminy.
W nawiasie podano powiat, do którego włączono gminę po zniesieniu powiatu.

</doc>
<doc id="1526345" url="https://pl.wikipedia.org/wiki?curid=1526345" title="Mychajło Popławski">
Mychajło Popławski

Mychajło Mychajłowycz Popławski, ukr. Михайло Михайлович Поплавський (ur. 28 listopada 1949 w Meczysławce) – ukraiński piosenkarz, wykładowca akademicki i polityk, długoletni rektor Kijowskiego Narodowego Uniwersytetu Kultury i Sztuki, poseł do Rady Najwyższej.
Życiorys.
Przed podjęciem studiów pracował m.in. jako maszynista, odbył służbę wojskową, był dyrektorem domu kultury i kierownikiem administracji kulturalnej w rejonie uljanowskim. W 1979 został absolwentem Kijowskiego Państwowego Instytutu Kultury. Był wicedyrektorem republikańskiego domu sztuki ludowej USRR, a także aspirantem w Akademii Nauk Pedagogicznych ZSRR. W 1990 uzyskał stopień doktora nauk pedagogicznych. Od 1985 zawodowo związany z macierzystą uczelnią (w 1999 przemianowaną na Kijowski Narodowy Uniwersytet Kultury i Sztuki) jako starszy wykładowca, docent i profesor. Pełnił funkcję dziekana, a w 1993 objął obowiązki rektora.
Jednocześnie stał się znany jako śpiewak i producent festiwali oraz konkursów muzycznych. Jest autorem podręczników akademickich z zakresu zarządzania kulturą. Uhonorowany różnymi nagrodami i odznaczeniami (m.in. Orderem Za Zasługi), a także tytułem Ludowego Artysty Ukrainy.
Zaangażowany w działalność polityczną. W latach 2002–2006 był posłem do Rady Najwyższej z obwodu kirowohradzkiego, zasiadając w różnych prorządowych frakcjach. Później współpracował z Partią Regionów. W 2010 został wybrany do rady regionalnej obwodu kijowskiego, a w 2013 wygrał powtórzone wybory w jednym z okręgów obwodu czerkaskiego. W 2014 w okresie wydarzeń Euromajdanu dołączył do nowo powstałej grupy Suwerenna Europejska Ukraina Ihora Jeremejewa. W tym samym roku po raz trzeci uzyskał mandat deputowanego.

</doc>
<doc id="1526350" url="https://pl.wikipedia.org/wiki?curid=1526350" title="Battle Realms">
Battle Realms

Battle Realms – komputerowa gra strategiczna czasu rzeczywistego, wyprodukowana w 2001 przez Liquid Entertainment i wydana przez Crave Entertainment. Gra jest osadzona w świecie fantasy o azjatyckiej tematyce. W roku 2002 Ubisoft wydał samodzielny dodatek zatytułowany "". Polską lokalizację zrealizowała firma Licomp Empik Multimedia.
Rozgrywka.
W grze są dostępne cztery różne klany są to: honorowego klanu Smoka, śmiertelnego Węża, trującego Lotusa oraz barbarzyńskiego Wilka. Już na samym początku gry, gracz musi podjąć decyzję po czyjej stronie stanie. Grupa żołnierzy dowodzona przez Shinję – starego generała Wężów, napada na małą wieś położoną na południu wyspy. Najeźdźcy proponują Kenji'emu, aby dołączył do ich bandy. Właśnie w tym momencie gracz decyduje po której ze stron stanie. Jeśli gracz zdecyduje się pomóc bandytom to wstąpi na starą ścieżkę zła, ale jeżeli pomoże chłopom będzie miał szansę stworzyć nowy szlachetny Klan Smoka.
Fabuła.
Po siedmiu latach wygnania Kenji powraca do swej rozdartej wojnami ojczyzny. Czy będzie potrafił wznieść się ponad swoje rozgoryczenie i wyzwolić te ziemie pod flagą Klanu Smoka, czy raczej przechyli się w kierunku swej ciemnej strony i podbije ją, jak kiedyś uczynił to jego ojciec, kiedy przed wielu laty przewodził Wężom. Bez względu na to, co wybierze Kenji, los pchnie go w konflikty z okrutnym Klanem Lotosu, szlachetnym Klanem Wilka i tajemniczymi wrogami z przeszłości.

</doc>
<doc id="1526354" url="https://pl.wikipedia.org/wiki?curid=1526354" title="Pochwiak okazały">
Pochwiak okazały

Pochwiak okazały "Volvopluteus gloiocephalus" (DC.) Vizzini, Contu &amp; Justo) – gatunek grzybów należący do rodziny drobnołuszczakowatych ("Pluteaceae"). 
Systematyka i nazewnictwo.
Pozycja w klasyfikacji według Index Fungorum: "Volvaria, Pluteaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Gatunek ten po raz pierwszy został opisany w 1815 r. przez Augustina Pyramus de Candolle`a jako "Agaricus glojocephalus", potem przez różnych mykologów jeszcze wielokrotnie był klasyfikowany pod różnymi nazwami. W 2011 r. Vizzini, Contu &amp; Justo zaklasyfikowali go jako "Volvopluteus gloiocephalus".
Obecnie ma około 20 synonimów naukowych. Niektóre z nich:
Polską nazwę nadali mu Barbara Gumińska i Władysław Wojewoda w 1968 r. W polskim piśmiennictwie mykologicznym gatunek ten opisywany był też jako bedłka wytworna lub bedłka okazała. Nazwy te nie są obecnie spójne z nazwą naukową. 
Morfologia.
Osiąga średnicę 5–12(15) cm. Białawy, barwy kości słoniowej z szarym, szarobrązowawym środkiem. Młody jajowaty, potem rozpostarty z uwypukleniem w centrum. Skórka naga, rzadko z białymi szczątkami osłony, podczas wilgotnej pogody śluzowata
Brudnobiaławy. Równogruby, długi, smukły, głęboko tkwiący w glebie. Bez pierścienia, suchy i gładki. Podstawa ze skórkowatą, białą pochwą.
Białe, z wiekiem łososioworóżowe. Dość szerokie i gęste, wolne.
Biały, miękki. Zapach przypominający rzodkiew, smak łagodny.
Wysyp zarodników łososioworóżowy. Zarodniki o rozmiarach 14–18,5 × 8–10 µm. Są elipsoidalne lub nieco jajowate i wydłużone. Maczugowate lub wrzecionowate cheilocystydy mają rozmiar 45–150 × 12–15 µm. Czasami posiadają brodawkę na szczycie. Licznie występują pleurocystydy o podobnym kształcie i rozmiarach.
Występowanie i siedlisko.
Występuje w rozproszeniu w Europie, a także w wielu miejscach na świecie. W piśmiennictwie naukowym podano liczne stanowiska tego gatunku na terenie Polski. Nie jest jednak grzybem często spotykanym.
Owocniki wyrastają zwykle gromadnie, od maja do października, na polach uprawnych, łąkach, w parkach, w ogrodach, na glebie nawożonej. Najłatwiej znaleźć go jesienią w zasiewach oziminy – wystające kapelusze są widoczne z dużej odległości. Saprotrof.
Znaczenie.
Saprotrof, grzyb jadalny, jednak ze względu na niebezpieczeństwo pomylenia z trującymi muchomorami mogą go zbierać tylko znawcy.
Gatunki podobne.
Gatunek ten, z uwagi na pewne zewnętrzne podobieństwo do białych, śmiertelnie trujących muchomorów (na przykład muchomor jadowity ("Amanita virosa")) może być zbierany wyłącznie przez grzybiarzy dobrze znających jego cechy. Pochwiaki odróżniają się różową barwą wysypu zarodników (i dojrzałych blaszek) od muchomorów, które charakteryzują się białym wysypem zarodników i taką samą barwą dojrzałych blaszek. Dodatkowo muchomory mają pierścień, którego brak u pochwiaków.

</doc>
<doc id="1526357" url="https://pl.wikipedia.org/wiki?curid=1526357" title="Jan Różycki (biskup)">
Jan Różycki (biskup)

Jan Różycki herbu Doliwa, (ur. na Mazowszu 1603, zm. 4 czerwca 1669) – jezuita, biskup chełmski (4 września 1667 – 4 czerwca 1669), sekretarz królewski Władysława IV Wazy i Jana Kazimierza, pisarz skarbu koronnego. 
Urodził się w 1603 na Mazowszu jako syn Stanisława Różyckiego i Jadwigi Moszczeńskiej. Wstąpił do Jezuitów 1 sierpnia 1619 w Krakowie. W zakonie ukończył seminarium nauczycielskie i filozoficzne. Uczył w klasach niższych oraz rozpoczął studia teologiczne. Studia duchowne odbywał najpierw w Akademii Krakowskiej, a później za granicą. Po powrocie do kraju i po dymisji z zakonu 16 września 1629 w Krakowie pełnił funkcje sekretarza Władysława IV Wazy i Jana Kazimierza oraz pisarza skarbu koronnego. Piastując godność kanonika gnieźnieńskiego, proboszcza gnieźnieńskiego, klimuntowskiego, kościańskiego i zwoleńskiego, od 1646 był kanonikiem poznańskim, od 1663 opatem mogilnickim. Z polecenia kapituły w 1666 zarządzał również diecezją. W listopadzie następnego roku otrzymał nominację na biskupa chełmskiego. Jego rządy trwały tylko około półtora roku (14 listopada 1667 do 4 czerwca 1669), ponieważ w czerwcu 1669 zmarł. Przeznaczył on 3 tys. złotych polskich na remont zniszczonych przez wojny budynków w dobrach biskupich.

</doc>
<doc id="1526358" url="https://pl.wikipedia.org/wiki?curid=1526358" title="Stawek pod Zwierówką">
Stawek pod Zwierówką

Stawek pod Zwierówką (słow. "Pleso pod Zverovkou") – niewielkie jezioro polodowcowe w słowackich Tatrach Zachodnich, w Dolinie Zuberskiej ("Studená dolina"). Znajduje się wśród lasu, około 800 m na północny zachód od polany Zwierówka ("Zverovka"). Leży na wysokości 983 m n.p.m. i jest najniżej położonym naturalnym zbiornikiem wodnym w Tatrach. Powierzchnia stawu to 0,31 ha, wymiary 82 × 52 m, głębokość 1,2 m. Tafla tego stawu jest ciemna, co zapewnia ciekawe odbicia lustrzane. Wokół jeziora poprowadzona jest ścieżka, przy której znajdują się drewniane stoliki z ławkami. Jezioro wypełnia zagłębienie między morenami, jego woda jest brunatna i niezbyt zimna, jak na tatrzańskie jeziora.

</doc>
<doc id="1526370" url="https://pl.wikipedia.org/wiki?curid=1526370" title="Osachi Hamaguchi">
Osachi Hamaguchi

 – japoński polityk, premier Japonii.
W 1915 r. został wybrany do Izby Reprezentantów. Od 1924 do 1926 r. pełnił funkcję ministra finansów, a od 1926 do 1927 r. ministra spraw wewnętrznych. W 1927 r. objął stanowisko przewodniczącego partii Rikken Minseitō (Konstytucyjna Partia Rządów Demokratycznych, 1927–1940). W latach 1929–1931 był premierem Japonii.
14 listopada 1930 r. na dworcu Tōkyō postrzelił go japoński ultranacjonalista z prawicowej organizacji Aikokusha (Stowarzyszenie Patriotów). Prawdopodobnie miało to związek z przyjęciem niekorzystnych dla Japonii ograniczeń wielkości floty wojennej na konferencji londyńskiej). Mimo ran, Hamaguchi zwyciężył w kolejnych wyborach w lutym 1931 r. i został ponownie premierem w marcu 1931, lecz ustąpił miesiąc później.

</doc>
<doc id="1526374" url="https://pl.wikipedia.org/wiki?curid=1526374" title="Half-pipe">
Half-pipe

Half-pipe (inaczej "rampa") – obiekt sportowy przypominający lekko spłaszczoną rurę o znacznej średnicy przeciętą w poziomie; technicznie składa się z dwóch quarter-pipe’ów postawionych naprzeciw siebie. Half-pipe'y mają pomiędzy rampami szerokie płaskie połączenie ("flat bottom"), pozwalające sportowcowi odzyskać równowagę po wylądowaniu oraz przygotować się do wykonania następnego triku. Half-pipe’y spotyka się głównie w skateparkach oraz snowparkach. Służą jako miejsce ćwiczeń i zawodów w sportach ekstremalnych, takich jak snowboarding, freeskiing, jazda na deskorolce, freestyle BMX czy wrotkarstwo. Występują one w wielu wysokościach i są popularnym miejscem do jazdy gdyż wprawny sportowiec może jeździć na nich przez długi czas, używając techniki nazywanej pumpingiem, osiągając przy tym duże prędkości. Wysokie (z dużą amplitudą) rampy z pionowym fragmentem to vert, niskie o wysokości poniżej 1,5m to minirampa.
Konstrukcja.
Zazwyczaj wykonane są z drewna i zakończone copingiem. W sportach zimowych pipe’y uzyskuje się poprzez ułożenie śniegu na kształt litery U, jest on wtedy ukierunkowany pod niewielkim stopniem w dół zbocza, po to, aby sportowcy mogli wykorzystywać grawitację do rozpędzenia się. W sportach, takich jak dirtboarding czy motocross, zwykle robi się je wykopując odpowiedni kształt bezpośrednio w ziemi. Niektóre rampy są tworzone ze spawanej warstwy metalu, co skutkuje wybojami i nierówną jazdą. Inną powszechną metodą jest łączenie warstw sklejki drewnianą lub metalową ramą. W niektórych rampach nie ma powierzchni przytwierdzanej za copingiem, umożliwiającej wjazd na rampę z góry („roll-in”). Pozwala to na wykonywanie trików „nad gapem” (np. transfery).
Stosunkowo niedawno wynaleziono nowy materiał zwany "hARD". Jest on gładki, łatwy do ukształtowania, trwały i (co prawdopodobnie najważniejsze) wysycha szybko po deszczu. Z hARD-u zrobione są rampy w Homebush w południowej Walii i w West Beach w południowej Australii.

</doc>
<doc id="1526375" url="https://pl.wikipedia.org/wiki?curid=1526375" title="Meczysławka">
Meczysławka

Meczysławka (ukr. Мечиславка) – wieś na Ukrainie w rejonie błahowiszczenskim, w obwodzie kirowohradzkim. 841 mieszkańców (2001).

</doc>
<doc id="1526378" url="https://pl.wikipedia.org/wiki?curid=1526378" title="Mamoru Shigemitsu">
Mamoru Shigemitsu

 – japoński minister spraw zagranicznych oraz ambasador w Republice Chińskiej (1931-1932), Związku Radzieckim (1936-1938) i Wielkiej Brytanii (1938-1941). 
W roku 1943, podczas II wojny światowej, został mianowany ministrem spraw zagranicznych Japonii, w miejsce zdymisjonowanego ministra Masayuki Tani. 2 września 1945 Shigemitsu razem z generałem Yoshijirō Umezu podpisał akt bezwarunkowej kapitulacji Japonii. Oskarżony o zbrodnie wojenne, został skazany na siedem lat więzienia, po czym wypuszczony na wolność w 1950 roku. Zrehabilitowany w 1952.
W latach 1954-1956 ponownie pełnił funkcję ministra spraw zagranicznych, a 18 grudnia 1956 reprezentował Japonię na Zgromadzeniu Ogólnym ONZ, podczas którego Japonia została przyjęta do Organizacji Narodów Zjednoczonych.

</doc>
<doc id="1526380" url="https://pl.wikipedia.org/wiki?curid=1526380" title="Nissan Kubistar">
Nissan Kubistar

Nissan Kubistar – samochód osobowo-dostawczy typu kombivan klasy kompaktowej produkowany pod japońską marką Nissan w latach 2003 – 2009. 
Historia i opis modelu.
Latem 2003 roku zaprezentowany został kompaktowy model Kubistar powstały w oparciu o partnerstwo z francuskim Renault w ramach ówczesnego aliansu Renault-Nissan. Z myślą o rynku europejskim zdecydowano się zapożyczyć produkowane wówczas już od 1999 roku Renault Kangoo, wprowadzając jedynie drobne różnice w stylizacji ograniczające się do innej osłony chłodnicy i wkładów tylnych lamp. 
Kubistar w momencie debiutu był najmniejszym i najtańszym samochodem dostawczym w europejskiej ofercie Nissana spośród trzech wówczas oferowanych samochodów, wszystkich konstruowanych przez Renault. Spośród licznej konkurencji reprezentowanej przez takie modele jak Citroën Berlingo, Ford Transit Connect czy Peugeot Partner, Nissan Kubistar miał wyróżniać się kompaktowymi wymiarami i relatywnie korzystnymi właściwościami transportowymi, umożliwiając przewiezienie do 800 kilogramów ładunku.
W porównaniu do francuskiego odpowiednika, Nissan Kubistar otrzymał znacznie okrojoną gamę jednostek napędowych. Została ona ograniczona wyłącznie do czterocylindrowych, 1,5 litrowych silników wyskoprężnych z rodziny dCi w wariantach mocy 68 oraz 88 KM.
Sprzedaż.
Nissan Kubistar został opracowany wyłącznie z myślą o rynku europejskim, gdzie zastąpił produkowaną do 2001 roku lokalną odmianę dostawczego modelu Vanette. Samochód sprzedawany był na wyselekcjonowanych rynkach głównie z regionu Europy Zachodniej, pozostając w produkcji o rok dłużej niż bliźniacze Renault Kangoo, by w 2009 roku zastąpił je nowy model NV200.

</doc>
<doc id="1526389" url="https://pl.wikipedia.org/wiki?curid=1526389" title="Ukryte do wiadomości">
Ukryte do wiadomości

Ukryte do wiadomości, UDW (); do wiadomości, DW () – funkcja poczty elektronicznej, umożliwiająca wysłanie wiadomości do wielu odbiorców naraz. Pole UDW pozwala na wysyłkę wiadomości w taki sposób, że odbiorcy nie widzą wzajemnie swoich adresów. UDW jest zalecanym sposobem wysyłki do większej liczby odbiorców, zapobiegającym ujawnieniu w niektórych przypadkach danych wrażliwych (możliwości skojarzenia osób i firm z daną instytucją oraz wysyłki niechcianej poczty przez współadresatów).

</doc>
<doc id="1526392" url="https://pl.wikipedia.org/wiki?curid=1526392" title="Jan Nieustraszony">
Jan Nieustraszony



</doc>
<doc id="1526397" url="https://pl.wikipedia.org/wiki?curid=1526397" title="Katedra w Noyon">
Katedra w Noyon

Katedra Notre-Dame w Noyon (Cathédrale Notre-Dame de Noyon) jest katedrą rzymskokatolicką. Poprzednio była siedzibą diecezji Noyon, odwołanej przez konkordat w 1801 i połączonej z diecezją Beauvais.
Katedra została zbudowana na ruinach kościoła spalonego w 1131 i jest przykładem rzymskokatolickiej architektury gotyku.

</doc>
<doc id="1526406" url="https://pl.wikipedia.org/wiki?curid=1526406" title="Sztuka teatralna">
Sztuka teatralna



</doc>
<doc id="1526407" url="https://pl.wikipedia.org/wiki?curid=1526407" title="Lubię, kiedy kobieta">
Lubię, kiedy kobieta

Lubię, kiedy kobieta... – drugi solowy album Michała Żebrowskiego z muzyką Andrzeja Smolika do wierszy znanych polskich poetów: Kazimierza Przerwy-Tetmajera, Adama Mickiewicza, Haliny Poświatowskiej, Adama Asnyka, Marii Pawlikowskiej-Jasnorzewskiej, Stanisława Grochowiaka, Edwarda Stachury. Na płycie zaśpiewały: Katarzyna Stankiewicz, Katarzyna Nosowska, Anna Maria Jopek, Katarzyna Groniec. Płyta otrzymała Nagrodę Muzyczną Fryderyk.

</doc>
<doc id="1526410" url="https://pl.wikipedia.org/wiki?curid=1526410" title="Stéphane Van der Heyden">
Stéphane Van der Heyden

Stéphane Van der Heyden (ur. 3 lipca 1969 w St. Gilles-Waas) – belgijski piłkarz grający na pozycji lewego pomocnika.
Kariera klubowa.
Karierę zawodniczą Van Der Heyden rozpoczął w klubie KSK Beveren. W sezonie 1987/1988 zadebiutował w jego barwach w pierwszej lidze belgijskiej. W 1990 roku spadł z tym zespołem do drugiej ligi, ale w 1991 wywalczył jej mistrzostwo i powrócił do ekstraklasy. Wtedy też odszedł do Club Brugge, jednego z czołowych klubów w Belgii. Już w 1992 roku wywalczył mistrzostwo Belgii, a jesienią wystąpił w rozgrywkach Ligi Mistrzów. W 1994 roku został wicemistrzem kraju, a w 1995 roku sięgnął z Brugge po Puchar Belgii. Z kolei w sezonie 1995/1996 ponownie został mistrzem belgijskiej ligi, a także zdobył swój drugi w karierze krajowy puchar.
Latem 1996 roku Van Der Heyden odszedł do holenderskiej Rody JC Kerkrade. Był podstawowym zawodnikiem klubu grającego w Eredivisie, a w 1997 roku wywalczył z nim Puchar Holandii. W sezonie 1997/1998 został wypożyczony do francuskiego drugoligowca Lille OSC, jednak nie zdołał z nim wywalczyć awansu do Ligue 1 - Lille zajęło 4. miejsce w tabeli. Po sezonie wrócił do Rody i grał w niej jeszcze przez jeden rok.
W 1999 roku Van Der Heyden ponownie występował na boiskach belgijskiej ligi, tym razem jako zawodnik Germinalu Beerschot. W klubie z Antwerpii spędził dwa sezony, a w 2001 roku odszedł do Cappellen FC i przez rok grał w drugiej lidze. W 2002 roku zakończył karierę.
Kariera reprezentacyjna.
W reprezentacji Van Der Heyden zadebiutował 9 października 1991 roku w wygranym 2:0 towarzyskim spotkaniu z Węgrami. Został powołany przez selekcjonera Paula Van Himsta do kadry na mundial w USA. Tam był rezerwowym zawodnikiem i nie rozegrał żadnego spotkania. W kadrze „Czerwonych Diabłów” do końca 1994 roku rozegrał łącznie 4 spotkania.

</doc>
<doc id="1526411" url="https://pl.wikipedia.org/wiki?curid=1526411" title="Stephane Van Der Heyden">
Stephane Van Der Heyden



</doc>
<doc id="1526412" url="https://pl.wikipedia.org/wiki?curid=1526412" title="Carla Sacramento">
Carla Sacramento

Carla Sacramento (ur. 10 grudnia 1971) – portugalska lekkoatletka, specjalistka od średnich dystansów, wielokrotna medalistka Mistrzostw Świata i Europy.
Pierwszym medalem Sacramento na międzynarodowej imprezie był brąz podczas Halowych Mistrzostw Europy (bieg na 800 m Paryż 1994), później odnosiła sukcesy głównie na dystansie 1500 metrów :
Z czasem startowała na coraz dłuższych dystansach, co zaowocowało m.in. medalem w biegu na 3000 metrów :

</doc>
<doc id="1526418" url="https://pl.wikipedia.org/wiki?curid=1526418" title="Metoda Newtona (optymalizacja)">
Metoda Newtona (optymalizacja)

Metoda Newtona – algorytm numeryczny mający na celu znalezienie minimum zadanej funkcji celu.
Metodą Newtona nazywana jest również metoda rozwiązywanie równań nieliniowych. Oba pojęcia pomimo takiej samej nazwy odnoszą się do dwóch różnego rodzaju zadań numerycznych.
Algorytm.
Zadanie.
Metoda Newtona jest iteracyjnym algorytmem wyszukiwania minimum zadanej funkcji celu formula_1
gdzie formula_3
Założenia dla metody są następujące:
Opis.
Na samym początku algorytmu wybierany jest punkt startowy formula_6 W punkcie tym obliczany jest kierunek poszukiwań formula_7 Punkt w następnym kroku obliczany jest według wzoru
jeśli obliczony punkt nie spełni warunku stopu algorytmu, całe postępowanie jest powtarzane.
Do obliczenia kierunku poszukiwań w metodzie Newtona wykorzystywane jest rozwinięcie Taylora funkcji celu względem danego punktu formula_9
gdzie formula_11 jest gradientem funkcji, formula_12 jest macierzą Hessego, zaś formula_13 jest resztą o wielkości rzędu formula_14
Funkcję celu można zatem przybliżyć przez aproksymację kwadratową formula_15 względem punktu formula_16
kierunek formula_18 jest tak dobrany aby zminimalizować funkcję formula_19 tzn.
Rekurencyjny wzór metody Newtona ma zatem postać
Algorytm można zapisać:
Modyfikacja Newtona-Raphsona.
Istnieje modyfikacja optymalizacyjnej metody Newtona, nazwana metodą Newtona-Raphsona polegającą na uwzględnieniu w kolejnych krokach minimalizacji kierunkowej, przez co zwiększony zostaje obszar zbieżności metody.
Algorytm w tym przypadku polega, analogicznie jak w pierwszej metodzie, na wyborze punktu startowego. Dla danego punktu obliczany jest kierunek poszukiwań oraz dokonywana jest na jego podstawie minimalizacja kierunkowa, tzn. obliczana jest taka wartość formula_25 że
Kolejny krok obliczany jest ze wzoru
Algorytm można zapisać:
Minimalizacja kierunkowa może być dokonana przez dowolną numeryczną metodę optymalizacji jednowymiarowej. Przykładowymi algorytmami mogą być: metoda złotego podziału, metoda dychotomii, metoda punktu środkowego.
Implementacja.
Przy implementacji metody Newtona, przy określaniu kierunku poszukiwań formula_33 zamiast obliczania odwrotności hesjanu formula_34 warto skorzystać z numerycznych metod rozwiązywania układów równań liniowych
w celu obliczenia wartości wektora formula_36
Kryterium stopu.
W celu określenia, czy punkt w danym kroku dostatecznie dobrze przybliża minimum funkcji celu w metodzie Newtona, można użyć następujących kryteriów stopu (dla zadanej precyzji formula_37 oraz normy formula_38)
Zbieżność.
Metoda Newtona jest metodą o zbieżności kwadratowej. Oznacza to, iż przy spełnieniu założeń metody, odległości pomiędzy kolejnymi przybliżeniami a minimum funkcji formula_41 maleją kwadratowo
Warto wspomnieć, iż metoda Newtona dla funkcji kwadratowych znajduje minimum już w pierwszym kroku – wynika to z faktu iż w metodzie funkcja celu jest lokalnie aproksymowana właśnie funkcją kwadratową.
Optymalizacja jednowymiarowa.
Szczególnym przypadkiem metody Newtona jest jej jednowymiarowa wersja, która może być skutecznym sposobem minimalizacji kierunkowej. Zadanie numeryczne polega w takim przypadku na znalezieniu minimum jednowymiarowej funkcji celu formula_1
Funkcja formula_1 musi być podwójnie różniczkowalna i ściśle wypukła w badanej dziedzinie.
Wzór rekurencyjny dla metody upraszcza się do postaci
gdzie formula_47 oraz formula_48 to kolejne pochodne funkcji formula_49

</doc>
<doc id="1526424" url="https://pl.wikipedia.org/wiki?curid=1526424" title="Zrywarka (maszyna budowlana)">
Zrywarka (maszyna budowlana)

Zrywarka – maszyna do robót ziemnych wykorzystywana do spulchniania gruntu (podłoża) przed dalszym urabianiem lub usuwania starych nawierzchni.
Bardzo rzadko jest urządzeniem autonomicznym (z własnym napędem), najczęściej bywa zagregowana ze spycharką. Zrywarka składa się z ramy (zawieszonej wahadłowo z tyłu ciągnika) i zrywaka z zębami (pazurami) będącymi właściwym elementem roboczym. Praca zrywarką polega na ciągnięciu za ciągnikiem (np.: spycharką) zrywaka wbitego w urabiane podłoże.
Opcjonalnie urządzenie to wykorzystuje się do karczowania pniaków po wyrębie lasu.

</doc>
<doc id="1526429" url="https://pl.wikipedia.org/wiki?curid=1526429" title="Peter Voss">
Peter Voss

Peter Voss (ur. 18 grudnia 1897 we Flensburgu, zm. 1976) – zbrodniarz nazistowski, SS-Oberscharführer, kierownik krematoriów w niemieckim obozie zagłady Birkenau od połowy 1943 do 20 maja 1944.

</doc>
<doc id="1526431" url="https://pl.wikipedia.org/wiki?curid=1526431" title="Artemizja Starsza">
Artemizja Starsza



</doc>
<doc id="1526437" url="https://pl.wikipedia.org/wiki?curid=1526437" title="Katedra św. Gerwazego i św. Protazego w Soissons">
Katedra św. Gerwazego i św. Protazego w Soissons

Katedra św. Gerwazego i św. Protazego w Soissons – jej budowa rozpoczęła się w 1176 i kontynuowana była w XIII wieku.
Południowy transept rozpoczęto budować w 1176 roku. Po przerwie prace wznowiono w 1194 roku. Chór ukończono budować w 1211 r. Prace budowlane w nawie głównej prowadzono do około 1240 roku.
Wieża katedralna datowana jest na połowę XIII wieku i była wzorowana na wieży katedry Notre-Dame w Paryżu, która ma taką samą wysokość 66 m. Ukończono ją w XV wieku. Pierwotnie planowana była druga wieża, ale nie została zbudowana. Konsekracja nastąpiła w 1479 roku.
W trakcie działań wojennych toczonych podczas I wojny światowej wojska niemieckie zniszczyły całkowicie górną część wieży, część nawy i sklepienia. Po zakończeniu działań wojennych przeprowadzona została całkowita rekonstrukcja zniszczonych elementów.

</doc>
<doc id="1526441" url="https://pl.wikipedia.org/wiki?curid=1526441" title="Powiat podgórski">
Powiat podgórski

Powiat podgórski – powiat Królestwa Galicji i Lodomerii utworzony 15 września 1896 z części powiatu wielickiego, następnie województwa krakowskiego II Rzeczypospolitej w latach 1920–1924. Nazwa powiatu wywodzi się od dawnego miasta Podgórza – od 1915 dzielnicy Krakowa – przez co za II RP siedziba powiatu znajdowała się w Krakowie. Jedynym miastem w powiecie po 1915 roku była Skawina.
Powiat podgórski 23 grudnia 1920 roku wszedł jako jeden z 24 powiatów w skład nowo utworzonego woj. krakowskiego. 1 stycznia 1924 roku powiat został zniesiony, a jego terytorium włączone do powiatu krakowskiego.

</doc>
<doc id="1526444" url="https://pl.wikipedia.org/wiki?curid=1526444" title="Wydawnictwo Software">
Wydawnictwo Software



</doc>
<doc id="1526446" url="https://pl.wikipedia.org/wiki?curid=1526446" title="Prestozuch">
Prestozuch

Prestozuch ("Prestosuchus") – rodzaj dużego drapieżnego archozaura z rodziny Prestosuchidae. Żył w środkowym triasie na terenie dzisiejszej Brazylii. Jego szczątki odnaleziono w datowanych na ladyn (234–228 mln lat temu) osadach formacji Santa Maria. Gatunkiem typowym rodzaju jest "Prestosuchus chiniquensis".
Prestozuch był jednym z większych przedstawicieli Prestosuchidae – osiągał długość pięciu metrów, z czego na czaszkę mógł przypadać nawet metr. Na każdym odcinku kręgosłupa znajdowały się dwie lub trzy kostne płytki zapewniające zwierzęciu dodatkową ochronę.
Jak wszyscy przedstawiciele Prestosuchidae, "Prestosuchus" był aktywnym lądowym drapieżcą. Ustawienie nóg pod tułowiem, podobnie jak u dinozaurów i ssaków, zwiększało efektywność sposobu poruszania się.
Pozycja filogenetyczna prestozucha i całej rodziny Prestosuchidae przez długi czas nie była dokładnie ustalona – przeważnie klasyfikowano je jako rauizuchy, jednak niektóre analizy kladystyczne sugerowały, że są one bliżej spokrewnione z innymi przedstawicielami grupy Crurotarsi. Według analizy przeprowadzonej przez Stephena Brusatte i współpracowników (2010) "Prestosuchus" jest najbliżej spokrewniony z "Batrachotomus", a te dwa rodzaje oraz zaurozuch należą do kladu Prestosuchidae wewnątrz Rauisuchia.

</doc>
<doc id="1526447" url="https://pl.wikipedia.org/wiki?curid=1526447" title="Prestosuchus">
Prestosuchus



</doc>
<doc id="1526448" url="https://pl.wikipedia.org/wiki?curid=1526448" title="Stephanie Kwolek">
Stephanie Kwolek

Stephanie Louise Kwolek (ur. 31 lipca 1923 w New Kensington, zm. 18 czerwca 2014 w Wilmington) – amerykańska chemik polskiego pochodzenia. Stała na czele zespołu, który w 1965 roku wynalazł polimer, z którego wytwarzany jest kevlar.
Życiorys.
Jej rodzice, John Kwolek i Nellie (Aniela) Zajdel Kwolek, pochodzili ze wsi Kombornia na Podkarpaciu i wyemigrowali z Polski w wieku kilkunastu lat. Mała Stephanie uwielbiała bawić się tkaninami, marząc o zostaniu projektantką mody, z czasem jednak odkryła w sobie zamiłowanie do nauki. Ojciec, mający decydujący wpływ na rozwój zainteresowań naukowych młodej Stephanie, zmarł, kiedy miała ona 10 lat.
Stephanie uczyła się w katolickiej szkole w New Kensington, prowadzonej przez zakonnice. W 1946 ukończyła chemię na Margaret Morrison Carnegie College w Carnegie Mellon University w Pittsburghu. Następnie aspirowała do studiowania medycyny, lecz z powodu problemów materialnych zatrudniła się jako chemik eksperymentalny w firmie DuPont z myślą o zebraniu funduszy na studia. W DuPont specjalizowała się w niskotemperaturowych procesach tworzenia polikondensatów.
Stephanie zaczęła zajmować się środkami chemicznymi służącymi do produkcji nowych tkanin; włókna, które tworzyła, rzuciły wyzwanie utartym poglądom na zastosowanie materiałów odzieżowych. Po czasie perspektywa ukończenia studiów lekarskich wydała jej się dającą o wiele mniej możliwości, niż praca w DuPont, która była dla niej bardzo satysfakcjonująca. 
DuPont dynamicznie się rozwijało. Firma produkowała materiały syntetyczne, które naśladowały właściwości substancji występujących w naturze (nić pajęcza stała się inspiracją do opracowania nylonu wynalezionego w latach trzydziestych XX wieku). W latach sześćdziesiątych DuPont poleciło Kwolek opracowanie materiału zastępującego stalowe wzmocnienia stosowane w oponach, z materiału lżejszego, ale równie wytrzymałego. Stephanie Kwolek zdecydowała się na stworzenie ciekłego polimeru poprzez połączenie dwóch polimerów o postaci krystalicznej. Wskutek ich połączenia powstała ciecz – substancja była nieprzejrzysta i o niskiej gęstości. Tak właśnie powstało włókno o nadzwyczajnej lekkości i wytrzymałości. Nigdy wcześniej nie udało się uzyskać go w warunkach laboratoryjnych. W ten sposób Stephanie Kwolek wynalazła kevlar w 1965 roku. Był pięciokrotnie wytrzymalszy od stali oraz dużo lżejszy. Kwolek stwierdziła: „Nigdy w życiu nie spodziewałabym się, że ten mały ciekły kryształ może się przekształcić w coś takiego”. Kevlar zaczęto stosować do produkcji wielu przedmiotów – od ognioodpornych rękawic po kombinezony astronautyczne, telefony komórkowe i kamizelki kuloodporne. Produkcja włókien w niskich temperaturach otworzyła całkiem nowy dział badań nad ciekłymi polimerami krystalicznymi.
Stephanie Kwolek za wynalezienie kevlaru, a także późniejszych syntetyków, takich jak lycra i spandex, otrzymała w 1999 roku nagrodę za całokształt dokonań: Lemelson-MIT Lifetime Achievement Award.
Była posiadaczką 28 patentów.

</doc>
<doc id="1526449" url="https://pl.wikipedia.org/wiki?curid=1526449" title="Fortyfikacje Vaubana">
Fortyfikacje Vaubana

Fortyfikacje Vaubana – fortyfikacja składająca się z dwunastu grup warownych umiejscowionych wzdłuż zachodnich, północnych i wschodnich granic Francji.
Zaprojektowane zostały przez Sebastiana Vauban (1633–1707), francuskiego inżyniera wojskowego króla Ludwika XIV.
W 2008 r. Fortyfikacje Vaubana dodane zostały do listy światowego dziedzictwa UNESCO.
Lista miejsc objętych ochroną.
Dwa miejsca początkowo uznane, które zostały usunięte z ostatecznej listy:

</doc>
<doc id="1526450" url="https://pl.wikipedia.org/wiki?curid=1526450" title="Staffan Olsson">
Staffan Olsson

Staffan Olsson (ur. 26 marca 1964 w Uppsali) – szwedzki piłkarz ręczny, rozgrywający oraz trener. Trzykrotny medalista olimpijski.
W reprezentacji Szwecji w latach 1984–2002 rozegrał 357 spotkań i zdobył 852 bramki. Dwukrotnie zdobywał tytuł mistrza świata (1990 i 1999), cztery razy zwyciężał w mistrzostwach kontynentu (1994, 1998, 2000 i 2002). Na trzech igrzyskach z rzędu (1992, 1996, 2000) reprezentacja Szwecji sięgała po srebro. Grał w klubach szwedzkich i niemieckich, największe sukcesy odnosząc z THW Kiel.
Po zakończeniu kariery został w Hammarby trenerem i poprowadził ten zespół do trzech tytułów mistrza kraju (2006, 2007 i 2008). Od 2008 wspólnie z Olą Lindgrenem jest selekcjonerem reprezentacji Szwecji.
Linki zewnętrzne.
Biografia na stronie Szwedzkiego Związku Piłki Ręcznej 

</doc>
<doc id="1526451" url="https://pl.wikipedia.org/wiki?curid=1526451" title="4 Pułk Lotniczy">
4 Pułk Lotniczy

4 Pułk Lotniczy – oddział lotnictwa Wojska Polskiego w II Rzeczypospolitej.
Formowanie i zmiany organizacyjne.
4 pułk lotniczy został sformowany w maju 1924 na lotnisku w Toruniu. Swój rodowód wywodził z Toruńskiej Szkoły Obserwatorów Lotniczych.
Na przełomie 1923 i 1924 zmieniła się koncepcja szkolenia pilotów i obserwatorów. Przeważyły tendencje unifikacyjne polegające na postawieniu na wszechstronność szkolonego personelu lotniczego. Postanowiono przebudować istniejący system szkolenia i częściowo zlikwidować istniejące szkoły różnego typu. Decyzją likwidacji objęto między innymi Toruńską Szkołę Obserwatorów, a na jej miejsce stworzono 4 pułk lotniczy. Pierwszym dowódcą został dotychczasowy komendant szkoły płk pil. Roman Florer.
Organizacja pułku przebiegała przez cały rok 1924. Planowano wówczas utworzyć dwa dywizjony wywiadowcze po dwie eskadry każdy (miały to być 41, 42, 43 i 44 eskadra). Z powodu braku sprzętu eskadry otrzymały pozostałe po Szkole samoloty różnych typów, a pierwszy personel wywodził się z instruktorów szkoły.
25 czerwca 1924 roku w Centralnej Szkole Strzelniczej w Toruniu zostało przeprowadzone pierwsze w Polsce strzelanie przeciwlotnicze do celu rzeczywistego. Rękaw ciągniony był na 300 m linie za samolotem pilotowanym przez sierż. Jana Krajewskiego z 4 Pułku Lotniczego (obserwatorem był por. Jan II Wajda). Cel zwalczały obsługi karabinów maszynowych. Obaj członkowie załogi tego samolotu zginęli w późniejszym czasie śmiercią lotnika: porucznik obserwator Jan Wajda 27 października 1924 roku w Biedrusku, natomiast starszy sierżant pilot Jan Krajewski 24 lutego 1927.
Na wiosnę 1925 pułk otrzymał nowe samoloty Potez XXV. W 1926 nastąpiły kolejne zmiany w organizacji pułku. Utworzona została 116 eskadra myśliwska, którą wkrótce przemianowano na 142 eskadrę. Dotychczasowa 44 eskadra została przemianowana najpierw na 115 eskadrę myśliwską, a wkrótce na 141 eskadrę myśliwską. 43 Eskadrę została rozwiązana. Nastąpiła także wymiana samolotów. Eskadry obserwacyjne (liniowe) uzupełniono nowymi Potezami XXV i XXVII, a eskadrę myśliwską wyposażono w samoloty Spad 61C1. W latach 1926–1930 nastąpiła rozbudowa garnizonu lotniczego w Toruniu będącego główną siedzibą pułku, aż do 1939.
Wiosną 1929 pułk został włączony w skład 2 Grupy Aeronautycznej. Dwa lata później, po likwidacji 2 Grupy Aeronautycznej, pułk został podporządkowany dowódcy 1 Grupy Aeronautycznej. Z dniem 1 stycznia 1936 pułk został włączony do składu 3 Grupy Aeronautycznej, która w tym samym roku została przemianowana na 3 Grupę Lotniczą. W składzie 3 Grupy Lotniczej pozostał do 1939.
Wiosną 1939 Sztab Lotniczy, w oparciu o wytyczne gen. bryg. Józefa Zająca, zmodyfikował założenia planu rozbudowy lotnictwa wojskowego, zatwierdzonego w 1937 przez Komitet do Spraw Uzbrojenia i Sprzętu. Zgodnie z nowymi założeniami organizacja 4 pułku lotniczego w dniu 1 kwietnia 1942 miała wyglądać następująco:
Mobilizacja w sierpniu 1939 roku.
W sierpniu 1939 przeprowadzona została mobilizacja alarmowa. W jej wyniku istniejące eskadry lotnicze uzupełnione zostały do etatów wojennych, zorganizowane zostały pododdziały służb i baza lotnicza. Po zakończeniu mobilizacji 4 pułk lotniczy został zlikwidowany.
Pododdziały wystawione przez 4 pułk lotniczy w mobilizacji alarmowej 1939:
Kadra pułku.
Żołnierze pułku – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"
Odznaka pułkowa i znaki na samolotach.
Odznaka zatwierdzona została w Dzienniku Rozkazów MSWojsk. nr 3, poz. 18 z 26 marca 1934.
Jednoczęściową odznakę o wymiarach 44×41 mm, a wykonaną w srebrze stanowi stylizowany srebrny krzyż. W jego centrum znajduje się wizerunek gryfa pomorskiego. Na ramionach krzyża wpisano numer i inicjały 4 PL.
Na rewersie próba srebra i imiennik grawera WG. Odznaki wykonywał Wiktor Gontarczyk z Warszawy.

</doc>
<doc id="1526453" url="https://pl.wikipedia.org/wiki?curid=1526453" title="Figura ograniczona">
Figura ograniczona

Figura ograniczona – figura płaska, dla której istnieje koło zawierające tę figurę, np. odcinek, kwadrat, koło. Przykładami figur nieograniczonych są: prosta, półprosta, kąt.
Figura ograniczona to inna nazwa zbioru ograniczonego na płaszczyźnie euklidesowej.

</doc>
<doc id="1526454" url="https://pl.wikipedia.org/wiki?curid=1526454" title="Zrywarka (maszyna wytrzymałościowa)">
Zrywarka (maszyna wytrzymałościowa)

Zrywarka – maszyna służąca do badania wytrzymałości materiałów na rozciąganie. Zrywarka pozwala na rejestrowanie zależności pomiędzy przyrostem długości rozciąganej próbki a wytworzoną siłą. Zrywarki mogą służyć do badania statycznej wytrzymałości na zrywanie, a także do badania wytrzymałości dynamicznej, związanej z krótkotrwałymi udarami działającymi na rozciągany element.
Testy dynamiczne na zrywarce są podstawową metodą badania i certyfikacji lin dynamicznych używanych we wspinaczce.

</doc>
<doc id="1526455" url="https://pl.wikipedia.org/wiki?curid=1526455" title="2007 NBA Draft">
2007 NBA Draft

2007 NBA Draft – draft NBA w 2007 roku odbył się 28 czerwca w hali Madison Square Garden w Nowym Jorku. Był pokazywany w Stanach przez telewizję ESPN. 

</doc>
<doc id="1526457" url="https://pl.wikipedia.org/wiki?curid=1526457" title="Hermann Berens">
Hermann Berens

Hermann Johann Berens (ur. 7 kwietnia 1826 w Sztokholmie, zm. 9 maja 1880 w Hamburgu) – szwedzki kompozytor i pedagog muzyczny.
Życiorys.
Studia odbywał między innymi pod kierunkiem Carla Czernego. Przez wiele lat zajmował stanowisko dyrektora opery i profesora konserwatorium w Sztokholmie. Duże zasługi położył jako pionier muzyki kameralnej. Pedagogiczna literatura fortepianowa zawdzięcza mu szereg pozycji między innymi "Etiudy" op. 61, 70, 88 i "Sonatiny" op. 81.

</doc>
<doc id="1526460" url="https://pl.wikipedia.org/wiki?curid=1526460" title="EasyLinux">
EasyLinux

EasyLinux – czasopismo komputerowe wydawane przez Linux New Media AG. Przeznaczone jest dla początkujących użytkowników systemu operacyjnego Linux. Każdy numer poświęcony jest innej dystrybucji Linuksa, która zamieszczana jest wtedy na płycie DVD. W piśmie ukazują się porady i wskazówki jej dotyczące.

</doc>
<doc id="1526462" url="https://pl.wikipedia.org/wiki?curid=1526462" title="Mojżesz Lancman">
Mojżesz Lancman

Mojżesz Lancman – polski aktor teatralny żydowskiego pochodzenia, wieloletni aktor Teatru Żydowskiego w Łodzi, Dolnośląskiego Teatru Żydowskiego we Wrocławiu i Teatru Żydowskiego w Warszawie.

</doc>
<doc id="1526463" url="https://pl.wikipedia.org/wiki?curid=1526463" title="Mardonios">
Mardonios



</doc>
<doc id="1526464" url="https://pl.wikipedia.org/wiki?curid=1526464" title="Francis Bitter">
Francis Bitter

Francis Bitter (ur. 22 lipca 1902 w Weehawken Township, zm. 26 lipca 1967) –– amerykański fizyk.
Wynalazł elektromagnes Bittera pozwalający na generowanie bardzo dużych pól magnetycznych, umożliwiających lewitację drobnych obiektów o charakterze diamagnetycznym.
Jako pierwszy zastosował drobne opiłki żelaza do obserwacji struktury domenowej.

</doc>
<doc id="1526475" url="https://pl.wikipedia.org/wiki?curid=1526475" title="Ola Lindgren">
Ola Lindgren

Ola Lindgren (ur. 29 lutego 1964 w Halmstadzie) – szwedzki piłkarz ręczny oraz trener. Trzykrotny medalista olimpijski.
W reprezentacji Szwecji rozegrał 376 spotkań i zdobył 482 bramki. Dwukrotnie zdobywał tytuł mistrza świata (1990 i 1999), cztery razy zwyciężał w mistrzostwach kontynentu (1994, 1998, 2000 i 2002). Na trzech igrzyskach z rzędu – 1992, 1996, 2000 – reprezentacja Szwecji sięgała po srebro. Grał w klubach szwedzkich i niemieckich, największe sukcesy odnosząc z HK Drott (mistrzostwo Szwecji w 1984, 1988, 1990 i 1994).
Od 2008 wspólnie ze Staffanem Olssonem jest selekcjonerem kadry Szwecji.

</doc>
<doc id="1526478" url="https://pl.wikipedia.org/wiki?curid=1526478" title="World Naked Bike Ride">
World Naked Bike Ride

World Naked Bike Ride (WNBR), (pol. "Światowy Przejazd Rowerem Nago") – międzynarodowa kampania, mająca charakter cyklicznie organizowanych przejazdów na rowerach nagich demonstrantów.
Po raz pierwszy wspólnie naturyści, artyści-pacyfiści i aktywiści z organizacji ochrony środowiska zorganizowali przejazd nagich osób na rowerach w roku 2001 w hiszpańskim mieście Saragossa. Był to protest przeciw globalnemu zanieczyszczaniu środowiska naturalnego. Impreza miała charakter lokalny. Oddźwięk medialny wydarzenia był pozytywny, a światowe media relacjonowały wiadomości o hiszpańskiej manifestacji w sposób przychylny. Zachęciło to działaczy podobnych organizacji w innych krajach do zorganizowania takich manifestacji na swoim terenie.
Pierwowzorem nagich przejazdów na rowerze były manifestacje ekologiczne z udziałem ubranych rowerzystów w ramach Masy Krytycznej.
W roku 2003 zawiązała się międzynarodowa grupa organizatorów pod kierownictwem Conrada Schmidta. W wyniku tych działań doszło do manifestacyjnego przejazdu nagich rowerzystów na kontynencie amerykańskim. Nadzy rowerzyści pojawili się m.in. w kanadyjskim mieście Vancouver i w takich miastach USA jak: Nowy Jork, Oregon, Portland, Chicago, Austin. Protesty skierowane były przeciw wojnie w Iraku.
W roku 2004 po raz pierwszy zaprezentowano międzynarodową wersję protestu "World Naked Bike Ride". W efekcie przejazdy nagich demonstrantów miały miejsce na czterech kontynentach, w dziesięciu krajach, dwudziestu ośmiu miastach. W przejazdach wzięło udział kilka tysięcy osób, które przy tej okazji prezentowały różne lewicowe hasła polityczne. Podczas tych demonstracji do rowerzystów dołączyły osoby na wrotkach. Wspólnie z osobami nagimi w demonstracjach uczestniczyły także osoby ubrane.
Manifestacje były organizowane również w kolejnych latach.
Reakcje władz porządkowych w różnych krajach przybierały różne formy: od aresztowań części uczestników w USA po pełną ochronę organizacyjną imprezy w Wielkiej Brytanii i Francji. Wszystkie demonstracje były wcześniej zgłaszane jako mobilne i szybko przemieszczające się demonstracje uliczne.
WNBR London 2020 został odwołany z powodu pandemii koronawirusa SARS-CoV-2 i odbędzie się 12 czerwca 2021 roku.

</doc>
<doc id="1526488" url="https://pl.wikipedia.org/wiki?curid=1526488" title="Amerykańskie ruchy kontestacyjne w latach sześćdziesiątych">
Amerykańskie ruchy kontestacyjne w latach sześćdziesiątych

Amerykańskie ruchy kontestacyjne w latach sześćdziesiątych XX w. – fala ruchów społecznych kontestujących rzeczywistość społeczną i polityczną, która przeszła przez Stany Zjednoczone.
Lata 60. były pod tym względem wyjątkowe w historii Stanów Zjednoczonych. Obok dawniejszych ruchów, które nasiliły czy odnowiły swoją działalność (feminizm, ruchy emancypacyjne Afroamerykanów), pojawiły się też nowe zjawiska – młodzieżowa kontrkultura, nowa lewica. Poszczególne ruchy były często ze sobą ściśle związane. W konsekwencji, lata sześćdziesiąte na trwałe zmieniły oblicze społeczeństwa amerykańskiego.
Nasilenie się kontestacji w Stanach Zjednoczonych zbiegło się z podobnymi wydarzeniami w innych krajach, takich jak Francja lub Niemcy, w których znalazły one kulminację w roku 1968.
Powstanie młodzieżowej kontrkultury.
Po II wojnie światowej w wielu krajach nastąpił znaczący wyż demograficzny. Pokolenia wchodzące w dorosłość w latach 60., żyły w zasadniczo odmiennych warunkach niż ich rodzice. Na przełomie lat pięćdziesiątych i sześćdziesiątych XX w., w Stanach Zjednoczonych na bazie konfliktu pokoleń, zaczął też narastać sprzeciw wobec amerykańskiego systemu politycznego, społecznego i gospodarczego Określany on jest mianem kontrkultury, nurtu społecznego całkowicie odrzucającego wartości i instytucje kultury amerykańskiej. Kontrkultura przejawiała się w wielu nurtach i w głównej mierze była związana z kulturą młodzieżową, oraz nowych ruchów społecznych.
Kontrkultura wyrastała z aktywnego pod koniec lat pięćdziesiątych XX w. literackiego ruchu beatników. Kontrkultura lat sześćdziesiątych objęła szerokie masy młodzieży, przede wszystkim studentów. Podobnie jak beatnicy, młodzież odrzucała wartości pokolenia swoich rodziców, zarzucając im konformizm, nadmierną racjonalność. Jako wartości nadrzędne postulowano indywidualną wolność, dążenie do samorealizacji, pogłębioną duchowość. Popularne stało się eksperymentowanie z narkotykami w poszukiwaniu nowych doznań i poszerzaniu świadomości. Ich propagatorem (w szczególności LSD) był Timothy Leary. Jednocześnie zachodziły głębokie przemiany w traktowaniu seksualności, prowadzące do większej otwartości w jej wyrażaniu i rozluźnieniu zasad moralnych i kontroli społecznej (rewolucja seksualna). Rewolucja seksualna oznaczała również rosnącą tolerancję wobec homoseksualizmu. W czerwcu 1969 r. w Nowym Jorku wybuchły zamieszki w związku z represjami w klubie dla homoseksualistów Stonewall. Są one traktowane jako początek ruchu Gay Liberation.
Hippisi.
Ok. 1965 młodzieżowe ruchy kontrkulturowe zaczęto określać jako hippisów. Szczytem popularności ruchu było "Lato miłości" w 1967, festiwal w San Francisco, który zgromadził ok. 100 tys. ludzi z całych Stanów Zjednoczonych. Na popularność ruchów hippisowskich wpłynął intensywny rozwój muzyki rozrywkowej (The Beatles, Bob Dylan, The Doors, The Mamas &amp; the Papas, Grateful Dead).
Hippisi poszukiwali nowych form życia społecznego, zakładając m.in. komuny, z których jednymi z pierwszych znajdowały się w Haight-Ashbury (dzielnica po drugiej stronie zatoki w San Francisco) i East Village (w Nowym Jorku). Młodzieżowa kontrkultura od początku miała też wymiar polityczny. Często łączyła się z innymi ruchami kontestacyjnymi, takimi jak feminizm, walka o prawa Afroamerykanów czy nowa lewica.
Ruchy studenckie.
Kontrkultura była szczególnie popularna w środowiskach studenckich. Studenci byli również aktywnymi uczestnikami innych ruchów kontestacyjnych: antywojennego, obrony praw obywatelskich czy feministycznego. Organizacją studencką o największym wpływie politycznym byli Studenci na rzecz Demokratycznego Społeczeństwa ("Students for a Democratic Society" – SDS). Organizacja ta, założona w 1960 r., swój program sformułowała w Oświadczeniu z Port Huron w 1962 r. SDS początkowo odrzucała marksizm i system panujący w krajach realnego socjalizmu, propagując rewolucję wśród klasy średniej. Wraz z zaostrzaniem się sytuacji społecznej w USA i na skutek przedłużającej się wojny w Wietnamie, SDS coraz bardziej się radykalizowała, stając się czołową organizacją nowej lewicy, by w 1968 r. ogłosić się organizacją rewolucyjną. Data ta zbiegła się z protestami studenckimi w innych krajach. Studencka rewolta zaczęła się od okupacji pięciu głównych budynków uniwersyteckich na Uniwersytecie Columbia w Nowym Jorku i bitwy w akademickiej dzielnicy Morningside Heights. Zamieszki te zostały stłumione przez nowojorską policję, przyczyniły się jednak do wzrostu popularności ich organizatora Marka Rudda (lokalnego przywódcy SDS), który stał się jednym z głównych działaczy organizacji, jeszcze bardziej ją radykalizując. Wreszcie latem 1969 r. podczas zjazdu w Chicago większość członków wystąpiła z SDS i założyła radykalną lewicową organizację „Weatherman” działającą w podziemiu.
Inną politycznie zaangażowaną organizacją studencką była utworzona 1 stycznia 1968 r. przez Jerry’ego Rubina i Abbiego Hoffmanna radykalna i rewolucyjna Youth International Party, której członkowie określali się jako "yippies".
Nowa lewica.
Pod koniec lat pięćdziesiątych XX w. w środowiskach studenckich zaczął powstawać nowy typ ruchów lewicowych. Ruchy te były określane jako „nowa lewica”, w celu odróżnienia ich od tradycyjnej, „starej lewicy”. Do starej lewicy zaliczano środowiska odwołujące się do tradycyjnego odczytania myśli marksistowskiej i socjalistycznej. Kładła ona nacisk na kwestie ekonomiczne, takie jak poprawa warunków życia klasy robotniczej, problem konfliktu klasowego czy egalitarnego postępu społecznego. Nowa lewica, ukształtowana w radykalnych środowiskach studenckich, mniejszy nacisk kładła na kwestię stosunków klasowych i ekonomicznych, skupiając się na radykalnej zmianie kulturowej, prawach człowieka. W odmienny sposób niż stara lewica, traktowała pojęcie kultury, opresji społecznej, władzy, ideologii. Obok kwestii klasowych, podejmowała przede wszystkim kwestie rasowe i genderowej. Wpływowymi myślicielami ruchu byli Herbert Marcuse, Louis Althusser, Jean-Paul Sartre, Frantz Fanon. Poszukiwano nowych odczytań myśli marksistowskiej, odchodzących od komunistycznej ortodoksji. Popularne były marksizm strukturalistyczny, maoizm i trockizm.
Nowa lewica zradykalizowała politycznie ruchy młodzieżowe, angażując się w inne ruchy kontestacyjne (w szczególności - ruch praw obywatelskich, feminizm, ruch antywojenny). Główną organizacją z nią związaną byli Studenci na rzecz Demokratycznego Społeczeństwa (SDS), a ich poglądy wyrażało Oświadczenie z Port Huron.
Równocześnie z amerykańską nową lewicą, zmiany w ideologii lewicowej zachodziły również w krajach europejskich, znajdując kulminację w protestach roku 1968 (szczególnie we Francji i w Niemczech).
Ruch antywojenny.
Sprzeciw wobec wojny w Wietnamie (1965-1973) stał się zalązkiem największych antywojennych ruchów w amerykańskiej historii. Protestujący wywodzili się z różnych środowisk, różne były też ich motywacje i argumentacja. Można ich podzielić na trzy zasadnicze grupy:
Również metody protestu były różne. 27 listopada 1965 marsz na Waszyngton na rzecz pokoju w Wietnamie zgromadził 350 tys. ludzi.
W 1967 r. Narodowa Mobilizacja w Celu Zakończenia Wojny w Wietnamie ("National Mobilisation to End the War in Vietnam" – Mobe) zorganizowała marsz protestacyjny na Pentagon. Młodzi ludzie publicznie palili karty powołania do wojska, powszechne były też ucieczki do Kanady w celu uniknięcia poboru do wojska. Organizowano również akcje obywatelskiego nieposłuszeństwa i biernego oporu (np. sit-ins). 4 maja 1970 pokojowe protesty studenckie zakończyły się masakrą na uniwersytecie w Kencie, kiedy 4 studentów zginęło, a 9 zostało rannych z ręki Gwardii Narodowej.
Walka o prawa Afroamerykanów.
Walka o równouprawnienie czarnej ludności w południowych stanach toczyła się już od lat 50. W 1955 r. za sprawą Rosy Parks doszło do bojkotu autobusów w Montgomery. W 1957 r. współorganizatorzy bojkotu i Martin Luther King utworzyli Konferencję Przywódców Chrześcijańskich Południa ("Southern Christian Leadership Conference" – SCLC), najbardziej znaną i najskuteczniejszą organizację walczącą o prawa Afroamerykanów i zniesienie regulacji rasistowskich na Południu (tak zwanych praw Jima Crowa). Organizacja ta, stosująca nieposłuszeństwo obywatelskie i zasadę niestosowania przemocy nawet w obliczu bezpośredniej agresji, zyskiwała coraz większą popularność nawet wśród białej klasy średniej, a jej charyzmatyczny przywódca Martin Luther King w 1964 r. otrzymał pokojową Nagrodę Nobla.
Ruch praw obywatelskich stosował różnego rodzaju formy protestu od wymuszania obsługi w lokalach dla białych (tzw. "sit-ins"), domaganie się rzeczywistego przestrzeganie praw desegregacyjnych (np. w transporcie publicznym), po masowe protesty i marsze (w szczególności marsz na Waszyngton w 1963).
Akcje ruchu okazały się w wielu punktach skuteczne. Zmianę przyniosły reformy zapoczątkowane przez prezydenta Johna F. Kennedy’ego, a kontynuowane przez Lyndona Johnsona (1963–1964), którzy przyjęli zasadnicze punktu programu ruchu, w szczególności w zakresie zniesienia segregacji w szkolnictwie i miejscach publicznych oraz w realizacji praw wyborczych Afroamerykanów. Zwieńczeniem tych reform była "ustawa o prawach obywatelskich" z 1964 ("Civil Rights Act of 1964"), traktowana jako realizacja postulatów ruchu. Po jej ustanowieniu ruch stracił na dynamice; wielu działaczy uznało bowiem, że więcej nie można już osiągnąć. 4 kwietnia 1968 James Earl Ray zastrzelił w Memphis Martina Luthera Kinga, co doprowadziło do wybuchu protestów i zamieszek z których największe wybuchły w kwietniu w Chicago.
Działania SCLC spotykały się też z krytyką wielu radykalnych środowisk czarnej ludności, którzy skupili się wokół ruchu "Black Power" (czarnej siły). Preferowali oni bardziej aktywną walkę na rzecz równouprawnienia, czasami przybierającą formy terrorystyczne. Ich najbardziej znanymi przedstawicielami byli Malcolm X (zastrzelony 21 lutego 1965) i organizacja Czarnych Panter.
Ruch feministyczny.
Lata 60. były też początkiem nowoczesnego feminizmu (tzw. "feminizmu drugiej fali"), w czym dużą rolę odegrało wydanie książki "Mistyka kobiecości" Betty Friedan (1963).
Tzw. liberalny feminizm kładł nacisk na walkę o równouprawnienie kobiet, poprzez przyznanie im równych praw politycznych i osobistych. Radykalne feministki wskazywały, że formalne gwarancje równych praw są niewystarczające wobec głębokiego podporządkowania kobiet w społeczeństwie. Prawdziwa emancypacja musi więc polegać na radykalnej zmianie struktur społecznych i ekonomicznych.
Ruch ekologiczny.
Lata sześćdziesiąte były też momentem narodzin ruchu ekologicznego w Stanach Zjednoczonych. Początkowo nie miał on samodzielnego znaczenia, a jego hasła obecne były w światopoglądzie nowej lewicy. Samodzielne znaczeni zyskał on dopiero w kolejnej dekadzie. W przeciwieństwie do wcześniejszych nurtów kultury amerykańskiej podkreślających znaczenie przyrody, nowy ruch ekologiczny wskazywał na autonomiczną wartość natury i miał charakter kontrkulturowy.
Kluczowa dla rozwoju ruchu była wydana w 1962 "Silent Spring" autorstwa Rachel Carson. Od początku zdobyła ogromną popularność i wpływ na debatę publiczną. Jej zasadnicza idea, że rozwój przemysłu chemicznego i rosnące wykorzystanie chemikaliów, prowadzą do stopniowej degradacji środowiska naturalnego, poprzez wytępienie chwastów, owadów, dalszej kolejności również ptaków, a w konsekwencji do „milczącej wiosny”. Na tej pracy swoje programy oparło wiele ruchów i organizacji ekologicznych.

</doc>
<doc id="1526491" url="https://pl.wikipedia.org/wiki?curid=1526491" title="Joseph-Nicolas Delisle">
Joseph-Nicolas Delisle

Joseph-Nicolas Delisle (ur. 4 kwietnia 1688 w Paryżu, zm. 11 września 1768 tamże) – francuski astronom i kartograf, który zasugerował, że kolorowe pierścienie, które można zaobserwować wokół Słońca, są wynikiem uginania się światła słonecznego na kropelkach wody, znajdującej się w chmurach. 
Życiorys.
Był synem historyka i geografa Claude’a Delisle i młodszym bratem kartografa Guillaume’a Delisle. Podobnie jak jego bracia, rozpoczął studia klasyczne, poświęcił się jednak astronomii. Był uczniem m.in. Jacques’a Cassiniego. W 1715 został członkiem Francuskiej Akademii Nauk.
W 1726 roku przybył, na zaproszenie cara Piotra I Wielkiego, do Sankt Petersburga, aby utworzyć szkołę astronomii. Do Paryża powrócił w 1747 roku. Założył obserwatorium w Cluny, w którym pracował później jego asystent Charles Messier. Innym jego uczniem był Jérôme Lalande.
Prowadził prace nad ustaleniem odległości Słońca od Ziemi na podstawie obserwacji przejścia Wenus i Merkurego na tle tarczy słonecznej.Zaproponował jedną z metod obserwacji tranzytu Wenus i Merkurego. W 1732 roku zaproponował skalę termometryczną nazwaną później skalą Delisle’a. W 1753 roku zorganizował ogólnoświatowe badania przejścia Wenus na tle tarczy Słońca (1761).
Krater Delisle na Księżycu oraz planetoida (12742) Delisle zostały nazwane jego imieniem.

</doc>
<doc id="1526495" url="https://pl.wikipedia.org/wiki?curid=1526495" title="Grupa Wilhelma Habsburga">
Grupa Wilhelma Habsburga

Grupa Wilhelma Habsburga - grupa wojsk, utworzona przez dowództwo armii austro-węgierskiej na Wołyniu po podpisaniu traktatu brzeskiego, dowodzona przez rtm. Wilhelma Habsburga.
Grupa dzięki prawie jednolitemu składowi narodowościowemu miała stanowić zalążek armii ukraińskiej.
Grupa liczyła około 4 tysięcy żołnierzy i oficerów. W jej skład wchodziły:
Podczas pobytu na Wołyniu jednostka (głównie Kosz USS i Wyszkił USS) prowadziła ożywioną ukraińską działalność kulturalną i oświatową pośród miejscowej ludności, założyła między innymi około 50 ukraińskich szkół.
Dowództwo niemieckie, sądząc błędnie, że grupa jest źródłem antyniemieckiej propagandy, jak również wskutek protestów niemieckich władz okupacyjnych i hetmana Pawła Skoropadskiego, rozwiązało grupę na początku października 1918, kierując Legion USS na Bukowinę.

</doc>
<doc id="1526498" url="https://pl.wikipedia.org/wiki?curid=1526498" title="Tomas Svensson">
Tomas Svensson

Tomas Svensson (ur. 15 lutego 1968 w Eskilstunie) – szwedzki piłkarz ręczny, bramkarz. Obecnie trener bramkarzy w kadrze Islandii.|data=2015-02}} Karierę zakończył w Bundeslidze, w drużynie Rhein-Neckar Löwen. Trzykrotny medalista olimpijski.
W reprezentacji Szwecji od 1988 rozegrał ponad 300 spotkań. Dwukrotnie zdobywał tytuł mistrza świata (1990 i 1999), także dwa razy zwyciężał w mistrzostwach kontynentu (1994 i 2000). Na trzech igrzyskach z rzędu – 1992, 1996 i 2000 reprezentacja Szwecji sięgała po srebro.

</doc>
<doc id="1526502" url="https://pl.wikipedia.org/wiki?curid=1526502" title="Nagercoil">
Nagercoil



</doc>
<doc id="1526507" url="https://pl.wikipedia.org/wiki?curid=1526507" title="Magnus Andersson (piłkarz ręczny)">
Magnus Andersson (piłkarz ręczny)

Magnus Andersson (ur. 17 maja 1966 w Linköping) – szwedzki piłkarz ręczny oraz trener. Trzykrotny medalista olimpijski.
W reprezentacji Szwecji w latach 1988-2003 rozegrał 307 spotkań i zdobył 922 bramki. Dwukrotnie zdobywał tytuł mistrza świata (1990 i 1999), trzy razy zwyciężał w mistrzostwach kontynentu. Na trzech igrzyskach z rzędu - w 1992, 1996, 2000 - z reprezentacją Szwecji zdobył srebrne medale.
Jako trener pracuje w Danii (AG Kopenhaga).

</doc>
<doc id="1526508" url="https://pl.wikipedia.org/wiki?curid=1526508" title="Thomas Stamford Raffles">
Thomas Stamford Raffles

Sir Thomas Stamford Bingley Raffles (ur. 6 lipca 1781 na Jamajce, zm. 5 lipca 1826 w Londynie) – założyciel miasta Singapur (obecnie Republika Singapuru). Przyczynił się do ekspansji Imperium Brytyjskiego, a głównie Kompanii Wschodnioindyjskiej.
Sir Stamford Raffles w małej wówczas wiosce Singapur ogłosił, że kupcy handlujący tu swoimi towarami będą zwolnieni z podatków. To spowodowało bardzo szybki napływ kupców i innych mieszkańców, z Chin, Indii i Malajów. Sir Raffles zaplanował szczegółowo przyszły rozwój miasta i portu w Singapurze, włącznie ze sporządzeniem szczegółowego projektu, z siatką przyszłych ulic, dzielnic handlowych i mieszkalnych. Wiele z jego wizji zostało później wprowadzonych w życie.
Władze Singapuru po uzyskaniu autonomii wystawiły pomnik sir Raffles’a, będący kopią pierwotnego pomnika, pozostawionego na swoim dawnym miejscu.
Upamiętniony został także w nazwie naukowej rodzaju roślin bukietnica "Rafflesia", znanego z najbardziej okazałych kwiatów.

</doc>
<doc id="1526509" url="https://pl.wikipedia.org/wiki?curid=1526509" title="Serge Gakpé">
Serge Gakpé

Serge Gakpé (ur. 7 maja 1987 w Bondy) − togijski piłkarz francuskiego pochodzenia występujący na pozycji napastnika w klubie Cercle Brugge oraz w reprezentacji Togo. Wychowanek AS Monaco, w swojej karierze grał także w takich zespołach jak Tours FC, FC Nantes, Standard Liège oraz Genoa CFC. Były młodzieżowy reprezentant Francji.

</doc>
<doc id="1526518" url="https://pl.wikipedia.org/wiki?curid=1526518" title="Transkapela">
Transkapela

Transkapela – polski zespół z nurtu etno-folk. Inspiruje się tradycjami muzycznymi obszaru Karpat poszukując współczesnego kontekstu muzyki etnicznej. Debiutancka płyta Transkapeli – "Sounds &amp; Shadows", uznana została przez gremia muzyczne serwisu serpent.pl za najlepszą polską płytę folk 2005 roku, a w plebiscycie krytyków muzycznych i dziennikarzy, Polskie Radio uhonorowało album tytułem "Folkowy Fonogram Roku". W dorobku płytowym Transkapeli jest kilka płyt – w tym światowa edycja pierwszej z nich. Zespół czynnie koncertuje w kraju i za granicą.

</doc>
<doc id="1526521" url="https://pl.wikipedia.org/wiki?curid=1526521" title="NGC 3314A">
NGC 3314A

NGC 3314A (również PGC 31531) – galaktyka spiralna (SBa/P), znajdująca się w konstelacji Hydry w odległości 117 milionów lat świetlnych od Ziemi. Została odkryta 24 marca 1835 roku przez Johna Herschela. Galaktyka ta należy do Gromady w Hydrze.
Galaktyka NGC 3314A została odkryta wraz z galaktyką spiralną NGC 3314B. Zupełnie przypadkowo obie galaktyki są położone w jednej linii z naszego punktu widzenia. NGC 3314A jest widziana niemalże dokładnie stroną jej spirali, której kształt wyznaczają młode jasne gromady gwiazd. Zaskakująco powszechne są w niej pyłowe pasy. Dzięki przypadkowemu położeniu NGC 3314B, galaktyka NGC 3314A jest jedną z nielicznych galaktyk, w których absorpcja światła gwiazd spoza galaktyki może być użyta do bezpośredniego zbadania dystrybucji pyłu.
Galaktyki NGC 3314A oraz NGC 3314B dzieli odległość 25 milionów lat świetlnych, dlatego nie dojdzie do zderzenia tych galaktyk.

</doc>
<doc id="1526522" url="https://pl.wikipedia.org/wiki?curid=1526522" title="Cmentarz mariawicki w Niesułkowie">
Cmentarz mariawicki w Niesułkowie

Cmentarz mariawicki w Niesułkowie – nekropolia współużytkowana przez wiernych Kościoła Starokatolickiego Mariawitów i Kościoła Katolickiego Mariawitów, położona w Niesułkowie, w gminie Stryków, powiecie zgierskim, województwie łódzkim.
Cmentarz został założony w 1907 i pierwotnie zajmował powierzchnię 0,62 ha. W 1962 r. został powiększony o 1,54 ha z gruntów Państwowego Funduszu Ziemi. Najstarszy zachowany nagrobek pochodzi z 1912 i kryje szczątki Marianny Sitek. 
Od 1935 r. cmentarz służy również parafii Kościoła Katolickiego Mariawitów w Niesułkowie, Poćwiardówce oraz Dąbrówce Małej. 
Na cmentarzu spoczywa wieloletni proboszcz miejscowej parafii kapłan Józef Maria Gabriel Kamer (23 XII 1910 – 20 IX 1983)
Ponadto na cmentarzu pochowanych jest 12 mariawickich sióstr zakonnych.

</doc>
<doc id="1526525" url="https://pl.wikipedia.org/wiki?curid=1526525" title="NGC 3314">
NGC 3314



</doc>
<doc id="1526529" url="https://pl.wikipedia.org/wiki?curid=1526529" title="AFI 100 Lat... 100 Gwiazd">
AFI 100 Lat... 100 Gwiazd

AFI’s 100 Years… 100 Stars – ranking pięćdziesięciu najlepszych aktorów i aktorek w historii kinematografii amerykańskiej, przedstawiony 16 czerwca 1999 przez American Film Institute (AFI) na antenie telewizji CBS w specjalnym, trzygodzinnym programie prowadzonym przez Shirley Temple, z udziałem pięćdziesięciu późniejszych aktorów oraz aktorek (w sumie sto gwiazd filmu). Ranking został opracowany przez osoby z amerykańskiej społeczności filmowej, w tym artystów, historyków i krytyków, którzy wybrali pięćdziesiąt nazwisk z listy dwustu pięćdziesięciu nominowanych aktorów i aktorek, opracowanej przez historyków AFI.
Na liście występują gwiazdy, które:
Z gwiazd, które znalazły się na liście, żyje aktualnie Sophia Loren. W chwili ogłoszenia rankingu żyli jeszcze: Elizabeth Taylor (zm. 2011), Gregory Peck (zm. 2003), Katharine Hepburn (zm. 2003), Kirk Douglas (zm. 2020), Lauren Bacall (zm. 2015), Marlon Brando (zm. 2004), Shirley Temple (zm. 2014) i Sidney Poitier (zm. 2022). Jedynymi z listy debiutującymi po 1950 byli Grace Kelly (zm. 1982) i James Dean (zm. 1955).
Lista aktorów prezentujących ranking.
Opracowano na podstawie materiału źródłowego:

</doc>
<doc id="1526532" url="https://pl.wikipedia.org/wiki?curid=1526532" title="Iwan Kyweluk">
Iwan Kyweluk

Iwan Kyweluk, wzgl. Jan Kiweluk (; ur. 8 lutego 1866, zm. 1 marca 1922 we Lwowie) – ukraiński polityk i prawnik. Doktor prawa. Prezes Towarzystwa „Proswita”.
Od 1908 był posłem do galicyjskiego Sejmu Krajowego i Reichsratu Przedlitawii w Wiedniu. W latach 1918–1919 był członkiem Ukraińskiej Rady Narodowej.
Członek Ukraińskiej Partii Narodowo-Demokratycznej.

</doc>
<doc id="1526535" url="https://pl.wikipedia.org/wiki?curid=1526535" title="Anstruther (Szkocja)">
Anstruther (Szkocja)

Anstruther (scots "Enster", gealicki "Eanstar", co oznacza "Mały Strumień") – miasteczko w Fife we wschodniej Szkocji. Leży 9 km na południowy wschód od St Andrews Podzielone na dwie części przez rzekę Dreel Burn. Położona na wschodzie wieś Cellardyke jest rozszerzeniem Anstruther. Jest miastem o największej liczbie ludności w East Neuk (ok. 3500). 
Anstruther było początkowo małą, rybacką miejscowością - pozostałością po tym jest znajdujące się tu Szkockie Muzeum Rybołówstwa. Obecnie miasto rozwija się głównie z turystyki.
W Anstruther znajduje się publiczna szkoła - The Waid Academy. Przy szkole znajdują się również basen i hala sportowa, przeznaczone do publicznego użytku.
Znajduje się tu smażalnia roku 2001-2002 - Anstruther Fish Bar, w której jadali m.in. Robert De Niro, Tom Hanks i książę William.

</doc>
<doc id="1526536" url="https://pl.wikipedia.org/wiki?curid=1526536" title="Przemysł Ottokar II Wielki">
Przemysł Ottokar II Wielki



</doc>
<doc id="1526542" url="https://pl.wikipedia.org/wiki?curid=1526542" title="Gruczoły mieszane">
Gruczoły mieszane



</doc>
<doc id="1526543" url="https://pl.wikipedia.org/wiki?curid=1526543" title="Winslow Homer">
Winslow Homer

Winslow Homer (ur. 24 lutego 1836 w Bostonie, zm. 29 września 1910 w Prouts Neck, Maine) – amerykański malarz, grafik i ilustrator. Jeden z najwybitniejszych artystów działających w drugiej połowie XIX w. w Stanach Zjednoczonych. Członek National Academy of Design od roku 1865.
Życiorys.
Przez dwadzieścia lat pracował jako ilustrator dla magazynów „Ballou’s Pictorial” i „Harper’s Weekly”. W roku 1859 założył studio w Tenth Street Studio Building w Nowym Jorku, artystycznej i wydawniczej stolicy Stanów Zjednoczonych. Do roku 1863 uczęszczał na zajęcia w National Academy of Design i studiował krótko u Frédérica Rondela, który uczył go podstaw malarstwa. W czasie wojny secesyjnej pracował jako korespondent wojenny na terenie Wirginii. Jego drzeworyty i litografie z tego okresu były bardzo popularne na terenie całego kraju.
Po wojnie artysta zaczął interesować się klasycznym malarstwem olejnym. Początkowo poruszał nostalgiczne tematy związane z dzieciństwem, malował młode kobiety i ludzi podczas prostych zajęć. W roku 1867 wyjechał na rok do Paryża, gdzie zapoznał się z nowymi trendami w sztuce i namalował kilkanaście małych obrazów. Po powrocie do Ameryki zainteresował się tematyką rustykalną, ilustrującą tradycyjny amerykański styl życia. W latach 1881–1882 przebywał w Anglii, mieszkał i tworzył w nadmorskiej miejscowości Cullercoats w hrabstwie Northumberland. Malował w tym czasie sceny z życia i pracy rybaków.
Po powrocie Homer zainteresował się akwarelami, malował nadmorskie pejzaże i sceny przedstawiające walkę ludzi z morzem. Jego prace z tego okresu ilustrowały kruchość ludzkiego życia i potęgę przyrody. Artysta prowadził samotny tryb życia, zamieszkał w położonym na półwyspie Prout Nec, dziesięć mil na południe od Portland. Często wyjeżdżał na wakacje do Kanady, na Florydę i Karaiby. Plonem tych podróży były odmienne tematycznie akwarele ilustrujące egzotyczne scenerie karaibskich wysp i sceny z życia mieszkańców. Zmarł w swojej pracowni w wieku 74 lat, pochowany jest na Mount Auburn Cemetery w Cambridge (Massachusetts).
Twórczość.
Homer był uniwersalnym artystą często zmieniającym techniki graficzne od drzeworytu i litografii, przez malarstwo olejne po akwarelę. Jego prace początkowo na wskroś realistyczne stopniowo ewoluowały ku impresjonizmowi, jednak artysta zawsze potrafił zachować indywidualność. Mimo że nigdy nie miał uczniów, to jego wpływ na malarstwo amerykańskie jest niekwestionowany.

</doc>
<doc id="1526544" url="https://pl.wikipedia.org/wiki?curid=1526544" title="Menippeja">
Menippeja



</doc>
<doc id="1526546" url="https://pl.wikipedia.org/wiki?curid=1526546" title="Moeksipryl">
Moeksipryl



</doc>
<doc id="1526552" url="https://pl.wikipedia.org/wiki?curid=1526552" title="Sebastián Dubarbier">
Sebastián Dubarbier

Sebastián Dubarbier (ur. 19 lutego 1986 w La Placie) – argentyński piłkarz występujący na pozycji pomocnika w hiszpańskim klubie Deportivo La Coruña. Posiada również francuskie obywatelstwo.
Kariera klubowa.
W sezonie 2007/2008 zdobył mistrzostwo i puchar Rumunii.

</doc>
<doc id="1526553" url="https://pl.wikipedia.org/wiki?curid=1526553" title="Harpiolot">
Harpiolot

Harpiolot ("Harpyionycteris") – rodzaj ssaka z podrodziny Harpyionycterinae w obrębie rodziny rudawkowatych (Pteropodidae).
Zasięg występowania.
Rodzaj obejmuje gatunki występujące w Azji.
Morfologia.
Długość ciała 117–159 mm, długość ucha 19–25 mm, długość tylnej stopy 21–27 mm, długość przedramienia 70–91 mm; masa ciała 83–141 g.
Systematyka.
Etymologia.
"Harpyionycteris": rodzaj "Harpyia" (rurkonos); "nukteris", νυκτεριδος "nukteridos" „nietoperz”.
Podział systematyczny.
Do rodzaju należą następujące gatunki:

</doc>
<doc id="1526557" url="https://pl.wikipedia.org/wiki?curid=1526557" title="NGC 3314B">
NGC 3314B

NGC 3314B (również PGC 31532) – galaktyka spiralna (SA(s)c?), znajdująca się w konstelacji Hydry w odległości 140 milionów lat świetlnych od Ziemi. Została odkryta 24 marca 1835 roku przez Johna Herschela. Galaktyka ta rozciąga się na przestrzeni 70 000 lat świetlnych. NGC 3314B należy do Gromady w Hydrze.
Galaktyka NGC 3314B została odkryta wraz z galaktyką spiralną NGC 3314A. Obie galaktyki są położone na jednej linii ze Słońcem – widoczne są w tym samym miejscu na niebie. Dzieli je jednak odległość 25 milionów lat świetlnych, dlatego nie dojdzie do zderzenia tych galaktyk.
Niektóre źródła, np. serwis SEDS, jako NGC 3314B błędnie identyfikują znajdującą się nieopodal galaktykę typu E-S0 o numerze PGC 87327.

</doc>
<doc id="1526564" url="https://pl.wikipedia.org/wiki?curid=1526564" title="Jari Mäenpää">
Jari Mäenpää

Jari Mäenpää (ur. 23 grudnia 1977 w Finlandii) – fiński muzyk, wokalista, gitarzysta i autor piosenek.
Pierwszym zespołem, w jakim występował, był "Immemorial", który jednak nie odniósł sukcesu. Po opuszczeniu tej grupy, w roku 1996, dołączył do zespołu Ensiferum grającego viking i folk metal. Wintersun początkowo był tylko równoległym projektem, jednak w roku 2004 Jari opuścił "Ensiferum" z powodu konfliktu tras koncertowych. Niedługo potem rozpoczął nagrywanie pierwszego albumu Wintersun. Na tym albumie zagrał on także na gitarze basowej i instrumentach klawiszowych, gdyż nie skompletował wtedy jeszcze zespołu.
Jari Mäenpää występował też w zespole Arthemesia oraz gościnnie w zespole Cadacross.

</doc>
<doc id="1526566" url="https://pl.wikipedia.org/wiki?curid=1526566" title="Rambla de Catalunya">
Rambla de Catalunya

Rambla de Catalunya - jedna z głównych ulic Barcelony. Ulica przebiega z zachodniej na wschodnią część miasta przebiegając przez dzielnice Eixample. Na Rambla de Catalunya znajdują się sklepy oraz butiki wielu zagranicznych sklepów z ubraniami a także biżuterią. Wzdłuż ulicy zostały posadzone lipy oraz inne drzewa, które mają na celu poprawić względy estetyczne na ulicy. 
Rambla jest usytuowana blisko najważniejszych punktów miasta jakimi jest m.in. Plaça de Catalunya oraz historyczna dzielnica La Rambla.
Obiekty kulturalne na Rambla de Catalunya.
Teatr.
Na ulicy znajdował się teatr barceloński, jeden z najbardziej charakterystycznych obiektów Barcelony w przeszłości. Obecnie zburzony.

</doc>
<doc id="1526567" url="https://pl.wikipedia.org/wiki?curid=1526567" title="Ensdorf (Saara)">
Ensdorf (Saara)

Ensdorf – miejscowość i gmina w zachodnich Niemczech, w kraju związkowym Saara, w powiecie Saarlouis..
Geografia.
Gmina leży na prawym brzegu Saary.
Gmina ma powierzchnię 8,39 km², zamieszkuje ją 6605 osób (2010).
Bous położone jest ok. 17 km na północny zachód od Saarbrücken, ok. 182 km na południe od Kolonii i ok. 58 km na południowy wschód od Luksemburga.
Historia.
Ludzie na terenach dzisiejszej gminy osiedlili lub przemieszczali się już 2000-1000 lat p.n.e., udowodnione jest to odnalezieniem kamiennych toporków. Historycy przyjmują za datę założenia gminy 11 kwietnia 1179. Wynika to z listu papieża Aleksandra III. Poświadcza on, że na ziemiach klasztoru Wadgassen leżały "Allodium Boemundi" i "Enstorff". Pierwsza wzmianka o dzisiejszej nazwie pochodzi z XVII wieku.
Miejscowość rozrastała się dzięki dobremu rzemiosłu, żyznym glebom oraz położeniu nad Saarą, która zapewniała pożywienie i umożliwiała łatwy transport. Z końcem XVII wieku spadło znaczenie kościoła, rozwinęło się rolnictwo i rzemiosło. Rozpoczęto wydobycie węgla oraz produkcję stali, dało to zatrudnienie wielu osobom. W tym samym czasie tereny Saary znalazły się pod okupacją francuską.
Okręg Saary pozostawał jako część Francji do 1815, następnie znalazł się w Prusach. Gmina w krótkim czasie przekształciła się z typowo rolniczej do przemysłowo-handlowej.
Herb.
Herb gminy Ensdorf został nadany 22 listopada 1964. Składa się ze srebrnego symbolu rzeki i powyżej czerwonego pola. Na czerwonym polu umieszczono lilię, poniżej skrzyżowany złoty pyrlik i żelazo, z za których wystaje srebrna błyskawica.
Srebrna fala wskazuje na położenie gminy nad Saarą i funkcję rzeki. Środkowe umieszczenie symboli górniczych i ich złoty kolor podkreśla szczególne więzi gminy z tą gałęzią gospodarki. Lilia, symbol maryjny nawiązuje do historii Ensdorf. Gmina należała do 1518 do klasztoru Wadgassen, patronem tamtejszej świątyni była Maria. Lilia symbolizuje również więzi okolicznych terenów z Francją. Kolorystyka powiązana jest z kolorami na herbach władców Lotaryngii, gmina bowiem po 1518 znalazła się pod jej panowaniem.
Polityka.
Rada gminy.
Rada gminy składa się z 27 członków:
Współpraca.
Ensdorf posiada trzy miejscowości partnerskie:
Sport.
Najbardziej znanym miejscowym klubem jest klub piłki nożnej FC Ensdorf. W latach 70. i 80. XX wieku zespół występował w Oberliga Südwest. W sezonie 1973/1974 FC Ensdorf grało w Regionalliga Südwest (ówczesnej drugiej lidze), zajęło ostatnie miejsce.
Infrastruktura.
Komunikacja.
Ensdorf leży w gęsto zaludnionym terenie więc komunikacja jest bardzo dobrze rozwinięta. Przez gminę przebiega droga krajowa B51, na zachód, po drugiej stronie Saary zlokalizowano autostradę A620, aktualnie budowany jest zjazd "Ensdorf".
W miejscowości zlokalizowano jeden przystanek kolejowy – Ensdorf (Saar), leży on na linii "Saarstrecke" (Saarbrücken–Trewir).
Przemysł.
W miejscowości działała kopalnia węgla kamiennego Saar, zlikwidowana w 2012, zatrudniała ona około 4 000 pracowników i była jedną z największych kopalni w Niemczech. Rocznie wydobywanych było około 3,5 mln ton węgla. Od 2005 w związku wydobyciem występowały lekkie wstrząsy, które doprowadziły do licznych protestów mieszkańców. 23 lutego 2008 doszło do tąpnięcia, miało ono 4 stopnie w skali Richtera i w jego wyniku znacznie uszkodzono tereny wokół Saarwellingen. Wydobycie węgla zostało czasowo wstrzymane. Do 2012 wydobycie powinno zostać przeniesione do dwóch mniejszych złóż Grangeleisen i Wahlschied. Są to ostatnie pokłady węgla w Saarze.
Od 1961 w Ensdorf działa elektrownia Ensdorf, jej dwa bloki energetyczne generują 430 MW mocy.

</doc>
<doc id="1526568" url="https://pl.wikipedia.org/wiki?curid=1526568" title="Grupa gen. Władysława Junga">
Grupa gen. Władysława Junga



</doc>
<doc id="1526569" url="https://pl.wikipedia.org/wiki?curid=1526569" title="Litwa w Konkursie Piosenki Eurowizji dla Dzieci">
Litwa w Konkursie Piosenki Eurowizji dla Dzieci

Litwa w Konkursie Piosenki Eurowizji dla Dzieci brała udział cztery razy. Zadebiutowała w 2007 roku. 
Historia Litwy w Konkursie Piosenki Eurowizji dla Dzieci.
Pierwszym reprezentantem była Lina Jurevičiūtė z piosenką "Kai miestas snaudžia". Zajęła wtedy 13 miejsce ze 33 punktami. Jak na dziś jest to najgorszy rezultat Litwy. W 2008 roku na Cyprze w konkursie brała udział Eglė Jurgaitytė z piosenką "Laiminga Diena". Jest to najlepszy rezultat litewski gdyż zdobyła 3 miejsce ze 103 punktami. W 2009 roku Litwa zrezygnowała z powodu problemów finansowych nadawcy publicznego. W 2010 roku Bartos z piosenką "Oki Doki" zajął 6 miejsce ze 67 punktami. Rok później ten kraj reprezentowała Paulina Skrabyté zajmując 10. miejsce z 53 punktami. Na dalsze edycje Litwa wycofała się z udziału.
Uczestnictwo.
Legenda:
Historia głosowania (2003-2011).
Kraje, którym Litwa przyznała najwięcej punktów:
Kraje, od których Litwa otrzymała najwięcej punktów:

</doc>
<doc id="1526572" url="https://pl.wikipedia.org/wiki?curid=1526572" title="PulseAudio">
PulseAudio

PulseAudio (dawniej PolypAudio) – serwer dźwięku dostępny na wielu platformach, używany w dystrybucjach Linuksa. Działa również pod kontrolą Microsoft Windows, Mac OS X oraz systemów uniksopodobnych.
Został stworzony w 2004 roku pod nazwą PolypAudio, która w 2006 roku została zmieniona na PulseAudio.
Budowa i działanie.
PulseAudio jest serwerem dźwięku, procesem działającym w tle, który przyjmuje wejście audio z różnych źródeł (procesów lub urządzeń wejściowych) i przekierowującym na inne strumienie (karty dźwiękowe, zdalne serwery PulseAudio, inne procesy).
Jednym z celów PulseAudio jest przekierowywanie przez siebie wszystkich strumieni audio, w tym strumieni procesów, które żądają bezpośredniego dostępu do sprzętu, podobnie jak programy wykorzystujące OSS. W tym celu dostęp programów do PulseAudio zapewnia system powiązań z innymi systemami dźwiękowymi, np. aRts czy ESD.
W typowych przypadkach użytkownik ustawia ALSA do korzystania z wirtualnego urządzenia dostarczanego przez PulseAudio – wyjście ALSA jest kierowane do PulseAudio, które używa ALSA do wyjścia na kartę dźwiękową. PulseAudio zapewnia również natywne interfejsy dla programów, które chcą natywnie obsługiwać ten serwer dźwięku oraz zamienniki dla starych interfejsów, jak ESD w celu zachowania zgodności z nimi.
Dla programów wykorzystujących OSS zapewnia dostęp do wirtualnego urządzenia padsp, które zastępuje pliki urządzeń takie jak /dev/dsp, co pozwala zapewnić takim programom wyłączny dostęp do karty dźwiękowej, chociaż całe wyjście jest kierowane na PulseAudio.
Zastosowanie.
PulseAudio jest używane w nowych wersjach popularnych dystrybucji Linuksa, takich jak Fedora, Ubuntu, Mandriva, openSUSE i OpenWrt. Zwiększa się również wsparcie PulseAudio w interfejsie GNOME. Od wersji 4.5 Plasma Workspaces zostało zintegrowane z PulseAudio, głównie dzięki Colinowi Guthrie przez dodanie obsługi PulseAudio do Phonon i mikserowi dźwięku KMix oraz napisaniu nowego kreatora ustawień głośników w celu ułatwienia konfiguracji głośników wielokanałowych.
PulseAudio jest również używane na urządzeniach przenośnych z Linuksem, takich jak Nokia N900, Nokia N9 oraz Palm Pre.
Początki zastosowania.
Kiedy pierwsze dystrybucje Linuksa zaczęły używać PulseAudio, Lennart Poettering scharakteryzował PulseAudio jako „program psujący obsługę dźwięku. O Ubuntu wypowiedział się, że „nie wykonało właściwie swojej pracy” związanej z integracją PulseAudio z systemem, co dotyczyło zwłaszcza Ubuntu 8.04 "Hardy Heron". Problem ten został rozwiązany wraz z następnymi wydaniami. Jednakże w październiku 2009 Poettering stwierdził, że jeszcze go nie zadowala integracja PulseAudio z Ubuntu.
Niektóre programy, takie jak Adobe Flash Plugin dla Linuksa mogły zawiesić PulseAudio. Nowsze wersje już nie zawierają komponentów wywołujących konflikty i są zgodne z PulseAudio.

</doc>
<doc id="1526573" url="https://pl.wikipedia.org/wiki?curid=1526573" title="Okunie (jezioro)">
Okunie (jezioro)

Okunie – jezioro na Pojezierzu Wałeckim, położone w granicach miasta Trzcianka, w woj. wielkopolskim. Jego powierzchnia wynosi 9,77 ha, a średnia głębokość to 3,0 m. Maksymalna głębokość 6,3 m, a rzędna zwierciadła wody 77,0 m n.p.m..
Zbiornik o owalnym kształcie, słabo rozwiniętym dnie i linii brzegowej. Dno mulisto-skaliste, woda barwy lekko żółtej, o słabej przezroczystości. Występuje: rdest pływający, wywłócznik kłosowy oraz rogatek sztywny. Do najliczniej reprezentowanych gatunków należą: leszcz, lin oraz płoć, okoń i karaś.

</doc>
<doc id="1526574" url="https://pl.wikipedia.org/wiki?curid=1526574" title="LIO 1936">
LIO 1936



</doc>
<doc id="1526575" url="https://pl.wikipedia.org/wiki?curid=1526575" title="LIO 1948">
LIO 1948



</doc>
<doc id="1526576" url="https://pl.wikipedia.org/wiki?curid=1526576" title="Johannes Coleman">
Johannes Coleman

Johannes Lodewyk Mayer "Johnny" Coleman (ur. 5 czerwca 1910 w Oudtshoorn, zm. 13 stycznia 1997 w Johannesburgu) – południowoafrykański lekkoatleta, maratończyk.
Dwukrotnie startował w igrzyskach olimpijskich – Berlin 1936 (6. miejsce) i Londyn 1948 (4. lokata). Podczas Igrzysk Imperium Brytyjskiego w 1938 wywalczył złoty medal w biegu maratońskim, który ukończyło tylko dziewięciu zawodników. Na tych samych zawodach został zdyskwalifikowany w biegu na 6 mil.
11 kwietnia 1936 w Port Elizabeth ustanowił rekord kraju w maratonie (2:31:57,4) (wówczas także rekord Afryki).

</doc>
<doc id="1526578" url="https://pl.wikipedia.org/wiki?curid=1526578" title="Bad Lauterberg im Harz">
Bad Lauterberg im Harz

Bad Lauterberg im Harz − miasto uzdrowiskowe w Niemczech, w kraju związkowym Dolna Saksonia, w powiecie Getynga. Do 31 października 2016 należało do powiatu Osterode am Harz.
Geografia.
Bad Lauterberg im Harz położone jest w masywie gór Harzu, ok. 20 km na południowy wschód od miasta Osterode am Harz, na trasie drogi krajowej B27.

</doc>
<doc id="1526581" url="https://pl.wikipedia.org/wiki?curid=1526581" title="Grigorij Żatkowicz">
Grigorij Żatkowicz

Grigorij Żatkowicz (rusiński: Ґріґорій Жатковіч, słow. "Grigorij Žatkovič"; ur. 2 grudnia 1886. zm. 26 marca 1967 w Pittsburghu) – adwokat, polityk rusiński, przewodniczący Rady Narodowej Amerykańskich Rusinów.
W wieku 5 lat wyjechał z rodzicami do USA. W 1910 obronił doktorat z prawa na University of Pennsylvania w Filadelfii, po studiach rozpoczął pracę w General Motors. W 1918 zorganizował Radę Narodową Amerykańskich Rusinów, i został jej przewodniczącym. W tym czasie działał również w Demokratycznej Unii Środkowoeuropejskiej w Filadelfii.
W latach 1920–1921 był pierwszym gubernatorem Rusi Zakarpackiej, zrzekł się stanowiska protestując przeciwko odwlekaniu przyznania autonomii przez rząd czeski. Po Ii wojnie światowej współpracował z emigracją czechosłowacką. Był przeciwnikiem aneksji Rusi Podkarpackiej przez ZSRR.
Zmarł na emigracji w USA.

</doc>
<doc id="1526583" url="https://pl.wikipedia.org/wiki?curid=1526583" title="Malta w Konkursie Piosenki Eurowizji dla Dzieci">
Malta w Konkursie Piosenki Eurowizji dla Dzieci

Malta w Konkursie Piosenki Eurowizji dla Dzieci brała udział 19 razy.
Malta dwukrotnie wygrała finał konkursu w 2013 roku, kiedy Maltę reprezentowała Gaia Cauchi z utworem „The Start” oraz w 2015 roku po raz drugi dzięki Destiny Chukunyere z piosenką „Not My Soul”
Uczestnictwo.
Malta uczestnicy w Konkursie Piosenki Eurowizji dla Dzieci z przerwami od 2003 roku. Poniższa tabela uwzględnia nazwiska wszystkich maltańskich reprezentantów, tytuły konkursowych piosenek oraz wyniki w poszczególnych latach.
Legenda:
Historia głosowania w finale (2003–2022).
Poniższe tabele pokazują, którym krajom Malta przyznaje w finale najwięcej punktów oraz od których państw maltańscy reprezentanci otrzymują najwyższe noty.
Kraje, którym Malta "przyznała" najwięcej punktów:
Kraje, od których Malta "otrzymała" najwięcej punktów:
Legenda:

</doc>
<doc id="1526584" url="https://pl.wikipedia.org/wiki?curid=1526584" title="Rkhunter">
Rkhunter

Rkhunter (RootKit Hunter) – przeznaczony dla systemu Linux program skanujący komputer w poszukiwaniu rootkitów i innych zagrażających bezpieczeństwu systemu operacyjnego rzeczy (nieuaktualniane oprogramowanie, włączona możliwość zdalnego logowania się na roota oraz tym podobne).
Obsługa.
W celu przeskanowania systemu należy z uprawnieniami roota wykonać polecenie:
rkhunter -c lub rkhunter --checkall
Aby sprawdzenie zabezpieczeń komputera było wiarygodniejsze zaleca się wykonanie uprzednio aktualizacji bazy danych programu. W tym celu należy uruchomić rkhunter z argumentem --update. Należy pamiętać, że w związku ze zgłoszonym błędem funkcja aktualizacji zwróci nam błąd. Możemy przywrócić aktualizację ręcznie edytując plik konfiguracyjny rkhunter z poziomu roota. Należy zmienić opcje przytoczone na stronie zgłoszonego bugu na domyślne.

</doc>
<doc id="1526586" url="https://pl.wikipedia.org/wiki?curid=1526586" title="Igrzyska Imperium Brytyjskiego i Wspólnoty Brytyjskiej">
Igrzyska Imperium Brytyjskiego i Wspólnoty Brytyjskiej



</doc>
<doc id="1526588" url="https://pl.wikipedia.org/wiki?curid=1526588" title="John Morbey">
John Morbey

John Morbey (ur. 9 sierpnia 1939) – brytyjski lekkoatleta pochodzący z Bermudów, a reprezentujący, specjalizujący się w skoku w dal.
Złoty medalista Igrzysk Imperium Brytyjskiego i Wspólnoty Brytyjskiej w 1966 roku. Jedenasty zawodnik konkursu skoku w dal podczas Igrzysk Olimpijskich w Tokio w 1964.

</doc>
<doc id="1526591" url="https://pl.wikipedia.org/wiki?curid=1526591" title="Bad Sachsa">
Bad Sachsa

Bad Sachsa – miasto uzdrowiskowe w Niemczech, w kraju związkowym Dolna Saksonia, w powiecie Getynga. Do 31 października 2016 należało do powiatu Osterode am Harz.
Geografia.
Bad Sachsa położona jest u podnóży gór Harzu, ok. 25 km na południowy wschód od miasta Osterode am Harz.
Dzielnice miasta:
Współpraca.
Miejscowości partnerskie to:,

</doc>
<doc id="1526592" url="https://pl.wikipedia.org/wiki?curid=1526592" title="Bułgaria w Konkursie Piosenki Eurowizji dla Dzieci">
Bułgaria w Konkursie Piosenki Eurowizji dla Dzieci

Bułgaria zadebiutowała w Konkursie Piosenki Eurowizji dla Dzieci w 2007 roku. Od czasu debiutu konkursem w kraju zajmuje się Byłgarska nacionałna telewizija (BNT).
Najwyższym wynikiem kraju jest drugie miejsce, które w 2014 zajęli Krisija, Hasan i Ibrahim z utworem „Planet of Children”.
Historia Bułgarii w Konkursie Piosenki Eurowizji dla Dzieci.
Konkurs Piosenki Eurowizji dla Dzieci 2007.
Bułgaria po raz pierwszy wysłała reprezentanta na 5. Konkurs Piosenki Eurowizji dla Dzieci, z ramienia telewizji startował siedmioosobowy girlsband Bon-Bon. Wokalistki zaprezentowały się jako ósme w kolejności startowej, a ich piosenka „Bonbolandija” zdobyła w sumie 86 punktów, co przełożyło się na siódme miejsce. 
Konkurs Piosenki Eurowizji dla Dzieci 2008.
Reprezentantką kraju w finale 6. Konkursu Piosenki Eurowizji dla Dzieci została 14-letnia wówczas Krystijana Krystewa, której na scenie towarzyszył pięcioosobowy zespół. Kraj ponownie zaprezentował się jako ósmy. Piosenka „Jedna mieczta” (bułg. „Една мечта”) nie odniosła sukcesu, plasując się na ostatnim, 15. miejscu. Po porażce poniesionej w konkursie telewizja przez kolejne dwa lata nie wysyłała reprezentanta na konkurs.
Konkurs Piosenki Eurowizji dla Dzieci 2011.
W 2011 kraj wyraził chęć ponownego udziału w konkursie. Krajowe preselekcje do konkursu odbyły się 2 października. Krajowy finał wygrał, urodzony w 2000, Iwan Iwanow z piosenką „Superhero”. Zaprezentował się podczas konkursu jako piąty w kolejności, łącznie zdobył 60 punktów, co przyniosło ósme miejsce w klasyfikacji końcowej. Bułgaria przez kolejne dwa lata nie wysyłała reprezentanta na konkurs.
Konkurs Piosenki Eurowizji dla Dzieci 2014.
W 2014 bułgarska telewizja powróciła do rywalizacji, wysyłając reprezentanta na 12. Konkurs Piosenki Eurowizji dla Dzieci. W finale wystąpiła 10-letnia Krisia, której towarzyszącyli jej 11-letni bracia: Hasan i Ibrahim. Utwór „Planet of Children” uplasował się na drugim miejscu z 147 punktami, w tym najwyższymi notami (12 pkt) z Chorwacji, Cypru, Serbii i Holandii. Reprezentanci uzyskali tym samym najlepszy wynik w historii udziału Bułgarii w konkursie.
Konkurs Piosenki Eurowizji dla Dzieci 2015.
Po sukcesie odniesionym w 2014 krajowy nadawca zgodził się na zorganizowanie 13. Konkursu Piosenki Eurowizji dla Dzieci w stolicy Bułgarii, Sofii. Reprezentantką kraju została Gabriela Jordanowa z utworem „Colour of Hope”zajmując 9 miejsce z dorobkiem 62 punktów.
Konkurs Piosenki Eurowizji dla Dzieci 2016.
21 stycznia 2016 bułgarski nadawca potwierdził udział w 14. Konkursie Piosenki Eurowizji dla Dzieci, ponadto ujawnił szczegóły wyboru reprezentanta. Datę krajowych preselekcji wyznaczono na 11 czerwca 2016. Zwycięzcą została wtedy 10-letnia Lidia Ganeva, która zdobyła 34,75% głosów widzów. Reprezentowała Bułgarię z utworem „Magical Day” („Walszeben dien”), zajęła dziewiąte miejsce w finale.
Konkurs Piosenki Eurowizji dla Dzieci 2021.
W 2021 roku początkowo bułgarski nadawca wykluczył swój udział w 19. Konkursie Piosenki Eurowizji dla dzieci. Ostatecznie kraj pojawił się na liście uczestników opublikowanych 2 września przez EBU. 8 listopada ogłoszono, że kraj reprezentować będą Denislawa i Martin z piosenką „Voice of Love”. Zajęli szesnaste miejsce z 77 punktami, w tym 38 punktów od widzów (18. miejsce) i 39 punktów od jury (13. miejsce).
Konkurs Piosenki Eurowizji dla Dzieci 2022–2023: Brak udziału.
8 lutego 2022 roku bułgarski nadawca za pośrednictwem Twittera potwierdził swój udział w 20. Konkursie Piosenki Eurowizji dla dzieci. Ostatecznie Bułgaria nie znalazła się na liście uczestników opublikowanych przez EBU 26 września 2022 roku.
13 grudnia 2022 bułgarski nadawca BNT poinformował, że nie ma w planach powrotu do udziału w konkursie w 2023.
Uczestnictwo.
Bułgaria uczestniczyła w Konkursie Piosenki Eurowizji dla Dzieci z przerwami od 2007 do 2021 roku. Poniższa tabela uwzględnia nazwiska wszystkich bułgarskich reprezentantów, tytuły konkursowych piosenek oraz wyniki w poszczególnych latach.
Legenda:
Historia głosowania w finale (2007–2021).
Poniższe tabele pokazują, którym krajom Bułgaria przyznaje w finale najwięcej punktów oraz od których państw bułgarscy reprezentanci otrzymują najwyższe noty.
Kraje, którym Bułgaria "przyznała" najwięcej punktów
Kraje, od których Bułgaria "otrzymała" najwięcej punktów
Legenda:
Komentatorzy i sekretarze.
Spis poniżej przedstawia wszystkich bułgarskich komentatorów konkursu oraz krajowych sekretarzy podających punkty w finale.

</doc>
<doc id="1526597" url="https://pl.wikipedia.org/wiki?curid=1526597" title="Jillian Fletcher">
Jillian Fletcher

Jillian Fletcher, znana jako "Jillian Hall" (ur. 6 października 1980 w Ashland) – amerykańska wrestlerka występująca w WWE. Zadebiutowała w 1998 pod pseudonimem "Macaela Mercede". Obecnie pracuje w rosterze WWE RAW. 
W latach 2003–2004 występowała w federacji OVW. 28 lipca 2005 wstąpiła do WWE SmackDown!. 12 października 2009 na gali Raw zdobyła pas WWE Divas Championship (mistrzynią była przez 4. minuty i 31. sekund).
Osiągnięcia.
Blue Water Championship Wrestling
Canadian International Wrestling
GLORY Wrestling
Hoosier Pro Wrestling
Mid–States Championship Wrestling
Professional Girl Wrestling Association
Southern States Wrestling
Superstar Wrestling Federation
Women's Wrestling Alliance

</doc>
<doc id="1526600" url="https://pl.wikipedia.org/wiki?curid=1526600" title="Anton Norris">
Anton Norris

Erskine Anton Norris (ur. 7 stycznia 1940 w Saint Philip) – barbadoski lekkoatleta specjalizujący się w skoku wzwyż.
Był uczestnikiem igrzysk Imperium Brytyjskiego i Wspólnoty Brytyjskiej rozgrywanych w 1962 oraz 1966 roku – na tych imprezach wywalczył brązowe medale. Jest też zdobywcą dwóch srebrnych medali igrzysk Ameryki Środkowej i Karaibów, tytuły te otrzymał na igrzyskach w 1962 i 1966 roku. W 1963 roku został brązowym medalistą igrzysk panamerykańskich.
Poza lekkoatletyką uprawiał także dyscyplinę krykietu.

</doc>
<doc id="1526601" url="https://pl.wikipedia.org/wiki?curid=1526601" title="Ant Banks">
Ant Banks

Anthony Banks, znany również pod pseudonimem Ant Banks (ur. 4 marca 1969). Jest raperem i producentem muzycznym z Oakland w Kalifornii.

</doc>
<doc id="1526603" url="https://pl.wikipedia.org/wiki?curid=1526603" title="2008 NBA Draft">
2008 NBA Draft

2008 NBA Draft – draft NBA w 2008 roku odbył się 26 czerwca w hali Madison Square Garden. Draft był emitowany przez amerykańską telewizję ESPN.

</doc>
<doc id="1526604" url="https://pl.wikipedia.org/wiki?curid=1526604" title="Jim Croce">
Jim Croce

Jim Croce, właśc. James Joseph Croce (ur. 10 stycznia 1943 w Filadelfii, zm. 20 września 1973 w Natchitoches) – amerykański piosenkarz i kompozytor.
Zasłynął głównie z nastrojowych ballad. Zginął w katastrofie lotniczej w wieku 30 lat, będąc u szczytu swojej kariery, w dzień po ukończeniu swojego najnowszego albumu "I Got a Name". Największe jego przeboje to: "Time in a Bottle" (1973) i "Bad, Bad Leroy Brown" (1973).

</doc>
<doc id="1526606" url="https://pl.wikipedia.org/wiki?curid=1526606" title="Bezogoniec">
Bezogoniec

Bezogoniec ("Megaerops") – rodzaj ssaka z podrodziny Cynopterinae w obrębie rodziny rudawkowatych (Pteropodidae).
Zasięg występowania.
Rodzaj obejmuje gatunki występujące w południowej i południowo-wschodniej Azji.
Morfologia.
Długość ciała 45,9–90 mm, długość ucha 8,9–19 mm, długość tylnej stopy 8,9–14 mm, długość przedramienia 46–63 mm; masa ciała 16–28 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1526607" url="https://pl.wikipedia.org/wiki?curid=1526607" title="Ukraina w Konkursie Piosenki Eurowizji dla Dzieci">
Ukraina w Konkursie Piosenki Eurowizji dla Dzieci

Ukraina uczestniczy w Konkursie Piosenki Eurowizji dla Dzieci od 2006 roku. Konkursem w kraju w latach 2006–2015 zajmowała się Narodowa Telekompania Ukrainy (NTU), która w 2015 roku zjednoczyła się z ukraińskim radiem tworząc Narodową Publiczną Teleradiokompanię Ukrainy (NSTU), która zajmuje się uczestnictwem kraju od 2016 roku.
Od czasu debiutu Ukraina co roku ma swojego reprezentanta w konkursie. Najwyższym wynikiem kraju jest pierwsze miejsce, które w 2012 roku zajęła Anastasija Petryk z utworem „Nebo”.
Historia Ukrainy w Konkursie Piosenki Eurowizji dla Dzieci.
Konkurs Piosenki Eurowizji dla Dzieci 2006.
Ukraiński nadawca zdecydował się na debiut w konkursie w 2006 roku. Stacja wybrała swojego reprezentanta za pomocą formatu krajowych eliminacji. W lipcu opublikowała regulamin udziału w selekcjach, do których zgłaszać się mogli wykonawcy w wieku od ośmiu do piętnastu lat, niemający wcześniej żadnego profesjonalnego doświadczenia estradowego. Zgłoszenia trwały do 6 sierpnia, a spośród wszystkich zgłoszeń komisja jurorska wybrała dwudziestu uczestników, którzy wzięli udział w przesłuchaniach na żywo organizowanych w Kijowie. Po tym etapie do stawki finałowej eliminacji zostało dopuszczonych dziesięciu szczęśliwców, którzy wystąpili podczas koncertu finałowego organizowanego 23 września. Uczestnikami zostali: Julia Szpakiewicz, Alina Popowa, Olha Bohatyrenko, Katerina Paszczenko, Nazar Slusarczuk, Maria Stepanenko, Wiktoria Petryk, Maria Jaremenko, Julija Gawrylenko i Ilona Hałycka. W finale największą liczbę 5 602 głosów (tj. 4 713 wysłanych telefonicznie i 889 wysłanych SMS-owo) zdobył 14-letni wówczas Nazar Slusarczuk, jedyny chłopak biorący udział w finale, z utworem „Chłopczyk rok ’n’ roll”, dzięki czemu został wybrany reprezentantem kraju w 4. Konkursie Piosenki Eurowizji dla Dzieci organizowanym w Bukareszcie.
Pod koniec listopada piosenkarz rozpoczął próby do występu w finale Konkursu Piosenki Eurowizji dla Dzieci. 2 grudnia wystąpił jako piąty w kolejności w finale widowiska i zajął ostatecznie dziewiąte miejsce z 58 punktami na koncie. Podczas występu na scenie piosenkarzowi towarzyszyła grupa baletowa „Wostorg” z Pawłogradu. Reprezentant wystąpił w stroju projektu Ainy Gase, będącej stylistką m.in. ukraińskiej polityk Julii Tymoszenko.
Konkurs Piosenki Eurowizji dla Dzieci 2007.
W 2007 roku ukraińska stacja potwierdziła udział w 5. Konkursie Piosenki Eurowizji dla Dzieci. Podobnie jak w poprzednim roku, przedstawiciel stacji został wybrany poprzez format krajowych eliminacji. Zgłoszenia do udziału w selekcjach trwały do 15 maja, zaś w dniach 17-19 maja wszystkie 68 zgłoszonych piosenek zostało odsłuchanych przez komisję jurorską. Jurorzy wyselekcjonowali później trzydzieści propozycji zakwalifikowanych do zorganizowanego 26 maja koncertu półfinałowego, w którym awans do finału otrzymało dwunastu wykonawców. Finalistami zostali: Alina Grosu, Marietta, Nazariy Schegelskiy, Ilona Hałycka, Walerija Dmitrienko, Wiktoria Petryk, Dmitrij Borodin, Władisław Belik, Władisław Karaszczuk, Jarina Szust, Kristina Barabulia oraz zespół Fresh Time. We wrześniu finaliści odbyli wzięli udział w specjalnych warsztatach wokalnych, podczas których przygotowywali się do występu w finale selekcji.
15 września odbył się specjalny koncert, podczas którego każdy z uczestników zaśpiewał po dwie swoje ulubione piosenki. Tydzień później zorganizowany został koncert finałowy eliminacji, który wygrała 12-letnia wówczas Ilona Hałycka z utworem „Urok hłamuru”. Piosenka otrzymała łącznie 8 454 głosów telewidzów (tj. 8 117 głosów oddanych telefonicznie i 337 SMS-owo). Wynik wywołał wiele kontrowersji w kraju, głównie z powodu przegranej Aliny Grosu, głównej faworytki konkursu.
Ilona Hałycka wystąpiła jako dwunasta w kolejności w finale widowiska, który odbył się 8 grudnia w Rotterdamie, i zajęła ostatecznie dziewiąte miejsce z 56 punktami na koncie, w tym m.in. z notami 10 punktów od Gruzji i Białorusi.
Konkurs Piosenki Eurowizji dla Dzieci 2008.
W 2008 roku krajowy nadawca potwierdził udział w 6. Konkursie Piosenki Eurowizji dla Dzieci, zaś swojego reprezentanta wybrał za pomocą formatu krajowych eliminacji. Zgłoszenia do udziału w selekcjach trwały od 20 kwietnia do 1 sierpnia, zaś w dniach 15-16 sierpnia wszystkie 84 zgłoszone piosenki zostały przesłuchane przez komisję jurorską. Do finału eliminacji zostało dopuszczonych dwanaście propozycji, które wykonali: KapriZ, Renata Sztifel, Iwan Danilow, Marietta Iwanowa, Julija Bojko, Andronik Aleksanian, Elizawieta Malajewa, Złata, Ukraine Boys, Jurij Krawczenko i Wiktoria Petryk. 21 sierpnia odbył się finał krajowych selekcji, które wygrała Wiktoria Petryk z utworem „Matrosy”, za który otrzymała łącznie 7 700 głosów telewidzów, dzięki czemu została wybrana na reprezentantkę Ukrainy w 6. Konkursie Piosenki Eurowizji dla Dzieci organizowanym w Lemesos.
22 listopada 2008 roku wystąpiła jako dwunasta w kolejności w finale Konkursu Piosenki Eurowizji dla Dzieci i zajęła ostatecznie drugie miejsce po zdobyciu łącznie 138 punktów, w tym m.in. maksymalnych 12 punktów z Gruzji, Malty i Rumunii. Do zwycięstwa reprezentantce Ukrainy zabrakło dwudziestu punktów. Podczas występu Petryk wystąpiła w kreacji autorstwa Diany Dorożkiny, zaś na scenie towarzyszył jej zespół taneczny „Wostorg” w choreografii Eleny Titowej.
Konkurs Piosenki Eurowizji dla Dzieci 2009.
Na początku czerwca 2009 roku ogłoszono, że stacja NTU została organizatorem 7. Konkursu Piosenki Eurowizji dla Dzieci, a impreza odbędzie się w Kijowie.
W marcu stacja NTU opublikowała regulamin krajowych selekcji eurowizyjnych, podczas których wybrany miał zostać reprezentant kraju w konkursie. Zgłoszenia trwały od 9 lutego do 1 maja. W dniach 12-13 maja wszystkie 70 zgłoszonych propozycji zostało odsłuchanych przez komisję jurorską (w składzie: Roman Niedzielski, Michaiło Czemberzki, Natalia Efimenko, Wiktor Knysz, Ołeksander Złotnik, Marina Modina i Nadia Atonasowa), która dopuściła do kolejnego etapu trzydziestu dwóch kandydatów. Dzień później odbył się półfinał konkursu, z którego piętnastu uczestników otrzymało awans do finału. Ostatecznie w stawce finałowej znaleźli się: Władisław Karaszczuk, Andranik Aleksanian, Dmitro Borodyn, Katerina Kuritsina, Daniela Jakobczuk, Liza Malajewa, KapriZ, Marina Łozińska, Nguen Li, Ołeksander Czernienko, Walentina Daniliuk, Katerina Panczenko, Anna Kudriaszowa, Walerija i Anastasija Groszki oraz Karina Mazuryk. Od 6 do 14 czerwca wykonawcy wyjechali na specjalny obóz muzyczny do Międzynarodowego Centrum dla Dzieci „Artek”, gdzie przygotowywali się do występu finałowego. Podobnie jak w poprzednich latach, przygotowania do koncertu finałowe były transmitowane przez NTU. 31 maja odbył się koncert z udziałem uczestników, podczas którego każdy z kandydatów zaśpiewał kilka utworów ze swojego repertuaru.
7 czerwca odbył się finał selekcji, który poprowadzili Timur Miroszniczenko i Mariette, trzykrotna uczestniczka krajowych selekcji do konkursu, które ostatecznie wygrał 11-letni wówczas Andranik Aleksanian z piosenką „Try topoli, try surmy”, za którą zdobył największą liczbę głosów od komisji jurorskiej (w składzie: Wasil Ilaszczuk, Jurij Pawłenko, Wasil Wowkun, Michaiło Czemberzi, Ołeksander Złotnik, Boris Nowożiłow, Marina Modina i Wasil Łazarowicz) oraz telewidzów (2. miejsce).
21 listopada Aleksanian wystąpił jako dziesiąty w finale Konkursu Piosenki Eurowizji dla Dzieci i zajął ostatecznie piąte miejsce z 89 punktami na koncie, w tym m.in. z maksymalną notą 12 punktów od Armenii oraz notami 10 punktów od Białorusi, Gruzji i Rumunii.
Konkurs Piosenki Eurowizji dla Dzieci 2010.
W 2010 roku stacja NTU potwierdziła udział w 8. Konkursie Piosenki Eurowizji dla Dzieci. W lutym opublikowała regulamin krajowych selekcji. Zgłoszenia do udziału w eliminacjach trwały do 12 kwietnia. W dniach 23-24 kwietnia wszystkie 79 zgłoszonych propozycji zostało odsłuchanych przez komisję jurorską (w składzie: Natalia Efimenko, Dmitrij Kadnaj, Irina Żurawska, Dmitrij Koliadenko, Alla Michaj, Wład Bagińskij i Walid Arfusz), a trzydzieści z nich zostało dopuszczonych do dalszego etapu selekcji (jego transmisja odbyła się 24 lipca na kanale NTU). Dzień później, tj. 25 kwietnia, odbył się półfinał eliminacji, z którego do finału awansowało czternastu wykonawców (transmisja koncertu odbyła się 25 lipca). Finalistami zostali: Roman Bednarski, duet Diadia Sława i Inna Riczi, Wiktora Litwinczuk, Tatiana Markowska, Alicja Kałasznikowa, Li, Walentine Daniliuk, Daniela Jakobczuk, Anna Prijmak, Julia Gurska, Hrystyna Tkaczuk, Dmitro Borodin, Nikita Iszczenko i Jurij Krawczenko. 28 maja uczestnicy wyjechali na obóz muzyczny do Międzynarodowego Centrum dla Dzieci „Artek”, gdzie przygotowywali się do występu finałowego.
31 lipca odbył się finał selekcji, który poprowadzili Timur Miroszniczenko i Elizabeth Arfusz, która zasiadła za panelem jurorskim razem z Władem Bagińskim, Michaiłem Popławskim, Eleną Poddubnają, Natalią Efimenko, Aloszą i Kamalią. Koncert finałowy wygrała 15-letnia wówczas Julia Gurska z utworem „Mij litak”, dzięki czemu została reprezentantką Ukrainy w 8. Konkursie Piosenki Eurowizji dla Dzieci organizowanym w Mińsku.
20 listopada reprezentantka Ukrainy wystąpiła jako piąta w kolejności i zajęła ostatnie, czternaste miejsce po zdobyciu 28 punktów.
Konkurs Piosenki Eurowizji dla Dzieci 2011.
W 2011 roku stacja NTU potwierdziła udział w 9. Konkursie Piosenki Eurowizji dla Dzieci. Proces nadsyłania zgłoszeń do nadawcy rtwał do 31 maja. Od 4 maja do 15 czerwca trwały regionalne przesłuchania do konkursu eliminacyjnego, a trzydziestu wybranych uczestników wzięło udział w kolejnym etapie selekcji, który odbył się 18 czerwca. W skład jurorski weszli: Roman Iwanicki, Oksana Melnik, Matias, Taras Gurik, Anna Krisiuk i Irina Slepuszowa. Do finału zakwalifikowanych zostało dwudziestu kandydatów, którymi zostali: Marija-Nikoletta Petriuk, Anastasija Szewczenko, Milaski, Mariana Szerbak, Kristina „Kristall” Koczegarowa, Karina Mazurik, Anastasija Kalinowa, Mikoła Zadarej, Nguyen Li, Tamara Logwinowa, Oliona Nasienkowa, Wiktorija Kobzar, Hristina Dutczak, Anton Michaiłiuk, Diana Miroszniczenko, Amanda Koenig, Marta Kwoczak, Olga Kowalska, Fleszki oraz duet Diadia Sława i Inna Riczi. Wykonawcy wyjechali na obóz muzyczny do Międzynarodowego Centrum dla Dzieci „Artek”, gdzie przygotowywali się do występu finałowego.
W dniach 23-24 lipca odbyły się dwa etapy eliminacyjne, zaś finał odbył się 31 lipca. Koncert wygrała Kristall z piosenką „Evropa”, dzięki czemu została wybrana na reprezentantkę Ukrainy w 9. Konkursie Piosenki Eurowizji dla Dzieci organizowanym w Erywaniu.
3 grudnia piosenkarka wystąpiła jako siódma w kolejności w finale widowiska i zajęła ostatecznie jedenaste miejsce z 42 punktami na koncie, w tym m.in. z maksymalną notą 12 punktów przyznawaną automatycznie przez Australię.
Konkurs Piosenki Eurowizji dla Dzieci 2012.
W 2012 roku stacja NTU potwierdziła udział w 10. Konkursie Piosenki Eurowizji dla Dzieci. Zgłoszenia do udziału w krajowych eliminacjach trwały do 31 maja. Od 1 do 5 czerwca komisja jurorska (w składzie: Wład Bagiński, Tatiana Piskariowa, Szanis i Marina Podgórna) odsłuchała wszystkich zgłoszonych propozycji i wyłoniła trzydziestu uczestników dopuszczonych do kolejnej rundy selekcji. 6 czerwca odbył się wewnętrzny półfinał eliminacji, podczas którego wybrano dwudziestu jeden finalistów. W rundzie finałowej znaleźli się: Sofija Tarasowa, duet Radiosimia (Sofija Jaremowa i Robert Debnatk), Tetiana Gulik, Anastasija Petryk, KapriZ-Juniors, Polina Andriejewa, Wiktorija Kobzar, Anastasija Baranowska, Akwa-Brand, Nikita Kiosse, Irina Ebralidze, Elena Gernega, Anna Prijmak, Anna Kartaszowa, ExSportize, Tetiana Szewczuk, Inna Priczepij, Sołomija Katerinczuk, Tetiana Miza, Tetiana Marczuk, Elena Gregori i Irina Czukanowa. 20 czerwca uczestnicy wyjechali na obóz muzyczny do Międzynarodowego Centrum dla Dzieci „Artek”, gdzie przygotowywali się do występu finałowego.
8 lipca został zorganizowany finał selekcji. Największą liczbę głosów otrzymała 10-letnia wówczas Anastasija Petryk z utworem „Nebo”, dzięki czemu została wybrana na reprezentantkę Ukrainy w 10. Konkursie Piosenki Eurowizji dla Dzieci organizowanym w Amsterdamie. 1 grudnia wystąpiła jako dziewiąta w kolejności w finale widowiska i zajęła ostatecznie pierwsze miejsce, zdobywając łącznie 138 punktów, w tym m.in. maksymalne noty 12 punktów od ośmiu z jedenastu krajów przyznających jej punkty, tj. od Armenii, Białorusi, Belgii, Izraela, Mołdawii, Rosji, Szwecji i Holandii. Piosenkarka uzyskała ponad 87% wszystkich możliwych do zdobycia punktów, ustanawiając tym samym nowy rekord w tej kategorii.
Konkurs Piosenki Eurowizji dla Dzieci 2013.
W 2013 roku nadawca NTU potwierdził, że został gospodarzem 11. Konkursu Piosenki Eurowizji dla Dzieci, który zorganizuje w Kijowie. W kwietniu stacja opublikowała regulamin krajowych eliminacji eurowizyjnych, w ramach których wyłaniany był reprezentant kraju w widowisku. Proces nadsyłania zgłoszeń trwał od 2 kwietnia do 31 maja. 8 czerwca komisja jurorska (w składzie Wład Bagiński, Wiktorija Romanowa, Michaił Niekrasow, Ałła Popowa i Oliona Mozhowa) odsłuchała wszystkich nadesłanych propozycji i wyłoniła dwudziestu uczestników, którymi zostali: Kirill Sokołow, Andriej Bojko, Anna Wagabowa, Walerija Simulik, Dmitrij Ludannij, Inessa Gricajenko, Hristina Tkaczuk, Erik Saharian, duet Radiosimia, Sofia Kuczenko z Charkowa, Sofia Kuczenko z Kijowa, Alim Chakimow, Jana Guruliowa, KapriZ-Juniors, Bon Appetite, Co.Mix, Walerij, Adelina Logwinenko i Iwanna Orliuk oraz Polina Andrejewa i Sofia Tarasowa, które wygrały finał projektu "Akademia Muzyczna Dziecięcej Eurowizji". Finaliści wzięli udział w obozie muzycznym w Międzynarodowym Centrum dla Dzieci „Artek”, gdzie od 15 lipca przygotowywali się do występu finałowego.
1 sierpnia odbył się finał selekcji, które wygrała Sofija Tarasowa z piosenką „We Are One” po zdobyciu łącznie 31 punktów w głosowaniu telewidzów i jurorów. 30 listopada wystąpiła jako szósta w kolejności w finale Konkursu Piosenki Eurowizji dla Dzieci i zajęła ostatecznie drugie miejsce po zdobyciu łącznie 121 punktów, w tym m.in. maksymalnych not 12 punktów od Białorusi, Malty i San Marino.
Konkurs Piosenki Eurowizji dla Dzieci 2014.
Ukraina kolejny raz potwierdziła udział w widowisku, reprezentantem został zespół Sympho-Nick.Wystąpiły na Malcie z numerem 8 i zajęły 6 miejsce z dobytkiem 74 punktów.
Konkurs Piosenki Eurowizji dla Dzieci 2015.
Konkurs odbył się w Bułgarii, gdzie Ukrainę reprezentowała Anna Trinczer z utworem "Poczni z siebie". Zajęła 11 miejsce i zdobyła 38 punktów.
Konkurs Piosenki Eurowizji dla Dzieci 2016.
Po zwycięstwie Jamali w finale Konkursu Piosenki Eurowizji 2016 krajowy nadawca NTU potwierdził udział w Eurowizji dla Dzieci. Ponadto zapowiedział organizacje eliminacji, które odbyły się we wrześniu 2016. 10 września odbył się finał selekcji, które wygrała Sofia Rol z piosenką „Planet Craves for Love” po zdobyciu łącznie 23 punktów w głosowaniu telewidzów i jurorów.
30 listopada wystąpiła jako dziesiąta w kolejności w finale i zajęła 14. miejsce po zdobyciu łącznie 30 punktów.
Konkurs Piosenki Eurowizji dla Dzieci 2017.
Ukraina potwierdziła udział w widowisku. Finał programu odbył się 25 sierpnia a wygrała go Anastasija Baginska. Zaśpiewała swój singiel "Don't Stop" w języku ukraińskim i angielskim. 26 listopada wystąpiła jedenasta w kolejności w finale konkurs zajmując 7 miejsce z 147 punktami w tym 67 punktów od widzów (5. miejsce) i 80 punktów od jury (6. miejsce) w tym maksymalną notę 12 punktów z Serbii.
Konkurs Piosenki Eurowizji dla Dzieci 2018.
2 lipca początkowo ukraiński nadawca NSTU ogłosił, że nie będzie uczestniczył w konkursie z powodu problemów finansowych. W sierpniu EBU ogłosiło, że kraj weźmie jednak udział w konkursie. Finał konkursu odbył się 25 listopada a reprezentantką kraju została Darina Krasnowecka z utworem „Say Love” zajmując 4 miejsce z 182 punktami.
Konkurs Piosenki Eurowizji dla Dzieci 2019.
W sierpniu na reprezentantkę Ukrainy została wybrana Sofija Iwanko z utworem „The Spirit of the Music”. Zajęła 15 miejsce z dorobkiem 59 punktów.
Konkurs Piosenki Eurowizji dla Dzieci 2020.
Reprezentantem kraju został Ołeksandr Bałabanow z utworem „Widkrywaj”. Zajął 7 miejsce z dorobkiem 106 punktów.
Konkurs Piosenki Eurowizji dla Dzieci 2021.
Reprezentantką kraju została 14-letnia Olena Usenko. Wystąpiła 12 w finale, zajmując 6 miejsce z dorobkiem 125 punktów.
Konkurs Piosenki Eurowizji dla Dzieci 2022.
7 czerwca 2022 szefowa ukraińskiej delegacji Oksana Skybińska poinformowała, że kraj nie podjął jeszcze decyzji w sprawie potencjalnego udziału w konkursie. 1 sierpnia ukraiński nadawca NSTU poinformował, że weźmie udział w jubileuszowym 20. Konkursie Piosenki Eurowizji dla Dzieci oraz że swojego reprezentanta wybierza za pośrednictwem krajowych eliminacji. Składanie wniosków trwało od 3 do 31 sierpnia 2022. 30 sierpnia telewizja rozpoczęła publiczne głosowanie w celu wyłonienia składu profesjonalnego jury do krajowych eliminacji. 6 września poinformowano, że telewizja otrzymała łącznie ponad 50 zgłoszeń z czego pięciu finalistów zmierzy się 18 września w krajowych eliminacjach. Uczestniczkami krajowych eliminacji zostały: Sofia Artemenko i DJ Polinka („Zamovlyannya”), Złata Dziunka („Nezlamna”), Elizaveta Petruk („Pisnya pro Lelechat”), Darya Rebrova („Paporoti kvitka”) oraz Diana Stasiuk „We are the Future”. 13 września ujawniono, że w wyniku głosowania jurorami krajowych eliminacji zostali: Anzhelika Rudnytska, Chrystyna Sołowij i Myroslava Saliy. Krajowe eliminacje poprowadził Timur Mirosznyczenko. 
18 września 2022 finał krajowych eliminacji wygrała Złata Dziunka z utworem „Nezłamna”, uzyskując tym samym prawo do reprezentowania Ukrainy w konkursie. 25 listopada wydano oficjalny teledysk do piosenki. 11 grudnia Złata w finale konkursu zajęła 9. miejsce zdobywszy 111 punktów, w 64 pkt od widzów (7. miejsce) i 47 pkt od jury (10. miejsce). 
Uczestnictwo.
Ukraina uczestniczy w Konkursie Piosenki Eurowizji dla Dzieci od 2006. Poniższa tabela uwzględnia nazwiska wszystkich ukraińskich reprezentantów, tytuły konkursowych piosenek oraz wyniki krajowych delegatów w poszczególnych latach.
Legenda:
Historia głosowania w finale (2006–2022).
Poniższe tabele pokazują, którym krajom Ukraina przyznawała w finale konkursu punkty oraz od których państw ukraińscy reprezentanci otrzymywali noty.
Kraje, którym Ukraina "przyznała" najwięcej punktów:
Kraje, od których Ukraina "dostała" najwięcej punktów:
Komentatorzy i sekretarze.
Spis poniżej przedstawia wszystkich ukraińskich komentatorów konkursu oraz krajowych sekretarzy podających punkty w finale.

</doc>
<doc id="1526608" url="https://pl.wikipedia.org/wiki?curid=1526608" title="Walkenried">
Walkenried

Walkenried – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Getynga. Do 31 października 2016 jako gmina należała do powiatu Osterode am Harz i znajdowała się w niej siedziba gminy zbiorowej Walkenried. Gmina zbiorowa dzień później została rozwiązana a gminy Wieda oraz Zorge stały się jej dzielnicami.
Geografia.
Walkenried położony jest niedaleko miasta Bad Sachsa, przy granicy z krajem związkowym Turyngia.

</doc>
<doc id="1526610" url="https://pl.wikipedia.org/wiki?curid=1526610" title="Rootkit Hunter">
Rootkit Hunter



</doc>
<doc id="1526614" url="https://pl.wikipedia.org/wiki?curid=1526614" title="Rosalyn Nideffer">
Rosalyn Nideffer



</doc>
<doc id="1526615" url="https://pl.wikipedia.org/wiki?curid=1526615" title="Rosalyn Fairbank-Nideffer">
Rosalyn Fairbank-Nideffer



</doc>
<doc id="1526617" url="https://pl.wikipedia.org/wiki?curid=1526617" title="Batonik">
Batonik



</doc>
<doc id="1526618" url="https://pl.wikipedia.org/wiki?curid=1526618" title="Nuta stała">
Nuta stała



</doc>
<doc id="1526621" url="https://pl.wikipedia.org/wiki?curid=1526621" title="Wieda (Walkenried)">
Wieda (Walkenried)

Wieda – uzdrowiskowa dzielnica gminy Walkenried w Niemczech, w kraju związkowym Dolna Saksonia, w powiecie Getynga. Do 31 października 2016 jako gmina wchodziła w skład gminy zbiorowej Walkenried w powiecie Osterode am Harz.
Geografia.
Dzielnica położona jest nad rzeką Wieda w górach Harzu.

</doc>
<doc id="1526623" url="https://pl.wikipedia.org/wiki?curid=1526623" title="WOP (ujednoznacznienie)">
WOP (ujednoznacznienie)



</doc>
<doc id="1526624" url="https://pl.wikipedia.org/wiki?curid=1526624" title="LIO 1952">
LIO 1952



</doc>
<doc id="1526626" url="https://pl.wikipedia.org/wiki?curid=1526626" title="Alan Sinclair Paterson">
Alan Sinclair Paterson



</doc>
<doc id="1526629" url="https://pl.wikipedia.org/wiki?curid=1526629" title="Plomba">
Plomba



</doc>
<doc id="1526635" url="https://pl.wikipedia.org/wiki?curid=1526635" title="Zorge (Walkenried)">
Zorge (Walkenried)

Zorge – dzielnica gminy Walkenried w Niemczech, w kraju związkowym Dolna Saksonia, w powiecie Getynga. Do 31 października 2016 jako gmina wchodziła w skład gminy zbiorowej Walkenried w powiecie Osterode am Harz.
Geografia.
Dzielnica położona jest w górach Harzu, nad rzeką Zorge.

</doc>
<doc id="1526637" url="https://pl.wikipedia.org/wiki?curid=1526637" title="Korpus Żandarmerii Państwowej">
Korpus Żandarmerii Państwowej

Korpus Żandarmerii Państwowej (ukr. Державна жандармерія ЗУНР) – formacja żandarmerii Zachodnioukraińskiej Republiki Ludowej, utworzona we Lwowie w listopadzie 1918.
Korpus był podporządkowany kierownikowi resortu spraw wewnętrznych rządu ZURL. Pierwszym dowódcą Korpusu został Łew Indyszewśkyj, następnym Ołeksandr Krasićkyj.
Do Korpusu przyjmowano, oprócz Ukraińców, również „lojalnych” Niemców, oraz Czechów.

</doc>
<doc id="1526638" url="https://pl.wikipedia.org/wiki?curid=1526638" title="Vida Marija Cigriejiene">
Vida Marija Cigriejiene



</doc>
<doc id="1526639" url="https://pl.wikipedia.org/wiki?curid=1526639" title="Jacques Cassini">
Jacques Cassini

Jacques Cassini (ur. 8 lutego 1677 w Paryżu, zm. 16 kwietnia 1756 w Thury-sous-Clermont) – francuski astronom pochodzenia włoskiego.
Życiorys.
Urodził się w obserwatorium paryskim, którego dyrektorem był jego ojciec Giovanni Cassini. Studiował w Collège des Quatre-Nations w Paryżu. Jako siedemnastolatek został członkiem Francuskiej Akademii Nauk, a w 1698 roku został wybrany do Royal Society.
W 1712 roku objął po zmarłym ojcu kierowanie obserwatorium. Łączył pomiary astronomiczne z geodezyjnymi. W 1713 roku zaproponował nową metodę wyznaczania długości geograficznej za pomocą obserwacji przesłaniania gwiazd i planet przez Księżyc. Wyznaczył przebieg południka z Paryża do Dunkierki. Opublikował tablice astronomiczne, zawierające m.in. zestawienie satelitów Saturna.
Kolejnym dyrektorem obserwatorium paryskiego został jego syn César François Cassini de Thury.

</doc>
<doc id="1526643" url="https://pl.wikipedia.org/wiki?curid=1526643" title="Sobór Przemienienia Pańskiego w Białej Cerkwi">
Sobór Przemienienia Pańskiego w Białej Cerkwi

Sobór Przemienienia Pańskiego (ukr. "Преображенський собор") – prawosławny sobór wzniesiony w Białej Cerkwi w latach 1833–1838 według projektu Franollego, ufundowany przez Aleksandrę Branicką.
Historia.
Fundatorka nie doczekała końca prac nad sfinansowaną cerkwią. Sobór funkcjonował bez przerwy do 1933, kiedy władze stalinowskie ulokowały w nim miejskie archiwum. Rok 1941 przyniósł cerkwi szczególnie ciężkie straty, gdy w obiekt oraz w jego najbliższe okolice uderzyło kilka bomb. Po wojnie władze radzieckie zgodziły się na ponowne oddanie soboru wiernym, nabożeństwa odbywały się w nim bez przeszkód do 1961. Wcześniej, w 1956, cerkiew została formalnie objęta ochroną konserwatorską i wyremontowana. Mimo tego w latach 70. i 80. w gmachu soboru znajdowała się sala gimnastyczna. Dopiero w 1989 został oddany Ukraińskiemu Kościołowi Prawosławnemu Patriarchatu Moskiewskiego i został katedrą eparchii białocerkiewskiej.
Architektura.
Sobór reprezentuje styl klasycystyczny. Został wzniesiony na planie krzyża greckiego, z cegły i białego marmuru. Jest bogato zdobiony sztukaterią, wejścia do cerkwi prowadzą przez portyki złożone z doryckich pilastrów. W centralnym miejscu soboru znajduje się pokryta złotem kopuła o wysokości 40 metrów. Okna w cerkwi są prostokątne lub półkoliste (na poziomie dachu i pod kopułą). 
Wnętrze soboru jest bogato zdobione, zawiera elementy wykonane specjalnie na jego potrzeby obok wyposażenia przeniesionego ze starszych cerkwi, w tym siedemnastowieczne księgi religijne. 

</doc>
<doc id="1526644" url="https://pl.wikipedia.org/wiki?curid=1526644" title="Wulften am Harz">
Wulften am Harz

Wulften am Harz – gmina w Niemczech, w kraju związkowym Dolna Saksonia, w powiecie Getynga. Do 31 października 2016 należała do powiatu Osterode am Harz. Wchodzi w skład gminy zbiorowej Hattorf am Harz.
Geografia.
Gmina Wulften am Harz położona jest ok. 15 km na zachód od miasta Herzberg am Harz.

</doc>
<doc id="1526647" url="https://pl.wikipedia.org/wiki?curid=1526647" title="Tragedia w Armero">
Tragedia w Armero

Tragedia w Armero () miała miejsce w wyniku erupcji wulkanu Nevado del Ruiz (dep. Tolima w Kolumbii) dnia 13 listopada 1985 r. Gwałtowny wybuch lawy spowodował błyskawiczne stopienie pokrywy lodowej w górnych partiach góry, w wyniku tego doszło do tragicznej w skutkach powodzi błotnej połączonej z laharem.
Katastrofa objęła miasto Armero i zabiła większość jego ludności (ponad 20 000 osób z 29 000 mieszkańców). 
Armero było drugim co do wielkości miastem w departamencie Tolima (drugie po Ibagué). Tragedia osiągnęła tak ogromne rozmiary ze względu na zignorowanie ostrzeżeń geologów, którzy poinformowali władze miasta oraz media o możliwości wybuchu uśpionego od 150 lat wulkanu. Dzień przed eksplozją burmistrz Armero zapewniał obywateli, że nie ma powodu do strachu. Społeczeństwo przyjęło te zapewnienia prawdopodobnie ze względu na poprzednie fałszywe nakazy ewakuacji. 
13 listopada 1985.
W nocy 13 listopada 1985 r. około godziny 23:30 doszło do wybuchu wulkanu Nevado del Ruiz, podczas którego nastąpiło wyrzucenie ogromnych ilości popiołów wulkanicznych (ok. 35 mln ton), powodując lahar o grubości 40 metrów. Tragedię przeżyła jedynie około jedna czwarta ludności Armero. Praktycznie całe miasto, podobnie jak starożytne Pompeje, zostało pochowane w błocie z popiołu wulkanicznego, a świat obiegły zdjęcia młodej 13-letniej ofiary tej tragedii Omayry Sánchez, która stała się symbolem tych wydarzeń.
Jednak to nie eksplozja wulkanu była główną przyczyną zniszczenia Armero. Dwa miesiące wcześniej nastąpiła dużo mniejsza erupcja wulkanu Arenas, w wyniku czego lawa zablokowała, a stopiona (z pokrywy śnieżnej góry) woda spiętrzyła pobliską rzekę Lagunilla. W rezultacie, Lagunilla przypominała bardziej jezioro niż rzekę.
W tragiczną noc, podczas wybuchu wulkanu masa kamieni i głazów spadła do wezbranej rzeki Lagunilla, tworząc megatsunami z błota, wody i popiołu. Lawina mknąc poprzez wąskie koryto rzeki, nabrała prędkości i mocy, w rezultacie uderzając z ogromną siłą położone na równinie miasto. Gigantyczne skały osadzone w dolnej części rzeki Lagunilla, zostały przeniesione ze swojego pierwotnego stanowiska i wraz z falą uderzeniową rozpoczęły niszczycielską podróż w dół rzeki. Szacuje się, że fala uderzyła w miasto przy prędkości 300 mil na godzinę. Wydarzenia te trwały mniej niż 15 minut od chwili wybuchu, do czasu, gdy miasto zniknęło z powierzchni ziemi. Była to największa tragedia w historii Kolumbii, poza śmiercią tysięcy ludzi zniszczeniu uległo 4 400 domów, 19 mostów, a gospodarka kraju straciła ok. 1.4 miliarda dolarów.
Następnego ranka, pilot samolotu formacji Kolumbijskiego Cywilnego Systemu Obronnego, przelatując nad terenem dotkniętym klęską żywiołową, przekazał przez radio następującą wiadomość: Mój Boże, Armero zostało wymazane z mapy (hiszp.: "Dios mio, Armero ha sido borrado del mapa").
Na miejscu katastrofy w ruinach Armero naukowcy złożyli przysięgę: Nigdy więcej!.
Po tragedii.
Kiedy woda opadła, przystąpiono do poszukiwania ocalałych, jednak było ich niewielu. Setki ludzkich ciał zostało zakopanych w masowych grobach, w celu zapobieżenia ewentualnej epidemii. Rząd Kolumbii zadeklarował pomoc materialną poszkodowanym, także krajowe i międzynarodowe organizacje humanitarne ogłosiły chęć solidaryzowania się z ofiarami z Armero. 
Dla uczczenia zmarłych, w miejscu tragedii zbudowano campo santo (rodzaj cmentarza), który w 1986 r. odwiedził papież Jan Paweł II.

</doc>
<doc id="1526649" url="https://pl.wikipedia.org/wiki?curid=1526649" title="Hattorf am Harz">
Hattorf am Harz

Hattorf am Harz – gmina w Niemczech, w kraju związkowym Dolna Saksonia, w powiecie Getynga. Do 31 października 2016 należała do powiatu Osterode am Harz. Siedziba gminy zbiorowej Hattorf am Harz.
Geografia.
Gmina Hattorf am Harz położona jest ok. 10 km na południe od miasta Osterode am Harz nad rzeką Oder.

</doc>
<doc id="1526651" url="https://pl.wikipedia.org/wiki?curid=1526651" title="Józef Wąsowicz">
Józef Wąsowicz

Józef Wąsowicz (ur. 19 marca 1900 w Limanowej, zm. 27 marca 1964 we Wrocławiu) – geograf, kartograf, profesor Uniwersytetu Wrocławskiego, członek Polskiej Akademii Umiejętności, współorganizator Instytutu Kartografii im. Eugeniusza Romera we Wrocławiu.
Był synem Michała i Anieli z domu Dąbrowskiej (1877-1948), bratem Tadeusza (1906-1952, harcmistrz), Stanisława (1901-1941, prawnik), Michała (1902-1970, oficer) i Zofii (1908-1980, polonistka). Ukończył I LO w Nowym Sączu.

</doc>
<doc id="1526654" url="https://pl.wikipedia.org/wiki?curid=1526654" title="Mary Elizabeth Peters">
Mary Elizabeth Peters

Mary Elizabeth Peters (ur. 6 lipca 1939 w Halewood) – brytyjska lekkoatletka, wieloboistka.
Życiorys.
Mistrzyni olimpijska z Monachium (1972) w pięcioboju. Startowała także w Igrzyskach Olimpijskich 1964 (14 miejsce w pchnięciu kulą i 4 w pięcioboju) oraz w Meksyku w 1968 (9 miejsce w pięcioboju). W roku 1970 zwyciężyła w konkursie pchnięcia kulą i pięcioboju lekkoatletycznego podczas Igrzysk Brytyjskiej Wspólnoty Narodów, a w 1974 powtórzyła ten sukces w pięcioboju. Startowała wówczas w reprezentacji Irlandii Północnej.

</doc>
<doc id="1526657" url="https://pl.wikipedia.org/wiki?curid=1526657" title="Zjawisko optyczne">
Zjawisko optyczne

Zjawisko optyczne – każde zjawisko dotyczące oddziaływania światła z materią.
Zjawiska optyczne obserwowane w atmosferze.
Przechodzeniu światła przez atmosferę ziemską towarzyszą m.in. takie zjawiska jak

</doc>
<doc id="1526658" url="https://pl.wikipedia.org/wiki?curid=1526658" title="Boosie Badazz">
Boosie Badazz

Torrence Hatch, znany lepiej jako Boosie Badazz, poprzednio Lil Boosie (ur. 14 listopada 1982) – amerykański raper z Baton Rouge w stanie Louisiana. 

</doc>
<doc id="1526660" url="https://pl.wikipedia.org/wiki?curid=1526660" title="Roman Samsel">
Roman Samsel

Roman Mieczysław Samsel (ur. 15 czerwca 1935 w Złoczowie, zm. 7 maja 2003) – dziennikarz gazety „Rzeczpospolita”, wcześniej w „Trybunie Ludu”, korespondent zagraniczny (głównie z krajów Ameryki Łacińskiej), pisarz, tłumacz z języka hiszpańskiego. Członek PZPR od 1953 roku. Odznaczony Złotym i Srebrnym Krzyżem Zasługi.

</doc>
<doc id="1526663" url="https://pl.wikipedia.org/wiki?curid=1526663" title="XO-1">
XO-1

XO-1 (Moldoveanu) – gwiazda w gwiazdozbiorze Korony Północnej oddalona o około 536 lat świetlnych od Słońca.
XO-1 to żółty karzeł, ma masę i promień porównywalne do słonecznych. Projekt SuperWASP po obserwacji gwiazdy zakwalifikował ją do gwiazd zmiennych. W 2006 roku odkryto planetę pozasłoneczną XO-1 b okrążającą XO-1. Odkrycie to zostało dokonane przez XO Telescope.
System planetarny.
W 2006 roku odkryto planetę wielkości Jowisza krążącą wokół XO-1. Odkrycia dokonano metodą tranzytu przy użyciu teleskopu XO. Odkrycia dokonał zespół astronomów pod przewodnictwem Petera McCullougha, w skład grupy wchodziło również czterech astronomów amatorów z Ameryki Północnej i Europy.
Odkrycie potwierdzono używając Teleskopu Harlana J. Smitha i Teleskopu Hobby-Eberly należącego do Uniwersytetu Teksańskiego w Austin.
Nazwa.
Gwiazda ma nazwę własną Moldoveanu, będącą nazwą najwyższego szczytu górskiego w Rumunii (2544 m n.p.m.). Nazwa została wyłoniona w konkursie zorganizowanym w 2019 roku przez Międzynarodową Unię Astronomiczną w ramach stulecia istnienia organizacji. Uczestnicy z Rumunii mogli wybrać nazwę dla tej planety. Spośród nadesłanych propozycji zwyciężyła nazwa Moldoveanu dla gwiazdy i Negoiu dla planety.

</doc>
<doc id="1526664" url="https://pl.wikipedia.org/wiki?curid=1526664" title="Thomas Robinson (lekkoatleta)">
Thomas Robinson (lekkoatleta)

Thomas Augustus "Tom" Robinson (ur. 16 marca 1938 w Nassau, zm. 25 listopada 2012 tamże) – bahamski lekkoatleta, sprinter.
W 1958 podczas Igrzysk Imperium Brytyjskiego i Wspólnoty Brytyjskiej zdobył złoty medal w biegu na 220 jardów oraz srebro na 100 jardów (po srebrny medal na 100 jardów sięgnął także w 1962 i 1966). Były to pierwsze w historii tej imprezy, krążki wywalczone przez zawodnika z Bahamów. Złoty medalista Igrzysk Karaibów i Ameryki Środkowej na dystansie 100 metrów w 1962. Wielokrotnie stawał na podium igrzysk Federacji Indii Zachodnich, w tym złote medale w biegu na 100 metrów w 1960 i 1964.
Czterokrotny olimpijczyk (1956–1968), w tym 8. lokata na 100 metrów w 1964.
Rekordzista kraju na różnych dystansach.
Jego imieniem nazwano stadion w stolicy Bahamów – Nassau.

</doc>
<doc id="1526665" url="https://pl.wikipedia.org/wiki?curid=1526665" title="Tommy Robinson">
Tommy Robinson



</doc>
<doc id="1526669" url="https://pl.wikipedia.org/wiki?curid=1526669" title="Thomas Robinson Stadium">
Thomas Robinson Stadium

Thomas Robinson Stadium – wielofunkcyjny stadion sportowy zlokalizowany w stolicy Bahamów – Nassau.
Thomas Robinson Stadium, wchodzący w skład kompleksu sportowego Queen Elizabeth's Sports Centre, powstał w 1981 roku. Początkowo mieścił 9100 widzów. W 2005 roku przeszedł renowację.
W 2006 roku rząd Bahamów podpisał umowę z chińską firmą Qilu Construction Group Corporation, która była projektantem przebudowy obiektu, a później jej wykonawcą. Ostatecznie prace na obiekcie ruszyły w 2009 roku. Ich koszt wyniósł 30 milionów dolarów amerykańskich. Kamień węgielny pod jego przebudowę wmurowano we wrześniu 2009 roku. Prace początkowo miały się zakończyć w czerwcu 2011 roku, ostatecznie jednak obiekt został otwarty w lutym 2012 roku.
Trybuny stadionu mogą pomieścić 15 000 widzów, jednak w razie potrzeby jego pojemność może zostać zwiększona do 30 000. Obiekt nosi imię bahamskiego lekkoatlety Thomasa Robinsona.
W 2014 i 2015 będzie areną dwóch pierwszych edycji zawodów w lekkoatletycznych biegach sztafetowych – IAAF World Relays. Na obiekcie tym rozgrywano także inne lekkoatletyczne zawody – m.in. CARIFTA Games oraz Mistrzostwa Ameryki Środkowej i Karaibów w lekkoatletyce.

</doc>
<doc id="1526672" url="https://pl.wikipedia.org/wiki?curid=1526672" title="Rick Ross">
Rick Ross

William Leonard Roberts II (ur. 28 stycznia 1976 r.), lepiej znany jako Rick Ross – amerykański raper i założyciel wytwórni "Maybach Music Group".
Życiorys.
Wczesne lata.
Ross urodził się w Hrabstwie Coahoma w stanie Missisipi. Dorastał w Carol City na Florydzie. Po ukończeniu szkoły Miami Carol City High School, uczęszczał na uniwersytet Albany State University.
Kariera.
Zadebiutował albumem pt. "Port of Miami" w 2006 roku. Kompozycja odniosła sukces, debiutując na 1. miejscu notowania Billboard 200. Została sprzedana w ilości 187.000 egzemplarzy w pierwszym tygodniu. Płyta była promowana dwoma singlami "Push It", który zawiera sample pochodzące z utworu "Scarface (Push It to the Limit)". Drugim utworem promującym album był singel "Hustlin'". Oba single odniosły sukces. "Hustlin'" został zatwierdzony jako platyna.
W marcu 2008 roku ukazał się drugi album "Trilla". Tak jak poprzednik, zadebiutował na szczycie notowania Billboard 200. Pierwszym singlem był utwór "Speedin'" z gościnnym udziałem R. Kelly'ego. Singel zadebiutował na 121. miejscu notowania Billboard Hot 100, natomiast drugi utwór pt. "Boss" z udziałem T-Paina, na 17. pozycji. Ostatnim singlem promującym album został utwór "Here I Am" z udziałem Nelly'ego i piosenkarki Avery Storm.
"Deeper Than Rap" był trzecim albumem w dorobku Ricka Rossa. Po raz kolejny i ta płyta zadebiutowała na 1. pozycji w notowaniu Billboard 200. Kompozycja była wysoko oceniana. Pomimo tego album nie sprzedał się tak dobrze jak poprzednie nośniki. W pierwszym tygodniu sprzedano 158.000 egzemplarzy. W drugim tylko 51.125, a w trzecim 34.828. Do sierpnia 2010 roku, sprzedano 439.000 kopii albumu.
6 lipca 2010 r. została wydana nowa płyta Williama pt. "Teflon Don". Pierwszym singlem był utwór "Super High" z udziałem Ne-Yo, drugim "B.M.F. (Blowin' Money Fast)" wspólnie ze Styles P, natomiast trzecim został "Aston Martin Music" w którym udzielili się także Drake i Chrisette Michele. Album zadebiutował się na 2. miejscu notowania Billboard 200, sprzedając się w ilości 176.000 egzemplarzy w pierwszym tygodniu.
31 lipca 2012 roku ukazał się piąty studyjny album pt. "God Forgives, I Don’t". Premiera była dwukrotnie zmieniana. Pierwotnie miał się ukazać się 17 listopada, następnie 13 grudnia 2011 r. 22 maja 2012 roku wydano singel "Touch'N You". Drugim była piosenka "So Sophisticated", wydana 5 czerwca. 2 lipca tego roku opublikowano trzeci singel pt. "Hold Me Back".

</doc>
<doc id="1526673" url="https://pl.wikipedia.org/wiki?curid=1526673" title="Jezioro Okunie (województwo pomorskie)">
Jezioro Okunie (województwo pomorskie)

Jezioro Okunie – jezioro przepływowe na Równinie Charzykowskiej, położone w gminie Studzienice, w powiecie bytowskim, w woj. pomorskim. Jego powierzchnia wynosi 13,7 ha.

</doc>
<doc id="1526674" url="https://pl.wikipedia.org/wiki?curid=1526674" title="Robert Kardashian">
Robert Kardashian

Robert Georges „Bobby” Kardashian, Sr. (ur. 22 lutego 1944 w Los Angeles, zm. 30 września 2003 tamże) – amerykański prawnik, adwokat oraz przedsiębiorca. Rozpoznawalność w całych Stanach Zjednoczonych przyniosła mu sprawa jego przyjaciela O.J. Simpsona; Kardashian objął funkcję adwokata Simpsona, gdy ten był sądzony o morderstwo swojej żony i jej przyjaciela. Kardashian miał czwórkę dzieci z małżeństwa z Kris Jenner: Kim, Kourtney, Khloé oraz Roberta Juniora. Absolwent Susan Miller Dorsey High School, Uniwersytetu Południowej Kalifornii (1966) na wydziale zarządzania i University of San Diego (1967). W latach 1975-1976 był związany z Priscillą Presley.
30 września 2003 Robert Kardashian zmarł na raka przełyku w wieku 59 lat.
Linki zewnętrzne.
 

</doc>
<doc id="1526679" url="https://pl.wikipedia.org/wiki?curid=1526679" title="Klucz do kości">
Klucz do kości



</doc>
<doc id="1526682" url="https://pl.wikipedia.org/wiki?curid=1526682" title="QRcode">
QRcode



</doc>
<doc id="1526687" url="https://pl.wikipedia.org/wiki?curid=1526687" title="Okupacja Pokucia przez Rumunię">
Okupacja Pokucia przez Rumunię

Okupacja Pokucia przez Rumunię − zajęcie przez Rumunię Pokucia wiosną i latem 1919 roku.
Historia.
Po ukraińskiej deklaracji przyłączenia do Zachodnioukraińskiej Republiki Ludowej Bukowiny, ogłoszonej 3 listopada 1918, w dniu 11 listopada wkroczyła tam armia rumuńska, opanowując cały obszar bez oporu. Sekretariat Państwowy ZURL zakazał w dniu 14 listopada wojskom ukraińskim podejmowania jakichkolwiek akcji militarnych, ograniczył się tylko do wysłania not protestacyjnych. 
W tej sytuacji, w czasie wojny polsko-ukraińskiej, strona polska roszcząca sobie historyczne i kulturalne prawo do dawnych ziem polskich na Pokuciu, dążyła do utworzenia wspólnej granicy z Rumunią. Zablokowałoby to m.in. eksport ropy naftowej z Borysławsko-Drohobyckiego Zagłębia Naftowego, w zamian za który ZURL otrzymywała dostawy żywności, broni i amunicji.
W kwietniu 1919 szef Sztabu Generalnego Wojska Polskiego zwrócił się do Polskiej Misji Wojskowej w Bukareszcie z poleceniem podjęcia rozmów z dowództwem rumuńskim na temat udziału Rumunii w wojnie z ZURL. Proponowano atak w kierunku Stanisławowa i później na Lwów.
Władze rumuńskie potraktowały wspólne działania życzliwie, ale uzależniły swoją decyzję od stanowiska Francuskiej Misji Wojskowej. Stanowisko Misji było początkowo negatywne, jednak zmieniło się po odwołaniu do Francji szefa Misji - gen. Henri Berthelota. Jednocześnie starano się o przemieszczenie na Bukowinę m.in. 4 Dywizji Strzelców Polskich. Strona polska liczyła także na otwarcie możliwości transportu zaopatrzenia przez Rumunię.
22 maja rozpoczęło się wycofywanie części wojsk polskich z frontu polsko-ukraińskiego. Było to podyktowane ostrym sprzeciwem Rady Najwyższej państw Ententy, która obradując 21 maja pod przewodnictwem Davida Lloyda George'a zażądała przerwania ofensywy polskiej na obszarze wschodniogalicyjskim. Drugim powodem było zagrożenie wybuchem konfliktu polsko-niemieckiego. Chcąc zapewnić sobie choćby częściowe związanie sił ukraińskich, i odciążenie frontu polskiego, zintensyfikowano kontakty polsko-rumuńskie. W tym samym dniu Rumunia zaoferowała Polsce pomoc, wydzielając do walk na południe od Dniestru 10 tysięcy żołnierzy.
25 maja 1919 armia rumuńska wkroczyła na Pokucie, kierując się bez przeszkód w kierunku Kołomyi. Nie napotkała żadnego oporu. Wojska rumuńskie składały się z niepełnej i słabo uzbrojonej jednej dywizji piechoty gen. Iacoba Zadika, oraz grupy jazdy. Rumuni byli wspierani przez lokalne placówki polskiej konspiracji. Rumuński Sztab Generalny ogłosił, że wojska rumuńskie wkraczają, aby chronić miejscową ludność, niezależnie od narodowości i wyznania, przed inwazją bolszewicką, jak również tłumaczył inwazję działaniami militarnymi na Zakarpaciu, prowadzonymi przeciw Węgierskiej Republice Rad.
25 maja oddziały POW pod dowództwem inż. Antoniego Deblessema opanowały Stanisławów. Po kilku godzinach przybyły wojska polskie, które maszerując dalej na południe spotkały się w Otyni z oddziałami rumuńskimi. Na początku czerwca armia rumuńska zajęła powołaną przez miejscową ludność huculską tzw. Republikę Huculską.
Wskutek akcji rumuńskiej część oddziałów ukraińskich (1 Brygada Górska UHA i Grupa "Hłyboka") utraciły styczność z głównymi siłami, i zmuszone były przejść na Zakarpacie, gdzie zostały internowane przez władze czechosłowackie.
2 czerwca rząd ZURL skierował do rządu Rumunii oficjalny protest, jednak, z braku sił, nie podjął żadnej akcji militarnej. Dlatego też do połowy czerwca 1919 wycofano większość sił rumuńskich na front węgierski, pozostawiając tylko 2 tysiące żołnierzy. Okupacja rumuńska trwała do początku sierpnia 1919.

</doc>
<doc id="1526688" url="https://pl.wikipedia.org/wiki?curid=1526688" title="Jan Feliks Szaniawski">
Jan Feliks Szaniawski

Jan Feliks Szaniawski z Szaniaw herbu Junosza (ur. ok. 1677 roku – zm. 17 grudnia 1733 roku) – biskup rzymskokatolicki, biskup pomocniczy lwowski w latach 1717–1725, biskup diecezjalny chełmski w latach 1725–1733, archidiakon lwowski w 1721 roku, kanonik kapituły katedralnej lwowskiej w latach 1710–1728.
Życiorys.
Święcenia kapłańskie przyjął 22 maja 1713. Sprawował funkcję opata wąchockiego.
Nominację na biskupa wraz z powierzeniem mu obowiązków biskupa pomocniczego archidiecezji lwowskiej otrzymał 12 kwietnia 1717.
29 stycznia 1725 został biskupem diecezjalnym diecezji chełmskiej. W związku z pełnionym urzędem przypadł mu tytuł kanclerza Akademii Zamojskiej. Uporządkował sprawy majątkowe i gospodarcze diecezji. Zajmował się też literaturą, której bogaty zbiór posiadał we własnej bibliotece, przekazanej później zapisem testamentowym reformatom z Zamościa.
W 1729 został mianowany przez Augusta II Mocnego biskupem diecezjalnym wileńskim, lecz kapituła sprzeciwiła się kategorycznie jego kandydaturze, ponieważ nie był Litwinem.
W 1728 konsekrował kościół Św. Józefa i Niepokalanego Poczęcia NMP w Józefowie, a w 1733 kościół Kapucynów w Lublinie. Tuż przed śmiercią na elekcji w 1733, wygłosił kazanie w kolegiacie św. Jana w Warszawie. Był członkiem konfederacji generalnej zawiązanej 27 kwietnia 1733 roku na sejmie konwokacyjnym. W czasie elekcji w 1733 jako deputat małopolski podpisał "pacta conventa" Stanisława Leszczyńskiego.
Został pochowany w kryptach kościoła reformatów pw. św. Katarzyny w Zamościu.

</doc>
<doc id="1526691" url="https://pl.wikipedia.org/wiki?curid=1526691" title="Prestosuchidae">
Prestosuchidae

Prestosuchidae – rodzina dużych drapieżnych archozaurów z kladu Crurotarsi. Jej przedstawiciele żyli w triasie (od anizyku do karniku) na terenie obecnych: Azji (Indie), Afryki, Ameryki Południowej i Europy. Rodzina Prestosuchidae obejmowała największe drapieżniki swoich czasów – długość ich przedstawicieli wahała się od 2,5 m w przypadku najmniejszego ticinozucha do nawet siedmiu metrów u zaurozucha. Mimo pewnych podobieństw do innej grupy dużych drapieżnych archozaurów – erytrozuchów – budowa szkieletu a także ustawienie kończyn pod tułowiem wskazują na większe zaawansowanie ewolucyjne. Dokładniejsza pozycja systematyczna Prestosuchidae nie jest jednak jasna.
Klasyfikacja.
W 1957 paleontolog Alan Charig zaproponował utworzenie nowej rodziny obejmującej rodzaje "Mandasuchus", "Prestosuchus" oraz "Spondylosoma". W 1966 Alfred Romer umieścił zaurozucha oraz "Rauisuchus" w Erythrosuchidae, zaś do Prestosuchidae włączył prestozucha, procerozucha oraz mandazucha.
Pozycja filogenetyczna Prestosuchidae nie jest jasna – bywają one niekiedy klasyfikowane wewnątrz rodziny Rauisuchidae, jednak inne analizy kladystyczne umieszczają je poza rzędem Rauisuchia, jako bazalnych przedstawicieli kladu Suchia. Paul Sereno definiuje Prestosuchidae jako najszerszy klad obejmujący "Prestosuchus chiniquensis", ale nie "Rauisuchus tiradentes", "Aetosaurus ferratus", "Poposaurus gracilis" i "Crocodylus niloticus".
Filogeneza.
Kladogram Rauisuchiformes z zaznaczeniem pozycji Prestosuchidae przy założeniu, że Prestosuchidae należą do Rauisuchia
 Rauisuchiformes
 |--Rauisuchia
 | |--Ornithosuchidae
 | `--+--Prestosuchidae
 | | |--"Saurosuchus"
 | | `--+--"Ticinosuchus"
 | | `--"Batrachotomus"
 | `--Rauisuchidae
 `--Suchia
Uproszczony kladogram Suchia z zaznaczeniem pozycji Prestosuchidae przy założeniu, że Prestosuchidae są bazalnymi przedstawicielami Suchia
 o Suchia Krebs, 1976 [1974?] "sensu" Parrish, 1993
 |--o †Prestosuchidae Romer, 1966 "sensu" Parrish, 1993
 `--o Rauisuchiformes Huene, 1942 "sensu" Parrish, 1993
 |--+?- †"Revueltosaurus callenderi" Hunt, 1989 [?w tym †"Krzyzanowskisaurus hunti" (Heckert, 2002) Heckert, 2005
 | `-- †Aetosauria Lydekker, 1889
 `--o Rauisuchia Huene, 1942 ["non" Bonaparte, 1982] "sensu" Parrish, 1993
 |-- †Rauisuchidae Huene, 1942
 `--o Paracrocodylomorpha Parrish, 1993
 `--+--o Bathyotica Benton &amp; Walker, 2002
 | `-- Crocodylomorpha Walker, 1968
 `--o †Poposauria
 |--o †Ctenosauriscidae Kuhn, 1964 [Ctenosauridae Kuhn, 1961] [w tym †Lotosauridae Zhang, 1975; †Shuvosauridae Chatterjee, 1993; †Chatterjeeidae Long &amp; Murry, 1995]
 `--o †Poposauridae Nopsca, 1928 [1923]

</doc>
<doc id="1526694" url="https://pl.wikipedia.org/wiki?curid=1526694" title="Oratio vincta">
Oratio vincta



</doc>
<doc id="1526696" url="https://pl.wikipedia.org/wiki?curid=1526696" title="Wybory regionalne w Hesji w 2009 roku">
Wybory regionalne w Hesji w 2009 roku

Wybory regionalne w Hesji w 2009 roku – lokalne wybory, które odbyły się 18 stycznia 2009 roku w kraju związkowym Hesja.
Okoliczności.
Wybory zostały przyspieszone ze względu na kryzys polityczny w landtagu zaistniały po poprzednich wyborach, gdyż zarówno SPD, jak i CDU nie uzyskały poparcia pozwalającego na rządy samodzielne lub przy udziale potencjalnych koalicjantów (odpowiednio Zielonych i FDP), a obie próby nawiązania współpracy z Lewicą podjęte przez Andreę Ypsilanti zakończyły się niepowodzeniem.
Wyniki.
Według wstępnych wyników zwycięstwo odniosła Unia Chrześcijańsko-Demokratyczna. Znaczący spadek zanotowała natomiast Socjaldemokratyczna Partia Niemiec, a jej przewodnicząca w landzie – Andrea Ypsilanti – złożyła rezygnację z pełnionej funkcji. Lider heskiej CDU – Roland Koch – zapowiedział budowę koalicji z FDP.

</doc>
<doc id="1526699" url="https://pl.wikipedia.org/wiki?curid=1526699" title="KSV Waregem">
KSV Waregem

Koninklijke Sportvereniging Waregem – belgijski klub piłkarski z siedzibą w mieście Waregem.
Historia.
Klub powstał w 1925 roku pod francuską nazwą "Waereghem Sportif". W 1945 doszło do przetłumaczenia nazwy na holenderską – "Waregem Sportief". Rok później klub połączył się z drużyną Red Star Waregem i zmienił nazwę na "SV Waregem", stając się członkiem narodowej federacji z numerem 4451. W 1951 klub otrzymał prawo, by zwać się królewskim, dodając do nazwy człon "Koninklijke". Prawo to uzyskiwał każdy klub, który istniał ponad 25 lat.
"KSV Waregem" po raz pierwszy awansował do drugiej ligi w 1963, a w 1966 do pierwszej ligi. W najwyższej lidze Belgii grał do 1996, z wyjątkiem sezonów 1972/73 i 1994/95.
Dzięki 4. miejscu w lidze w sezonie 1967/68 "KSV Waregem" zadebiutował w europejskich pucharach i wystartował w Pucharze Miast Targowych w sezonie 1968/69. W 1/32 finału drużyna belgijska trafiła na reprezentujący Hiszpanię klub Atlético Madryt. Po wyjazdowej porażce 1:2 (pierwszą w historii klubu bramkę w europejskich pucharach zdobył Prudent Bettens) "KSV Waregem" wygrał u siebie 1:0 i awansował do następnej rundy. Kolejnym rywalem był polski klub Legia Warszawa. Na własnym boisku "KSV Waregem" wygrał 1:0 po karnym Lamberta. W Warszawie jednak Legia dzięki bramce Deyny wyrównała bilans dwumeczu, a tuż przed końcem decydującego gola zdobył Robert Gadocha. Mecz wygrała 2:0 Legia i "KSV Waregem" odpadł z turnieju.
"KSV Waregem" w 1974 zdobył Puchar Belgii, dzięki czemu wziął udział w Pucharze Zdobywców Pucharów w sezonie 1974/75. W pierwszej rundzie Belgowie trafili na austriacki klub Austria Wiedeń. Na własnym stadionie "KSV Waregem" wygrał 2:1. W Wiedniu jednak miejscowa Austria okazała się zdecydowanie lepsza, wygrywając 4:1.
W 1982 roku "KSV Waregem" dotarł do finału Pucharu Belgii, który przegrał 0:2 z klubem Waterschei THOR Genk. W walce o Superpuchar z mistrzem Belgii – Standardem Liège, zamiast zdobywcy Pucharu Belgii, wystąpił finalista, czyli "KSV Waregem", który wygrał 3:2 i zdobył Superpuchar.
Czwarte miejsce w lidze w sezonie 1984/85 pozwoliło klubowi na start w Pucharze UEFA w sezonie 1985/86. W 1/32 finału drużyna belgijska wyeliminowała duński zespół Aarhus GF, wygrywając dwukrotnie – u siebie 5:2, a następnie na wyjeździe 1:0. Następny przeciwnik, hiszpański klub CA Osasuna, był znacznie trudniejszy. "KSV Waregem" wygrał u siebie 2:0. W Pampelunie Hiszpanie już po dziesięciu minutach odrobili straty. Wydawało się, że Osasuna z łatwością podwyższy wynik, jednak Belgowie nie dali sobie strzelić dalszych bramek. A do tego w drugiej połowie Daniel Veyt zdobył bramkę, która pozwoliła bez dogrywki awansować zespołowi "KSV Waregem". W 1/8 finału drużyna belgijska wylosowała przeciwnika, który wydawał się nie do przejścia – włoski klub AC Milan. Na własnym boisku "KSV Waregem" zremisował 1:1, tracąc zwycięstwo na 2 minuty przed końcem spotkania. W Mediolanie doszło do sensacji – "KSV Waregem" pokonał faworytów 2:1 i awansował do ćwierćfinału, gdzie trafił na Hajduk Split. W Splicie wygrał Hajduk 1:0, w rewanżu identyczne zwycięstwo odniosła drużyna "KSV Waregem". Ponieważ dogrywka niczego nie zmieniła, doszło do karnych, w których lepsi okazali się gracze klubu belgijskiego. Drużyna "KSV Waregem" awansowała do najlepszej czwórki turnieju. Przeciwnikiem w walce o finał był bardzo mocny niemiecki klub 1. FC Köln. W Kolonii drużynie "KSV Waregem" nie udało się sprawić niespodzianki – FC Köln wygrał wysoko 4:0 i praktycznie zapewnił sobie awans. U siebie "KSV Waregem" z trudem zremisował 3:3.
W sezonie 1987/88 nawet dość odległe 6 miejsce w lidze dało prawo drużynie "KSV Waregem" wystartować w Pucharze UEFA w sezonie 1988/89. Pierwszym przeciwnikiem była norweska drużyna Molde FK. Na wyjeździe był bezbramkowy remis, za to u siebie drużyna belgijska wygrała wysoko 5:1. W następnej rundzie "KSV Waregem" trafił na bardzo silnego reprezentanta NRD, klub Dynamo Drezno. Pierwszy mecz w Dreźnie klub z Belgii przegrał aż 1:4. W rewanżu u siebie drużyna belgijska po zdobyciu drugiej bramki w 47 minucie była już bliska awansu, jednak kilka minut później piłkarze Dynama zdobyli bramkę, która podłamała zespół gospodarzy. Ostatecznie mecz wygrał "KSV Waregem", ale tylko 2:1, co w efekcie dało awans rywalom.
Trzecie miejsce w lidze w sezonie 1992/93 było ostatnim poważnym osiągnięciem klubu na arenie krajowej. Pozwoliło ono także na występ w Pucharze UEFA w sezonie 1993/94. Ostatni występ klubu na arenie międzynarodowej był jednocześnie najmniej udanym. Nie zaliczany do najsilniejszych fiński klub FC Kuusysi rozgromił u siebie belgijską drużynę 4:0, a na dodatek wygrał także w Belgii 2:1.
W 1996 klub spadł ostatecznie z pierwszej ligi, a w 1999 spadł nawet do trzeciej ligi.
Z powodu problemów finansowych "KSV Waregem" zmuszony został w 2001 roku do fuzji z klubem "Zulte VV". Nowy klub, "SV Zulte-Waregem", otrzymał numer 5381. Siedzibą nowego klubu stało się miasto Waregem, a klubowym stadionem – dotychczasowy obiekt "KSV Waregem".

</doc>
<doc id="1526701" url="https://pl.wikipedia.org/wiki?curid=1526701" title="141 Dywizja Rezerwowa (III Rzesza)">
141 Dywizja Rezerwowa (III Rzesza)

141 Dywizja Rezerwowa (niem. "141. Reserve-Division") – niemiecka dywizja piechoty z czasów II wojny światowej. Dywizja została sformowana 26 sierpnia 1939 roku jako "Kommandeur der Ersatztruppen I" (pl. "Grupa Dowodzenia Rezerwowego I"), dowództwo 141 dywizji znajdowało się w mieście Insterburg. Początkowo była to jednostka zapasowa, w jej skład wchodziły: 1., 21., 206., i 491. zapasowe pułki piechoty, 1. zapasowy pułk artylerii, zapasowe bataliony łączności, kierowców i batalion inżynieryjny.
13 listopada 1939 r. jednostka została przemianowana na 151. Dywizję (niem. "151. Division"). 8 grudnia otrzymała nazwę 141 Dywizja ("Division Nr. 141"). We wrześniu 1940 dywizja została przeniesiona z Prus Wschodnich do Czech, stacjonując w protektoracie Czech i Moraw.
Po rozpoczęciu kampanii rosyjskiej — 15 lipca 1941 roku — dywizja została ponownie przeniesiona do Insterburgu (Czerniachowska). 
W 1942 roku została przemianowana na 141 Dywizję Rezerwową. Swoją nazwę dywizja utrzymała do 20 lutego 1944 roku kiedy oficjalnie została rozwiązana, a jej żołnierzy wykorzystano do formowania nowych jednostek.
Większość służących w niej żołnierzy została później przeniesiona do 68 Dywizji Piechoty.

</doc>
<doc id="1526703" url="https://pl.wikipedia.org/wiki?curid=1526703" title="141 Dywizja Rezerwowa (niemiecka)">
141 Dywizja Rezerwowa (niemiecka)



</doc>
<doc id="1526704" url="https://pl.wikipedia.org/wiki?curid=1526704" title="K.S.V. Waregem">
K.S.V. Waregem



</doc>
<doc id="1526705" url="https://pl.wikipedia.org/wiki?curid=1526705" title="Koninklijke Sportvereniging Waregem">
Koninklijke Sportvereniging Waregem



</doc>
<doc id="1526706" url="https://pl.wikipedia.org/wiki?curid=1526706" title="Kierownik (ujednoznacznienie)">
Kierownik (ujednoznacznienie)



</doc>
<doc id="1526707" url="https://pl.wikipedia.org/wiki?curid=1526707" title="The Pyramid of Darkness">
The Pyramid of Darkness

The Pyramid of Darkness – cykl 5-odcinków rozpoczynających pierwszy sezon serialu G.I. Joe. Wszystkie 22 minutowe odcinki składają się na jedną historię.
Fabuła.
Terrorystyczna organizacja Cobra próbuje zawładnąć światem poprzez aktywację tytułowej "Piramidy Ciemności". Dokonać tego może jedynie przez ustawienie na 4 krańcach świata sześcianów i połączenie ich z kosmiczną stacją Delta. W tym samym czasie Shipwreck i Snake Eyes dostają się do podwodnej bazy organizacji Cobra.
Tytuły odcinków.
W nawiasie data premiery

</doc>
<doc id="1526709" url="https://pl.wikipedia.org/wiki?curid=1526709" title="REO Speedwagon">
REO Speedwagon

REO Speedwagon – amerykański zespół rockowy, którego lata świetności przypadły na lata osiemdziesiąte XX wieku. Należy do grona czołowych zespołów amerykańskiego rocka tego okresu takich jak: Boston, Foreigner, The Cars, Styx, Journey.
Początki zespołu datują się na rok 1967, a miejscem powstania było miasto Champaign w stanie Illinois (USA). Nazwa zespołu pochodzi od nazwy ciężarówki REO Speed Wagon produkowanej przez firmę REO Motor Car Company.
Wokalista zespołu, Kevin Cronin, wystąpił w 3. odcinku trzeciego sezonu serialu Ozark.
Skład zespołu.
Skład z roku 1980:

</doc>
<doc id="1526710" url="https://pl.wikipedia.org/wiki?curid=1526710" title="Carolinum">
Carolinum



</doc>
<doc id="1526712" url="https://pl.wikipedia.org/wiki?curid=1526712" title="Aimeric Joseph de Durfort-Civrac">
Aimeric Joseph de Durfort-Civrac

Aimeric-Joseph-Jacques de Durfort-Civrac, markiz de Durfort, książę de Civrac (ur. 1716, zm. 1787) – francuski arystokrata i dyplomata.
Od 3 lutego 1767 do maja 1770 był ambasadorem Francji w Wiedniu. Jego córką była Angélique Victoire de Durfort-Civrac urodzona w Wersalu 2 grudnia 1752 roku.

</doc>
<doc id="1526715" url="https://pl.wikipedia.org/wiki?curid=1526715" title="Telia">
Telia



</doc>
<doc id="1526717" url="https://pl.wikipedia.org/wiki?curid=1526717" title="Vytautas Juskus">
Vytautas Juskus



</doc>
<doc id="1526719" url="https://pl.wikipedia.org/wiki?curid=1526719" title="Mikołaj Michał Wyżycki">
Mikołaj Michał Wyżycki

Mikołaj Michał Wyżycki herbu Gierałt (ur. 1649, zm. 5 stycznia 1705) – polski duchowny rzymskokatolicki, kanonik regularny, opat komendatoryjny czerwiński w latach 1689–1705, biskup chełmski w latach 1699–1705, sekretarz wielki koronny, kanclerz Akademii Zamojskiej.
Życiorys.
Urodził się w marcu 1649 roku. Był prawdopodobnie synem Józefa Wyżyckiego i Konstancji z Czetwertyńskich. Po ukończeniu studiów, został członkiem zakonu kanoników regularnych. Piastował funkcję opata czerwińskiego i proboszcza parafii w Woli Zarzyckiej.
Przyjaciel i doradca Jana III Sobieskiego. Na jego dworze piastował urząd sekretarza wielkiego koronnego. W 1697 roku poparł kandydaturę elektora saskiego. Wspólnie z Aleksandrem Benedyktem Wyhowskim ukradł koronę królewską ze skarbca wawelskiego, aby dostarczyć ją na koronację Augustowi II Mocnemu. W późniejszych latach zaufany stronnik monarchy.
11 kwietnia 1699 roku dzięki protekcji królewskiej został mianowany biskupem chełmskim. Jego staraniem rozpoczęto budowę rezydencji biskupiej w Skierbieszowie. W styczniu 1702 roku podpisał akt pacyfikacji Wielkiego Księstwa Litewskiego.
Jako senator obecny był na sejmach: 1698 i 1699 roku.
Pochowany jest w krypcie kościoła franciszkańskiego w Zamościu.

</doc>
<doc id="1526720" url="https://pl.wikipedia.org/wiki?curid=1526720" title="Jean-Baptiste-François Desmaretz">
Jean-Baptiste-François Desmaretz

Jean-Baptiste-François Desmaretz, markiz de Maillebois (ur. 1682, zm. 1762) – francuski polityk i dyplomata.
Marszałek Francji. Od 1726 do 1730 był francuskim ministrem pełnomocnym w Monachium.

</doc>
<doc id="1526721" url="https://pl.wikipedia.org/wiki?curid=1526721" title="Stasys Kruzinauskas">
Stasys Kruzinauskas



</doc>
<doc id="1526722" url="https://pl.wikipedia.org/wiki?curid=1526722" title="Manfredas Zymantas">
Manfredas Zymantas



</doc>
<doc id="1526723" url="https://pl.wikipedia.org/wiki?curid=1526723" title="Stanisław Liszewski">
Stanisław Liszewski

Stanisław Jan Liszewski (ur. 11 listopada 1940 w Łodzi, zm. 23 kwietnia 2016 tamże) – polski geograf, urbanista, profesor (od 1986), nauczyciel akademicki i rektor Uniwersytetu Łódzkiego (1996–2002).
Życiorys.
Magister geografii (1963), doktor (1970), doktor habilitowany (1977) – na Uniwersytecie Łódzkim. W 1990 Prezydent RP nadał mu tytuł profesora zwyczajnego. W 2011 został wyróżniony tytułem doktora honoris causa Politechniki Łódzkiej. Został także uhonorowany tytułem doktora honoris causa Uniwersytetu Preszowskiego (2013). 
Przewodniczący Komitetu Narodowego do Spraw Współpracy z Międzynarodową Unią Geograficzną przy Wydziale Nauk o Ziemi i Nauk Górniczych PAN, członek Komitetu Narodowego do Spraw Współpracy z Międzynarodową Radą Nauki przy prezydium PAN, były dyrektor Instytutu Geografii Miast i Turyzmu Uniwersytetu Łódzkiego, w latach 1996–2002 rektor UŁ. Autor licznych publikacji naukowych, promotor i recenzent wielu prac doktorskich i habilitacyjnych.
Od 1991 prezes Łódzkiego Towarzystwa Naukowego. Znaczącą część swoich badań naukowych realizował na obszarze Łodzi. Współautor Atlasu Łodzi oraz współorganizator Festiwalu Nauki Techniki i Sztuki.
Zmarł w rodzinnym mieście 23 kwietnia 2016. Został pochowany 29 kwietnia 2016 na łódzkim rzymskokatolickim cmentarzu św. Franciszka przy ul. Rzgowskiej 156/158.
Publikacje.
Niektóre publikacje Stanisława Liszewskiego:
Upamiętnienie.
20 kwietnia 2017 na Wydziale Nauk Geograficznych UŁ odbyła się sesja upamiętniająca prof. Stanisława Liszewskiego. W jej trakcie nadano jego imię auli wydziału oraz odsłonięto pamiątkową tablicę. Sesji towarzyszyła okolicznościowa wystawa.

</doc>
<doc id="1526724" url="https://pl.wikipedia.org/wiki?curid=1526724" title="Konserwator">
Konserwator



</doc>
<doc id="1526725" url="https://pl.wikipedia.org/wiki?curid=1526725" title="François-Joachim Potier">
François-Joachim Potier

François-Joachim Potier, książę de Gesvres (ur. 1692, zm. 1757) – francuski dyplomata.
Markiz (od 1722 roku) a potem książę de Gesvres. Par Francji i pan ("Seigneur") de Saint-Ouen. W roku 1742 został wysłany jako poseł do Monachium by pogratulować elektorowi Bawarii Karolowi Albertowi elekcji cesarskiej jako Karol VII.
Jego ojcem był François Bernard Potier (1655-1739), a synem Léon Louis Potier (1695-1774).

</doc>
<doc id="1526726" url="https://pl.wikipedia.org/wiki?curid=1526726" title="Row Rybnik">
Row Rybnik



</doc>
<doc id="1526727" url="https://pl.wikipedia.org/wiki?curid=1526727" title="Desant na Krecie">
Desant na Krecie



</doc>
<doc id="1526732" url="https://pl.wikipedia.org/wiki?curid=1526732" title="Niemieckie Wojska Powietrznodesantowe">
Niemieckie Wojska Powietrznodesantowe



</doc>
<doc id="1526733" url="https://pl.wikipedia.org/wiki?curid=1526733" title="Fallschirmjager">
Fallschirmjager



</doc>
<doc id="1526734" url="https://pl.wikipedia.org/wiki?curid=1526734" title="Desant w Dieppe">
Desant w Dieppe



</doc>
<doc id="1526736" url="https://pl.wikipedia.org/wiki?curid=1526736" title="Akademia Pedagogiczna w Krakowie">
Akademia Pedagogiczna w Krakowie



</doc>
<doc id="1526738" url="https://pl.wikipedia.org/wiki?curid=1526738" title="Harry Lloyd Hopkins">
Harry Lloyd Hopkins



</doc>
<doc id="1526739" url="https://pl.wikipedia.org/wiki?curid=1526739" title="Uniwersytet Pedagogiczny im. Komisji Edukacji Narodowej w Krakowie">
Uniwersytet Pedagogiczny im. Komisji Edukacji Narodowej w Krakowie

Uniwersytet Pedagogiczny im. Komisji Edukacji Narodowej w Krakowie () – publiczna uczelnia pedagogiczna w Krakowie. Jest kontynuacją utworzonej 11 maja 1946 Państwowej Wyższej Szkoły Pedagogicznej w Krakowie, która rozpoczęła działalność 25 października 1946.
W najnowszym rankingu prowadzonym przez miesięcznik „Perspektywy” zajął drugie miejsce (wcześniej przez lata był liderem tego zestawienia) wśród pięciu uczelni pedagogicznych w Polsce.
Historia.
Uczelnia w początkowym okresie przygotowywała nauczycieli szkół podstawowych. Cykl kształcenia obejmował 3 lata i kończył się egzaminem dyplomowym. Począwszy od roku akademickiego 1949/1950 rozpoczął również kształcenie nauczycieli szkół średnich i prowadził działalność w nowej strukturze organizacyjnej opartej na wydziałach. Równocześnie powołano instytucje i stanowiska akademickie: senat, rady wydziałów, rektora, prorektorów i dziekanów.
W 1954 roku uczelnia uzyskała status szkoły wyższej, w której studia trwały 4 lata, a absolwenci zdobywali pełne wykształcenie wyższe i dyplom magistra. Przemiany polityczne roku 1956 sprawiły, że Uczelnia otrzymała znaczną autonomię i po raz pierwszy dokonano wyboru rektora, dotychczas mianowanego. Został nim prof. dr Wincenty Danek. Pod jego kierownictwem nastąpił rozwój Wyższej Szkoły Pedagogicznej, który sprawił, że w środowisku oświatowym zyskała powszechnie opinię Uczelni przygotowującej wysoko wykwalifikowaną kadrę nauczycieli. Począwszy od roku akademickiego 1958/1959 studia przedłużono do 5 lat.
W 1959 uczelnia otrzymała prawa nadawania stopnia naukowego doktora (literaturoznawstwo, językoznawstwo, historia, filozofia, nauki o polityce, biologia, geografia, matematyka, pedagogika, sztuki piękne, fizyka), a w 1967 roku prawo przeprowadzania przewodów habilitacyjnych (literaturoznawstwo, językoznawstwo, historia, biologia).
W 1973 Wyższa Szkoła Pedagogiczna otrzymała imię Komisji Edukacji Narodowej.
Rok 1989 rozpoczął okres przeobrażeń ustrojowych i społecznych, stawiając przed środowiskiem akademickim nowe zadania, polegające na wypracowaniu modelu kształcenia i funkcjonowania w warunkach pełnej samodzielności i samorządności.
1 października 1999 roku weszła w życie ustawa o nadaniu uczelni nazwy Akademia Pedagogiczna im. Komisji Edukacji Narodowej w Krakowie, natomiast 20 listopada 2008 roku weszła w życie kolejna ustawa, tym razem nadając Uczelni nazwę Uniwersytet Pedagogiczny im. Komisji Edukacji Narodowej w Krakowie.
W ostatnich latach nastąpiła gruntowna przebudowa jego struktury organizacyjnej, nasilenie aktywności badawczej i rozwoju kadry naukowo-dydaktycznej, znaczące rozszerzenie oferty edukacyjnej, urozmaicenie i modernizacja procesu dydaktycznego. Dzięki temu w roku 2017 uczelnia osiągnęła bardzo dobre wyniki kompleksowej oceny jednostek naukowych - z jej siedmiu wydziałów pięciu przyznano kategorię A, a pozostałym dwóm kategorię B. Pozwoliło to zakwalifikować się jej, wraz z 19 innymi, do pierwszego konkurs w ramach programu „Inicjatywa doskonałości – uczelnia badawcza”. W najnowszej - przeprowadzonej w roku 2022 - ewaluacji działalności naukowej żadnej z 21 ocenianych dyscyplin naukowych nie przyznano już kategorii A (16 uzyskało kategorię B+, a 5 kategorię B).
Struktura uczelni.
Uczelnię tworzy pięć wydziałów oraz dziewiętnaście instytutów. 

</doc>
<doc id="1526743" url="https://pl.wikipedia.org/wiki?curid=1526743" title="Klasycyzm francuski">
Klasycyzm francuski

Klasycyzm francuski dominujący kierunek w literaturze i sztuce francuskiej XVII wieku. Klasycyzm był odrębną od europejskiej formą kultury i rozwijał się we Francji w czasach polskiego baroku.
Klasycyzm francuski nawiązywał do sztuki antycznej i renesansowej. Prezentował nowatorski sposób myślenia w tradycyjnej, klasycznej formie. Pod wpływem racjonalizmu zakładał: jasność myśli, przejrzystość konstrukcji utworu, umiar, równowagę między formą a treścią, przedstawianie uniwersalnych elementów natury ludzkiej. Klasycyzm XVII w. stanowił zaprzeczenie barokowej ekspresji. Zachowano zasadę trzech jedności. Klasycyści uważali, że dzieło sztuki może powstać tylko dzięki ciężkiej pracy, a nie natchnieniu. Indywidualizm twórczy nie jest niczym pożądanym - nad zgodnością sztuki z wymogami klasycystycznymi czuwa powołana do życia w 1635 r. Akademia Francuska. Klasycyzm francuski został ukształtowany przez światopogląd zwany krytycyzmem. Charakteryzują go dydaktyzm, utylitaryzm i komizm. Jedną z ważniejszych zasad klasycyzmu francuskiego była "uczyć, bawiąc", dlatego dominujące gatunki tego kierunku to komedia, satyra, bajka, powiastka filozoficzna, utopia. Twórcy tego okresu w swoich dziełach, w myśl krytycyzmu, poddawali świat ocenie i, wykorzystując estetykę komizmu, skłaniali odbiorcę do refleksji nad obecnym stanem rzeczy, zachęcając jednocześnie do jego poprawy. 
Geneza.
We Francji szybko zrezygnowano z tendencji barokowych. Rozwojowi sztuki sprzyjał dwór królewski i sam król Ludwik XIV. Dla kultury tego kraju okres jego rządów był czasem wspaniałego rozkwitu. Król opiekował się artystami nie szczędząc na nich pieniędzy. Wzrost dobrobytu zaowocował m.in. budową Wersalu, który uchodzi dziś za symbol tamtej epoki.

</doc>
<doc id="1526747" url="https://pl.wikipedia.org/wiki?curid=1526747" title="Ruska Rada w Gładyszowie">
Ruska Rada w Gładyszowie

Ruska Rada w Gładyszowie ("Russka Rada") − organ samorządu Łemków, utworzony w Gładyszowie 27 listopada 1918.
21 listopada 1918 przeciwnicy idei powstania państwa ukraińskiego spotkali się na zebraniu w Świątkowej i omówili strategię działania. 27 listopada na dwutysięcznym wiecu w Gładyszowie przeforsowali uchwałę, że Łemkowszczyzna może należeć tylko do Rosji. Wiec powołał do życia Russką Radę z siedzibą w Gładyszowie, która jako najważniejszy cel postawiła przeprowadzenie zbiórki pieniężnej na pokrycie kosztów podróży swego delegata na konferencję pokojową w Paryżu. 
W skład Rady miało wchodzić po pięciu członków z każdej wsi. Niektóre źródła nazywają powołaną w Gładyszowie Radę "Republiką Gładyszowską". Przewodniczącym wybrano księdza greckokatolickiego z Czarnego Mychajła Jurczakewycza, znanego z agitacji prawosławnej wśród Łemków przed i w trakcie I wojny światowej.
Rada podjęła poza tym szereg uchwał organizujących życie społeczne, na przykład dotyczących usunięcia ukraińskich księży z Łemkowszczyzny, wprowadzenia języka rosyjskiego w szkołach, organizacji lokalnej milicji porządkowej.
Nie wszystkie okoliczne wsie poparły opcję prorosyjską – nastroje proukraińskie panowały we wsiach Małastów, Pętna, Muszyna, a Grab i Ożenna opowiedziały się otwarcie za przynależnością do Zachodnioukraińskiej Republiki Ludowej.
5 grudnia 1918 Russka Rada zgłosiła akces do Ruskiej Narodowej Republiki Łemków.

</doc>
<doc id="1526750" url="https://pl.wikipedia.org/wiki?curid=1526750" title="Huey Lewis">
Huey Lewis

Huey Lewis, właśc. Hugh Anthony Cregg, III (ur. 5 lipca 1950 w Nowym Jorku) – amerykański muzyk, kompozytor i okazjonalnie aktor. Wokalista i założyciel zespołu rockowego Huey Lewis and the News, znanego głównie z przeboju „The Power Of Love” z filmu "Powrót do przyszłości" (1985) w reżyserii Roberta Zemeckisa.
Życiorys.
Urodził się w Nowym Jorku jako syn Polki Magdaleny i Amerykanina irlandzkiego pochodzenia Hugh Anthony'ego Cregga II. Ukończył The Lawrenceville School. Uczęszczał na Cornell University, jednak porzucił studia w 1969.
Miał krótki epizod w zespole Thin Lizzy (grał na harmonijce) w roku 1978. Wraz z zespołem uczestniczył w słynnym przedsięwzięciu charytatywnym „USA for Africa” (1985). Wystąpił w kilku epizodycznych rolach filmowych: "Powrót do przyszłości" (1985), "Na skróty" (1993), "Kula" (1998), "Shadow Of A Doubt" (1998), "Dead Husbands" (1998), "Tylko w duecie" (2000), ".com for Murder" (2002).
W marcu 1985 wziął udział w charytatywnym projekcie „We Are the World” obok takich wykonawców jak Quincy Jones, Michael Jackson, Tina Turner, Bruce Springsteen, Lionel Richie czy Stevie Wonder.
W 1984 poślubił Sidney Conroy. Mają córkę Kelly (ur. 1983) i syna Austina (ur. 1985).

</doc>
<doc id="1526758" url="https://pl.wikipedia.org/wiki?curid=1526758" title="Buzurgumid">
Buzurgumid

Kija Buzurgummid, (inne warianty pisowni: "Buzurg-umid", "Buzurg-ummid", pers. "Bozorg Ommid") (ur. ?, zm. 9 lutego 1138 w Alamucie) - drugi po Hasanie ibn Sabbahu przywódca polityczny i religijny sekty nizaryjskich isma'ilitów, zwanych także Asasynami.
Wywodził się najprawdopodobniej z lokalnego rodu wielmożów z okolic Rudbaru w północnej Persji. W 1096 lub 1102 roku zdobył dla Asasynów fortecę Lamasar, a następnie przez wiele lat był jej dowódcą. Lamasar był prawdopodobnie największym i jednym z kluczowych zamków w posiadaniu sekty, strzegącym ich quasi-państewka w górach Elburs. Forteca ta została w trakcie zarządu Buzurgumida znacząco umocniona, zbudowano tam również nowatorski system zaopatrywania w wodę.
W 1124 roku przywódca i założyciel Asasynów, Hasan ibn Sabbah, na łożu śmierci mianował Buzurgumida swoim następcą. Pełnił on tę rolę przez 14 lat, do swojej śmierci w 1138 roku. Charakter jego panowania był zgoła inny niż Hasana, przykładał on bowiem mniejszą wagę do szerzenia nauk sekty, a skupiał się bardziej na zarządzaniu niewielkim dominium Asasynów w okolicach Alamutu. Można podnieść, że w odróżnieniu od swojego poprzednika, bardziej niż przywódcą religijnym i rewolucjonistą, był Buzurgumid klasycznym władca terytorialnym. Nie oznacza to, że za jego rządów Asasyni całkowicie porzucili swoją walkę przeciw imperium seldżuckiemu - lista dokonywanych przez nich politycznych mordów wciąż rosła. To za jego panowania, 29 sierpnia 1135 roku, nizaryci zamordowali kalifa Al-Mustarszida.
Wykorzystując śmierć Hasana, w 1126 roku seldżucki sułtan Ahmad Sandżar zorganizował wyprawę przeciw nizaryjskiemu dominium. Jej kompletna klęska skłoniła go do zawarcia z Buzurgumidem paktu, który zakończył trwający od przejęcia Alamutu w 1090 roku stan permanentnego konfliktu między Państwem Seldżuckim a nizarytami. Nie oznacza to, że konflikt ten, mające głębokie podłoże narodowościowe, społeczne i religijne, całkowicie wygasł, jednak nigdy nie osiągnął już takich rozmiarów, jak za życia Hasana. Możliwe jest, że Buzurgumid, bardziej władca terytorialny niż rewolucjonista, był lepszym niż Hasan partnerem politycznym dla sułtana i dlatego pakt z 1126 roku był możliwy.
Trzy dni przed śmiercią, Buzurgumid mianował swoim następcą swojego syna Mohammeda, tym samym zmieniając charakter nizaryckiego władztwa na feudalną, dziedziczną monarchię.

</doc>
<doc id="1526759" url="https://pl.wikipedia.org/wiki?curid=1526759" title="Adam Bahorič">
Adam Bahorič



</doc>
<doc id="1526760" url="https://pl.wikipedia.org/wiki?curid=1526760" title="Kiła układu nerwowego">
Kiła układu nerwowego

Kiła układu nerwowego (łac. "neurolues") – postać kiły z zajęciem struktur ośrodkowego układu nerwowego. Dotyczy kiły II i III okresu (porażenie postępujące). Obecnie diagnostyka i leczenie choroby sprawiły, że kiła trzeciorzędowa układu nerwowego jest spotykana bardzo rzadko.
Podział kiły układu nerwowego:
W psychiatrii wyróżnia się ponadto około tuzina postaci zespołów patopsychologicznych związanych z porażeniem postępującym:

</doc>
<doc id="1526761" url="https://pl.wikipedia.org/wiki?curid=1526761" title="Adam Bohorič">
Adam Bohorič

Adam Bohorič (ur. ok. 1520 w Reichenburgu, zm. 1598) – słoweński językoznawca i protestancki kaznodzieja. W 1584 r. napisał książkę "Articae horulae succisivae" (słow. Zimske urice), która była opisem ortografii słoweńskiej.
Życiorys.
Urodził się ok. 1520 roku w okolicach Reichenburgu (dzisiejszej Brestanicy). Studiował na Uniwersytecie w Wittenberdze pod zwierzchnictwem Filipa Melanchtona. Po powrocie w rodzime okolice założył szkołę w Kršku. W 1556 roku został dyrektorem szkoły w Lublanie. W 1582 przeszedł na emeryturę. W 1598 został wygnany. Umarł prawdopodobnie wkrótce potem, w nieznanym miejscu.
Dzieła.
Bohorič zajmował się pisaniem alfabetów, słowników i gramatyk:
Najważniejsza jest gramatyka Articae horulae, pierwsza słoweńska gramatyka. Jej wartość naukowa nie jest duża, gdyż została stworzona na wzór łacińskiej gramatyki Filipa Melanchtona, bez uwzględnienia specyfiki słoweńszczyzny, m.in. systemu przypadków. Ważniejsza jest łacińska przedmowa z tendencją patriotyczną.
Współpracował z Jurijem Dalmatinem przy ostatecznej wersji pierwszego słoweńskiego przekładu Pisma Świętego – Biblii Jurija Dalmatina.
Język i styl.
Bohorič nie pisał w języku słoweńskim, jego kontakt z tym językiem był tylko pośredni, gdy w swojej gramatyce próbował określić jego formy i prawa. W swoich poglądach na ortografię i język wzorował się na Trubarze i Dalmatinie, w alfabecie wzorował się na Trubarze z poprawkami po Krelju. Dlatego ten alfabet w czasie Prešerna został nazwany bohoričicą. Jego styl w przedmowie gramatyki jest gładki, dydaktyczny.

</doc>
<doc id="1526764" url="https://pl.wikipedia.org/wiki?curid=1526764" title="Dave Grusin">
Dave Grusin

Dave Grusin (ur. 26 czerwca 1934 w Littleton) – amerykański kompozytor, aranżer i pianista jazzowy. Twórca wielu tematów muzycznych do filmów kinowych i telewizyjny, m.in. wyróżnionego Oscarem w roku 1968 filmu "Absolwent". Jest laureatem prestiżowych nagród filmowych w dziedzinie muzyki filmowej, m.in. nagrody Grammy za muzykę do wcześniej wspomnianego "Absolwenta". Współzałożyciel wytwórni płytowej GRP Records.

</doc>
<doc id="1526765" url="https://pl.wikipedia.org/wiki?curid=1526765" title="Lubienka (gmina)">
Lubienka (gmina)

Lubienka – dawna gmina wiejska istniejąca w XIX wieku oraz przez krótki czas od I wojny światowej do 1926 roku) na Lubelszczyźnie. Siedzibą władz gminy była Huszcza.
Za Królestwa Polskiego gmina Lubienka należała do powiatu bialskiego w guberni siedleckiej. Przed 1880 włączono do niej obszar zniesionej gminy Huszcza.
W okresie międzywojennym gmina Lubienka należała do powiatu bialskiego w woj. lubelskim. Początkowo były to dwie odrębne gminy – gmina Lubienka I i gmina Lubienka II. Brak informacji o dacie komasacji obu gmin, ale musiało się to wydarzyć po 1 lipca 1923.
22 stycznia 1926 z części gminy (oraz z części gminy Swory) utworzono gminę Dubów; jednocześnie dokonano zmiany nazwy "gminy Lubienka" na "gmina Huszcza".
Poniższa tabela przedstawia uproszczony schemat częstych zmian dwóch podstawowych jednostek: południowo-wschodniej i północno-zachodniej, nie posiadających fizycznej łączności ze sobą przez obszar miasta Łomazy (przekształconego w 1870 w gminę Łomazy). Tabela na podstawie analizy przynależności administracyjnej poszczególnych wsi według ww. źródeł:

</doc>
<doc id="1526766" url="https://pl.wikipedia.org/wiki?curid=1526766" title="Sebastian Krelj">
Sebastian Krelj

Sebastian Krelj także pisane Sebastjan, Sebastijan, lub Boštjan Krelj (ur. 1538 w Vipavie, zm. 1567) – słoweński protestancki reformator, pisarz, teolog, językoznawca oraz kaznodzieja, uważany za jednego z najbardziej wykształcongo słoweńskiego protestanta XVI wieku.

</doc>
<doc id="1526767" url="https://pl.wikipedia.org/wiki?curid=1526767" title="Fritz Mohr">
Fritz Mohr

Friedrich (Fritz) Wilhelm Justinus Mohr (ur. 14 marca 1874 w Stuttgarcie, zm. 4 czerwca 1957 w Düsseldorfie) – niemiecki lekarz neurolog i psychiatra.
Uczeń Hermanna Oppenheima, współpracował m.in. z Maxem Lewandowskym (napisał rozdziały do jego podręcznika neurologii "Handbuch der Neurologie"). Praktykował w Koblencji, potem w Düsseldorfie. Od 1947 roku profesor tytularny. Cytowany jest jako pierwszy psychiatra, który oceniał stan pacjentów prosząc ich o przerysowywanie prostych figur.

</doc>
<doc id="1526769" url="https://pl.wikipedia.org/wiki?curid=1526769" title="Little by little">
Little by little



</doc>
<doc id="1526770" url="https://pl.wikipedia.org/wiki?curid=1526770" title="-ZAN-">
-ZAN-



</doc>
<doc id="1526771" url="https://pl.wikipedia.org/wiki?curid=1526771" title="Lofton R. Henderson">
Lofton R. Henderson

Lofton Russell Henderson (ur. 24 maja 1903 w Lorain, zginął 4 czerwca 1942 w bitwie pod Midway) – amerykański pilot lotnictwa piechoty morskiej podczas II wojny światowej. W stopniu majora dowodził stacjonującą na atolu Midway na Pacyfiku eskadrą VMSB-241 bombowców Douglas SBD Dauntless 2. Korpusu i wraz z nim wziął udział w bitwie pod Midway. Został uznany za pierwszego pilota korpusu poległego w boju: Henderson zginął prowadząc swój dywizjon do ataku na formację lotniskowców japońskich.
Zarys biografii.
Lofton Henderson urodził się w stanie Ohio. W 1926 ukończył United States Naval Academy. Przed wybuchem II wojny światowej służył w Chinach, na Karaibach, a także na lotniskowcach „Langley” (CV-1), „Ranger” (CV-4) i „Saratoga” (CV-3). 
Major Henderson został pośmiertnie odznaczony Krzyżem Marynarki za bohaterstwo w bitwie pod Midway, podczas której prowadził 16 samolotów swego dywizjonu do ataku na japoński lotniskowiec „Hiryū”. W chwilę po rozpoczęciu ataku, kiedy samoloty były już w locie nurkowym, pocisk przeciwlotniczy urwał lewe skrzydło maszyny Hendersona, która spadła do morza, nie dolatując do celu.
Lotnisko Hendersona.
W sierpniu 1942 nazwano jego imieniem zdobyte na Japończykach lotnisko polowe na wyspie Guadalcanal. W chwili lądowania "marines" na wyspie lotnisko było w trakcie budowy. Gdy lotniskowce admirała Fletchera i transportowce admirała Turnera zmuszone zostały do odpłynięcia przez lotnictwo i nawodne siły japońskie, "marines" dokończyli budowę pasa startowego na Guadalcanal, używając do tego jedynego na wyspie, zdobytego na Japończykach spychacza. Dzięki temu mogły tu wylądować pierwsze samoloty, a siły amerykańskie zyskały własną osłonę lotniczą.

</doc>
<doc id="1526772" url="https://pl.wikipedia.org/wiki?curid=1526772" title="Lofton Henderson">
Lofton Henderson



</doc>
<doc id="1526773" url="https://pl.wikipedia.org/wiki?curid=1526773" title="Halucynoza pasożytnicza">
Halucynoza pasożytnicza



</doc>
<doc id="1526775" url="https://pl.wikipedia.org/wiki?curid=1526775" title="Scena Canterbury">
Scena Canterbury

Scena Canterbury (także brzmienie Canterbury) – dość nieprecyzyjny, ale praktyczny termin odnoszący się do muzyków i zespołów uprawiających rock progresywny, rock awangardowy i jazz w latach 60. i 70. XX wieku, wywodzących się częściowo z miasta Canterbury, w hrabstwie Kent w Anglii.
Termin.
Określenie "scena Canterbury" dotyczy muzyków i zespołów, w których ci muzycy grali.
Podobieństwa muzyczne nie były za bardzo oczywiste, np. grupa Soft Machine bardzo różniła się od grupy Caravan, a obie bardzo różniły się od Henry Cow. Można jednak także znaleźć kilka bardzo ogólnych wspólnych elementów. Są to:
Zespoły te wcale nie starały się być na siłę niekomercyjnymi; istotą ich muzyki było napięcie pomiędzy trzema elementami:
Chociaż określenie "brzmienie Canterbury" zdaje się sugerować jakieś jednolite, niezmienne brzmienie, to jednak zmieniało się ono nieustannie nawet w trakcie rozwoju danego zespołu. Np. Soft Machine zaczynał jako zespół rockowy z poczuciem humoru, stopniowo przeszedł w stronę awangardy, aby po odejściu Roberta Wyatta stać się zespołem właściwie jazzowym.
Termin "scena Canterbury" nie znajduje mocnego odniesienia do rzeczywistości i jest raczej zręcznym chwytem i wygodnym skrótem myślowym. Wielu muzyków wcale nie pochodziło z Canterbury (np. Robert Wyatt urodził się w Bristolu i w Canterbury chodził tylko do szkoły). Daevid Allen był Australijczykiem. Soft Machine, czołowy zespół sceny Canterbury powstał w Londynie, a Gong Daevida Allena we Francji. Dlatego najlepiej jest rozumieć ten termin nie w kategoriach określających miejsce pochodzenia muzyków, ale raczej jako skrótowe określenie sporej grupy muzyków i zespołów, których muzyka wykazywała pewne, dość luźne podobieństwa, a oprócz tego łączyły ich więzy personalne.
Jednak jeśli porównamy awangardowe nagrania z albumu Spaced zespołu Soft Machine, które zostały dokonane przy pomocy nowych technik (rozwijanych np. przez Terry’ego Rileya – manipulacje taśmami, pętle itp.) z albumem Space Shanty grupy Khan, który można zaliczyć do space rocka, to podobieństw stylistycznych nie będzie żadnych.
Hugh Hopper tak określił problem terminu: "Legenda głosi, że Canterbury było wielką wylęgarnią muzyki, ale faktycznie nią nie było. To znaczy rzeczy naprawdę nie wydarzyły się aż ludzie opuścili Canterbury, aby pracować w Londynie lub gdziekolwiek, lub w Paryżu. Po prostu zdarzyło się, że około pół tuzina muzyków, którzy wyszli w pewnym momencie z Canterbury, założyło inne zespoły".
Historia.
Praktycznie prawie całą scenę Canterbury można objąć prześledziwszy trzy źródłowe czy też główne linie rozwoju.
Pierwsza linia rozwoju.
Początku ruchu trzeba szukać jeszcze w 1960 r., gdy Daevid Allen, Mike Ratledge i Robert Wyatt założyli zespół "The Daevid Allen Trio". Ta linia rozwoju prowadziła do grupy "The Wilde Flowers" powstałej w 1964 r. Ten zespół dał początek dwóm liniom rozwoju: linii grupy Soft Machine (powstałej w 1966) i linii grupy Caravan (powstałej w 1968).
Druga linia rozwoju.
Druga główna linia rozwoju zaczęła się grupą Brunos Blues Band w 1966 r. Prowadziła ona przez grupy Delivery (powstałą w 1968) i D.C. &amp; the M.B's (Dyble, Coxhill &amp; the Miller Brothers – 1971) do zespołu Matching Mole.
Trzecia linia rozwoju.
Trzecią grupą źródłową był zespół Uriel (powstały pod koniec 1967). Linia rozwojowa biegła do takich zespołów jak Egg (powstały w 1968), Arzachel i Khan (powstały w 1971).
Dość charakterystyczną cechą sceny kanterberyjskiej było to, że w większości tych zespołów grali właściwie ci sami muzycy w najróżniejszych układach. Przyczyną tego było to, że – w przeciwieństwie do Stanów Zjednoczonych – Anglia była stosunkowo małym krajem, a w dodatku ruch związany był głównie z Londynem, co jeszcze zbliżało wszystkie te grupy do siebie. Wszyscy ci muzycy znali się osobiście i jeśli któryś z nich pragnął grać coś brzmiącego inaczej, przechodził do innej grupy albo zakładał nową.
W grupie Matching Mole spotkali się muzycy pierwszej i drugiej linii rozwojowej. Ta formacja dała początek grupie Hatfield and the North (1972). Z tej z kolei wyłonił się zespół National Health (1975). Muzycy z tej grupy grali w różnych cudzych lub założonych przez siebie zespołach: Bruford (1977), Soft Heap (1978), Soft Head (1978), Rapid Eye Movement (1980), In Cahoots (1982), Pip Pyle's Equipe Out (1988), Short Wave (1991) itd.
Są również muzycy i zespoły spoza tych trzech linii rozwojowych, a jednak są zaliczani do sceny Canterbury, głównie dzięki koneksjom personalnym, ale i zbliżonemu brzmieniu. Mike Oldfield grał w zespole Kevin Ayers and the Whole World oraz na solowych płytach Roberta Wyatta. W premierowym wykonaniu jego "Dzwonów rurowych" wzięli udział muzycy Soft Machine i Henry Cow. Robert Wyatt koncertował w 1975 r. z Henry Cow, a Fred Frith (mulitinstrumentalista z Henry Cow) grał na jego albumach. Bill Bruford grał w National Health i Gong. Allan Holdsworth grał w Soft Machine, Gong i Bruford. Andy Summers grał w Soft Machine i z Kevinem Ayersem.
Takich związków personalnych było więcej i sięgały one nieraz dość daleko, jak np. do Syda Barretta czy Nicka Masona z zespołu Pink Floyd oraz do 21st Century Schizoid Band i grup japońskiego perkusisty Stomu Yamashty.
Jedną z charakterystycznych cech muzyków tej sceny była ich lewicowość. Z reguły pochodzili oni ze średniej warstwy angielskiego społeczeństwa. Studiowali na najlepszych brytyjskich uniwersytetach, czasem na kilku fakultetach. Byli młodymi intelektualistami, a cechą młodych intelektualistów w latach 60. była lewicowość. Za najbardziej lewicową uchodziła grupa Henry Cow. Najdalej prawdopodobnie poszedł Robert Wyatt, który wstąpił do Komunistycznej Partii Wielkiej Brytanii.
Muzyka sceny kanterberyjskiej rozwijała się do połowy lat 70. XX wieku. Na skutek inwazji punkrocka, który radykalnie uprościł muzykę, pragnąc wyrazić ducha nowego pokolenia przy pomocy trzech akordów, muzyka progresywna zaczęła tracić słuchaczy. Dołączyły do tego firmy nagraniowe, które po prostu przestały nagrywać grupy progresywne. Nawet firma Virgin Records, która powstała tylko i wyłącznie w celu propagowania tej muzyki, wycofała się ze wszystkich swoich projektów związanych z tymi zespołami i na przykład grupa Henry Cow zaczęła nagrywać płyty na swój własny rachunek. W końcu perkusista tego zespołu Chris Cutler założył firmę nagraniową "Recommended Records" (RēR), aby umożliwić przetrwanie tego typu muzyki. Temu samemu służyła także organizacja Rock in Opposition założona przez zespół Henry Cow.
W 2000 r. powstał "Canterbury Sound Festival" poświęcony głównie muzyce progresywnej z kręgu sceny kanterberyjskiej.
Linki zewnętrzne.
Opinie na temat "sceny Canterbury" (ang.)

</doc>
<doc id="1526776" url="https://pl.wikipedia.org/wiki?curid=1526776" title="NGC 1144">
NGC 1144



</doc>
<doc id="1526780" url="https://pl.wikipedia.org/wiki?curid=1526780" title="Wioślarz">
Wioślarz



</doc>
<doc id="1526785" url="https://pl.wikipedia.org/wiki?curid=1526785" title="Kosmos 34">
Kosmos 34

Kosmos 34 – radziecki satelita rozpoznawczy. Trzeci statek typu Zenit-4 należącego do programu Zenit, którego konstrukcja została oparta na załogowych kapsułach Wostok. Kapsuła z negatywami opadła na terytorium ZSRR po 8 dniach.

</doc>
<doc id="1526788" url="https://pl.wikipedia.org/wiki?curid=1526788" title="Wojewódzki Związek Piłki Nożnej">
Wojewódzki Związek Piłki Nożnej

Wojewódzki Związek Piłki Nożnej (z niem. "Wojewodschaft Fußballverband" ("WFV"), zaś oficjalna nazwa to Fußballverband der Wojewodschaft Schlesien) regionalny niemiecki związek piłki nożnej działający w latach 1922–1923 na terenie wschodniego Górnego Śląska, który po zakończeniu I wojny światowej decyzją rady ambasadorów przypadł Polsce.
Związek został założony 13 lipca 1922 roku w Królewskiej Hucie.
Do członków założycieli należeli m.in. "FC Preußen 05", "SC Diana", "Victoria", "Vorwärts" i "Alter Turn Verein" z Katowic, "Zalenze 06" z Załęża, "Eiche" Dąb, "Hohenloher Spiel und Sport Verein" ("SuSV") z Wełnowca, "Verein für Rasenspiele" ("VfR") i "Spielvereinigung 01" z Królewskiej Huty, "06" i "09" z Mysłowic, "07" i "Spiel und Eislaufverein" ("SuEV") Siemianowice, "Bismarckhütter Ballspiel Club" Hajduki Wielkie, "Silesia" i "Turn und Sportverein" ("TuS") z Lipin, "VfR" Tarnowskie Góry, "Sportverein" ("SV") Świerklaniec," Sportclub 1919" Pszczyna.
Prezesem został Händel (z klubu Preußen Kattowitz), zaś wiceprezes został wybrany Hanke (ze Świętochłowic). Honorowym Prezes Związku został Karl Stephan.
Założenie Związku było reakcją na odmowę przejęcia niemieckich klubów wschodniego Górnego Śląska zarówno przez polski Górnośląski Okręgowy Związek Piłki Nożnej (GZOPN), na którego terenie działalności te kluby po podziale Górnego Śląska się mieściły, jak i przez Niemiecki Związek Piłki Nożnej (DFB), który obawiał się międzynarodowej izolacji po przegranej przez Niemcy I wojny światowej.
Niezrzeszone drużyny były traktowane jako "dzikie" nie mając prawa rozgrywania jakichkolwiek oficjalnych spotkań. 
Aby przynajmniej we własnym gronie przeprowadzać rozgrywki, nieprzyjęte kluby założyły swój własny związek piłkarski, który niezwłocznie rozpisał rozgrywki mistrzowskie 1922/23 w dwóch podokręgach, katowickim i królewskohuckim, które jednak nie zostały zakończone.
Powodem tego były napady i pobicia kibiców i piłkarzy przed organizowanymi meczami przez uzbrojonych członków Związku Byłych Powstańców pod dowództwem Władysława Wieczorka i Rudolfa Niemczyka, a polskie władze temu nie zapobiegały.
Niemieckie kluby, często o dużych tradycjach i osiągnięciach zostały w ten sposób zmuszone do samorozwiązania, fuzjonowania lub wręcz wchłonięcia przez polskie kluby albo wstąpienia do polskiego związku na dyskryminujących, polonizujących warunkach takich jak zmiana tradycyjnej niemieckiej nazwy, usunięcie niemieckiego zarządu, etc.
Samo przyjęcie niemieckich klubów do polsko-śląskiego związku stało się możliwe dopiero po wielomiesięcznych pertraktacjach zainteresowanych związków (WFV, GZOPN-u i PZPN-u) i porozumieniu zainicjowanym przez PZPN w styczniu 1924 r.

</doc>
<doc id="1526791" url="https://pl.wikipedia.org/wiki?curid=1526791" title="Jan Baxant">
Jan Baxant

Jan Baxant (ur. 8 października 1948 w Karlowych Warach) – od 2008 biskup litomierzycki.
Życiorys.
Jan Baxant ma pięcioro rodzeństwa. Jego brat Vojslav Pavel Baxant, norbertanin, jest proboszczem w Ašu, a siostra Maria zakonnicą. Ukończył średnią szkołę rolniczą w Pradze, a następnie Wydział Teologiczny w Litomierzycach. 23 czerwca 1973 przyjął święcenia kapłańskie z rąk biskupa Františka Tomáška.
Pracował jako wikary w Kolínie (1973-1975), następnie jako administrator parafii Bystřice u Benešova (1975-1983), św. Antoniego w Pradze-Holešovicach (1983-1990]). W 1990 został prorektorem arcybiskupiego seminarium duchownego w Pradze, a w 1993 rektorem. Następnie był proboszczem w Kolínie, a później w kościele Marii Panny przed Tynem w Pradze (2000-2002). Od 1 stycznia 2003 pełnił funkcję wikariusza generalnego diecezji czeskobudziejowickiej.
4 października 2008 został mianowany przez papieża ordynariuszem litomierzyckim. Święcenia biskupie przyjął 22 listopada 2008.
Jan Baxant mówi płynnie po niemiecku, francusku, włosku i rosyjsku.

</doc>
<doc id="1526796" url="https://pl.wikipedia.org/wiki?curid=1526796" title="Zbrojnik kolumbijski">
Zbrojnik kolumbijski

Zbrojnik kolumbijski ("Dasyloricaria filamentosa") – gatunek sumokształtne ryby z rodziny zbrojnikowatych (Loricariidae). Jest to ryba hodowana w akwariach.
Występowanie.
Zbrojnik kolumbijski żyje w wodach północno-zachodniej części Ameryki Południowej.
Pożywienie.
Zbrojnik kolumbijski żywi się roślinami, zwłaszcza glonami.
Rozmnażanie.
Samiec wyszukuje i przygotowuje miejsce na tarlisko. Po tarle bardzo troskliwie opiekuje się ikrą. Młode wylęgają się po 9–10 dniach inkubacji.

</doc>
<doc id="1526801" url="https://pl.wikipedia.org/wiki?curid=1526801" title="Zbrojnik karłowaty">
Zbrojnik karłowaty

Zbrojnik karłowaty ("Rineloricaria fallax") – gatunek ryby z rodziny zbrojnikowatych (Loricariidae). Jest to gatunek hodowany w akwariach.
Występowanie.
Zbrojnik karłowaty żyje w dorzeczach Rupununi i Rio Branco.
Pożywienie.
Zbrojnik karłowaty żywi się każdym rodzajem pokarmu, a jego dieta powinna zawierać składniki roślinne.
Warunki hodowlane.
Zbrojnik karłowaty wymaga czystej i dobrze napowietrzonej wody. Trzeba mu zapewnić kryjówki, w których może się schować w ciągu dnia. Temperatura wody powinna wynosić ok. 21,5 °C.

</doc>
<doc id="1526802" url="https://pl.wikipedia.org/wiki?curid=1526802" title="Geophagus brasiliensis">
Geophagus brasiliensis



</doc>
<doc id="1526803" url="https://pl.wikipedia.org/wiki?curid=1526803" title="Jillian Hall">
Jillian Hall



</doc>
<doc id="1526804" url="https://pl.wikipedia.org/wiki?curid=1526804" title="Rejon zhuriwski">
Rejon zhuriwski

Rejon zhuriwski – jednostka administracyjna w składzie obwodu kijowskiego Ukrainy.
Powstał w 1986. Ma powierzchnię 763 km2 i liczy około 16 tysięcy mieszkańców. Siedzibą władz rejonu jest Zhurowka.
W skład rejonu wchodzą 1 osiedlowa rada oraz 20 silskich rad, obejmujących 40 wsi.

</doc>
<doc id="1526806" url="https://pl.wikipedia.org/wiki?curid=1526806" title="Rejon wyszogrodzki">
Rejon wyszogrodzki

Rejon wyszogrodzki – jednostka administracyjna w składzie obwodu kijowskiego Ukrainy.
Powstał w 2020 r. Według danych z 2021 roku liczy 131 957 mieszkańców. Siedzibą władz rejonu jest Wyszogród.

</doc>
<doc id="1526808" url="https://pl.wikipedia.org/wiki?curid=1526808" title="Dom Płócienników">
Dom Płócienników



</doc>
<doc id="1526809" url="https://pl.wikipedia.org/wiki?curid=1526809" title="Józef Zbigniew Polak">
Józef Zbigniew Polak

Józef Zbigniew Polak (ur. 25 maja 1923 w Łomży, zm. 22 września 2021 w Warszawie) – polski architekt, malarz, żołnierz AK, uczestnik powstania warszawskiego, kawaler Orderu Virtuti Militari.
Życiorys.
Jego ojciec Czesław pochodził ze starej rodziny warszawskich majstrów budowlanych, realizował się jako artysta i architekt. Matka, Helena, z rodu Tyszka, pochodziła z Wiśniewa koło Zambrowa. W 1936 r. rodzina Polaków zamieszkała w Warszawie. Tu młody Józef Zbigniew związał się z 78. drużyną ZHP, a następnie organizacją Orlęta przy Związku Strzeleckim. W okresie wojny, od 1939 do 1944, jak sam to określa, zamienił pióro na karabin. Organizował Orlęcy Hufiec Michałów, walczył w powstaniu warszawskim – jako absolwent tajnej szkoły podchorążych AK, dowodził zgrupowaniem Orląt Związku Strzeleckiego. Za udział w powstaniu otrzymał Krzyż Virtuti Militari kl. V, za zasługi bojowe w powstaniu warszawskim, a następnie walki na szlaku bojowym Warszawa – Berlin Srebrny Krzyż Zasługi z Mieczami.
Po powstaniu na rozkaz dowódcy Pragi wstąpił do Dywizji Piechoty im. Tadeusza Kościuszki, z którą przeszedł od Warszawy cały szlak bojowy m.in. jako dowódca zwiadu saperskiego. Po wojnie współorganizował środowisko Orląt przy Światowym Związku Żołnierzy AK. W latach 1947–1955 był członkiem ZMP.
Po powrocie z wojska podjął studia architektoniczne na Politechnice Warszawskiej, gdzie w 1949 r. uzyskał dyplom architekta-twórcy. Od 1949 r. był kierownikiem zespołu architektów i plastyków „Kozia 3” w Warszawie. W latach 1952–1957 kierował sekcją naukową na Wydziale Architektury Politechniki Warszawskiej w katedrze prof. Bohdana Pniewskiego. W latach 1981–1986 był również wykładowcą na tej uczelni.
W okresie aktywności zawodowej pracował w licznych pracowniach projektowych: Praga (1947), Paryż (1957), Bruksela (1959), Kabul (1967–1970), Chicago (1971–1974), Dubaj (1976–1977), Trypolis (1980–1981) i Karaczi (1982). Należał do licznych stowarzyszeń twórczych w kraju i poza jego granicami. Odwiedził 34 kraje, rysując zabytkową architekturę. Swoje grafiki wystawiał w wielu miastach m.in. w Chicago, Los Angeles, San Diego, Dubaju. Jego prace znajdują się w zbiorach krajowych i zagranicznych, w tym 8 rysunków w Watykanie, z których jeden obdarzony został specjalnym autografem papieża Jana Pawła II.
Został laureatem licznych konkursów krajowych i zagranicznych, na których zdobył 31 nagród i wyróżnień. Jest autorem projektu Domu Kultury w Rzeszowie przy ul. Dąbrowskiego, zrealizowanego w 1958 r. Wiele lat później, budynek ten został przeprojektowany przez arch. Marka Chrobaka na nowoczesny budynek uniwersytetu i mieści się w nim wydział muzyczny. Jest to jedyny socrealistyczny budynek na Podkarpaciu wpisany na listę zabytków. Dziesiątki domów mieszkalnych, szkół i budynków użyteczności publicznej zaprojektowanych przez niego powstało w wielu miastach Polski jako rezultat wygranych konkursów architektonicznych.
Jego zwycięstwo w konkursie na Ośrodek Kultury w Léopoldville (obecnie Kinszasa), stolicy Demokratycznej Republiki Konga było pierwszym po wojnie sukcesem polskich architektów na arenie międzynarodowej. Józef Zbigniew Polak jest zwycięzcą konkursu na centrum Kabulu i laureatem III nagrody w konkursie na centrum Tel Awiwu. Jest też autorem zrealizowanych projektów Khor Fakhan Centrum Kultury Arabskiej i Fakhau Karachy – Centrum w Libii. W Chicago, gdzie przebywał przez kilka lat, pracując w Biurze Architekta Miasta, projektował przebudowę Centrum – Central Plaza XX. Jest autorem projektu Kryształowej Katedry Miłosierdzia Bożego w Osny pod Paryżem.
Jest też autorem setek grafik obrazujących piękno i wyjątkowość wielu miejsc Polski. Portretuje głównie zabytki architektury, świątki, krzyże, kapliczki. Wśród uwiecznionych w ten sposób zakątków jest m.in. Kraków, Ponidzie, ziemia lubawska i gmina Brzozie.
Zmarł 22 września 2021 w Warszawie. Pochowany na Cmentarzu Bródnowskim (kwatera 10F-3-7).

</doc>
<doc id="1526810" url="https://pl.wikipedia.org/wiki?curid=1526810" title="Rejon wołodarski (obwód kijowski)">
Rejon wołodarski (obwód kijowski)

Rejon wołodarski – jednostka administracyjna w składzie obwodu kijowskiego Ukrainy.
Powstał w 1923. Ma powierzchnię 649 km2 i liczy około 18 tysięcy mieszkańców. Siedzibą władz rejonu jest Wołodarka.
W skład rejonu wchodzą 1 osiedlowa rada oraz 21 silskich rad, obejmujących 35 wsi i 1 osadę.

</doc>
<doc id="1526811" url="https://pl.wikipedia.org/wiki?curid=1526811" title="Ziemiojad brazylijski">
Ziemiojad brazylijski

Ziemiojad brazylijski ("Geophagus brasiliensis") – gatunek ryby z rodziny pielęgnicowatych. Jest to gatunek hodowany w akwariach.
Występowanie.
Ziemiojad brazylijski żyje u wybrzeży Oceanu Atlantyckiego na wysokości Brazylii.
Pożywienie.
Ziemiojad brazylijski żywi się każdym rodzajem pokarmu.
Warunki hodowlane.
Dno powinno być drobnoziarniste, ponieważ ziemiojad brazylijski przekopuje je w poszukiwaniu pokarmu. Woda powinna być lekko kwaśna, miękka albo średnio twarda, a jej temperatura wynosić ok. 23 °C. 
Rozmnażanie.
Po złożeniu kleistej ikry na oczyszczonej powierzchni rodzice ją chronią, tak jak potem wykluty narybek.

</doc>
<doc id="1526813" url="https://pl.wikipedia.org/wiki?curid=1526813" title="Łonna">
Łonna

Łonna – polana w Gorcach. Położona jest w dolinie potoku Jaszcze Duże, pomiędzy szczytami Przysłopu i Magurki. Jest to nieduża polana na lewym zboczu potoku. W jej zachodnim rogu znajduje się klasyczny dla dawnego miejscowego budownictwa szałas kryty deskami. Jeszcze długo po II wojnie światowej była koszona i wypasana, obecnie znajduje się na obszarze Gorczańskiego Parku Narodowego i została wyłączona z gospodarczego użytkowania. Aby zapobiec niepożądanemu zarośnięciu jej przez las i zmniejszeniu różnorodności biologicznej, kosi się ją, pozostawiając na polanie skoszoną trawę. Aby zapewnić płazom niezbędne do rozrodu miejsca, wykonuje się na obrzeżach polany nieduże zbiorniki wodne.
Łonna znajduje się we wsi Ochotnica Górna w województwie małopolskim, w powiecie nowotarskim, w gminie Ochotnica Dolna.
Ścieżka edukacyjna.
Tworzy zamkniętą pętlę (start i koniec w tym samym miejscu):

</doc>
<doc id="1526815" url="https://pl.wikipedia.org/wiki?curid=1526815" title="Anna Zatonskih">
Anna Zatonskih

Anna Zatonskih (; ur. 17 lipca 1978 w Mariupolu) – amerykańska szachistka pochodzenia ukraińskiego, arcymistrzyni od 1999, posiadaczka męskiego tytułu mistrza międzynarodowego od 2004 roku.
Kariera szachowa.
Na arenie międzynarodowej pojawiła się po rozpadzie Związku Radzieckiego. W 1994 zdobyła w Segedynie brązowy medal mistrzostw świata juniorek do 16 lat. W tym samym roku zwyciężyła w kołowym turnieju w Bukareszcie. W 1996 zajęła II m. w Jałcie (za Tatianą Miełamied), natomiast w 1998 dwukrotnie zajęła I m. w turniejach rozegranych w Bukareszcie. W tym okresie należała już do ścisłej czołówki ukraińskich szachistek. W następnym roku odniosła duży sukces, zwyciężając w turnieju strefowym w Ałuszcie i zdobywając awans do pucharowego turnieju o mistrzostw świata, który rozegrany został w 2000 w New Delhi (w I rundzie tego turnieju przegrała z Maritzą Arribas Robainą). W 2001 po raz drugi w karierze awansowała do turnieju o mistrzostwo świata, w I rundzie pokonując Li Ruofan, ale w II ulegając Nino Churcidze. W 2001 i 2002 dwukrotnie zdobyła tytuły indywidualnej mistrzyni Ukrainy.
W 2002 przeprowadziła się do Stanów Zjednoczonych i od 2003 na arenie międzynarodowej reprezentuje barwy tego kraju. Pod koniec 2002 podzieliła III m. (za Johnem Donaldsonem i Aleksandrem Oniszczukiem, wspólnie z m.in. Igorem Nowikowem i Jurijem Szulmanem) w otwartym turnieju w Lindsborgu. W 2005 zwyciężyła w turnieju szachów szybkich "3 Arrows Cup" w Jinan. W 2006 podzieliła I m. (wspólnie z Eleną-Luminiţą Cosma i Cristiną Foişor) w Marsylii. W 2008 po raz trzeci w karierze wystąpiła w turnieju o mistrzostwo świata, w I rundzie zwyciężyła walkowerem, a w II przegrała z Tatianą Kosincewą.
W latach 2006, 2008 i 2009 i 2011 czterokrotnie zwyciężyła w finałach indywidualnych mistrzostw Stanów Zjednoczonych. W swoim dorobku posiada jeszcze trzy medale srebrne (2010, 2012, 2013) oraz trzy brązowe (2004, 2007, 2014).
Wielokrotnie reprezentowała Ukrainę i Stany Zjednoczone w rozgrywkach drużynowych, m.in.:
Jest pierwszą w historii szachistką Stanów Zjednoczonych, która przekroczyła poziom 2500 punktów rankingowych. Najwyższy ranking w dotychczasowej karierze osiągnęła 1 maja 2011, z wynikiem 2537 punktów zajmowała wówczas 7. miejsce na światowej liście FIDE, jednocześnie zajmując 1. miejsce wśród amerykańskich szachistek.
Życie prywatne.
Mężem Anny Zatonskih jest czołowy niemiecki arcymistrz, Daniel Fridman (m.in. indywidualny mistrz tego kraju z 2008).

</doc>
<doc id="1526827" url="https://pl.wikipedia.org/wiki?curid=1526827" title="Cornelio Fabro">
Cornelio Fabro

Cornelio Fabro (ur. 24 sierpnia 1911 w Talmassons, zm. 4 maja 1995 w Rzymie) − włoski filozof i teolog.
Jeden z głównych przedstawicieli współczesnego tomizmu. W 1935 przyjął święcenia kapłańskie, a następnie wykładał biologię, psychologię i metafizykę na Uniwersytecie Laterańskim w Rzymie. W 1959 założył pierwszy europejski instytut badający historię ateizmu. W filozofii był konsekwentnym zwolennikiem św. Tomasza z Akwinu. Krytykował nadmierny antropologizm teologiczny, w którym widział zagrożenie dla teologii katolicyzmu.

</doc>
<doc id="1526828" url="https://pl.wikipedia.org/wiki?curid=1526828" title="Zwinnik ogonopręgi">
Zwinnik ogonopręgi

Zwinnik ogonopręgi ("Hyphessobrycon anisitsi") – gatunek słodkowodnej ryby z rodziny kąsaczowatych (Characidae). Jest hodowany w akwariach.
Występowanie.
Zwinnik ogonopręgi żyje w wodach Brazylii, Argentyny oraz Paragwaju.
Pożywienie.
Zwinnik ogonopręgi żywi się każdym rodzajem pokarmu, ale jego dieta powinna zawierać składniki roślinne. Przy ich niedoborze ryba podgryza rośliny w zbiorniku.
Warunki hodowlane.
Akwarium powinno być duże, gęsto porośnięte roślinami i z dużą przestrzenią do pływania. Jest typową rybą stadną, osobniki trzymane pojedynczo są bardzo płochliwe. Woda powinna być mocno napowietrzana, dobrze filtrowana, o temperaturze 18–25 °C.

</doc>
<doc id="1526829" url="https://pl.wikipedia.org/wiki?curid=1526829" title="Hemigrammus caudovittatus">
Hemigrammus caudovittatus



</doc>
<doc id="1526832" url="https://pl.wikipedia.org/wiki?curid=1526832" title="Ilustrator">
Ilustrator

Ilustrator – artysta specjalizujący się we wspomaganiu napisanego tekstu lub wyjaśnianiu pojęć, zapewniający wizualną reprezentację treści związanej z tekstem lub pomysłem. Ilustracja może być przeznaczona do wyjaśnienia skomplikowanych pojęć lub zobrazowania przedmiotów, które są trudne do opisania tekstowo, co jest powodem, że ilustracje są często spotykane w książkach dla dzieci.
Ilustracja jest sztuką tworzenia obrazów, które działają z tekstem i dodają do niego walory estetyczne i edukacyjne bez potrzeby odwracania bezpośredniej uwagi od tego, co wnosi tekst. Inną rzeczą jest skupienie uwagi, a rolą ilustracji jest dodanie osobowości i charakteru bez konkurowania z tekstem.
Ilustracje zostały wykorzystane w reklamach, kartach okolicznościowych, plakatach, książkach, powieściach graficznych, scenorysach, podręcznikach, magazynach, książkach obrazkowych, koszulkach, grach wideo, tutorialach i gazetach.

</doc>
<doc id="1526833" url="https://pl.wikipedia.org/wiki?curid=1526833" title="Reżyserka teatralna">
Reżyserka teatralna



</doc>
<doc id="1526837" url="https://pl.wikipedia.org/wiki?curid=1526837" title="Osetyńska Dywizja Konna">
Osetyńska Dywizja Konna

Osetyńska Dywizja Konna (ros. Осетинская конная дивизия) – kawaleryjska jednostka wojskowa białych podczas wojny domowej w Rosji.
Latem 1918 r. w rejonie Kisłowodska został sformowany Osetyński Dywizjon Konny. Składał się z miejscowych Osetyńców. Wchodził w skład oddziału płk. Andrieja G. Szkuro, który wzniecił powstanie przeciwko władzy bolszewickiej. 15 października 1918 r. Osetyński Dywizjon Konny wszedł oficjalnie w skład Armii Ochotniczej gen. Antona I. Denikina, która w tym czasie zajęła obszary nad Terekiem. Po pokonaniu bolszewików na bazie Dywizjonu w lutym 1919 r. sformowano 4-pułkową Osetyńską Dywizję Konną. Składała się z:
23 lutego włączono ją w skład Sił Zbrojnych Południa Rosji. Dowództwo objął gen. mjr A. K. Razgonow, ale wkrótce zastąpił go płk A. Emmanuel. Sztab stacjonował w Biesłanie, a następnie we Władykaukazie. Dywizja nigdy nie wzięła udziału w walkach w całości. Jej pułki walczyły z bolszewikami oddzielnie, w składzie różnych jednostek wojskowych. 1, 2 i 4 Osetyńskie Pułki Konne przez cały okres swojego istnienia działały na północnym Kaukazie, ponosząc bardzo duże straty, zaś 3 Osetyński Pułk Konny w składzie Mieszanej Górskiej Dywizji Konnej walczył pod Astrachaniem i Carycynem, a później na Ukrainie. Kiedy wojska białych wycofywały się z północnego Kaukazu pod koniec 1919 r., resztki 1, 2 i 4 Osetyńskich Pułków Konnych zostały przekształcone z powrotem w Osetyński Dywizjon Konny. W kwietniu 1920 r. na Krymie włączono go w skład I Korpusu Pieszego. Jego żołnierze w poł. listopada tego roku ewakuowali się wraz z pozostałymi wojskami białych do tureckiego Gallipoli.

</doc>
<doc id="1526840" url="https://pl.wikipedia.org/wiki?curid=1526840" title="Zwinnik latarnik">
Zwinnik latarnik

Zwinnik latarnik ("Hemigrammus ocellifer") – gatunek słodkowodnej ryby z rodziny kąsaczowatych (Characidae). Jest to ryba hodowana w akwariach.
Występowanie.
Zwinnik latarnik żyje w wodach słodkich Ameryki Południowej.
Pożywienie.
Zwinnik latarnik żywi się bezkręgowcami. W akwarium może być karmiony pokarmem żywym, mrożonym oraz w płatkach.
Warunki hodowlane.
Zwinnik latarnik wymaga akwarium średniego albo dużego. Oświetlenie nie powinno być zbyt mocne. Woda powinna być miękka lub średnio twarda, a jej temperatura powinna wynosić około 25,5 °C. Należy pamiętać o regularnej podmianie części wody oraz kontroli systemu filtracyjnego oraz napowietrzającego.

</doc>
<doc id="1526841" url="https://pl.wikipedia.org/wiki?curid=1526841" title="Hemigrammus ocellifer">
Hemigrammus ocellifer



</doc>
<doc id="1526845" url="https://pl.wikipedia.org/wiki?curid=1526845" title="Simon Vroemen">
Simon Vroemen

Simon Vroemen (ur. 11 maja 1969 w Delfcie) - holenderski lekkoatleta, rekordzista Europy w biegu na 3000 metrów z przeszkodami.
17-krotny mistrz Holandii na różnych dystansach, na arenach międzynarodowych sukcesy odnosił w biegu na 3000 m z przeszkodami :
Jego rekord życiowy w biegu na 3000 m z przeszkodami - 8:04.95 (ustanowiony 26 sierpnia 2005 w Brukseli) jest rekordem Holandii, Vroemen był także rekordzistą Europy na tym dystansie w latach 2002-2009.
Był jednym z faworytów Igrzysk w Pekinie jednak przed ich rozpoczęciem złapano go na dopingu.

</doc>
<doc id="1526850" url="https://pl.wikipedia.org/wiki?curid=1526850" title="Barników">
Barników

Barników (niem. "Barnickshof") – kolonia w Polsce, położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego.
Miejscowość niesamodzielna, podlega pod Podegrodzie. W miejscowości znajduje się jeden budynek mieszkalny z adresem Drawnik 2.

</doc>
<doc id="1526855" url="https://pl.wikipedia.org/wiki?curid=1526855" title="Bogdanka (województwo zachodniopomorskie)">
Bogdanka (województwo zachodniopomorskie)

Bogdanka – osada leśna w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 leśniczówka liczyła 2 mieszkańców. Leśniczówka wchodzi w skład sołectwa Konotop. 
Geografia.
Leśniczówka leży ok. 3,5 km na południowy wschód od Konotopa, na skraju Drawieńskiego Parku Narodowego.

</doc>
<doc id="1526856" url="https://pl.wikipedia.org/wiki?curid=1526856" title="Kujtim Laro">
Kujtim Laro

Kujtim Laro (ur. 8 maja 1947 we Wlorze, zm. 28 lipca 2004 w Tiranie) – albański muzyk i kompozytor.
Życiorys.
Był synem kierowcy. Jego starszy brat Gezim grał na wiolonczeli i on zainteresował Kujtima muzyką. W 1961 roku rozpoczął naukę w szkole artystycznej Jordan Misja w Tiranie, gdzie uczył się gry na kontrabasie. W 1965 rozpoczął studia kompozytorskie w Instytucie Sztuk w Tiranie, pod kierunkiem Çeska Zadei. W 1967 r. skomponował swój pierwszy utwór "Wariacje na wiolonczelę i orkiestrę". Dwa lata później powstał "Koncert nr 1 na skrzypce i orkiestrę". Ukończył studia w 1970 i podjął pracę pedagoga na wydziale muzyki Instytutu Sztuk. W latach 1975–1983 był dyrektorem artystycznym Zespołu Artystycznego Armii Albańskiej (w 1993 zespół został zlikwidowany).
Tuż po ukończeniu studiów w 1970 roku, związał się zawodowo ze studiem filmowym Nowa Albania (alb. Kinostudio Shqipëria e Re). Skomponował muzykę do 25 filmów fabularnych i dokumentalnych. Za muzykę do filmu "Udha e shkronjave" otrzymał nagrodę państwową. Został też uhonorowany Orderem Naima Frashëriego I kl. i tytułem Zasłużonego Artysty (alb. "Artist i Merituar").

</doc>
<doc id="1526857" url="https://pl.wikipedia.org/wiki?curid=1526857" title="Brac">
Brac

Brac (niem. "Braatzfelde") – kolonia w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. Kolonia wchodzi w skład gminy Drawno. 
Geografia.
Kolonia leży ok. 3 km na północny zachód od Drawna.

</doc>
<doc id="1526858" url="https://pl.wikipedia.org/wiki?curid=1526858" title="Oolong">
Oolong



</doc>
<doc id="1526859" url="https://pl.wikipedia.org/wiki?curid=1526859" title="Dobrojewo (województwo zachodniopomorskie)">
Dobrojewo (województwo zachodniopomorskie)

Dobrojewo (niem. "Elisenbruch") – kolonia w Polsce położona w województwie zachodniopomorskim, w powiecie choszczeńskim, w gminie Drawno.
W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 5 mieszkańców. Kolonia wchodzi w skład sołectwa Drawno.
Geografia.
Kolonia leży ok. 1 km na północ od Drawna.

</doc>
<doc id="1526861" url="https://pl.wikipedia.org/wiki?curid=1526861" title="Zatoński">
Zatoński

Zatoński, ukr. "Затонський" ("Zatonskyj")

</doc>
<doc id="1526863" url="https://pl.wikipedia.org/wiki?curid=1526863" title="BO-Session">
BO-Session



</doc>
<doc id="1526864" url="https://pl.wikipedia.org/wiki?curid=1526864" title="Borsuczyzny">
Borsuczyzny

Borsuczyzny (1097 m), Borsuczyny (1100 m) – szczyt w Gorcach, znajdujący się w bocznym grzbiecie odchodzącym od Pasma Gorca poprzez przełęcz Pańska Przehybka w południowo-wschodnim kierunku do doliny Ochotnicy. Nazwa prawdopodobnie pochodzi od jam borsuczych i często przenoszona jest na cały grzbiet.
Szczyt znajduje się na obszarze miejscowości Ochotnica Górna w województwie małopolskim, w powiecie nowotarskim, w gminie Ochotnica Dolna. Północno-wschodnie stoki Borsuczyn opadają do doliny potoku Jaszcze i Małe Jaszcze, południowo-zachodnie do doliny Potoku Forędówki. Borsuczyzny znajdują się poza Gorczańskim Parkiem Narodowym, ale na ich zachodnich zboczach w Lesie Kędzierskim znajduje się leśna enklawa tego parku ciągnąca się od doliny potoku Forędówki po sam grzbiet.
Stoki Borsuczyn są w znacznej mierze odsłonięte, wskutek wielowiekowej ekspansji ludności wsi Ochotnica Górna porastające je pierwotnie lasy zostały zamienione na pola uprawne i pastwiska. Dzięki temu rozciągają się z nich rozległe panoramy widokowe na Tatry, Beskid Sądecki, Magurę Spiską i Pieniny. Po północno-zachodniej stronie Borsyczzn znajduje się duża polana Magurki, duże polany znajdują się także na ich południowych i wschodnich stokach.
Poniżej wierzchołka Borsuczyn poprowadzono ścieżkę dydaktyczną „Na Pańską Przehybkę”. Czas przejścia około 3 godz.
Szlaki turystyki pieszej.
Wschodnimi stokami Borsuczn prowadzi ścieżka edukacyjna tworząca zamkniętą pętlę (start i koniec w tym samym miejscu):

</doc>
<doc id="1526866" url="https://pl.wikipedia.org/wiki?curid=1526866" title="Janków (województwo zachodniopomorskie)">
Janków (województwo zachodniopomorskie)

Janków (niem. "Joachimsthal") – kolonia w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 6 mieszkańców. Kolonia wchodzi w skład sołectwa Drawno. 
Geografia.
Kolonia leży ok. 500 m na północ od Drawna.

</doc>
<doc id="1526867" url="https://pl.wikipedia.org/wiki?curid=1526867" title="Aleksander Henryk de Rosset">
Aleksander Henryk de Rosset

Aleksander Henryk de Rosset-Fleury (ur. 1866 w Warszawie, zm. 7 sierpnia 1933 w Rabce) – polski przedsiębiorca, inżynier, działacz społeczny, polityk II RP, poseł na Sejm Ustawodawczy.
Życiorys.
Syn Ottona Aleksandra (1826–1900) i Marii Ludwiki z Weychertów h. Weycher. Ukończył Szkołę Realną w Nowozybkowie. W latach 1883–1894 studiował na Wydziale Mechanicznym Politechniki Ryskiej. W trakcie studiów został przyjęty do korporacji akademickiej Arkonia, w której pełnił funkcje, m.in. Oldermana i prezesa Stowarzyszenia. Był również Prezesem Koła Delegatów (Senat Studencki) Politechniki Ryskiej. Zamieszczał liczne artykuły społeczno-ekonomicznej (m.in. w „Dzienniku Łódzkim”, „Kraju”, „Gazecie Polskiej”). Pod jego redakcyjnym kierownictwem ukazała się księga pamiątkowa korporacji „Wspomnienie o 10-letniej działalności Korporacji Arkonia”.
Od 1890 kierował budową browarów. Był dyrektorem Towarzystwa Akcyjnego Fabryki Maszyn „Syrena”. Prowadził własne biuro techniczno-budowlane. Współzałożyciel i aktywny członek Stowarzyszenia Techników, o którego roli pisał:
"Brak wolności myśli i sumień, brak swobody inicjatywy i czynów musiał odbić się na samej twórczości techników naszych. Niewoli pęta rozerwać, rozbudzić uśpioną opinię, wzniecić zapał dla piękna i dobra, jednym słowem wyzwolić techników i technikę polską, oto jedno ze szczytnych zadań Stowarzyszenia".
Współredaktor pisma „Przegląd Techniczny”, w którym odpowiadał za największy dział krajowy. W 1905 współzałożyciel, później prezes Polskiej Partii Postępowej. W 1916 był członkiem pierwszej Rady Miejskiej Warszawy. W 1918 został wybrany do Rady Stanu Królestwa Polskiego, jednak nie brał udziału w jej pracach z powodu aresztowania przez władze zaborcze. Z ramienia Związku Ludowo-Narodowego wybrany został do Sejmu Ustawodawczego. We wrześniu 1919 utworzył centrowe Zjednoczenie Mieszczańskie. W obliczu zagrożenia sowieckiego w 1920 został powołany do Rady Obrony Państwa. W II RP był m.in. przedstawicielem Grupy „Huta Bankowa”; członkiem Rady Polsko-Francuskiej Izby Handlowej;
W latach 20. XX w. kupił tereny wokół Lisiego Jaru (pomiędzy Jastrzębią Górą a Władysławowem), gdzie wybudował nad morzem piękną i nowoczesną jak na ówczesne czasy willę „Nad Lisim Jarem”, która obecnie zwana jest „Rossetówka”. Wzniósł również z własnych środków pomnik upamiętniający wyratowanie z morskich odmętów króla Zygmunta III Wazę po nieudanej wyprawie do Szwecji. Działalność inż. Rosseta nie kończyła się na budowaniu willi i pomnika. W latach 1929–1931 w porozumieniu ze spółkami „Jastgór” i „Jasne Wybrzeże” współuczestniczył w budowie nadmorskiego bulwaru z kostki brukowej, łączącego Hallerowo (dzisiejsze Władysławowo) z Jastrzębią Górą.
Był dwukrotnie żonaty. Po raz pierwszy z Zofią z Benisławskich h. Pobóg (1868–1935), z którą miał synów: Bohdana (1894–1936), Stanisława (1896–1984) i Jana. Następnie ożenił się z Anną z Ostrzeńskich, z którą miał syna Szczęsnego.
Pochowany na cmentarzu Powązkowskim w Warszawie (kwatera Katakumby-182-7).

</doc>
<doc id="1526869" url="https://pl.wikipedia.org/wiki?curid=1526869" title="Kawczyn (województwo zachodniopomorskie)">
Kawczyn (województwo zachodniopomorskie)

Kawczyn (niem. "Schönbrunn") – kolonia w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 7 mieszkańców. Kolonia wchodzi w skład sołectwa Drawno. 
Geografia.
Kolonia leży ok. 2 km na północ od Drawna.

</doc>
<doc id="1526875" url="https://pl.wikipedia.org/wiki?curid=1526875" title="Kępa (województwo zachodniopomorskie)">
Kępa (województwo zachodniopomorskie)

Kępa (niem. "Johannesthal") – kolonia w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 4 mieszkańców. Kolonia wchodzi w skład sołectwa Drawno. 
Geografia.
Kolonia leży ok. 3 km na północ od Drawna.

</doc>
<doc id="1526877" url="https://pl.wikipedia.org/wiki?curid=1526877" title="Kolonia Kniewo">
Kolonia Kniewo

Kolonia Kniewo – kolonia w Polsce położona w województwie zachodniopomorskim, w powiecie choszczeńskim, w gminie Drawno, powstała 1 stycznia 2003. W roku 2007 kolonia liczyła 4 mieszkańców. Kolonia wchodzi w skład sołectwa Drawno. 
Kolonia leży ok. 800 m na zachód od Drawna.

</doc>
<doc id="1526878" url="https://pl.wikipedia.org/wiki?curid=1526878" title="Aleksander de Rosset">
Aleksander de Rosset



</doc>
<doc id="1526880" url="https://pl.wikipedia.org/wiki?curid=1526880" title="Diabelski młyn z Falkirk">
Diabelski młyn z Falkirk



</doc>
<doc id="1526881" url="https://pl.wikipedia.org/wiki?curid=1526881" title="Kośnik (województwo zachodniopomorskie)">
Kośnik (województwo zachodniopomorskie)

Kośnik (niem. "Hirschfelde") – kolonia położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego.

</doc>
<doc id="1526885" url="https://pl.wikipedia.org/wiki?curid=1526885" title="USS Bismarck Sea (CVE-95)">
USS Bismarck Sea (CVE-95)

USS Bismarck Sea (CVE-95) – amerykański lotniskowiec eskortowy typu "Casablanca", który w końcowym okresie II wojny światowej wchodził w skład floty Marynarki Wojennej Stanów Zjednoczonych.
Został zbudowany (jako "Alikula Bay") w ramach kontraktu Maritime Commission przez stocznię Kaiser. Wodowane okrętu nastąpiło 17 kwietnia 1944 roku (matką chrzestną została M. C. Wallgren, żona senatora Monrada Wallgrena). 16 maja 1944 roku zmieniono nazwę lotniskowca na "Bismarck Sea" i 20 maja 1944 roku przekazano go Marynarce Wojennej Stanów Zjednoczonych. Dowódcą został kapitan J. L. Pratt.
Służba.
Pomiędzy lipcem i sierpniem 1944 roku, "Bismarck Sea" eskortował konwoje pomiędzy kalifornijskim San Diego a Wyspami Marshalla. Po naprawach i dodatkowym treningu załogi w San Diego, został przebazowany do Ulithi, gdzie dołączył do okrętów VII Floty. Pomiędzy 14 a 23 listopada 1944 roku lotniskowiec wspierał operacje wojskowe w pobliżu wyspy Leyte, a następnie brał udział w lądowaniu wojsk w Zatoce Lingayen (9-18 stycznia 1945 roku). Od 16 lutego 1945 roku wspierał inwazję na wyspę Iwo Jima.
Zatonięcie.
21 lutego 1945 roku, pomimo silnego ostrzału przeciwlotniczego, dwóm japońskim pilotom-kamikaze udało się przeprowadzić ataki na "Bismarck Sea". Pierwszy samolot (atakujący od sterburty) uderzył pod rufowym stanowiskiem dział kalibru 40 mm, przebił się przez pokład hangaru i wpadł do pomieszczeń magazynowych okrętu. Powstały pożar udało się wprawdzie opanować, ale eksplozja drugiego samolotu (uderzył w szyb windy rufowej) zniszczyła system przeciwpożarowy okrętu i uniemożliwiła dalszą akcję gaśniczą. Pomimo zarządzonej chwilę później ewakuacji, okręt zatonął wraz z 318 osobami na pokładzie. W ciągu następnych 12 godzin przeprowadzono akcję ratowniczą (w której wzięło udział łącznie sześć niszczycieli), w wyniku której z wody podjęto 605 członków załogi lotniskowca. Rozbitkowie zostali przeniesieni następnie na pokłady transportowców wojskowych "Dickens" i "Highlands".
Jeden z okrętów ratowniczych, niszczyciel eskortowy "Edmonds", uratował 378 członków załogi "Bismarck Sea" (w tym jego dowódcę) prowadząc akcję w zupełnej ciemności, przy dużym falowaniu i powtarzających się atakach z powietrza. Trzydziestu członków załogi "Edmondsa" wskoczyło do wody umożliwiając szybsze i bezpieczniejsze podjęcie rannych i wyczerpanych rozbitków.
USS "Bismarck Sea" otrzymał trzy odznaczenia battle star za służbę podczas II wojny światowej

</doc>
<doc id="1526887" url="https://pl.wikipedia.org/wiki?curid=1526887" title="Maciejów (województwo zachodniopomorskie)">
Maciejów (województwo zachodniopomorskie)

Maciejów (niem. "Ernsthof") – kolonia w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 7 mieszkańców. Kolonia wchodzi w skład sołectwa Drawno. 
Geografia.
Kolonia leży ok. 2 km na północ od Drawna.

</doc>
<doc id="1526888" url="https://pl.wikipedia.org/wiki?curid=1526888" title="Ostrożyce">
Ostrożyce

Ostrożyce (niem. "Ludwigslust") – kolonia w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 7 mieszkańców. Kolonia wchodzi w skład sołectwa Drawno. 
Geografia.
Kolonia leży ok. 1,8 km na północ od Drawna.

</doc>
<doc id="1526889" url="https://pl.wikipedia.org/wiki?curid=1526889" title="Przysiekiercze">
Przysiekiercze

Przysiekiercze – kolonia w Polsce położona w województwie zachodniopomorskim, w powiecie choszczeńskim, w gminie Drawno. W latach 1975−1998 miejscowość administracyjnie należała do województwa gorzowskiego. W roku 2007 kolonia liczyła 8 mieszkańców. Kolonia wchodzi w skład sołectwa Drawno. 
Geografia.
Kolonia leży ok. 1,5 km na północ od Drawna.

</doc>
<doc id="1526890" url="https://pl.wikipedia.org/wiki?curid=1526890" title="Bartonjo Rotich">
Bartonjo Rotich

Bartonjo Rotich (ur. 25 maja 1938, zm. 7 października 2019) - kenijski lekkoatleta – biegacz.
Dwukrotny uczestnik igrzysk olimpijskich - Melbourne 1956 i Rzym 1960. Startował - bez większych sukcesów - w biegach na 400 metrów, 400 metrów przez płotki oraz w sztafecie 4x400. W 1958 zdobył złoty medal podczas Igrzysk Imperium Brytyjskiego i Wspólnoty Brytyjskiej w biegu na 440 jardów przez płotki. Po zakończeniu kariery sportowej studiował w Kenijskim Instytucie Administracji i Oksfordzie, a następnie pracował w administracji rządowej, następnie zajął się zarządzaniem nieruchomościami.
Zmarł 7 października 2019.

</doc>
<doc id="1526893" url="https://pl.wikipedia.org/wiki?curid=1526893" title="Pszczewko">
Pszczewko

Pszczewko (niem. "Wilhelmshöhe") – kolonia w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 25 mieszkańców. Kolonia wchodzi w skład sołectwa Drawno. 
Geografia.
Kolonia leży ok. 500 m na północ od Drawna.

</doc>
<doc id="1526894" url="https://pl.wikipedia.org/wiki?curid=1526894" title="Samborz">
Samborz

2 miejscowości w Polsce:
Zobacz też: Samborzec, Sambórz, Sambor (imię)

</doc>
<doc id="1526899" url="https://pl.wikipedia.org/wiki?curid=1526899" title="Samborz (województwo zachodniopomorskie)">
Samborz (województwo zachodniopomorskie)

Samborz (niem. "Johanneshof") – kolonia w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 10 mieszkańców. Kolonia wchodzi w skład sołectwa Drawno. 
Geografia.
Kolonia leży ok. 2,7 km na północ od Drawna.

</doc>
<doc id="1526901" url="https://pl.wikipedia.org/wiki?curid=1526901" title="Jordan (kardynał S. Susanna)">
Jordan (kardynał S. Susanna)

Jordan (zm. 1154) – francuski kardynał. Często błędnie podaje się, że był rzymianinem z rodu arystokratycznego Bobone-Orsini.
Życiorys.
Był mnichem kartuzjańskim w klasztorze Le Mont-Dieu koło Reims. Prawdopodobnie w grudniu 1144 papież Lucjusz II mianował go kardynałem. Między 9 stycznia a 16 grudnia 1145 sygnował bulle papieskie jako kardynał diakon, a między 31 grudnia 1145 a 11 czerwca 1154 jako kardynał prezbiter S. Susanna. Za pontyfikatu Eugeniusza III przez kilka lat służył jako kamerling Świętego Kościoła Rzymskiego. W 1151 razem z kardynałem Ottaviano z S. Cecilia był legatem papieskim w Niemczech w celu wezwania króla niemieckiego Konrada III do Italii na koronację cesarską. Rok później działał jako legat we Francji. W trakcie obu tych legacji zyskał złą sławę z powodu bezwzględności w egzekwowaniu opłat należnych Stolicy Apostolskiej od lokalnych kościołów. Uczestniczył w papieskiej elekcji 1145 i papieskiej elekcji 1153. Zmarł prawdopodobnie jesienią 1154 roku.

</doc>
<doc id="1526902" url="https://pl.wikipedia.org/wiki?curid=1526902" title="Kalevala Koru">
Kalevala Koru

Kalevala Koru Oy jest fińskim producentem biżuterii złotej, srebrnej oraz z brązu, znajdującym się w Helsinkach. Firma powstała na początku lat 30. XX wieku. Przychód w roku 2012 jest szacowany na 20 milionów euro. Kalevala Koru zatrudnia około 190 pracowników.

</doc>
<doc id="1526906" url="https://pl.wikipedia.org/wiki?curid=1526906" title="Sicienko (powiat choszczeński)">
Sicienko (powiat choszczeński)

Sicienko (niem. "Jerusalem") – osada leśna w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 leśniczówka liczyła 5 mieszkańców. Leśniczówka wchodzi w skład sołectwa Drawno. 
Geografia.
Leśniczówka leży ok. 1,5 km na zachód od Drawna, ok. 300 m na północ od drogi wojewódzkiej nr 175.

</doc>
<doc id="1526907" url="https://pl.wikipedia.org/wiki?curid=1526907" title="Matka Boska Kębelska">
Matka Boska Kębelska

Matka Boska Kębelska – średniowieczna figurka Matki Boskiej z Dzieciątkiem, znajdująca się w kaplicy przy sanktuarium, bazylice św. Wojciecha w Wąwolnicy. Figurkę sprowadzono ze wsi Kębło koło Wąwolnicy, stąd jej nazwa. 
Figurka.
Zachowana do naszych czasów gotycka figurka Matki Boskiej z Dzieciątkiem pochodzi z pierwszej połowy XV wieku (1420 lub około 1440). Została wykonana z pnia lipowego o wysokości 85 cm i średnicy w najszerszym miejscu 27 cm, w nieznanej bliżej pracowni śląskiej lub pomorskiej. Stanowi element tzw. cyklu Pięknych Madonn, których prototypem była kamienna rzeźba Pięknej Madonny z Vimperka. Zgodnie z tym stylem rzeźbę cechuje elegancja i dworskość w przedstawianiu postaci, subtelny, regularny rysunek twarzy oraz bogactwo i dekoracyjność w układzie draperii. Figurka przedstawia Matkę prezentującą światu Dzieciątko Jezus.
Historia kultu.
Tradycja kultu Matki Bożej w Kęble i Wąwolnicy sięga prawdopodobnie okresu najazdów tatarskich pod koniec XIII wieku. Według przekazu zawartego w kronice parafialnej, w pierwszych dniach września 1278 zagony tatarskie, po wcześniejszym złupieniu Lublina, skierowały się w okolice Wąwolnicy. We wsi Kębło Tatarzy założyli obóz, w którym gromadzili zagrabione dobra i spędzali ludzi wziętych w jasyr. Mieli ustawić tam też na ogromnym głazie zrabowaną figurkę Matki Boskiej. Jednocześnie pod Głuskiem Opolskim polskie oddziały pod wodzą dziedzica Wąwolnicy Ottona Jastrzębczyka stawiły opór najeźdźcom. Polacy bitwę wygrali. Gdy pokonani Tatarzy uciekając chcieli zabrać zrabowane dobra i jeńców, nad figurką Matki Boskiej miała ukazać się jasność, a następnie sam posąg miał unieść się w powietrze, przemieścić się na znaczną odległość i zawisnąć nad lipą. Przerażeni tym Tatarzy porzucili zagrabione dobra oraz jeńców i uciekli. Po ich ucieczce figurka stanęła ponownie na pierwotnym miejscu. Widząc to jeńcy uznali, że to sam Bóg przywrócił im wolność. Miejsce tego wydarzenia, gdzie pozostały lipa i głaz, stało się obiektem pielgrzymek, a dziedzic Otto Jastrzębczyk postanowił wybudować drewniany kościół, w którym umieszczono cudowną figurkę. Opiekę nad przybytkiem roztoczyli benedyktyni. 
Za sprawą przełożonego benedyktynów ze Świętego Krzyża, ojca Chrystyna Mireckiego, który wyjednał zgodę papieża Klemensa XII, w dniu 8 września 1700 przeniesiono figurkę Matki Bożej z Kębła do kościoła parafialnego w Wąwolnicy. Powodem miało być znaczne zniszczenie starego kościółka, jego niedostateczna pojemność w stosunku do potrzeb związanych z rozszerzającym się kultem oraz potrzeba większej pieczy nad cudowną figurką. Figurka Matki Bożej umieszczona została na ołtarzu głównym, natomiast kościółek w Kęble został rozebrany. Na pamiątkę na jego miejscu postawiono figurkę ze statuą Matki Bożej, a na kamieniu, początkowo pustym, w późniejszych czasach stanęła kapliczka wybudowana przez jednego z mieszkańców Wąwolnicy. 
Do czasów współczesnych z pierwotnego wąwolnickiego kościoła z XIV wieku pozostało tylko prezbiterium, przebudowane w okresie renesansu na kaplicę, która stanowi obecnie sanktuarium Matki Boskiej. 
W 700-lecie objawień – 10 września 1978 odbyła się koronacja cudownej figury papieskimi koronami, której dokonał abp Bolesław Pylak. Była to ostatnia koronacja maryjna w Polsce przed pontyfikatem Jana Pawła II.

</doc>
<doc id="1526908" url="https://pl.wikipedia.org/wiki?curid=1526908" title="Sara Grynhaus">
Sara Grynhaus

Sara Grynhaus-Turkow (ur. 15 października 1924) – polska aktorka teatralna żydowskiego pochodzenia, wieloletnia aktorka Teatru Żydowskiego w Łodzi, Dolnośląskiego Teatru Żydowskiego we Wrocławiu, a następnie Teatru Żydowskiego w Warszawie.

</doc>
<doc id="1526909" url="https://pl.wikipedia.org/wiki?curid=1526909" title="Skrzaty">
Skrzaty

Skrzaty (niem. "Schradtheide") – osada leśna w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. Leśniczówka wchodzi w skład sołectwa Chomętowo.
Geografia.
Leśniczówka leży ok. 3,5 km na północ od Chomętowa, ok. 100 m na południe od drogi wojewódzkiej nr 175.

</doc>
<doc id="1526910" url="https://pl.wikipedia.org/wiki?curid=1526910" title="Natalja Sadowa">
Natalja Sadowa

Natalja Iwanowna Sadowa (; ur. 15 lipca 1972 w Gorkim) – rosyjska lekkoatletka specjalizująca się w rzucie dyskiem. W pierwszych latach kariery startowała w barwach Związku Radzieckiego.
Mistrzyni olimpijska z Aten (2004) oraz wicemistrzyni z Atlanty (1996). W roku 2000 uplasowała się na czwartym miejscu konkursu podczas Igrzysk Olimpijskich w Sydney. Srebrna (Helsinki 2005) i brązowa (Ateny 1997) medalistka mistrzostw świata. W 2001 w Edmonton wywalczyła złoty medal mistrzostw świata jednak po przeprowadzeniu badań została zdyskwalifikowana. Dwa razy zdobywała srebrne medale mistrzostw Europy - Budapeszt 1998 i Monachium 2002. Rekord życiowy: 70,02 m (13 czerwca 1999, Saloniki)
W maju 2006 testy wskazały u niej stosowanie sterydów anabolicznych. Została zawieszona na okres 7 lipca 2006 - 6 lipca 2008.
W 2008 wystąpiła w igrzyskach olimpijskich w Pekinie.
Jej córka – Wiktoria także uprawia rzut dyskiem.

</doc>
<doc id="1526913" url="https://pl.wikipedia.org/wiki?curid=1526913" title="Śmieszkowo (województwo zachodniopomorskie)">
Śmieszkowo (województwo zachodniopomorskie)

Śmieszkowo (niem. "Sonntagsau") – kolonia w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 6 mieszkańców. Kolonia wchodzi w skład sołectwa Drawno. 
Geografia.
Kolonia leży ok. 1 km na zachód od Drawna.

</doc>
<doc id="1526915" url="https://pl.wikipedia.org/wiki?curid=1526915" title="Wiśniewo (województwo zachodniopomorskie)">
Wiśniewo (województwo zachodniopomorskie)

Wiśniewo (niem. "Kirschberg") – kolonia w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 11 mieszkańców. Kolonia wchodzi w skład sołectwa Drawno. 
Geografia.
Kolonia leży ok. 1,5 km na wschód od Drawna, przy drodze wojewódzkiej nr 175, w pobliżu byłej linii kolejowej nr 410.

</doc>
<doc id="1526916" url="https://pl.wikipedia.org/wiki?curid=1526916" title="Michał Grynsztejn">
Michał Grynsztejn

Michał Grynsztejn, także Grynsztain (zm. 2003 w Izraelu) – polsko-izraelski aktor i reżyser teatralny żydowskiego pochodzenia, wieloletni aktor Teatru Żydowskiego w Łodzi, Dolnośląskiego Teatru Żydowskiego we Wrocławiu i Teatru Żydowskiego w Warszawie.
W 1957 wyemigrował do Izraela, gdzie w Teatrze Żydowskim wyreżyserował i opracował wiele żydowskich sztuk teatralnych. Często gościł na deskach teatrów w Stanach Zjednoczonych, Argentynie i krajach europejskich.

</doc>
<doc id="1526917" url="https://pl.wikipedia.org/wiki?curid=1526917" title="Zacisze (powiat choszczeński)">
Zacisze (powiat choszczeński)

Zacisze (niem. "Ruhleben") – kolonia w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 6 mieszkańców. Kolonia wchodzi w skład sołectwa Drawno. 
Geografia.
Kolonia leży ok. 800 m na zachód od Drawna.

</doc>
<doc id="1526918" url="https://pl.wikipedia.org/wiki?curid=1526918" title="Grzegorz Cwajg">
Grzegorz Cwajg

Grzegorz Cwajg – polski aktor teatralny żydowskiego pochodzenia, wieloletni aktor Teatru Żydowskiego w Łodzi, Dolnośląskiego Teatru Żydowskiego we Wrocławiu i Teatru Żydowskiego w Warszawie.
Kariera.
Teatr Żydowski w Warszawie
Dolnośląski Teatr Żydowski we Wrocławiu
Teatr Żydowski w Łodzi

</doc>
<doc id="1526919" url="https://pl.wikipedia.org/wiki?curid=1526919" title="V838 Monocerotis">
V838 Monocerotis

V838 Monocerotis (skrót V838 Mon) – gwiazda zmienna znajdująca się w gwiazdozbiorze Jednorożca. Została odkryta w styczniu 2002 roku przez astronoma amatora.
Właściwości fizyczne.
V838 jest jedną z bardziej interesujących gwiazd Drogi Mlecznej, choć szczegóły jej natury nie zostały jeszcze do końca zrozumiane. Gwiazda ta jest położona na obrzeżach naszej Galaktyki. Uważa się, że całkiem niedawno opuściła ona ciąg główny, stając się czerwonym nadolbrzymem. Zazwyczaj proces taki trwa setki lub nawet tysiące lat, jednak w wypadku V838 Mon proces ten trwał zaledwie kilka miesięcy. W styczniu 2002 roku, gdy gwiazda ta po raz pierwszy gwałtownie pojaśniała, stała się 600 000 razy jaśniejsza od Słońca. Miesiąc później zaobserwowano kolejne pojaśnienie, gdy jasność gwiazdy wzrosła w ciągu jednego dnia 10 000 razy, z około 11-12 do 6,5m. Po raz ostatni gwiazda zwiększyła jasność w marcu 2002 roku w ciągu kilku dni z 9 na 7,5m.
Energia, która została wyemitowana w trakcie wybuchów gwiazdy, rozświetliła i uwidoczniła otoczki wcześniej odrzuconej materii.
W kwietniu 2002 blask gwiazdy przygasł, jednak jego pozostałości w dalszym ciągu docierają do Ziemi, mimo upływu kilkunastu lat od wybuchu. To niespodziewane opóźnienie jest wynikiem odbijania światła gwiazdy przez rozszerzające się skorupy szczątków wyrzuconych podczas wcześniejszych wybuchów.
Na temat nietypowego zachowania gwiazdy powstało wiele teorii. Najbardziej prawdopodobną z nich i obecnie najczęściej przyjmowaną jest, że była to tzw. nowa czerwona powstała w wyniku połączenia się ze sobą dwóch gwiazd.

</doc>
<doc id="1526920" url="https://pl.wikipedia.org/wiki?curid=1526920" title="Zalesie (powiat choszczeński)">
Zalesie (powiat choszczeński)

Zalesie (niem. "Auenweide") – osada leśna w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. Gajówka wchodzi w skład sołectwa Chomętowo.
Geografia.
Gajówka leży ok. 3 km na północ od Chomętowa, ok. 300 m na południe od drogi wojewódzkiej nr 175.

</doc>
<doc id="1526923" url="https://pl.wikipedia.org/wiki?curid=1526923" title="Baruch Czerwiec">
Baruch Czerwiec

Baruch Czerwiec – polski aktor teatralny żydowskiego pochodzenia, wieloletni aktor Teatru Żydowskiego w Łodzi i Dolnośląskiego Teatru Żydowskiego we Wrocławiu.
Kariera.
Dolnośląski Teatr Żydowski we Wrocławiu
Teatr Żydowski w Łodzi

</doc>
<doc id="1526928" url="https://pl.wikipedia.org/wiki?curid=1526928" title="Rachela Szpan">
Rachela Szpan

Rachela Szpan – polska aktorka teatralna żydowskiego pochodzenia, wieloletna aktorka Teatru Żydowskiego w Łodzi i Dolnośląskiego Teatru Żydowskiego we Wrocławiu.
Kariera.
Dolnośląski Teatr Żydowski we Wrocławiu
Teatr Żydowski w Łodzi

</doc>
<doc id="1526930" url="https://pl.wikipedia.org/wiki?curid=1526930" title="Aleksander Trzebiński">
Aleksander Trzebiński

Aleksander Trzebiński herbu Jastrzębiec lub Trzebiński (zm. 26 lipca 1644 roku) – biskup diecezjalny przemyski (1642-1644), poseł w Turcji (w 1633), podkanclerzy koronny Władysława IV od 1643 roku, referendarz wielki koronny od 1640 roku, kustosz krakowski, dziekan sandomierski, opat komendatoryjny jędrzejowski, opat klasztoru w Hebdowie, przedstawiciel dyplomatyczny Rzeczypospolitej w Imperium Osmańskim w 1633 roku, kanclerz królowej Cecylii Renaty i królewny Anny, podkomorzy lwowski w latach 1622-1636, pisarz lwowski w latach 1614-1622.
Życiorys.
Jako senator wziął udział w sejmie zwyczajnym 1643 roku.
Studiował w Polsce na Akademii Krakowskiej i za granicą. Poseł województwa ruskiego na sejm 1621 roku. Poseł na sejm warszawski 1626 roku z województwa ruskiego. Poseł na sejm nadzwyczajny 1626 roku z ziemi lwowskiej, poseł na sejm 1628 roku z województwa ruskiego. Był członkiem konfederacji generalnej zawiązanej 16 lipca 1632 roku. Poseł na sejm konwokacyjny 1632 roku z ziemi halickiej. Poseł na sejm 1634 roku. W 1634 roku wyznaczony na sejmie komisarzem z Koła Poselskiego do zapłaty wojskuJako poseł na sejm koronacyjny 1633 roku wszedł w skład komisji do wojny z Moskwą i organizacji wojska. W 1634, jako podkomorzy lwowski, posłował do Turcji. Po utracie żony i synów porzucił świeckie urzędy dla posługi duchownej. Zmarł w roku 1644 jako biskup przemyski.
Jako poseł w Turcji miał powiedzieć sułtanowi Muradowi IV:
"Polakom, narodowi żyiącemu w naywiększey wolności, samo spomnienie odmiany wiary, płacenie haraczu i zburzenia zamków jest naynieznośnieyszem, zwłaszcza póki tylko prawice ich oręża iąć się mogą. I choć tu sam dla utwierdzenia pokoiu od Pana mego przybyłem, brzydzę się temi trzema nayhaniebnieyszemi rzeczami i woynę mam za nayuczciwszy środek.".

</doc>
<doc id="1526934" url="https://pl.wikipedia.org/wiki?curid=1526934" title="Betty Latowicz">
Betty Latowicz

Betty Latowicz – polska aktorka teatralna żydowskiego pochodzenia, wieloletnia aktorka Teatru Żydowskiego w Łodzi, Dolnośląskiego Teatru Żydowskiego we Wrocławiu i Teatru Żydowskiego w Warszawie.
Żona Izaaka Latowicza oraz matka Karola Latowicza (1923-1984), aktorów teatru żydowskiego w Polsce.
Kariera.
Teatr Żydowski w Warszawie
Dolnośląski Teatr Żydowski we Wrocławiu
Teatr Żydowski w Łodzi

</doc>
<doc id="1526935" url="https://pl.wikipedia.org/wiki?curid=1526935" title="John Pratt (1. markiz Camden)">
John Pratt (1. markiz Camden)

John Pratt, właśc. John Jeffreys Pratt, 1. markiz Camden KG (ur. 11 lutego 1759 w Londynie, zm. 8 października 1840 w Seale w hrabstwie Kent), brytyjski arystokrata i polityk, minister w rządach Williama Pitta Młodszego, księcia Portland, Spencera Percevala i lorda Liverpoola.
Był jedynym synem Charlesa Pratta, 1. hrabiego Camden, i Elizabeth Jeffreys, córki Nicholasa Jeffreysa. Wykształcenie odebrał w Trinity College na Uniwersytecie Cambridge. Studia ukończył w 1779 r. W 1780 r. został wybrany do Izby Gmin jako reprezentant okręgu Bath. W 1780 r. został kasjerem Szachownicy i sprawował ten urząd do jego likwidacji w 1834 r. W latach 1786–1794 nosił tytuł grzecznościowy "wicehrabiego Bayham".
W latach 1782–1783 i 1783–1789 Bayham był lordem Admiralicji, a następnie w latach 1789–1792 lordem skarbu. Po śmierci ojca w 1794 r. odziedziczył tytuł 2. hrabiego Camden i zasiadł w Izbie Lordów. W 1795 r. został Lordem Namiestnikiem Irlandii. Nie lubił tego kraju i sprzeciwiał się równouprawnieniu katolików. Niepopularna polityka Camdena doprowadziła do wybuchu powstania w 1798 r. Po jego stłumieniu Camden podał się do dymisji. W 1799 r. otrzymał Order Podwiązki.
Camden powrócił do rządu w 1804 r. obejmując stanowisko ministra wojny i kolonii w drugim rządzie Pitta Młodszego. W 1805 r. został Lordem Przewodniczącym Rady i sprawował to stanowisko do upadku gabinetu w 1806 r. Ponownie był Lordem Przewodniczącym w gabinetach Portlanda i Percevala w latach 1807–1812 r. Kiedy w 1812 r. premierem został lord Liverpool, Camden pozostał w gabinecie jako minister bez teki, ale szybko zrezygnował i opuścił gabinet.
W 1812 r. otrzymał tytuły markiza Camden i hrabiego Brecknock. Od 1808 r. był Lordem Namiestnikiem Kentu. W 1834 r. został kanclerzem Uniwersytetu Cambridge. Zmarł w 1840 r. Był żonaty z Frances Molesworth. Tytuły parowskie odziedziczył ich najstarszy syn, George.

</doc>
<doc id="1526937" url="https://pl.wikipedia.org/wiki?curid=1526937" title="Lachie Stewart">
Lachie Stewart

Lachie Stewart, wł. Joseph Laughlin Stewart (ur. 22 czerwca 1943 w Alexandrii) – szkocki lekkoatleta specjalizujący się w biegach długich, mistrz igrzysk Brytyjskiej Wspólnoty Narodów.
Kariera sportowa.
Na igrzyskach Brytyjskiej Wspólnoty Narodów i mistrzostwach w biegach przełajowych reprezentował Szkocję, a na pozostałych dużych imprezach międzynarodowych Wielką Brytanię.
Zajął 9. miejsce w biegu na 3000 metrów z przeszkodami i 12. miejsce w biegu na 3 mile na igrzyskach Imperium Brytyjskiego i Wspólnoty Brytyjskiej w 1966 w Kingston. Odpadł w eliminacjach biegu na 3000 metrów z przeszkodami na mistrzostwach Europy w 1966 w Budapeszcie.
Zwyciężył w biegu na 10 000 metrów na igrzyskach Brytyjskiej Wspólnoty Narodów w 1970 w Edynburgu, wyprzedzając Rona Clarke’a z Australii i Dicka Taylora z Anglii. Osiągnął wówczas najlepszy wynik w swojej karierze – 28:11,71. Na tych samych igrzyskach zajął 11. miejsce w biegu na 5000 metrów. Odpadł w eliminacjach biegu na 10 000 metrów na igrzyskach olimpijskich w 1972 w Monachium. Na igrzyskach Brytyjskiej Wspólnoty Narodów w 1974 w Christchurch zajął 10. miejsce w biegu na 10 000 metrów i nie ukończył biegu maratońskiego.
Był mistrzem Wielkiej Brytanii (AAA) w biegu na 3 mile w 1968, wicemistrzem w biegu na 10 000 metrów w 1972 oraz brązowym medalistą w biegu na 3000 metrów z przeszkodami w 1966 i w biegu na 6 mil w 1967, a także wicemistrzem Anglii w biegu przełajowym w 1967. Był również mistrzem Szkocji w biegu na 3 mile w 1965, 1967 i 1968, w biegu na 5000 metrów w 1969, w biegu na 6 mil w 1967 i 1968, w biegu na 10 000 metrów w 1970, 1971 i 1973 oraz w biegu na 10 mil w 1966, 1967, 1968 i 1971, a także w biegu przełajowym w 1967 i 1968.

</doc>
<doc id="1526940" url="https://pl.wikipedia.org/wiki?curid=1526940" title="Peter Stewart">
Peter Stewart

Peter John Stewart (ur. 8 sierpnia 1947) – lekkoatleta specjalizujący się w biegach średnich i długich, który reprezentował Wielką Brytanię.
W 1970 zajął czwartą lokatę w biegu na 1500 metrów podczas Igrzysk Brytyjskiej Wspólnoty Narodów (na tych zawodach, w biegu na 5000 metrów, zwyciężył jego brat Ian, a kolejny z braci – Lachie zdobył złoty medal na 10 000 metrów). W 1971 roku sięgnął po złoty medal halowych mistrzostw Europy, a latem odpadł w eliminacjach mistrzostw Starego Kontynentu na stadionie. Reprezentant Wielkiej Brytanii w meczach międzypaństwowych. Wielokrotny mistrz i rekordzista kraju.

</doc>
<doc id="1526941" url="https://pl.wikipedia.org/wiki?curid=1526941" title="Markiz Camden">
Markiz Camden

Informacje ogólne.
Hrabiowie Camden 1. kreacji (parostwo Wielkiej Brytanii)
Markizowie Camden 1. kreacji (parostwo Zjednoczonego Królestwa)
Najstarszy syn 6. markiza Camden: James William John Pratt, hrabia Camden

</doc>
<doc id="1526944" url="https://pl.wikipedia.org/wiki?curid=1526944" title="Gerardo (kardynał S. Adriano)">
Gerardo (kardynał S. Adriano)

Gerardo (zm. 1208) – włoski kardynał. Pochodził z Lukki. 
Życiorys.
Przed rokiem 1182 był kanonikiem kapituły katedralnej w rodzinnej Lukce. 18 grudnia 1182 został mianowany przez Lucjusza III kardynałem diakonem San Adriano i rychło stał się jego bliskim współpracownikiem. W latach 1182-84 był kamerlingiem św. Kościoła Rzymskiego, a następnie wikariuszem papieskim w Rzymie 1184 do 1188. Podpisywał bulle papieskie między 2 stycznia 1183 a 19 kwietnia 1204. Uczestniczył w papieskiej elekcji 1191 i papieskiej elekcji 1198. Za pontyfikatu Celestyna III był gubernatorem Benewentu 1192-1194. W 1201 kapituła katedralna w Lukce wybrała go na biskupa tego miasta, jednak papież Innocenty III odmówił ratyfikacji tej elekcji, nie chcąc rezygnować z usług kardynała w kurii. W 1204 został papieskim wikariuszem królestwa Sycylii i sprawował ten urząd do końca życia, rozwiązując wiele lokalnych problemów wewnątrzkościelnych. Kardynał-protodiakon od 1205 roku. Jego imię po raz ostatni występuje w dokumencie datowanym 20 lipca 1208.
Według starszej historiografii , nie ma jednak na to dowodów.

</doc>
<doc id="1526949" url="https://pl.wikipedia.org/wiki?curid=1526949" title="Ian Reginald Thompson">
Ian Reginald Thompson

Ian Reginald Thompson (ur. 16 października 1949 w Birkenhead) - brytyjski lekkoatleta specjalizujący się w biegach długich, a szczególnie w maratonie.
Mistrz Europy w maratonie z Rzymu (1974). W tym samym roku wygrał bieg maratoński podczas Igrzysk Brytyjskiej Wspólnoty Narodów w Christchurch na Nowej Zelandii. 

</doc>
<doc id="1526957" url="https://pl.wikipedia.org/wiki?curid=1526957" title="Otarcie naskórka">
Otarcie naskórka



</doc>
<doc id="1526961" url="https://pl.wikipedia.org/wiki?curid=1526961" title="Hellicha Wittelsbach">
Hellicha Wittelsbach

Hellicha (Heilika) Wittelsbach (ur. ok. 1160, zm. po 1214) – czeska księżna, żona Konrada II Otto.
Heilika była córką palatyna bawarskiego Ottona III i Benedykty von Moosburg, córki hrabiego Burkharda V. Przed 1176 poślubiła Konrada II Otto, który był od niej ok. 25 lat starszy. Małżeństwo było bezpotomne.

</doc>
<doc id="1526962" url="https://pl.wikipedia.org/wiki?curid=1526962" title="Mataika Tuicakau">
Mataika Tuicakau

Mataika Tuicakau – fidżyjski lekkoatleta specjalizujący się w pchnięciu kulą.
Złotym medalista Igrzysk Imperium Brytyjskiego w roku 1950. Jego osiągnięcie było pierwszym w historii medalem dla Fidżi zdobytym podczas imprezy tej rangi. Rekord życiowy: 15,48 m (23 kwietnia 1951, Suva).

</doc>
<doc id="1526966" url="https://pl.wikipedia.org/wiki?curid=1526966" title="Kardynałowie z nominacji Innocentego III">
Kardynałowie z nominacji Innocentego III

Papież Innocenty III w ciągu 18 lat swojego pontyfikatu (1198–1216) mianował prawdopodobnie 30 nowych kardynałów:
Anzelm z Neapolu.
Wiadomo, że na początku 1201 roku Innocenty III zamierzał wynieść do godności kardynała prezbitera Ss. Nereo ed Achilleo arcybiskupa Anzelma z Neapolu (1191–1214). W rejestrze Innocentego III zachował się nawet jego dokument nominacyjny. Wydaje się jednak, że promocja ta ostatecznie nie doszła do skutku, gdyż Anzelm w późniejszych latach nigdy nie używał tytułu kardynalskiego, i nie był też nigdy tytułowany jako kardynał.

</doc>
<doc id="1526968" url="https://pl.wikipedia.org/wiki?curid=1526968" title="Wybroczyny krwawe">
Wybroczyny krwawe



</doc>
<doc id="1526972" url="https://pl.wikipedia.org/wiki?curid=1526972" title="Małogoszcz (stacja kolejowa)">
Małogoszcz (stacja kolejowa)

Małogoszcz – stacja kolejowa w województwie świętokrzyskim, w Polsce. Obsługuje lokalny ruch pasażerski do Kielc, Włoszczowy i Częstochowy.
W roku 2017 przystanek obsługiwał 50–99 pasażerów na dobę.
Stacja znajduje się przy osadzie kolejowej Stacja Małogoszcz i jest oddalona około 5 km od Małogoszcza. Spowodowane było to względami strategicznymi i własnościowymi.
Linię kolejową przechodzącą przez stację wybudowano w 1911 roku. Podczas I wojny światowej, w latach 1915-1916 został wybudowany przez Austriaków budynek stacji, który obecnie jest wykorzystywany jako blok mieszkalny. W latach 1954-1955 linia została rozbudowana o drugi tor, obydwa tory zostały odsunięte od starego dworca. Wybudowano również wiatę poczekalni. W okresie 1974-1975 linia została zelektryfikowana między Kielcami a Koniecpolem.
Obecnie ze stacji odchodzą dwie bocznice: pochodząca z końca lat 60. prowadząca do Zakładów Wapienniczych "Bukowa" (wykupionych przez "Lhoist") oraz zbudowana w latach 1972-1973 biegnąca do obecnie należącej do koncernu "Lafarge" cementowni Małogoszcz.
Na terenach wokół stacji położone są, pochodzące z czasów I wojny światowej, trzy cmentarze wojenne, na których pochowani są żołnierze armii austriackiej.

</doc>
<doc id="1526973" url="https://pl.wikipedia.org/wiki?curid=1526973" title="Bukowa (przystanek kolejowy)">
Bukowa (przystanek kolejowy)

Bukowa – przystanek kolejowy w Bukowej w województwie świętokrzyskim, w Polsce. Obsługuje lokalny ruch pasażerski do Kielc, Włoszczowy i Częstochowy.
W roku 2017 przystanek obsługiwał 200–299 pasażerów na dobę.

</doc>
<doc id="1526975" url="https://pl.wikipedia.org/wiki?curid=1526975" title="Ludynia (stacja kolejowa)">
Ludynia (stacja kolejowa)

Ludynia – przystanek kolejowy w Czostkowie w województwie świętokrzyskim, w Polsce. Obsługuje lokalny ruch pasażerski do Kielc, Włoszczowy i Częstochowy.
W roku 2017 przystanek obsługiwał 100–149 pasażerów na dobę.

</doc>
<doc id="1526976" url="https://pl.wikipedia.org/wiki?curid=1526976" title="Karol Paweł Rostworowski">
Karol Paweł Rostworowski

Karol Paweł Rostworowski herbu Nałęcz (ur. 3 kwietnia (lub 15 kwietnia) 1874 w majątku Kowalewszczyzna (w Łomżyńskiem), zm. 8 lutego 1927 w Warszawie) – kompozytor, autor licznych pieśni.
Życiorys.
Syn Romana i Marii z Glogerów. Ukończył Gimnazjum w Warszawie. Studiował na Wydziale Handlowym (1895–1897) i Mechanicznym (1897–1901) Politechniki Ryskiej. W trakcie studiów został przyjęty do korporacji akademickiej Arkonia. Naukę kontynuował na Uniwersytecie we Fryburgu. W latach 1902–1905 pracował w spółkach „Siemens&amp;Halske”. Po ślubie z Teresą z Fudakowskich przeniósł się z Warszawy do Krakowa i tam poświęcił się działalności artystycznej. Związał się ze środowiskiem Zielonego Balonika. W latach 1905–1908 studiował muzykę w Konserwatorium w Lipsku, po czym wraz z rodziną powrócił do Warszawy. W czasie wojny zmobilizowany, służył w armii carskiej (jako chorąży, następnie kapitan). W latach 1920–1922 więziony przez bolszewików. Po uwolnieniu zamieszkał w Wilnie, a następnie w roku 1923 w Żyrzynie (na Lubelszczyźnie). Zmarł w Warszawie. Spoczywa na Cmentarzu Powązkowskim.
Z Teresą Fudakowską z Krasnobrodu (córką Kazimierza i Ludwiki z Bielskich) miał trzech synów:
Twórczość.
Stworzył cykl pieśni młodopolskich na głos z fortepianem pt. "Mgły" (m.in. do wierszy Lucjana Rydla).
W latach 1903–1904 napisał na konkurs kompozytorski Konstantego Wołłodkowicza operę "Maria" (do własnego libretta na podstawie "Marii" Antoniego Malczewskiego). Laureatem konkursu został jednak Roman Statkowski.
W latach 1908–1909 napisał jedyną jak dotąd operę w oparciu o dramat Stanisława Wyspiańskiego "Wesele."
Prapremiera odbyła się 11 grudnia 1910 roku w warszawskim Teatrze Kukiełek Mariana Dienstla. Premiera właściwa natomiast odbyła się w lipcu 1916 roku w Teatrze Polskim w Warszawie. Wydawnictwo Gebethner i Wolff w roku 1910 opublikowało wyciąg fortepianowy tej opery.
Często mylony ze swoim kuzynem – Karolem Hubertem Rostworowskim – który także studiował kompozycję w Lipsku, lecz nieco wcześniej (w latach 1901–1906).

</doc>
<doc id="1526977" url="https://pl.wikipedia.org/wiki?curid=1526977" title="Ludynia Dwór">
Ludynia Dwór

Ludynia Dwór – przystanek kolejowy w Ludyni w województwie świętokrzyskim, w Polsce. Obsługuje lokalny ruch pasażerski do Kielc, Włoszczowy i Częstochowy.
W roku 2017 przystanek obsługiwał 20–49 pasażerów na dobę.

</doc>
<doc id="1526979" url="https://pl.wikipedia.org/wiki?curid=1526979" title="Lista zorientowanych obiektowo systemów zarządzania bazami danych">
Lista zorientowanych obiektowo systemów zarządzania bazami danych



</doc>
<doc id="1526982" url="https://pl.wikipedia.org/wiki?curid=1526982" title="57 Pułk Strzelców (RFSRR)">
57 Pułk Strzelców (RFSRR)

57 Pułk Strzelców (RFSRR) - pułk piechoty Armii Czerwonej okresu wojny polsko-bolszewickiej.
W dniu 15 kwietnia 1920 roku pułk został rozbity w brawurowo przeprowadzonej przez żołnierzy Wojska Polskiego akcji w okolicach rzeczki Sławeczny.

</doc>
<doc id="1526984" url="https://pl.wikipedia.org/wiki?curid=1526984" title="Włoszczowa (stacja kolejowa)">
Włoszczowa (stacja kolejowa)

Włoszczowa – stacja kolejowa we Włoszczowie w województwie świętokrzyskim, w Polsce. Według klasyfikacji PKP ma kategorię dworca lokalnego. Obsługuje lokalny ruch pasażerski do Kielc i Częstochowy oraz dalekobieżny do Katowic i Lublina . W marcu 2010 ze względu na bezpieczeństwo dworzec został zamknięty.
W roku 2017 stacja obsługiwała 300–499 pasażerów na dobę.
Włoszczowa jako węzeł multimodalny.
Stacje Włoszczowa oraz Włoszczowa Północ są skomunikowane specjalną linią autobusową "Dworcówka", uruchamianą przez PKS Włoszczowa jadącą także przez centrum miasta Włoszczowa. Linia ta umożliwia przesiadki z dworca herbskiego na CMK a także dojazd z miasta do obu dworców.

</doc>
<doc id="1526986" url="https://pl.wikipedia.org/wiki?curid=1526986" title="Czarnca (przystanek kolejowy)">
Czarnca (przystanek kolejowy)

Czarnca – przystanek kolejowy w Czarncy w województwie świętokrzyskim, w Polsce. Obsługuje lokalny ruch pasażerski do Kielc, Włoszczowy i Częstochowy.
W roku 2017 przystanek obsługiwał 20–49 pasażerów na dobę.

</doc>
<doc id="1526988" url="https://pl.wikipedia.org/wiki?curid=1526988" title="85 Pułk Strzelców (RFSRR)">
85 Pułk Strzelców (RFSRR)

85 Pułk Strzelców (RFSRR) – pułk piechoty Armii Czerwonej okresu wojny polsko-bolszewickiej.
W dniu 2 czerwca 1920 roku 85 Pułk Strzelców został całkowicie rozgromiony w czasie w wypadu Wojska Polskiego na Mikulicze w okolicy Bobrujska. Polacy zdobyli wówczas jeńców, konie i sprzęt wojenny należący dotychczas do 85 PS.

</doc>
<doc id="1526990" url="https://pl.wikipedia.org/wiki?curid=1526990" title="Żelisławice (stacja kolejowa)">
Żelisławice (stacja kolejowa)

Żelisławice - stacja kolejowa w Żelisławicach w województwie świętokrzyskim, w Polsce. Obsługuje lokalny ruch pasażerski do Kielc, Włoszczowy i Częstochowy. Od 13 grudnia 2015 zatrzymują się na niej również pociągi dalekobieżne IC relacji (Kraków -) Kielce - Warszawa - Olsztyn, które zmieniają tu kierunek jazdy.
W roku 2017 stacja obsługiwała 50–99 pasażerów na dobę.

</doc>
<doc id="1526991" url="https://pl.wikipedia.org/wiki?curid=1526991" title="Ulong">
Ulong



</doc>
<doc id="1526993" url="https://pl.wikipedia.org/wiki?curid=1526993" title="422 Pułk Strzelców (RFSRR)">
422 Pułk Strzelców (RFSRR)

422 Pułk Strzelców (RFSRR) - pułk piechoty Armii Czerwonej okresu wojny polsko-bolszewickiej.
28 marca 1920 roku sztandar pułkowy 422 Pułku Strzelców dostał się w ręce żołnierzy Wojska Polskiego, którzy odpierali próbę bolszewików przedarcia się na tyły Grupy Poleskiej od strony Owrucza.
3 maja 1920 pułk został rozbity na Polesiu przez Wojsko Polskie, które zdobyło 3 działa, 4 karabiny maszynowe oraz wzięło kilkudziesięciu jeńców.

</doc>
<doc id="1526994" url="https://pl.wikipedia.org/wiki?curid=1526994" title="Niebo nade mną">
Niebo nade mną



</doc>
<doc id="1526996" url="https://pl.wikipedia.org/wiki?curid=1526996" title="Okręg wyborczy Tregony">
Okręg wyborczy Tregony

Okręg wyborczy Tregony powstał w 1562 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował miasto Tregony w Kornwalii. Został zlikwidowany w 1832 r.

</doc>
<doc id="1526997" url="https://pl.wikipedia.org/wiki?curid=1526997" title="Niszczyciele rakietowe typu Hobart">
Niszczyciele rakietowe typu Hobart

Niszczyciele rakietowe typu Hobart – typ niszczycieli "Aegis" (w nomenklaturze australijskiej: "Air Warfare Destroyer" – AWD, lub SEA 4000) Królewskiej Australijskiej Marynarki Wojennej. Nowy typ niszczyciela zastąpił fregaty rakietowe typu "Adelaide", przejmując od nich zadania obrony obszaru powietrznego oraz walki przeciwpodwodnej. Trwają także obecnie rozważania nad wyposażeniem okrętów nowego typu w zdolność zwalczania pocisków balistycznych, opartą na amerykańskim systemie antybalistycznym "Aegis BMD". Nowy typ niszczycieli oparty został na hiszpańskich konstrukcjach fregat typu "Álvaro de Bazán (F100)" z wyposażeniem w zakresie systemu Aegis dostarczanym przez amerykańskie koncerny Raytheon oraz Lockheed Martin. Ogółem wybudowano trzy jednostki tego typu: „Hobart”, który wszedł do służby w 2017 roku, „Brisbane” (2018) i „Sydney” (wodowany w 2018 roku).
W 2021 roku australijski premier Scott Morrison ogłosił, że Australia kupi amerykańskie taktyczne pociski manewrujące BGM-109 Tomahawk dla niszczycieli typu Hobart. 

</doc>
<doc id="1526998" url="https://pl.wikipedia.org/wiki?curid=1526998" title="Ten Harlem">
Ten Harlem



</doc>
<doc id="1527003" url="https://pl.wikipedia.org/wiki?curid=1527003" title="Bezsenne noce">
Bezsenne noce



</doc>
<doc id="1527004" url="https://pl.wikipedia.org/wiki?curid=1527004" title="WR 124">
WR 124

WR 124 (QR Sagittae) – gwiazda Wolfa-Rayeta znajdująca się w gwiazdozbiorze Strzały.
Nazwa.
Jako gwiazda Wolfa-Rayeta jest ona oznaczona WR 124. Będąc gwiazdą zmienną ma też oznaczenie QR Sagittae. Bywa nazywana także „gwiazdą Merrilla”.
Właściwości fizyczne.
Ponieważ temperatura powierzchniowa WR 124 sięga prawie 45 000 K, jest ona jedną z najgorętszych znanych gwiazd Wolfa-Rayeta. Jest to gwiazda masywna i niestabilna, stwarza wrażenie, jakby już eksplodowała, choć eksplozja tej gwiazdy dopiero nastąpi. Wybuch powstrzymuje niezwykle silny wiatr gwiazdowy, który wiejąc z prędkościami dochodzącymi do 160 000 km/h wyrywa z jej powierzchni obłoki materii o długości 160 miliardów kilometrów. Powoduje to wygląd przypominający jasne sztuczne ognie.
WR 124 jest otoczona przez stosunkowo młodą mgławicę M1-67 o wieku około 10 000 lat, zawierającą zagęszczenia materii o masie 30 razy większej od masy Ziemi i średnicy 150 miliardów km.

</doc>
<doc id="1527015" url="https://pl.wikipedia.org/wiki?curid=1527015" title="Kielce Słowik">
Kielce Słowik

Kielce Słowik – przystanek kolejowy w Kielcach, w województwie świętokrzyskim, w Polsce. Na stacji zatrzymują się pociągi osobowe do Kielc, Kozłowa, Krakowa.
W roku 2017 przystanek obsługiwał 20–49 pasażerów na dobę.

</doc>
<doc id="1527017" url="https://pl.wikipedia.org/wiki?curid=1527017" title="11 Dywizja Strzelców">
11 Dywizja Strzelców

11 Dywizja Strzelców– związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Sformowana w maju 1918 jako 4 Piotrogrodzka Dywizja Piechoty.
1 sierpnia 1920 dywizja liczyła w stanie bojowym 6666 żołnierzy z tego piechoty 5639, a kawalerii 200. Na uzbrojeniu posiadała 127 ciężkich karabinów maszynowych i 17 dział. 
W dniu 23 sierpnia 1920 roku pod Śniadowem dywizja została rozbita przez oddziały polskiej 13 Dywizji Piechoty.
Struktura organizacyjna.
"Skład w sierpniu 1920":

</doc>
<doc id="1527019" url="https://pl.wikipedia.org/wiki?curid=1527019" title="Całuski pani Darling">
Całuski pani Darling

Całuski pani Darling – książka Małgorzaty Musierowicz, wydana w 1995 (w 2008 roku wznowiona z nową okładką w wydawnictwie Akapit Press). Jest to zbiór wypróbowanych przez autorkę przepisów kulinarnych zaczerpniętych z jej zapisków. 
W pracy znajdują się m.in. przepisy na dania obiadowe, desery i ciasta. Przepisy opatrzone zostały krótkimi komentarzami na temat bohaterów z książek oraz postaci z mitologii i historii. Przepisy są proste w wykonaniu – dostosowane do młodego czytelnika-kucharza.
Książka zawiera ilustracje wykonane przez autorkę.

</doc>
<doc id="1527021" url="https://pl.wikipedia.org/wiki?curid=1527021" title="Radkowice (przystanek kolejowy)">
Radkowice (przystanek kolejowy)

Radkowice – przystanek kolejowy na obrzeżach Brzezin koło Radkowic, w województwie świętokrzyskim, w Polsce. Na stacji zatrzymują się pociągi osobowe do Kielc, Kozłowa, Krakowa.
W roku 2017 przystanek obsługiwał 20–49 pasażerów na dobę.

</doc>
<doc id="1527022" url="https://pl.wikipedia.org/wiki?curid=1527022" title="53 Dywizja Strzelców">
53 Dywizja Strzelców

53 Dywizja Strzelców – związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
Formowanie i walki dywizji.
Sformowana w lutym 1919 jako 2 Pograniczna Dywizja Strzelców, a w sierpniu 1919 przemianowana na 53 Pograniczną Dywizję Strzelców. Od stycznia 1920 jako 53 Dywizja Strzelców. 
Od czerwca 1919 walczyła na Litwie i Białorusi na froncie polskim. W październiku 1919 część dywizji wzięła udział w przeciwnatarciu nad Dźwiną, a jej 2 i 3 Brygady Strzelców w tym czasie walczyły z wojskami Judenicza. W styczniu 1920 dywizja weszła w skład Frontu Zachodniego. Podczas pierwszej ofensywy Tuchaczewskiego osłaniała prawe skrzydło 15 Armii, tracąc 60% stanu osobowego.
W składzie 4 Armii wzięła udział w drugiej ofensywie Tuchczewskiego. Jej oddziały dotarły do Sierpca i Włocławka nad Wisłą. 
1 sierpnia 1920 dywizja liczyła w stanie bojowym 1930 żołnierzy z tego piechoty 1760. Na uzbrojeniu posiadała 40 ciężkich karabinów maszynowych i 6 dział. 
14 sierpnia 1920 brała udział w walkach w okolicach Włocławka.
22 sierpnia wzięła udział w bitwie pod Szydłowem. Jej brygada piechoty uderzyła na Wyszyny i Wolę Szydłowską. Atak został zatrzymany ogniem dwóch kompanii 49 pułku piechoty wspieranych przez pociąg pancerny.
Zdemoralizowana piechota sowiecka mimo gróźb komisarzy nie chciała atakować. Zdesperowany Gaja Gaj na czele około dwóch szwadronów ruszył do szarży i tym porwał piechurów. Dwie polskie kompanie broniące Woli Szydłowskiej zostały zniszczone. Próbujące kontratakować na kierunku Woli Szydłowskiej 1 i 2 kompania I/49 pp zostały zmiażdżone masą wojsk bolszewickich. Jeńcy zabijani byli bagnetami i łopatkami saperskimi piechurów.
Meldunek sytuacyjny dowództwa 5 Armii z 22 sierpnia tak opisuje przebieg walki: 
Dywizja próbowała przebić się na wschód wspólnie z 3 KK Gaja, uległa jednak demoralizacji. Jej resztki zostały internowane w Prusach Wschodnich.
Struktura organizacyjna.
"Skład na dzień 1 sierpnia 1920:"
W tym dniu dywizja posiadała 3500 „bagnetów”, 259 „szabel”, 54 karabiny maszynowe, 22 3-calowe armaty dywizyjne wz. 1902.

</doc>
<doc id="1527023" url="https://pl.wikipedia.org/wiki?curid=1527023" title="53 Dywizja Piechoty">
53 Dywizja Piechoty



</doc>
<doc id="1527026" url="https://pl.wikipedia.org/wiki?curid=1527026" title="Wolica (stacja kolejowa)">
Wolica (stacja kolejowa)

Wolica – stacja kolejowa w Wolicy, w województwie świętokrzyskim, w Polsce. Na stacji zatrzymują się pociągi osobowe do Kielc, Kozłowa, Krakowa, Ostrowca Świętokrzyskiego
W roku 2017 stacja obsługiwała 150–199 pasażerów na dobę.
Stacja powstała w 1885 roku na Iwangorodzko-Dąbrowskiej Linii Kolejowej i do 1967 roku nosiła nazwę Chęciny (w okresie okupacji hitlerowskiej 1939–1945 „Checiny” ).

</doc>
<doc id="1527029" url="https://pl.wikipedia.org/wiki?curid=1527029" title="Sobków (stacja kolejowa)">
Sobków (stacja kolejowa)

Sobków – stacja kolejowa w Sokołowie Dolnym, w województwie świętokrzyskim, w Polsce. Na stacji zatrzymują się pociągi osobowe do Kielc, Kozłowa, Krakowa.
W roku 2017 stacja obsługiwała 50–99 pasażerów na dobę.

</doc>
<doc id="1527031" url="https://pl.wikipedia.org/wiki?curid=1527031" title="Miąsowa (stacja kolejowa)">
Miąsowa (stacja kolejowa)

Miąsowa – stacja kolejowa w Miąsowej, w województwie świętokrzyskim, w Polsce. Na stacji zatrzymują się pociągi osobowe do Kielc, Kozłowa, Krakowa.
W roku 2017 stacja obsługiwała 100–149 pasażerów na dobę.

</doc>
<doc id="1527032" url="https://pl.wikipedia.org/wiki?curid=1527032" title="54 Dywizja Strzelców">
54 Dywizja Strzelców

54 Dywizja Strzelców – związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Sformowana latem 1919 walczyła nad północną Dźwiną, nad jeziorem Onega i w rejonie Archangielska. Od czerwca 1920 w składzie 15 Armii wzięła udział w drugiej ofensywie Tuchaczewskiego. Podczas bitwy nad Autą przerwała front polskiej VII Brygady Piechoty Rezerwowej, opanowała Głębokie i rozwinęła natarcie na północ od linii kolejowej Głębokie – Mołodeczno. W sierpniu w składzie 4 Armii walczyła nad Wkrą między innymi w rejonie Sochocina i pod Małużynem. 
1 sierpnia 1920 dywizja liczyła w stanie bojowym piechoty 7242, a kawalerii 208 żołnierzy. Na uzbrojeniu posiadała 136 ciężkich karabinów maszynowych i 32 działa. 
17 sierpnia pod Sarbiewem została wymanewrowana przez 9 BJ i nie zdążyła na pole bitwy pod Płońskiem. Było to jedną z przyczyn klęski 18 Dywizji Strzelców. Podczas odwrotu Armii Czerwonej przekroczyła granicę Prus Wschodnich i została internowana. Resztki dywizji uszły za Niemen i zostały włączone do 18 Dywizji Strzeleckiej.
Struktura organizacyjna.
"Skład w sierpniu 1920":

</doc>
<doc id="1527033" url="https://pl.wikipedia.org/wiki?curid=1527033" title="54 Dywizja Piechoty">
54 Dywizja Piechoty



</doc>
<doc id="1527034" url="https://pl.wikipedia.org/wiki?curid=1527034" title="Okręg wyborczy Orford">
Okręg wyborczy Orford

Okręg wyborczy Orford powstał w 1529 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował miasto Orford w hrabstwie Suffolk. Został zlikwidowany w 1832 r.

</doc>
<doc id="1527036" url="https://pl.wikipedia.org/wiki?curid=1527036" title="144 Brygada Strzelców (RFSRR)">
144 Brygada Strzelców (RFSRR)



</doc>
<doc id="1527039" url="https://pl.wikipedia.org/wiki?curid=1527039" title="Clyde Wijnhard">
Clyde Wijnhard

Clyde Wijnhard (ur. 1 listopada 1973 w Paramaribo) – holenderski piłkarz, występujący na pozycji napastnika. W trakcie kariery mierzył 180 cm wzrostu. Większość kariery spędził w angielskich klubach. Karierę zakończył w 2006 roku.
Kariera.
Wijnhard profesjonalną karierę rozpoczynał w Ajaxie Amsterdam. Debiut w Eredivisie zaliczył 24 stycznia 1993, w wygranym 4-1 pojedynku z FC Dordrecht. W tym spotkaniu zdobył także pierwszego gola w karierze. Łącznie w debiutanckim sezonie rozegrał cztery mecze i strzelił dwie bramki. Zdobył także Puchar Holandii i Superpuchar tego kraju. W 1993 roku powędrował na wypożyczenie do FC Groningen. Spędził tam rok. Potem powrócił do Ajaxu, ale nie zaliczył już żadnego występu w barwach tego klubu.
W 1995 roku, nie mogąc wywalczyć sobie miejsca w pierwszym składzie, odszedł do RKC Waalwijk. Szybko przebił się tam do wyjściowej jedenastce. Przez dwa sezony rozegrał łącznie 50 spotkań i zdobył 18 bramek w tej drużynie.
W 1997 roku zdecydował się odejść do Willem II Tilburg. Na koniec sezonu zajął z tym zespołem piątą pozycję w lidze i wywalczył awans do Pucharu UEFA. Nie zdążył jednak zagrać w tych rozgrywkach jako zawodnik tego klubu, gdyż przeszedł do angielskiego Leeds United.
Debiut w Premier League zaliczył 15 sierpnia 1998 w bezbramkowo zremisowanym pojedynku z Middlesbrough F.C. Z tą drużyną grał w Pucharze UEFA, z którego odpadli w drugiej rundzie, po porażce w dwumeczu z AS Romą. Łącznie zagrał tam w osiemnastu ligowych pojedynkach i strzelił trzy gole.
W 1999 roku odszedł do drugoligowego Huddersfield Town. W drugim sezonie gry dla tego klubu spadł z nim do trzeciej ligi. Postanowił wtedy pozostać w tej drużynie, ale pół roku później został zawodnikiem Preston North End, grającego jedną klasę rozgrywkową wyżej. Od kolejnego sezonu reprezentował barwy Oldham Athletic. Zagrał tam w lidze 25 razy. W 2003 przeszedł do portugalskiego SC Beira-Mar. Po roku powrócił do Anglii i grał tam w Darlington F.C., Macclesfield Town oraz w Brentford F.C., w którym zakończył karierę.

</doc>
<doc id="1527041" url="https://pl.wikipedia.org/wiki?curid=1527041" title="Szlaki dopaminergiczne">
Szlaki dopaminergiczne

Szlaki dopaminergiczne – szlaki neuronalne w mózgowiu, których neurony przekazują pobudzenie na drodze neurotransmisji dopaminergicznej. Znanych jest osiem szlaków dopaminergicznych, z których najważniejsze cztery to:

</doc>
<doc id="1527042" url="https://pl.wikipedia.org/wiki?curid=1527042" title="Femap">
Femap

Femap – niezależny od środowiska programowego CAD, pre- i post-procesor służący do przeprowadzania analiz inżynierskich metodą elementów skończonych MES w środowisku Windows. Oprogramowanie to jest przeznaczone głównie do obliczeń mechanicznych i termicznych.
Umożliwia przeprowadzenie kompleksowych analiz inżynierskich modeli zaimportowanych z niezależnych systemów CAD. Chodzi tutaj o analizy pojedynczych elementów jak i całych złożeń przy uwzględnieniu więzów pomiędzy poszczególnymi częściami. System Femap zintegrowano z solwerem NX Nastran i dzięki temu aplikacja udostępnia szeroką gamę zaawansowanych i funkcjonalnych narzędzi, służących do bezpośredniego definiowania i kontrolowania większości zagadnień, dotyczących modelowania, symulacji oraz postprocessingu. Dzięki analizom inżynierskim, które są jednym z ważniejszych etapów cyfrowego procesu opracowywania produktów, istnieje możliwość znacznej redukcji kosztów tworzonych prototypów oraz testowania nowych produktów. Femap z pozwala na optymalizację konstrukcji pod względem kształtu oraz redukcji masy. Pełne wykorzystanie możliwości solwera umożliwia przeprowadzenie obliczeń statyki, postaci drgań własnych, wyboczeń, symulacji zgrzein i różnorodnych zagadnień termicznych, jak również zaawansowanych analiz takich jak: odpowiedź dynamiczna układu na wymuszenie (Dynamic Response), superelementy, zaawansowane nieliniowości, DMAP czy optymalizacja. Dodatkowo umożliwia szacowanie wrażliwości wyników na zmiany parametrów wejściowych oraz nie stawia żadnych ograniczeń, co do wielkości modelu. Środowisko Femap jest szeroko stosowane do modelowania złożonych produktów, systemów i procesów, wliczając satelity, samoloty, elektronikę wojskową, ciężki sprzęt konstrukcyjny, dźwigi, okręty i instalacje przemysłowe.
Konfiguracje Femap.
Standalone Pre- and Postprocessor.
Konfiguracja umożliwiająca przygotowanie modelu do obliczeń, wczytanie geometrii, nadanie obciążeń oraz utwierdzeń, nałożenie siatki elementów skończonych. Obliczenia są wykonywane za pomocą zewnętrznego solwera. Dzięki bardzo rozbudowanemu postprocesorowi można szczegółowo analizować wyniki, tworzyć przekroje, wykresy oraz raporty.
CATIA v5 CAD Access (add-on).
Dodatkowy translator umożliwiający wczytywanie plików z programu CATIA.
Femap with NX Nastran: Basic.
Konfiguracja zawiera pre- i postprocesor oraz zaimplementowany solver NX Nastran.
Konfiguracja podstawowa Basic zawiera następujące typy analiz:
Konfiguracja Basic zawiera rozbudowaną bibliotekę typów elementów skończonych oraz materiałów. Femap posiada możliwość nadawania połączeń typu kontakt a także połączeń klejonych, śrubowych oraz zgrzein.
Dynamika (add-on).
Dodatkowy moduł, który pozwala sprawdzić jak będzie zachowywał się produkt obciążony dynamicznymi siłami - jak będą zmieniać się zarówno z czasem jak i z częstotliwościami.
Zaawansowana nieliniowość (add-on).
Pozwala wykonać obliczenia z nieliniowym kontaktem pomiędzy częściami, uwzględnić nieliniowość materiałową i/oraz geometryczną (duże odkształcenia). Dzięki analizom nieliniowym możemy policzyć modele z dużymi odkształceniami, zderzenia, upadki z dużych wysokości.
Optymalizacja (add-on).
Automatycznie przeprowadza obliczenia uwzględniając szereg iteracji analizując złożone warunki obciążeń szukając optymalnego kształtu. Pozwala odchudzić konstrukcje i zaproponować optymalny kształt części.
Rotor Dynamics (add-on).
Moduł do analizy modeli obrotowych. Pozwala znaleźć siły odśrodkowe Coriolis’a, które nie występują w stacjonarnym położeniu. Można symulować wirniki, obracanie ładunków, znaleźć prędkości krytyczne, przewidzieć częstotliwości wirów, synchroniczne i asynchroniczne analizy w celu wygenerowania wykresów Campbell’a
DMAP (add-on).
Specjalny moduł umożliwiający programowanie solvera Nastran. Pozwala użytkownikowi na rozszerzenie możliwości NX Nastan poprzez pisanie własnych aplikacji i instalowanie własnych modułów.
Superelementy (add-on).
Moduł odgrywa kluczową rolę przy obliczaniu bardzo dużych i złożonych modeli ze skomplikowanymi strukturami, które są równoważne mniejszym podstrukturom nazywanym superelementami. Superelementy można zastosować wraz ze wszystkimi rodzajami analiz Nastran NX. Szczególnie skuteczne są one podczas przeprowadzania pełnych analiz dużych złożeń takich jak całe samoloty, pojazdy albo statki z wykonaniem przyrostowych i częściowych obliczeń tych złożeń.
Aeroelasticity (add-on).
Analiza Aeroelastic umożliwia symulację modeli w obecności powietrznego strumienia. Aeroelastyczność jest przydatna w projektowaniu samolotów, helikopterów, pocisków, zawieszenia mostów, a nawet wysokich kominów i linii energetycznych.
Structural Analysis Toolkit (add-on).
Umożliwia obróbkę wybranych danych, zawartych w pliku binarnym NASTRAN, a także eksport wyników w postaci plików tekstowych ASCII, plików uniwersalnych lub w formacie HTML. Pozwala na prognozowanie naprężeń, warunków zachowania bezpieczeństwa, sił w elementach, węzłach oraz połączeniach kinematycznych, estymację zagadnień modalnych, właściwości masowych, a także zjawisk związanych ze stochastycznym i harmonicznym wzbudzaniem badanych układów.
Femap Thermal Solver.
Pozwala na analizowanie procesów nieliniowych oraz nieustalonych przepływów ciepła, z uwzględnieniem zjawisk dotyczących przewodnictwa, promieniowania, konwekcji swobodnej i wymuszonej, przepływu płynów oraz zmian fazowych.
Femap Advanced Thermal Solver (add-on).
Powiększa pakiet Femap Thermal Solver o szereg dodatkowych i jeszcze bardziej zaawansowanych możliwości modelowania oraz symulowania zjawisk cieplnych, w tym przepływu płynów w kanałach wraz z równoczesną analizą wartości ciepła przekazanego ścianom kanału a także szacowaniem rodzaju przepływu i gradientów prędkości płynu. Moduł ten dostarcza imponujące zestawy narzędzi numerycznych, które służą do symulowania wyjątkowo skomplikowanych zjawisk cieplnych, takich jak m.in. złożone przypadki promieniowania oraz kompleksowe modelowanie pojazdów kosmicznych.
Femap Flow Solver.
Rozszerza możliwości środowiska Femap o zbiór najnowocześniejszych rozwiązań prowadzenia badań numerycznych z obszaru mechaniki płynów (CFD), umożliwiając szybkie, wydajne i dokładne rozwiązanie problemów z tej dziedziny. Zaawansowany solver typu multi-grid umożliwia prowadzenie wszelkich obliczeń z dziedziny CFD, w tym analizowania przepływów laminarnych i turbulentnych, przepływów mediów ściśliwych różnego rodzaju, przepływów wymuszonych, konwekcji naturalnej, a także przepływów czynników wielofazowych. Obliczenia mogą zostać prowadzone z założeniem wielu wlotów oraz wylotów badanego medium, a także wewnętrznych warunków brzegowych przepływu.
Licencjonowanie.
Licencje systemu Femap występują pod dwiema postaciami:

</doc>
<doc id="1527044" url="https://pl.wikipedia.org/wiki?curid=1527044" title="15 Brygada Strzelców (RFSRR)">
15 Brygada Strzelców (RFSRR)



</doc>
<doc id="1527045" url="https://pl.wikipedia.org/wiki?curid=1527045" title="Klimontów (przystanek kolejowy)">
Klimontów (przystanek kolejowy)

Klimontów – przystanek kolejowy w Klimontowie, w województwie świętokrzyskim, w Polsce. Na stacji zatrzymują się pociągi osobowe do Kielc, Kozłowa, Krakowa.
W roku 2018 przystanek obsługiwał ok. 1400 pasażerów na dobę.

</doc>
<doc id="1527047" url="https://pl.wikipedia.org/wiki?curid=1527047" title="86 Brygada Strzelców (RFSRR)">
86 Brygada Strzelców (RFSRR)

86 Brygada Strzelców (RFSRR) - brygada piechoty Armii Czerwonej okresu wojny polsko-bolszewickiej.
W dniu 16 czerwca 1920 roku 86 Brygada Strzelców została pokonana podczas akcji zaczepnej oddziałów Wojska Polskiego na wschodnim brzegu Berezyny.

</doc>
<doc id="1527048" url="https://pl.wikipedia.org/wiki?curid=1527048" title="Durna Przełęcz">
Durna Przełęcz

Durna Przełęcz (słow. "Lastovičia štrbina", "Pawlikowského štrbina", niem. "Pawlikowskischarte", węg. "Pawlikowski-rés") – przełęcz położona na wysokości ok. 2560 m n.p.m., znajdująca się między Durnym a Małym Durnym Szczytem, w długiej południowo-wschodniej grani Wyżniego Baraniego Zwornika w słowackich Tatrach Wysokich. Przełęcz składa się z dwóch siodeł oddzielonych Durną Igłą (dawniej Igła w Durnym), są to Maćkowa Przełęcz ("Lastovičia štrbina", "Fecske-rés", bliżej Małego Durnego Szczytu) i Przełęcz Pawlikowskiego ("Pawlikowského štrbina", "Pawlikowski-rés", bliżej Durnego Szczytu). Na oba siodła Durnej Przełęczy nie prowadzą żadne szlaki turystyczne.
Z Maćkowej Przełęczy i Przełęczy Pawlikowskiego na obie strony opadają żleby łączące się ze sobą po kilkudziesięciu metrów – stąd możliwość traktowania ich jako dwa siodła jednej przełęczy. Przejście między siodłami jest dość proste i prowadzi półkami po stronie Doliny Dzikiej. Najprostsza droga na Durną Przełęcz latem prowadzi z Doliny Pięciu Stawów Spiskich przez Małą Durną Przełęcz i Mały Durny Szczyt, z kolei zimą najwygodniejsze są drogi prowadzące żlebami z Doliny Pięciu Stawów Spiskich i z Miedzianej Kotliny.
Nazewnictwo.
Nazwa Durnej Przełęczy pochodzi od Durnego Szczytu, natomiast nazwy dwóch siodeł pochodzą od pierwszych zdobywców przełęczy. Maćkowa Przełęcz pochodzi od Macieja Sieczki, a Przełęcz Pawlikowskiego od Jana Gwalberta Pawlikowskiego.
Historia.
Pierwsze wejścia:

</doc>
<doc id="1527050" url="https://pl.wikipedia.org/wiki?curid=1527050" title="47 Pułk Strzelców (RFSRR)">
47 Pułk Strzelców (RFSRR)

47 Pułk Strzelców (RFSRR) - pułk piechoty Armii Czerwonej okresu wojny domowej w Rosji 1917–1921, w tym wojny polsko-bolszewickiej.
W dniu 9 marca 1920 roku sztandar pułkowy 47 Pułku Strzelców po zaciętych walkach został zdobyty przez żołnierzy Wojska Polskiego.
Bibliografia.
 

</doc>
<doc id="1527055" url="https://pl.wikipedia.org/wiki?curid=1527055" title="Okręg wyborczy Boroughbridge">
Okręg wyborczy Boroughbridge

Okręg wyborczy Boroughbridge powstał w 1553 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował miasto Boroughbridge w hrabstwie Yorkshire. Został zlikwidowany w 1832 r.

</doc>
<doc id="1527058" url="https://pl.wikipedia.org/wiki?curid=1527058" title="Gnilec (przystanek kolejowy)">
Gnilec (przystanek kolejowy)

Gnilec – nieczynny przystanek osobowy w pobliżu Gnilca (w odległości ok. 1,5 km od osady), w województwie podlaskim, w Polsce. Znajduje się tu budynek dworcowy - budynek dróżnika z poczekalnią (obecnie w prywatnych rękach), jeden peron oraz magazyn dróżnika torowego.
W budynkach mieszkały trzy rodziny.

</doc>
<doc id="1527062" url="https://pl.wikipedia.org/wiki?curid=1527062" title="Dean Gorré">
Dean Gorré

Dean Gorré (ur. 10 grudnia 1970 w Paramaribo) – holenderski piłkarz pochodzenia surinamskiego, występujący na pozycji pomocnika, a także trener.
Kariera.
Gorré profesjonalną karierę rozpoczynał w 1987 roku, w drugoligowym SVV. W debiutanckim sezonie rozegrał tam cztery ligowe pojedynki. Od kolejnego sezonu był podstawowym zawodnikiem składu tego zespołu. W 1990 wywalczyli awans do Eredivisie. Debiut w tej lidze zaliczył 12 maja 1991, w przegranym 1-4 spotkaniu przeciwko RKC Waalwijk. W ekstraklasie zagrał zaledwie pięciokrotnie, a po spadku jego drużyny do drugiej ligi, Gorré odszedł do FC Dordrechtu.
Szybko przebił się tam do wyjściowej jedenastki, zaliczając 32 spotkania w lidze i zdobywając w nich 8 goli. Po zakończeniu rozgrywek Eredivisie został sprzedany do Feyenoordu. W debiutanckim sezonie wywalczył z tym klubem mistrzostwo Holandii. Rok później został wicemistrzem tego kraju, a także zdobywcą Pucharu Holandii.
Zimą 1995 odszedł do FC Groningen. W pierwszym sezonie zajął z tym klubem trzynaste miejsce w lidze, ale zakwalifikował się do Pucharu Intertoto. Zakończyli go jednak już na fazie wstępnej. Rok później uplasowali się na dziewiątej pozycji w tabeli, ale ponownie grali w Pucharze Intertoto. Podobnie jak w poprzedniej edycji rozgrywek, nie przeszli pierwszej rundy. W ostatnim sezonie pobytu w Groningen wywalczył dziesiąte miejsce w Eredivisie.
W 1997 roku przeszedł do Ajaxu Amsterdam. W pierwszym sezonie zdobył z tym zespołem mistrzostwo Holandii, a rok później puchar tego kraju. Po dwóch latach spędzonych w stolicy Holandii, został zawodnikiem drugoligowego Huddersfield Town. Szybko wywalczył tam sobie miejsce w wyjściowej jedenastce i łącznie rozegrał tam 62 mecze i zdobył 7 bramek.
W 2001 został kupiony przez Barnsley F.C., grający w tej samej klasie rozgrywkowej co Huddersfield. Już w pierwszym sezonie spadł z tym klubem do trzeciej ligi. Dwa lata później przeszedł do Blackpool F.C. Po rozegraniu jednego spotkania w tej drużynie, postanowił zakończyć karierę.
Po zakończeniu kariery był trenerem rezerw Stoke City F.C. Później pracował w Southampton F.C., gdzie był asystentem Jana Poortvlieta, zwolnionego z posady w 2009 roku.

</doc>
<doc id="1527064" url="https://pl.wikipedia.org/wiki?curid=1527064" title="Wilhelmine Herzlieb">
Wilhelmine Herzlieb

Christiane Friederike Wilhelmine Herzlieb (ur. 22 maja 1789 w Sulechowie, zm. 10 lipca 1865 w Zgorzelcu) (również znana jako "Minna" lub "Minchen") – jedna z postaci kobiecych w życiu Goethego, osierocona w dzieciństwie, wychowywała się w domu znanego wydawcy i księgarza Frommanna od 9. roku życia w Jenie.
Życiorys.
Jej ojciec Christian Friedrich Karl Herzlieb był superintendentem (pastorem kierującym obwodem) w kościele ewangelickim. Matka – Christiane z domu Wesenberg, brat – Karl Christian. 
Przystojna panna otoczona gronem wielbicieli, do których należeli pisarz Zacharias Werner i także sekretarz Goethego Friedrich Wilhelm Riemer, wyszła za mąż dopiero po trzydziestce. Jej mężem był prawnik, profesor uniwersytetu w Jenie Karl Wilhelm Walch. Pożycie małżeńskie nie było szczęśliwe. Ostatni rok życia spędziła w zakładzie psychiatrycznym w Zgorzelcu, gdzie zmarła w wieku 76 lat, pochowana na cmentarzu "Städtischer Friedhof" tamże.
W wieku 18 lat (1807 r.) poznała Goethego, który był nią zauroczony, co znalazło wyraz w licznych sonetach, na przykład "Lieb Kind!, Mein artig Herz!". Niespełniona namiętność Goethego znalazła odzwierciedlenie w powieści "Powinowactwo z wyboru" ("Die Wahlverwandtschaften" 1809), w której postać "Otylii" jest wzorowana jakoby na uwielbianej Minne, lecz nie w pełnym zakresie. Wiele cech jej osobowości, jednak artystycznie przetworzonych, zostało przypisanych Otylii.

</doc>
<doc id="1527066" url="https://pl.wikipedia.org/wiki?curid=1527066" title="Port lotniczy Manda">
Port lotniczy Manda

Port lotniczy Manda (IATA: LAU, ICAO: HKLU) – port lotniczy położony na wyspie Manda, w archipelagu Lamu, w Kenii.

</doc>
<doc id="1527069" url="https://pl.wikipedia.org/wiki?curid=1527069" title="Czeczeńska Dywizja Konna">
Czeczeńska Dywizja Konna

Czeczeńska Dywizja Konna (ros. Чеченская конная дивизия) – kawaleryjska jednostka wojskowa białych podczas wojny domowej w Rosji
Została sformowana na północnym Kaukazie rozkazem gen. Antona I. Denikina z 1 czerwca 1919 r. Składała się z Czeczeńców. Dowództwo objął gen. mjr Aleksandr P. Rewiszin, zaś szefem sztabu został kpt. Aleksandr I. Wietliszczew. W skład Dywizji wchodziły:
Jesienią 1919 r. została utworzona bateria artylerii konnej.
Po sformowaniu Dywizja natychmiast została skierowana na front, przybywając pod Astrachań. W tym czasie trwało jeszcze formowanie 4 Czeczeńskiego Pułku Konnego. W II poł. lipca 1919 r. przerzucono ją w rejon Stawropola, w celu uzupełnienia nowymi rekrutami. Od 28 września do 20 grudnia tego roku prowadziła ciężkie walki z oddziałami Nestora I. Machny. Od pocz. stycznia 1920 r. uczestniczyła w obronie Krymu. Od 25 lutego tego roku dowodził nią płk Nikołaj A. Popow. Dywizja została rozformowana na pocz. marca. Na jej bazie powstała samodzielna Krymska Brygada Konna.

</doc>
<doc id="1527070" url="https://pl.wikipedia.org/wiki?curid=1527070" title="Wykorzystywanie seksualne dzieci">
Wykorzystywanie seksualne dzieci

Wykorzystywanie seksualne dzieci, wykorzystywanie seksualne małoletnich – krzywdzenie małoletnich na tle seksualnym przez osoby dorosłe lub starszą młodzież. Oprócz bezpośredniego kontaktu seksualnego wykorzystywaniem seksualnym dzieci jest również każda sytuacja, w której dorosły nieprzyzwoicie obnaża swoje genitalia wobec dziecka, namawia (prosi lub naciska na dziecko) do brania udziału w czynnościach o charakterze seksualnym, prezentuje dziecku pornografię lub wykorzystuje dzieci do produkcji pornografii dziecięcej.
Światowa Organizacja Zdrowia określa wykorzystywanie seksualne dzieci jako:
"zaangażowanie dziecka w aktywność seksualną, której nie jest on lub ona w stanie w pełni zrozumieć i udzielić na nią świadomej zgody, naruszająca prawo i obyczaje danego społeczeństwa. Z wykorzystywaniem seksualnym mamy do czynienia wtedy, gdy występuje ono pomiędzy dzieckiem a dorosłym lub dzieckiem i innym dzieckiem, w sytuacji zależności, jeśli te osoby ze względu na wiek bądź stopień rozwoju pozostają w stosunku opieki, zależności, władzy. Celem takiej aktywności jest zaspokojenie potrzeb innej osoby. Aktywność taka może obejmować:"
Skutki wykorzystywania seksualnego dziecka obejmują: depresję, zespół stresu pourazowego, zaburzenia lękowe, skłonność do wykorzystywania dzieci w wieku dorosłym, naruszenie prawidłowego rozwoju seksualnego, a także fizyczne uszkodzenia ciała dziecka. Molestowanie seksualne przez członka rodziny jest formą kazirodztwa, które może spowodować poważniejsze i długoterminowe urazy psychiczne, szczególnie w przypadku kazirodztwa rodzicielskiego. W części przypadków wykorzystanie seksualne może bezpośrednio skutkować poważnymi obrażeniami cielesnymi, a nawet śmiercią dziecka. Wiąże się to z faktem, iż wśród niekazirodczych pedofilów (w 81% wybierających za cel chłopców) zdiagnozowano także inne parafilie, w tym sadyzm.
Poza najbliższą rodziną, wśród środowisk, w których może występować wykorzystywanie seksualnie dzieci wskazuje się m.in. szkołę i kościół. W pierwszych dekadach XXI wieku w debacie publicznej szczególnie dużo miejsca poświęcono nadużyciom seksualnym w Kościele katolickim, o których tuszowanie obarczono winą hierarchów Kościoła katolickiego, w tym niektórych biskupów, kardynałów i papieży.
Około 20% do 25% kobiet i 5% do 15% mężczyzn było wykorzystywanych seksualnie w dzieciństwie. Większość sprawców wykorzystania seksualnego zna się ze swoimi ofiarami. Około 30% to krewni dziecka, najczęściej ojcowie, ojczymowie, wujowie bądź stryjowie lub kuzyni. Około 60% to inni znajomi, tacy jak przyjaciele rodziny, osoby pilnujące dzieci lub sąsiedzi. Obcy są sprawcami około 10% przypadków wykorzystywania seksualnego dzieci. Większość tego typu przypadków jest popełnianych przez mężczyzn, kobiety są zaangażowane w około 14% zgłoszonych przestępstw przeciwko chłopcom i 6% zgłoszonych przestępstw przeciwko dziewczynkom. Za większość przypadków wykorzystania dzieci przed okresem dojrzewania odpowiadają pedofile, jednakże w niewielkim zakresie występki te popełniają osoby, które nie spełniają kryteriów diagnostycznych pedofilii.
Amerykańskie Towarzystwo Psychologiczne wydało rezolucję, w której sprzeciwia się wykorzystywaniu seksualnemu dzieci. Seks dorosłych z dziećmi został w niej określony jako krzywdzący, naganny, oparty na wyzysku i przykładnie karany przez prawo. Wśród skutków seksualnego wykorzystania zostały wymienione takie problemy zdrowotne jak zaburzenia odżywiania, myśli samobójcze, trudności w uczeniu się, depresja, niepokój, strach, wycofanie społeczne i problemy behawioralne. Ponadto Amerykańskie Towarzystwo Psychologiczne dystansuje się od wszelkich publikacji i organizacji, które popierają stosunki seksualne między dziećmi a dorosłymi.
Aspekty prawne.
W prawie wykorzystywanie seksualne dzieci to ogólne pojęcie opisujące przestępstwa karne i cywilne, w których dorosły angażuje się w aktywność seksualną z osobą małoletnią lub wykorzystuje małoletniego w celu pobudzenia lub zaspokojenia seksualnego.
Polski kodeks karny w celu ochrony dzieci przed wykorzystywaniem seksualnym ustanawia odpowiedzialność karną osób, które dopuszczają się czynności seksualnych z osobami poniżej 15 roku życia, a także dopuszczają się innych form wykorzystywania seksualnego małoletnich. Przestępstwa te są przestępstwami powszechnymi, a ich sprawcą może być każdy człowiek. Przestępstwo z art. 200 (obcowanie płciowe) może być popełnione umyślnie, w zamiarze bezpośrednim lub ewentualnym. 8 czerwca 2010 weszła w życie nowelizacja kodeksu karnego, zgodnie z którą karane jest publiczne propagowanie lub pochwalanie zachowań o charakterze pedofilskim.
W prawie międzynarodowym:
Aspekty psychologiczne.
Już samo odbycie stosunku seksualnego z dzieckiem jest nieadekwatne do fazy rozwoju psychoseksualnego, w jakiej się ono znajduje. Nie każde wykorzystanie seksualne musi się zakończyć traumą dziecka. Ma na to wpływ szereg czynników, a szczególnie wiek dziecka, jego płeć i kontekst w jakim doszło do wykorzystania.
W 1985 roku Finkelhor i Browne wyróżnili 4 typy mediatorów decydujących o tym, czy wykorzystanie seksualne w okresie dzieciństwa lub adolescencji pociągnie za sobą traumę.
Konfiguracje tych czynników przyczyniają się u dzieci do rozwinięcia negatywnych przekonań na własny temat, objawów psychopatologicznych oraz specyficznego sposobu zachowania lub reagowania.
Dokonana w 2003 roku przez prof. Beisert analiza piśmiennictwa wykazała, że to, czy negatywne doświadczenie wykorzystania przekształci się w traumę, zależy od pewnych grup czynników.
Cechy wykorzystania:
Cechy sprawcy:
Reakcja osób bliskich: ryzyko traumy zwiększa wcześniejszy wpływ rodziny, który zaburzał rozwój seksualny dziecka oraz odmowa interwencji, kiedy dziecko zwraca się po pomoc po wykorzystaniu.
Czynniki ochronne:
Ofiary wykorzystania seksualnego albo w dorosłym życiu unikają współżycia i tłumią swoje potrzeby seksualne lub angażują się w ryzykowne lub przypadkowe kontakty seksualne.
Konsekwencje dla zdrowia dzieci.
U dzieci, które doświadczyły wykorzystania seksualnego, obserwuje się szereg różnych zaburzeń psychicznych:
Zaburzenia zachowania związane z doświadczeniem wykorzystania seksualnego mogą mieć postać masturbacji pochwowej lub analnej prowadzonej przy pomocy różnych przedmiotów lub naśladowania współżycia. Dzieci, które padły ofiarą wykorzystania seksualnego, mogą wykazywać agresywne lub nacechowane seksualnie zachowania w stosunku do innych. Mniej specyficzne dla wykorzystania seksualnego są zachowania takie, jak obnażanie genitaliów przed innymi lub dotykanie genitaliów innych osób. Młode dzieci wykorzystane seksualnie mogą wykazywać się nadzwyczajnie bogatą wiedzą dotyczącą zagadnień seksualnych. Jednak, w kontraście do tego rodzaju nacechowanych seksualnie zachowań i zainteresowań, niektóre małoletnie ofiary wykorzystywania seksualnego mogą unikać bodźców seksualnych za pośrednictwem fobii lub zahamowań.
Przyjmuje się, że poważne lub powtarzające się doświadczenia wykorzystania seksualnego mogą spowodować zmiany w rozwoju ośrodkowego układu nerwowego dziecka, które utrzymują się przez okres dorosłości. Badania z zastosowaniem rezonansu magnetycznego wykazały, że objętość hipokampa jest istotnie mniejsza u dorosłych z historią wykorzystywania seksualnego w dzieciństwie, niż u osób bez takich doświadczeń (różnice były mocniej zaznaczone w lewych półkulach mózgu). Zaobserwowano także słabszą integrację funkcji półkul mózgu wyrażającą się mniejszymi rozmiarami ciał modzelowatych. U ofiar wykorzystywania seksualnego w okresie dzieciństwa obserwuje się także podwyższone poziomy markerów stanu zapalnego takich, jak białko C-reaktywne, fibrynogen i cytokiny prozapalne. U ofiar nadużyć seksualnych częstsza jest także choroba niedokrwienna serca, przewlekła obturacyjna choroba płuc, choroby wątroby oraz ciąże w okresie dojrzewania.
Kontrowersje.
Publikacje naukowe.
W 1998 roku w czasopiśmie naukowym "Psychological Bulletin", wydawanym przez Amerykańskie Towarzystwo Psychologiczne, ukazał się artykuł będący metaanalizą 59 badań dotyczących wykorzystywania seksualnego dzieci. Jego autorzy doszli do wniosku, że wbrew powszechnej wierze wykorzystywanie seksualne dzieci nie powoduje dotkliwej szkody, a w części przypadków okazało się nawet pozytywnym doświadczeniem, przy czym zastrzegli, że nie oznacza to, że powinno się zmienić moralny i prawny status seksu dorosłych z dziećmi. Amerykańskie Towarzystwo Psychologiczne pod wpływem fali krytyki i oburzenia wydało oświadczenie, że wykorzystywanie seksualne dzieci jest zawsze szkodliwe i nieakceptowalne. 30 lipca 1999 Kongres Stanów Zjednoczonych potępił kontrowersyjny artykuł. W roku 2001 metaanaliza została poddana krytyce na łamach dwóch periodyków naukowych: "Journal of Child Sexual Abuse" i "Psychological Bulletin". Autorzy kontrowersyjnego artykułu odnieśli się do zarzutów opublikowanych w "Psychological Bulletin".
Psycholog Susan A. Clancy w swojej książce, wydanej pod koniec 2009 roku, doszła do wniosku, że duża część ofiar, która była wykorzystywana seksualnie w dzieciństwie nie doświadczyła go jako traumatycznego przeżycia, częściej ofiary były zdezorientowane. Ponadto Clancy stwierdziła, że wykorzystywane dzieci nie czuły, że doświadczyły przerażającej traumy, tak długo aż nie nabrały przekonania, że powinny się tak czuć. Książka wzbudziła niemałe kontrowersje wśród psychologów i opinii publicznej. Autorka przyznała, że doświadcza ostracyzmu ze strony zwykłych ludzi, jak i środowisk akademickich. Została potępiona w prasie jako "przyjaciółka pedofilów", koledzy bojkotowali jej przemówienia, a doradcy ostrzegli ją, że ryzykuje karierę naukową.
Lobbing i partie polityczne.
W USA, Holandii i Niemczech powstały organizacje kwestionujące zasadność penalizacji kontaktów seksualnych z osobami małoletnimi. Ich przedstawiciele uważają, że nie każdy kontakt seksualny z dorosłym jest dla małoletnich szkodliwy, a czasem jest nawet przyjemny (tzw. "dobra pedofilia"). Swoje przekonania prezentują m.in. na tworzonych przez siebie witrynach internetowych, co spotyka się ze sprzeciwem.
W Holandii od 2006 do 2010 roku istniała Partia na rzecz Miłości Bliźniego, Wolności i Różnorodności, która postulowała obniżenie z 16 do 12 lat granicy wieku przyzwolenia, aby w konsekwencji doprowadzić do całkowitego zniesienia ograniczeń.
W Stanach Zjednoczonych działa stowarzyszenie North American Man/Boy Love Association, zrzeszające osoby dążące do legalizacji pedofilii.
W Niemczech działa organizacja Arbeitsgemeinschaft Humane Sexualität, działająca na rzecz zalegalizowania seksu z dziećmi.
W latach 1980–1987 w ramach niemieckiej Partii Zielonych działała grupa "Bundesarbeitsgemeinschaft Schwule, Päderasten und Transsexuelle" (Krajowa Rada Gejów, Pederastów i Transseksualistów), która prowadziła działania promocyjne i lobbingowe na rzecz dekryminalizacji „dobrowolnych” stosunków płciowych dorosłych z dziećmi. W marcu 1985 roku na konferencji krajowej Zielonych w Lüdenscheid Zieloni uchwalili stanowisko, które miało na celu dopuszczenie „seksualności bez przemocy” pomiędzy dziećmi a dorosłymi, jednak z powodu oburzenia opinii publicznej uchwała ta została szybko odrzucona. Na początku 1987 roku członkowie grupy utracili wpływy w partii i została ona rozwiązana.
Formy instytucjonalne seksualnego wykorzystywania dzieci.
Wykroczenia seksualne wobec małoletnich popełniane przez personel powołany do opieki w szkołach, sierocińcach, domach poprawczych i tym podobnych miejscach określane są jako instytucjonalne wykorzystywanie seksualne.
W opublikowanym w 2004 roku raporcie amerykańskiego departamentu edukacji zebrano relacje wskazujące na to, że w Stanach Zjednoczonych różnych form wykorzystywania seksualnego doświadcza od 3,7 do 50,3% uczniów, przy czym jako najlepiej udokumentowaną autorzy wskazali wartość 9,6%. W Wielkiej Brytanii 0,3% uczniów doznało różnych form molestowania ze strony pracowników systemu edukacji, wliczając w to nauczycieli, księży i personel szkół. Jedynie 6% uczniów zgłaszało tego typu przypadki dorosłym. Raport analizuje także takie kryteria jak zawód, wiek i płeć osób molestujących, wiek, rasa i płeć ofiar molestowania, stosunek do raportowania takich incydentów, fałszywe oskarżenia o molestowanie, skutki molestowania dla ofiar oraz odpowiedź wymiaru sprawiedliwości.
Od lat 80. XX wieku do czasów obecnych głośnym skandalem było wykrywanie masowych przestępstw seksualnych w szkołach i internatach prowadzonych przez organizacje i związki religijne. Należą do nich katolickie i protestanckie szkoły zbiorcze ("residential schools") w Kanadzie dla dzieci indiańskich, sierociniec i szkoła katolicka Mount Cashel w Nowej Fundlandii. Powołana w 2007 Narodowa Komisja Prawdy i Pojednania ("The Truth and Reconsilliation Commission of Canada") w jednym z założeń swego mandatu wymienia punkt badania systemowego wykorzystywania dzieci i długotrwałych szkód moralnych, psychologicznych i fizycznych, jakie te szkoły wyrządziły na swoich wychowankach oraz na całej społeczności indiańskiej w Kanadzie. Skala tego zjawiska była różna w różnych krajach – o ile w Stanach Zjednoczonych około 4% księży było oskarżonych o molestowanie seksualne, o tyle w Niemczech było to jedynie 0,1%.
Innym przykładem tego typu wykorzystywania uprzywilejowanej pozycji autorytetu i opiekuna, a następnie ukrywania popełnionych przestępstw był skandal, który wstrząsnął opinią publiczną w Irlandii w 2009 i 2010. Episkopat Irlandii oraz papież Benedykt XVI, pod presją społeczeństwa i wiernych, publicznie wyrazili ubolewanie i zapowiedzieli zbadanie sprawy wykorzystywania seksualnego dzieci, będących pod opieką duchownych i pracowników Kościoła katolickiego. Efektem 9-letniej pracy komisji dochodzeniowej badających przykłady seksualnego i fizycznego wykorzystywania dzieci w Irlandii w ponad 100 szkołach prowadzonych przez katolickie zgromadzenie zakonne Irlandzkich Braci Chrześcijańskich było stwierdzenie systematycznego i instytucjonalnego znęcania się nad 30 tysiącami dzieci w tych ośrodkach w latach 1930–1970. Również w Holandii liczba małoletnich wykorzystywanych przez katolickich duchownych wynosi kilkadziesiąt tysięcy.
W 2009 i 2010 ujawniono przypadki gwałtów i przemocy seksualnej stosowanej w zakładach poprawczych dla dzieci w byłym NRD.
W części plemion północnego Afganistanu istnieje społecznie akceptowany zwyczaj seksualnego wykorzystywania chłopców przez bogatych mężczyzn, cieszących się autorytetem w lokalnych społecznościach. Możliwość pozwolenia sobie na utrzymanka ("bacha bazi") jest oznaką statusu i prestiżu.
Organizacje przestępcze związane z wykorzystywaniem seksualnym dzieci.
Według doniesień medialnych, opartych o informacje uzyskane od organów ścigania, osoby wykorzystujące w różnoraki sposób seksualnie małoletnich tworzą tajne struktury, niekiedy międzynarodowe, przez media nazywane siatkami pedofilskimi (ang. "paedophile rings"). W rzeczywistości chodzić tu może zarówno o zorganizowane grupy przestępcze (niekoniecznie złożone z pedofilów) zajmujące się profesjonalną produkcją i komercyjnym rozpowszechnianiem pornografii dziecięcej lub czerpiące korzyści z prostytucji dziecięcej, jak też o luźne społeczności internetowe złożone z osób udostępniających sobie nawzajem posiadane materiały o treści pedofilnej (pornograficzne lub nie) lub informacje ułatwiające nawiązywanie kontaktu z potencjalnymi ofiarami ("child grooming"), czy wreszcie o grupy pedofilów związane z jakimś konkretnym miejscem (o siatce pedofilskiej z Dworca Centralnego w Warszawie opowiada film dokumentalny "Pedofile" Sylwestra Latkowskiego).
Być może istnieją grupy odpowiedzialne za niektóre zaginięcia dzieci (które są konsekwencją uprowadzenia), ich przetrzymywanie i handel nimi (na przykład Marc Dutroux zeznał, że należał do siatki pedofilów i to im dostarczał dzieci).
Organizacje pomagające ofiarom wykorzystywania seksualnego.
W 1974 roku na Filipinach założono Fundację PREDA, której zasadniczym celem jest współpraca z organami ścigania i pomoc ofiarom wykorzystywania seksualnego. W Polsce od 1991 działa Fundacja Dajemy Dzieciom Siłę zajmująca się problematyką przemocy wobec dzieci.

</doc>
<doc id="1527075" url="https://pl.wikipedia.org/wiki?curid=1527075" title="Franz Schob">
Franz Schob

Franz Schob (ur. 15 stycznia 1877 w Meerane, zm. 20 sierpnia 1942 w Dreźnie) – niemiecki lekarz psychiatra i neuropatolog, profesor Uniwersytetu Technicznego w Dreźnie. 
Studiował medycynę w na Uniwersytecie w Tybindze i Uniwersytecie w Lipsku, tytuł doktora medycyny otrzymał w 1907 roku. Odbył szkolenie dla lekarzy wojskowych i trafił do kliniki neurologicznej Edingera w Lipsku, potem przez 2 lata w szpitalu psychiatrycznym Pirna-Sonnenstein, potem w szpitalu psychiatrycznym w Dreźnie. Od 1926 roku specjalizował się u Spielmeyera w Monachium, w 1930 roku został profesorem.

</doc>
<doc id="1527077" url="https://pl.wikipedia.org/wiki?curid=1527077" title="VIP Ecuador">
VIP Ecuador

VIP Ecuador - ekwadorska linia lotnicza z siedzibą w Quito.

</doc>
<doc id="1527079" url="https://pl.wikipedia.org/wiki?curid=1527079" title="Prawo Kirchhoffa (fizyka)">
Prawo Kirchhoffa (fizyka)



</doc>
<doc id="1527088" url="https://pl.wikipedia.org/wiki?curid=1527088" title="Wyżnia Kieżmarska Przełęcz">
Wyżnia Kieżmarska Przełęcz

Wyżnia Kieżmarska Przełęcz lub Kieżmarska Przełęcz Wyżnia, w części literatury tatrzańskiej Wyżnia Kiezmarska Przełęcz (słow. "Vyšná Kežmarská štrbina", niem. "Obere Kesmarker Scharte", węg. "Felső Késmárki csorba", 2463 m) – wąska przełęcz w słowackich Tatrach Wysokich, w długiej południowo-wschodniej grani Wyżniego Baraniego Zwornika, znajdująca się między Kieżmarskim Szczytem a Małym Kieżmarskim Szczytem. Z przełęczy łatwo dostępne są oba te szczyty.
Wyżnia Kieżmarska Przełęcz znajduje się na krótkim odcinku grani biegnącym z południa na północ i oddzielającym od siebie Dolinę Dziką na zachodzie i Dolinę Huncowską na wschodzie. Na północny zachód z przełęczy opada żleb do Miedzianej Kotliny, w którego szerszym fragmencie położony jest Miedziany Ogródek – miejsce, w którym początek mają Miedziane Ławki. W żlebie tym znajduje się próg skalny, na lewo od którego (patrząc od dołu) biegnie Miedziana Drabina. Na drugą stronę grani, do Świstówki Huncowskiej (górnego piętra Doliny Huncowskiej), również opada żleb.
Pierwsze wejścia turystyczne:
Na przełęcz nie prowadzi żaden znakowany szlak turystyczny, jednak można się na nią dostać przy okazji wejścia na Kieżmarski Szczyt (jedynie z uprawnionym przewodnikiem). Najdogodniejsze drogi na przełęczy prowadzą z Huncowskiej Przełęczy oraz granią od Rakuskiej Przełęczy przez Mały Kieżmarski Szczyt.

</doc>
<doc id="1527089" url="https://pl.wikipedia.org/wiki?curid=1527089" title="Silnik spalania mieszanki jednorodnej">
Silnik spalania mieszanki jednorodnej

Silnik spalania mieszanki jednorodnej (ang. Homogeneous Charge Compression Ignition – HCCI) – rodzaj silnika spalinowego tłokowego, w którym w początkowym etapie po uruchomieniu, gdy silnik jest jeszcze zimny, zapłon odbywa się za pomocą układu iskrowego, jak w zwykłym silniku benzynowym, a kiedy silnik osiągnie już nominalną temperaturę silnik przechodzi na pracę w trybie samozapłonu jak silnik Diesla. Jest to sposób, w którym uzyskujemy lepsze spalanie paliwa. Jednak aby to było możliwe paliwo musi być jednorodnie rozmieszczone w całej komorze spalania. Dlatego stosuje się wysokociśnieniowy wtryskiwacz.
W porównaniu do silników tradycyjnych testy wykazały 15% oszczędność paliwa.

</doc>
<doc id="1527091" url="https://pl.wikipedia.org/wiki?curid=1527091" title="Gregorio Crescenzi (kardynał S. Teodoro)">
Gregorio Crescenzi (kardynał S. Teodoro)

Gregorio Crescenzi (zm. 1227) – włoski kardynał.
Życiorys.
Bratanek kardynała Gregorio Crescenzi. Pochodził z rzymskiego rodu szlacheckiego "Crescenzi", który jednak nie był spokrewniony z rządzącym w X wieku Rzymem rodem Krescencjuszy. Nominację kardynalską z tytułem diakona S. Teodoro otrzymał od papieża Innocentego III prawdopodobnie 5 marca 1216 roku. Sygnował bulle papieskie między 21 marca 1216 a 9 maja 1226. W latach 1220-1223 był legatem papieskim w kilku krajach północnej Europy, w tym w Polsce; na początku 1223 roku poświadczona jest jego obecność we Wrocławiu i Krakowie. Uczestniczył w papieskich elekcjach w 1216 i prawdopodobnie także w 1227 roku. Zmarł na początku pontyfikatu Grzegorza IX.
Na podstawie późnej i niepewnej tradycji identyfikowany bywa ze wspominanym w nekrologu bazyliki watykańskiej pod datą dzienną 11 maja (bez wskazania roku) kardynałem archiprezbiterem tej bazyliki. Jednakże wpis ten prawdopodobnie odnosi się do jego zmarłego w 1208 stryja, kardynała prezbitera S. Vitale, którego zgon pod tą samą datą dzienną odnotowano w nekrologu kongregacji renańskiej z Bolonii.

</doc>
<doc id="1527092" url="https://pl.wikipedia.org/wiki?curid=1527092" title="Andy Bolton">
Andy Bolton

Andy Bolton (ur. 22 stycznia 1970, Dewsbury) - angielski trójboista siłowy i strongman.
Jeden z najlepszych trójboistów siłowych w historii.
Mieszka w Leeds.
Wymiary:
Rekordy życiowe:

</doc>
<doc id="1527093" url="https://pl.wikipedia.org/wiki?curid=1527093" title="Silnik HCCI">
Silnik HCCI



</doc>
<doc id="1527094" url="https://pl.wikipedia.org/wiki?curid=1527094" title="Aleksandros Ipsilantis">
Aleksandros Ipsilantis

Aleksandros Ipsilantis, Ypsilantis (gr. Αλέξανδρος Υψηλάντης, ros. Александр Константинович Ипсиланти, rum. "Alexandru Ipsilanti;" ur. 12 grudnia 1792 w Konstantynopolu, zm. 31 stycznia 1828 w Wiedniu) – grecki działacz polityczny, przywódca stowarzyszenia niepodległościowego "Filiki Eteria" i powstania antytureckiego w Rumunii w 1821 roku, generał armii rosyjskiej.
Życiorys.
Pochodził z fanariockiego rodu Ipsilantisów. Był synem hospodara Mołdawii i Wołoszczyzny Konstantyna Ipsilantisa. Jego ojciec w latach 1796–1799 pełnił na dworze sułtana osmańskiego godność wielkiego dragomana. Następnie, przez Portę osadzony na tronie mołdawskim, w trakcie wojny rosyjsko-tureckiej opowiedział się po stronie Rosji. Wyjechał w trakcie wojny, następnie zamieszkując w rodzinnym pałacu, w Kijowie. Zabrał ze sobą synów, w tym nastoletniego Aleksandra, który zaczął robić karierę w carskiej armii, uczestnicząc w wojnach napoleońskich. W trakcie kongresu wiedeńskiego, Aleksandros zyskał sympatię cara Aleksandra I, wkrótce potem osiągając stopień generalski i stanowisko carskiego adiutanta.
Pomny swych korzeni, zaangażował się w działalność stowarzyszenia Filiki Eteria, założonego w roku 1814, w Odessie, którego celem było wyzwolenie Greków spod osmańskiego panowania. Przygotowywano ogólnobałkańskie powstanie chrześcijan, licząc nie tylko na Greków (licznie zamieszkałych w Rumunii już od okresu wielkiej kolonizacji), ale także wsparcie Rosji, z której ambasadorem uzgodniono plan działania. Oczekiwano powszechnego udziału Rumunów i słowiańskiej ludności Bałkanów (zwłaszcza Serbów). Ipsilantisa wybrano dowódcą akcji.
Ipsilantis zmienił plan, pierwotnie zakładający jedynie dywersyjny charakter powstań w księstwach rumuńskach i zdecydował się wkroczyć do Mołdawii i Wołoszczyzny, by następnie posuwać się w głąb Bałkanów. Sygnałem do rozpoczęcia akcji stała się śmierć hospodara wołoskiego Aleksandra Suţu w styczniu 1821 – władzę w Bukareszcie przejęła wówczas konspirująca z Ipsilantisem opozycja, zgodnie z ustaleniami wzniecając powstanie (na jego czele stanął Tudor Vladimirescu). Wkrótce potem, w lutym, Ipsilantis wkroczył do Mołdawii zajmując w porozumieniu z tutejszym hospodarem Michałem Grzegorzem Suţu Jassy. Wydał tam odezwę do rumuńskiej ludności zapewniając, że jego celem jest tylko przemarsz przez Rumunię i walka z Turkami.
Wypadki potoczyły się niezgodnie z planem. Odezwa niezręcznie odsłoniła powiązania z Rosją i także z międzynarodowym ruchem rewolucyjnym. Również powstanie Vladimirescu na Wołoszczyźnie przyjęło odmienny od zakładanego charakter, na pierwszym miejscu stawiając hasła społeczne. Toteż działania Ipsilantisa potępiło Święte Przymierze i nie mogła już nadejść pomoc Rosji. Znacząco zmniejszyło to szanse ruchu, wywołując odwrócenie się odeń rumuńskich stronników, którzy woleli wyjechać z kraju. Mimo to opanował Mołdawię i z niewielkimi siłami wkroczył na Wołoszczyznę. Tutaj jednak okazało się, że niemożliwa będzie współpraca z powstańcami Vladimirescu – rozmowy dwóch przywódców doprowadziły do uzgodnienia jedynie zachowania neutralności pomiędzy obu ruchami, przy czym Vladimirescu opanował Bukareszt i ogłosił się hospodarem wołoskim, a Ipsilantis zajął podgórskie rejony Karpat, pod granicą austriacką.
Vladimirescu, nie widząc szans w działaniu samodzielnym i tracąc nadzieję na interwencję Rosji, zaplanował pozbycie się heterystów z kraju, dla osiągnięcia kompromisu z Portą. I choć odmówił udziału w działaniach wojskowych przeciw Ipsilantisowi, to gdy korespondencja z Turkami wpadła w ręce Greków, uznano go za zdrajcę. Wkrótce został obalony przez spisek własnych oficerów, wydany Grekom, został przez nich stracony.
W ten sposób, w rumuńskich księstwach, jedynym przeciwnikiem Porty pozostały oddziały Ipsilantisa. 7 czerwca Turcy pobili je pod Drăgăşani. Pozostawiając towarzyszy, Ipsilantis skrycie przedostał się do Siedmiogrodu, gdzie uwięzili go Austriacy. Grupy powstańców, przez jakiś czas broniły się jeszcze w ufortyfikowanych, rumuńskich monastyrach, m.in. Secu i Cozia.
Ipsilantis został uwięziony w austriackiej twierdzy Terezin, skąd zwolniono dopiero w listopadzie 1827, dzięki interwencji Mikołaja I, jednak bez zgody cara na przyjazd Ipsilantisa do Rosji. W styczniu 1828 były powstaniec zmarł w Wiedniu, a jego szczątki, jako bohatera walki o niepodległość, w 1964 sprowadzono uroczyście do Aten.
Brat Aleksandrosa, Dimitrios Ipsilantis (1794–1832) został jednym z przywódców wojny o niepodległość Grecji, dwukrotnie sprawując także greckie naczelne dowództwo.

</doc>
<doc id="1527096" url="https://pl.wikipedia.org/wiki?curid=1527096" title="Perrache (stacja metra)">
Perrache (stacja metra)

Perrache – stacja metra w Lyonie, na linii A. Stacja znajduje się pod dworcem kolejowym Gare de Lyon-Perrache.
Stacja została otwarta 2 maja 1978.

</doc>
<doc id="1527101" url="https://pl.wikipedia.org/wiki?curid=1527101" title="Ampère – Victor Hugo">
Ampère – Victor Hugo

Ampère - Victor Hugo - stacja metra w Lyonie, na linii A. 
Stacja została otwarta 2 maja 1978.

</doc>
<doc id="1527102" url="https://pl.wikipedia.org/wiki?curid=1527102" title="V1974 Cygni">
V1974 Cygni

V1974 Cygni (również Nova Cygni 1992) – nowa klasyczna znajdująca się w gwiazdozbiorze Łabędzia. Została odkryta 19 lutego 1992 roku przez Petera Collinsa. Znajduje się w odległości 10 430 lat świetlnych od Ziemi.
Właściwości fizyczne.
Gwiazda V1975 Cygni jest układem kataklizmicznym. W czasie odkrycia jej jasność osiągnęła 7,2m. Ponieważ w miejscu tym nie obserwowano wcześniej żadnego obiektu Peter Collins zaalarmował obserwatoria astronomiczne, dzięki czemu była ona obserwowana na różnych długościach fali przez całą gamę instrumentów astronomicznych łącznie z sondą kosmiczną Voyager. Przez kilka kolejnych dni Nova Cygni 1992 cały czas jaśniała, osiągając maksymalną jasność 4,3m. Była to pierwsza nowa dokładnie obserwowana nim jeszcze osiągnęła maksimum blasku. Wybuch nowej i wyrzucenie otoczki materii był skutkiem opadania materii gwiazdy układu podwójnego na białego karła. Detonacja wyrzuciła gaz do poszerzającej się skorupy. Zdjęcia wykonane Teleskopem Hubble'a w 15. i 22. miesiącu po wybuchu przedstawiają ekspansję zewnętrznej powłoki od średnicy wynoszącej 119 miliardów kilometrów do średnicy 155 miliardów. Obserwacje te ujawniły również strukturę poprzeczkową biegnącą przez środek pierścienia, której pochodzenie nie jest znane.

</doc>
<doc id="1527110" url="https://pl.wikipedia.org/wiki?curid=1527110" title="József Borsos">
József Borsos

József Borsos (ur. 1821 - zm. 1883) – węgierski malarz, fotograf.
József urodził się 1821 roku w węgierskim mieście Veszprém. W wieku 19 lat wyjechał do Wiednia, gdzie podjął studia na Akademii Sztuk Pięknych.
Po zakończeniu studiów rozpoczął karierę malarza portrecisty. Portrety wykonywane przez Borosa był jego najsłynniejszymi dziełami które przyniosły mu sławę oraz popularność. Jednym z pierwszych i najbardziej znanych dzieł artysty są obrazy "Portret Kristófa Hegedűsa" z 1844 roku, "Wino, Kobiety i Miłość" z 1847 oraz "Dziewczynka z Piłką" namalowany w 1850 roku.
W 1861 roku stracił swoje wszystkie oszczędności na wiedeńskiej giełdzie po czym wyjechał do Budapesztu gdzie zamieszkał na stałe. Po przeprowadzce do stolicy Węgier, József odzyskał sławę i renomę artystyczną dzięki malowaniu portretów a także obrazów które wykonywał w żywych realistycznych barwach a także utrzymywaniu harmonii kompozycji która w ówczesnych czasach była ważnym elementem podczas tworzenia dzieł sztuki.
W trakcie swojego pobytu w Budapeszcie otworzył zakład fotograficzny a także restaurację, "Szép Juhászné".
W ciągu następnych lat życia wykonał liczne obrazy które do dziś są wystawiane w licznych galeriach oraz na wystawach malarskich. Do najbardziej znanych dzieł artysty pod koniec życia zalicza się obrazy "List" "Poczta gołębia", "Gwardzista Narodowy" a także "Portret Ferenca Pulszky".
József Borsos zmarł w Budapeszcie w 1883 roku w wieku 62 lat.

</doc>
<doc id="1527113" url="https://pl.wikipedia.org/wiki?curid=1527113" title="56 Dywizja Piechoty (III Rzesza)">
56 Dywizja Piechoty (III Rzesza)

56 Dywizja Piechoty – niemiecka dywizja z czasów II wojny światowej, sformowana na mocy rozkazu z 26 sierpnia 1939 roku, w 2. fali mobilizacyjnej w Dreźnie w IV Okręgu Wojskowym.
Struktura organizacyjna.
171., 192. i 234. pułk piechoty, 156. pułk artylerii, I./42. pułk artylerii ciężkiej, 156. batalion pionierów, 156. oddział rozpoznawczy, 156. oddział przeciwpancerny, 156. oddział łączności, 156. polowy batalion zapasowy;
171., 192. i 234. pułk piechoty, 156. pułk artylerii, 156. batalion pionierów, 56. batalion fizylierów, 156. oddział przeciwpancerny, 156. oddział łączności, 156. polowy batalion zapasowy;
Szlak bojowy.
Dywizja wzięła symboliczny udział w kampanii wrześniowej zajmując się wyłapywaniem maruderów i żołnierzy rozbitych pododdziałów. W kampanii francuskiej walczyła w Belgii ścierając się z Brytyjskim Korpusem Ekspedycyjnym. W 1941 r. wzięła udział w ataku na ZSRR, walczyła pod Kownem, Kijowem i Briańskiem w ramach Grupy Armii Środek. Przebywała na froncie do bitwy pod Kurskiem, gdy została czasowo rozwiązana 2 listopada 1943 r. Wówczas sztab dywizyjny przemianowano na sztab Grupy Korpuśnej D, natomiast w skład grupy weszli żołnierze 56 Dywizji Piechoty, 262 Grupy Dywizyjnej (resztki 262 Dywizji Piechoty) oraz 761 Brygady Grenadierów. Grupa Korpuśna D walczyła pod Smoleńskiem i Witebskiem i została rozbita latem 1944 r.
56 Dywizję reaktywowano z resztek Grupy Korpuśnej D jesienią 1944 r. i ponownie skierowano na front do Grupy Armii Środek. Jednostka została rozbita w marcu 1945 w kotle pod Heiligenbeil (obecnie Mamonowo.

</doc>
<doc id="1527116" url="https://pl.wikipedia.org/wiki?curid=1527116" title="Nova Cygni 1992">
Nova Cygni 1992



</doc>
<doc id="1527117" url="https://pl.wikipedia.org/wiki?curid=1527117" title="Aranka Kisza">
Aranka Kisza



</doc>
<doc id="1527118" url="https://pl.wikipedia.org/wiki?curid=1527118" title="Piaski-Pękowiec">
Piaski-Pękowiec



</doc>
<doc id="1527120" url="https://pl.wikipedia.org/wiki?curid=1527120" title="Leo Wilden">
Leo Wilden

Leo Wilden (ur. 3 lipca 1936 w Düren, zm. 5 maja 2022 tamże) – piłkarz niemiecki, występujący na pozycji obrońcy.
W latach 1960-1964 rozegrał 15 meczów w reprezentacji RFN. Był rezerwowym na mistrzostwach świata 1962.
Z drużyną 1. FC Köln zdobył dwukrotnie zdobył mistrzostwo (1964) oraz wicemistrzostwo Niemiec (1965)

</doc>
<doc id="1527125" url="https://pl.wikipedia.org/wiki?curid=1527125" title="William F. Halsey">
William F. Halsey



</doc>
<doc id="1527126" url="https://pl.wikipedia.org/wiki?curid=1527126" title="Livorno Centrale">
Livorno Centrale

Livorno Centrale (włoski: "Stazione di Livorno Centrale") – stacja kolejowa w Livorno, w regionie Toskania, we Włoszech. Stacja została zbudowana w celu zastąpienia starego dworca Livorno San Marco. Znajdują się tu 4 perony.
Usytuowany jest na rozległym Piazza Dante (około 59.000 metrów kwadratowych). Stacja znajduje się na linii kolejowej Piza-Rzym i obsługuje ok. 5 300 000 pasażerów rocznie.
Istnieje kilka kategorii pociągów, które zatrzymują się na stacji: regionalne, ekspresy, InterCity, Intercitynotte, Euronotte i Eurostar. Według cech jakie posiada, takie jak architektura, potencjał komercyjnego przepływu turystów, znaczenie w mieście, jest sklasyfikowana jako kategoria "Złoto" z RFI.

</doc>
<doc id="1527127" url="https://pl.wikipedia.org/wiki?curid=1527127" title="Zhe-Xi Luo">
Zhe-Xi Luo

Zhe-Xi Luo (; ur. 1958 w Chinach) – amerykański paleontolog pochodzenia chińskiego, specjalizujący się w paleontologii kręgowców, ich ewolucji i morfologii oraz systematyce.
Życiorys.
W 1982 przyjechał do Stanów Zjednoczonych jako jeden z pierwszych chińskich studentów. Zgodnie z chińsko-amerykańską umową studenci po ukończeniu studiów mieli powrócić do ojczyzny, jednak po masakrze na placu Tian’anmen w 1989 prezydent USA George H.W. Bush zgodził się, by około 80 tysięcy chińskich studentów pozostało w Stanach Zjednoczonych. W grupie tej znaleźli się Zhe-Xi Luo oraz jego żona. W 1983 poznał Zofię Kielan-Jaworowską, polską paleontolog, we współpracy z którą wydał później wiele książek i naukowych publikacji. Kilkakrotnie przyjeżdżał do Polski.
W 1989 uzyskał stopień Ph.D. w University of California w Berkeley, a dwa lata później tytuł postdoctoral fellow w Harvard University. Badał ewolucję słuchu u prehistorycznych waleni oraz pochodzenie ssaków. Jest także autorem wielu naukowych opisów zwierząt, przede wszystkim mezozoicznych ssaków. Niektóre z opisanych przez niego taksonów to:

</doc>
<doc id="1527128" url="https://pl.wikipedia.org/wiki?curid=1527128" title="Christian Shephard">
Christian Shephard

Christian Shephard – postać fikcyjna, bohater serialu "Zagubieni". Ojciec Jacka Shepharda i mąż Margo Shephard. Pojawia się w retrospekcjach, na wyspie i w futuro- retospekcjach[?].
Już gdy Jack był dzieckiem, Christian nie miał z nim dobrych relacji. Po tym, jak młodego Shepharda pobito w szkole, Christian powiedział mu, że nie ma cech, które czyniłyby z niego dobrego lidera. Te słowa prześladowały Jacka przez całe późniejsze życie.
Parę lat później Christian nawiązał romans z Carole Littleton. Kobieta zaszła w ciążę, której owocem było dziecko, Claire Littleton. Gdy Jack dorósł,poszedł w ślady ojca i rozpoczął medycynę. Kiedy zdobył dyplom neurochirurga, zaczął pracować w szpitalu Św. Sebastiana, gdzie Christian był ordynatorem. Był to powód wielu spięć między ojcem a synem.
Christian popadł w alkoholizm i chodził pijany do pracy, co doprowadziło do śmierci ciężarnej pacjentki. Działo się to na oczach Jacka, który nie miał prawa wejść na salę. Bardzo pokłócił się z ojcem. Potem Christian w obawie o swoją posadkę zmusił Jacka do podpisania fałszywego dokumentu zatwierdzającego, że śmierć pacjentki nie była jego winą.
Sprawa poszła jednak do sądu, gdzie Jack ostatecznie powiedział prawdę. Przez to Chris stracił licencję lekarza, a w rezultacie pił coraz więcej.
Uciekł do Australii, gdzie spotkał w barze Ana Lucia Cortez, która później trafiła na Wyspę. Żyli razem przez pewien czas, potem jednak się rozeszli. Wpłynęło na to m.in. to, że Ana-Lucia widziała jak mężczyzna kłóci się z Carole (chciał spotkać się z Claire).
Christian wrócił do LA i odzyskał licencję. W tym samym czasie do szpitala trafiła Sara, przyszła żona Jacka. Gdy Jack powiedział jej, że na pewno nie odzyksa czucia, Christian powiedział mu, że nigdy nie wolno zabierać pacjentowi nadziei.
Gdy Jack zaczął małżeństwo z Sarą, Carole miała wypadek samochodowy. Christian spotkał się z Claire, jednak ona nie chciała z nim rozmawiać.Aby zadośćuczynić córce życie bez ojca zapłacił wszystkie koszty opieki nad matką, która była w śpiączce.
Gdy Sara odeszła od Jacka, on chorobliwie szukał kochanka swej żony. Podejrzewał ojca i na bilingach AA (na które Christian uczęszczał, bo nadal nie radził sobie z piciem) pobił go. Trafił do więzienia, ale wydostał się dzięki kaucji którą zapłaciła Sara za namową pijanego Christiana.
Po tym Christian, znowu jako alkoholik uciekł do Australii. Spotkał Sawyera i opowiedział mu o Jacku. Przyznał, że boi się zadzwonić i powiedzieć mu, jak bardzo go kocha. Potem upił się na śmierć, jego ciało znalazł poszukujący ojca Jack.
Shephard eskortował ciało Christiana do LA samolotem Oceanic Arlines, przez co trafił na Wyspę. Tam dręczyły go wizje ojca, który wskazał mu drogę do strumienia. Trumna była pusta.
Po opuszczeniu wyspy Jack parę razy jakby "widział" ojca.

</doc>
<doc id="1527129" url="https://pl.wikipedia.org/wiki?curid=1527129" title="Tikal">
Tikal



</doc>
<doc id="1527135" url="https://pl.wikipedia.org/wiki?curid=1527135" title="Wykorzystywanie dzieci">
Wykorzystywanie dzieci



</doc>
<doc id="1527136" url="https://pl.wikipedia.org/wiki?curid=1527136" title="Wykorzystywanie dziecka">
Wykorzystywanie dziecka



</doc>
<doc id="1527138" url="https://pl.wikipedia.org/wiki?curid=1527138" title="Krzywdzenie seksualne">
Krzywdzenie seksualne



</doc>
<doc id="1527139" url="https://pl.wikipedia.org/wiki?curid=1527139" title="Przemoc seksualna">
Przemoc seksualna

Przemoc seksualna – przemoc związana ze sferą seksualną: zgwałcenie, w tym gwałty podczas trwania konfliktów zbrojnych, molestowanie seksualne, wykorzystywanie osób niepełnosprawnych intelektualnie lub fizycznie, wykorzystywanie seksualne dzieci, stręczycielstwo, zmuszanie do prostytucji, handel ludźmi w celach seksualnych, małżeństwo z nieletnim, brutalne działania przeciwko integralności seksualnej, w tym okaleczenie narządów płciowych, zmuszanie do kontroli dziewictwa, niechciane komentarze o kontekście seksualnym, wymuszenie dokonania aborcji, odmowa użycia antykoncepcji lub ochrony przed chorobami przenoszonymi drogą płciową. Wymuszenie może przyjmować różne formy: przemocy, zastraszenia, szantażu czy groźby m.in. użycia siły fizycznej, zwolnienia z pracy, niezatrudnienia. Ma miejsce także wtedy, gdy ofiara nie jest w stanie wyrazić zgody z powodu wpływu alkoholu, leków, narkotyków, snu, niepełnosprawności czy nieumiejętności oceny sytuacji. Przemoc seksualna obejmuje wszelkie przypadki niechcianego stosunku płciowego lub innych form współżycia płciowego.
Większość aktów przemocy seksualnej jest dokonywana przez chłopców i mężczyzn na dziewczynkach i kobietach. Dokładne oszacowanie zakresu problemu przemocy seksualnej jest trudne; w większości krajów przeprowadzono niewiele badań na ten temat. Badania przeprowadzone w północnym Londynie, Nikaragui, Republice Południowej Afryki i Tanzanii sugerują, że blisko jedna czwarta kobiet mogła doświadczyć przemocy seksualnej ze strony swojego partnera, a do jednej trzeciej dorastających dziewcząt swoje pierwsze doświadczenie seksualne opisuje jako wymuszone.
Przemoc seksualna ma głęboki wpływ na zdrowie fizyczne i psychiczne. Oprócz powodowania uszkodzeń ciała jest związana ze zwiększonym ryzykiem wystąpienia problemów ze zdrowiem seksualnym i reprodukcyjnym zarówno w bezpośrednich, jak i długoterminowych skutkach. Wpływ przemocy seksualnej na zdrowie psychiczne może być tak poważny jak wpływ na zdrowie fizyczne i może być równie długotrwały.
Przeciwdziałanie przemocy seksualnej.
Inicjatywy podejmowane dotychczas (głównie w uprzemysłowionych krajach):
Czynniki ryzyka po stronie sprawców przemocy seksualnej.
Mimo ograniczonych danych na temat agresywnych zachowań seksualnych wśród mężczyzn można stwierdzić, że przemoc seksualna występuje niemal we wszystkich krajach (w różnym stopniu), we wszystkich grupach ekonomiczno-społecznych i wiekowych. Z większości badań wynika, że mężczyźni atakują głównie znajome kobiety. Do czynników zwiększających ryzyko, że mężczyzna dopuści się przemocy seksualnej, należą indywidualne poglądy i przekonania oraz sytuacje i warunki społeczne, które sprzyjają nadużyciom.
Czynniki ryzyka wśród ofiar przemocy seksualnej.
W 80% przypadków przemocy seksualnej dokonuje osoba znana ofierze, w 99,15% jest to mężczyzna. Według raportu OBOP z 2007 roku 86% ofiar przemocy seksualnej w Polsce były kobiety, a sprawcą w 60% sytuacji – mąż.

</doc>
<doc id="1527140" url="https://pl.wikipedia.org/wiki?curid=1527140" title="Nadużycie seksualne">
Nadużycie seksualne



</doc>
<doc id="1527141" url="https://pl.wikipedia.org/wiki?curid=1527141" title="Three Sided Coin">
Three Sided Coin

Three Sided Coin – pierwszy kompilacyjny album kanadyjskiego zespołu rockowego Nickelback, wydany 11 czerwca 2002 roku. Płyta ukazała się początkowo w Japonii, nakładem wytwórni Roadrunner International. Album został wydany w celach promocyjnych przy okazji koncertów grupy w Japonii, podczas trasy "Silver Side Up Tour". W roku 2003 album został wydany także w Europie. Kompilacja składa się z utworów z płyt "Curb", "The State", oraz "Silver Side Up". Dodatkowo na płycie znalazł się utwór "Yanking Out My Heart", który został nagrany podczas sesji do albumu "Silver Side Up", a następnie zamieszczony na limitowanej edycji albumu "The Long Road". Płytę nieoficjalnie można traktować jako swego rodzaju "The Best Of..." zespołu.
Twórcy.
Nickelback
Produkcja

</doc>
<doc id="1527142" url="https://pl.wikipedia.org/wiki?curid=1527142" title="57 Dywizja Piechoty (III Rzesza)">
57 Dywizja Piechoty (III Rzesza)

57 Dywizja Piechoty - niemiecka dywizja z czasów II wojny światowej, sformowana na mocy rozkazu z 26 sierpnia 1939 roku, w 2. fali mobilizacyjnej przez Infanterie – Kommandeur 7 w Landshut w VII Okręgu Wojskowym. 
W 1942 r. Polacy i Czesi stanowili 30% żołnierzy dywizji. 
Struktura organizacyjna.
179., 199. i 217. pułk piechoty, 157. pułk artylerii, 157. batalion pionierów, 157. oddział rozpoznawczy, 157. oddział przeciwpancerny, 157. oddział łączności, 157. polowy batalion zapasowy;
179., 199. i 217. pułk piechoty, 157. pułk artylerii, 157. batalion pionierów, 157. batalion fizylierów, 157. oddział przeciwpancerny, 157. oddział łączności, 157. polowy batalion zapasowy;

</doc>
<doc id="1527148" url="https://pl.wikipedia.org/wiki?curid=1527148" title="Ratusz w Drawsku Pomorskim">
Ratusz w Drawsku Pomorskim

Ratusz w Drawsku Pomorskim - wybudowany na przełomie XIX i XX wieku w stylu eklektycznym efektowny gmach mieści się przy placu Elizy Orzeszkowej. Jest to dwukondygnacyjna z zagospodarowanym poddaszem, podpiwniczona budowla, wybudowana na planie prostokąta, nakryta mansardowym dachem z facjatkami i oknami w stylu "przymknięte powieki". Fasada główna ozdobiona jest ryzalitem trzyosiowym z trójkątnym neobarokowym naczółkiem z wizerunkiem gryfa podpartego dwoma fryzami. Na środku kalenicy znajduje się półkolisty świetlik otoczony ażurowa balustradą. Okna posiadają neorenesansowe obramienia. Obecnie siedziba Starostwa Powiatowego.

</doc>
<doc id="1527162" url="https://pl.wikipedia.org/wiki?curid=1527162" title="Aleksandrów k. Wąsosza">
Aleksandrów k. Wąsosza

Aleksandrów k. Wąsosza – zniesiona nazwa wsi w Polsce położona w województwie śląskim, w powiecie częstochowskim, w gminie Koniecpol. Miejscowość wchodzi w skład sołectwa Wąsosz.
W II Rzeczypospolitej była to najdalej na południe wysunięta miejscowość województwa łódzkiego, położona w specyficznym cyplu powiatu radomszczańskiego między Białką a Pilicą, wrzynającym się w głąb województwo kieleckiego. Część Aleksandrowa osadzona na samym krańcu owego cypla nosi do dziś nazwę Kresy.
W latach 1975–1998 miejscowość administracyjnie należała do województwa częstochowskiego.
Nazwa miejscowości została zniesiona z 2022 r.

</doc>
<doc id="1527163" url="https://pl.wikipedia.org/wiki?curid=1527163" title="Eugène Ferdinand Victor Delacroix">
Eugène Ferdinand Victor Delacroix



</doc>
<doc id="1527170" url="https://pl.wikipedia.org/wiki?curid=1527170" title="Borek (powiat częstochowski)">
Borek (powiat częstochowski)

Borek – zniesiona nazwa osady leśnej w Polsce położona w województwie śląskim, w powiecie częstochowskim, w gminie Koniecpol.
W latach 1975–1998 miejscowość administracyjnie należała do województwa częstochowskiego.
Nazwa miejscowości została zniesiona z 2022 r.

</doc>
<doc id="1527173" url="https://pl.wikipedia.org/wiki?curid=1527173" title="Gerrit Badenhorst">
Gerrit Badenhorst

Gerrit Badenhorst (ur. 10 października 1962) – południowoafrykański sztangista, trójboista siłowy i strongman.
Najlepszy południowoafrykański strongman w historii tego sportu. w latach 1989, 1990, 1992, 1993, 1994, 1995 i 1998. Wicemistrz Świata Strongman 1995.
Życiorys.
Gerrit Badenhorst w młodości trenował różne dyscypliny sportowe. Ostatecznie zajął się sportami siłowymi. Zadebiutował na międzynarodowych zawodach siłaczy w 1992 r. Trenował z południowoafrykańskim siłaczem, Pieterem de Bruynem.
Gerrit Badenhorst był pierwszym zawodnikiem z RPA, który wziął udział w indywidualnych Mistrzostwach Świata Strongman. Wziął udział w tych zawodach dziewięć razy, w latach 1992, 1993, 1994, 1995, 1996, 1997, 1998, 1999 i 2000. Jest tym południowoafrykańskim zawodnikiem, który zdobył dla RPA najwyższą lokatę w tych mistrzostwach, w całej historii tych zawodów.
W rundach kwalifikacyjnych Mistrzostw Świata Strongman 1998 doznał kontuzji i nie mógł wziąć udziału w finale. W Mistrzostwach Świata Strongman 1997 i Mistrzostwach Świata Strongman 1999 również nie zakwalifikował się do finałów.
Mieszka w Bloemfontein.
Wymiary:
Rekordy życiowe:

</doc>
<doc id="1527174" url="https://pl.wikipedia.org/wiki?curid=1527174" title="Klimkowa Przełęcz">
Klimkowa Przełęcz

Klimkowa Przełęcz (słow. "Bachledova štrbina", niem. "Bachledascharte", węg. "Bachleda-rés") – przełęcz między Durnym Szczytem a Poślednią Turnią (dokładnie Durną Turniczką) w słowackich Tatrach Wysokich. Znajduje się bezpośrednio pod kopułą szczytową Durnego Szczytu. Leży w bocznej grani Tatr Wysokich (odchodzącej od Wyżniego Baraniego Zwornika).
Na południe z przełęczy opada długi Klimkowy Żleb. Nie prowadzą na nią żadne szlaki turystyczne, natomiast najdogodniejsze drogi dla taterników wiodą z Doliny Pięciu Stawów Spiskich Klimkowym Żlebem lub sąsiednią Durną Granią.
Nazwa Klimkowej Przełęczy upamiętnia słynnego przewodnika tatrzańskiego Klimka Bachledę. Została ona zaproponowana już w 1901 r. przez węgierskiego taternika Károlya Jordána (jako "Bachleda-rés").
Historia.
Pierwsze turystyczne wejścia na przełęcz:

</doc>
<doc id="1527176" url="https://pl.wikipedia.org/wiki?curid=1527176" title="Brzeźnica nad Wartą">
Brzeźnica nad Wartą

Brzeźnica nad Wartą – stacja kolejowa w Nowej Brzeźnicy (powiat pajęczański).
Przed II wojną światową przez stację kolejową Brzeźnica nad Wartą przejeżdżał pociąg pancerny nr 53 "Śmiały", który został zmobilizowany 27 sierpnia 1939 i przydzielony do Wołyńskiej Brygady Kawalerii przy Armii „Łódź" patrolując linię kolejową Brzeźnica nad Wartą – Siemkowice – Działoszyn – Kłobuck.

</doc>
<doc id="1527181" url="https://pl.wikipedia.org/wiki?curid=1527181" title="Omerta (powieść)">
Omerta (powieść)

Omerta – powieść autorstwa Maria Puzo wydana w 2000 roku. 
Fabuła.
Powieść opowiada o walce pomiędzy Astorrem Violą a związkiem przywódców mafijnych i życia publicznego. Dokonano zamachu na wuja tego pierwszego, i zadaniem Astorra jest teraz pomszczenie jego śmierci, a także dbanie o bezpieczeństwo jego dzieci i rozwój odziedziczonych po nim banków. Jego wrogowie chcą przejąć je, do czego Astorre nie chce dopuścić, mimo iż byłoby to bezpieczniejsze. Innymi wątkami w powieści są oszustwa policji i branie przez nich łapówek, czy losy Kurta Cilke, agenta FBI, który ślepo wierzy w uczciwość biura federalnych. 

</doc>
<doc id="1527182" url="https://pl.wikipedia.org/wiki?curid=1527182" title="Irena Szuch-Wyszomirska">
Irena Szuch-Wyszomirska

Irena Szuch-Wyszomirska (ur. 1912, zm. 1969) – polska tłumaczka szwedzkiej literatury dziecięcej i młodzieżowej.
W jej przekładzie na język polski ukazały się najważniejsze książki Astrid Lindgren, m.in. "Pippi Pończoszanka", "Dzieci z Bullerbyn", "Karlsson z Dachu", "Rasmus, rycerz Białej Róży", "Emil ze Smalandii". Tłumaczyła również książki fińskich pisarzy tworzących w języku szwedzkim: Tove Jansson z serii o Muminkach ("Lato Muminków", "Opowiadania z Doliny Muminków", "W Dolinie Muminków", "Zima Muminków") oraz Bo Carpelana.
Na polski przełożyła także szwedzką literaturę piękną - jej tłumaczenia powieści Artura Lundkvista i Ivara Lo-Johanssona ukazały się w ramach Serii Dzieł Pisarzy Skandynawskich. 
Irena Szuch-Wyszomirska jest twórcą spolszczenia Pippi Långstrump na Fizię Pończoszankę, jednakże w wydaniach po 1992 powrócono do oryginalnej wersji imienia.

</doc>
<doc id="1527183" url="https://pl.wikipedia.org/wiki?curid=1527183" title="Ѳ">
Ѳ

Ѳ (fita) – litera wczesnej cyrylicy wzorowana na greckiej Θ (theta).
W systemie liczbowym cyrylicy ma wartość 9.

</doc>
<doc id="1527187" url="https://pl.wikipedia.org/wiki?curid=1527187" title="Ludwinów (powiat częstochowski)">
Ludwinów (powiat częstochowski)

Ludwinów – zniesiona nazwa osady w Polsce położona w województwie śląskim, w powiecie częstochowskim, w gminie Koniecpol.
W latach 1975–1998 miejscowość administracyjnie należała do województwa częstochowskiego.
Nazwa miejscowości została zniesiona z 2022 r.
Zobacz też: Ludwinów

</doc>
<doc id="1527192" url="https://pl.wikipedia.org/wiki?curid=1527192" title="Cordillera">
Cordillera

Cordillera – jeden z departamentów Paragwaju. Stolicą jest miasto Caacupé.
Dystrykty.
Departament dzieli się na 20 dystryktów:
Współrzędne.
Współrzędne geograficzne departamentu to: 24° 50’ i 25° 35’ S oraz 56° 30’ i 57° 27’ W.
Sąsiednie departamenty.
Cordillera sąsiaduje z pięcioma departamentami:
Stolica.
Stolicą Cordilerry jest miasto Caacupé. Założone zostało 4 kwietnia 1770 przez Carlosa Murphy’ego. Powierzchnia miasta to 150 km², a liczba ludności wynosi 35 324 mieszkańców. Leży 54 km na wschód od stolicy Paragwaju Asunción. Miasto jest także „duchową stolicą” kraju z powodu znajdującej się tam "La Virgen de los Milagros z Caacupé", czczonej w bazylice (specjalne miejsce dla Matki Boskiej). Co roku 7 i 8 grudnia przybywają tutaj pielgrzymki w liczbie ponad 1,5 miliona wiernych.
Caacupé jest także obowiązkowym miejscem przerwy dla turystów w podróży do Cordillera de Los Altos.
Historia.
W XVII i XVIII wieku terytorium dzisiejszej Cordillery przechodziło poważny kryzys spowodowany bojowo nastawionymi Indianami Chaco. Mieszkańcy osady Tobati ulokowanej w północym biegu rzeki Pirapo przenosili się na południe z powodu ciągłych ataków wojowników Mbaye-guaicurúes. Rezydenci z Altos i Atyra stworzyli uregulowania dotyczące Indian i tym samym zakończyli kryzys.
Na tym terenie osiedlali się osadnicy i założyli m.in. te miejscowości: Arroyos y Esteros, Primero de Marzo, Caraguatay i Piribebuy.
Do końca XVIII wieku te małe miasta powiększały się, następnie łączyły aż do dziś tworząc obecne miasta. Przykładem są miasta Arroyos y Esteros i Eusebio Ayala.
Już na początku XX wieku, w 1906, Paragwaj został podzielony na departamenty. Cordillera została utworzona jako czwarty departament i początkowo nosiła nazwę Caraguatay'.
W roku 1945, na mocy dekretu nr 9484 departament otrzymał obecną nazwę 'Cordillera'. W ostatecznym rozrachunku w roku 1973, dekretem nr 426 ustalono obecne granice i dystrykty departamentu.
Orografia.
 Pod względem demograficznym Cordillera podzielona jest na dwa różne obszary. Obszar położony na północnym wschodzie, gdzie teren jest płaski z wieloma ujściami rzek, sprzyja gospodarce. Drugi obszar ciągnący się wzdłuż Cordillera de Los Altos to teren płaski i miejscami pagórkowaty, nadaje się do rolnictwa.
Hydrografia.
Rzeka Paragwaj przepływa przez departament na odcinku 33 km. Drugą ważną rzeką jest Manduvirá, która przepływa przez miasta Piribebuy, Valenzuela i wpada do Paragwaju. Głównym dopływem rzeki Manduvirá jest Tobatiry.
Inne główne rzeki departamentu to Piribebuy, która ma źródło w Pirayú i wpada do rzeki Paragwaj, i rzeka Salado, mająca źródło w Ypacaraí.
Jeziorem o znaczeniu symbolicznym jest jezioro Ypacaraí, które zostało utworzone przez wody wielu strumieni wpływających do niego. Jezioro 22 km długości, od 5 od 6 km szerokości, 300 metrów głębokości w najgłębszym miejscu i 90 km² powierzchni.
Klimat.
Klimat jest łagodny i suchy. Średnia roczna temperatura wynosi 22 °C. Maksymalna temperatura wyniosła 39 °C a minimalna 3 °C. Największa ilość opadów to 1536 mm przy średniej rocznej 153 mm. W czerwcu i sierpniu opady nie przekraczają 80 mm.
Komunikacja i łączność.
 Główną drogą w departamencie jest przebiegająca na północy autostrada Marshal José Félix Estigarribia (nr 2). Większość dróg jest to betonowe enripiados (droga zbudowana z mieszanki piasku i drobnych kamieni). Autostrada „General Elizardo Aquino” (nr 3) przebiega przez cały departament i łączy go z departamentem Concepción. Największą żeglowną rzeką jest Paragwaj. W każdym dystrykcie są lotniska.
Jest spora ilość stacji radiowych, zarówno publicznych jak i prywatnych. Wśród nich są m.in. ZP 28, Radio Głosu, Radio Sol, Serrania Radia i Radio Caacupé.
W Caacupé działają takie instytucje jak: Gubernia Cordillera, Ratusz, Sąd pierwszej instancji, oddział Banku Narodowego Fomento, COPACO SA, ANDE, Poczta, Szpital, Kuratorium szkół podstawowych i średnich, Uniwersytet Narodowy, trzy uniwersytety prywatne, szkoły wyższe, średnie i podstawowe, Paragwajski Czerwony Krzyż, Lions Club, i kilka innych instytucji.
Ekonomia.
Ekonomia departamentu opiera się głównie na rolnictwie. W Cordillerze produkuje się takie produkty jak: bawełna (roślina), ananasy, ryż, kwaśne pomarańcze, kukurydza, banany, trzcina cukrowa, kawa, pieprz, truskawki, groch, limonki, mandarynki i stewia. W mniejszych ilościach uprawiane są: grejpfruty, pomidory, marchew, cytryna, orzeszki ziemne i maniok.
Produkcja drobiu umieszcza departament w krajowej czołówce. Na mniejszą skalę hoduje się bydło domowe, świnie, owce, konie i kozy.
Turystyka.
Przyrodniczo Cordillera jest jednym z najpiękniejszych departamentów Paragwaju. Są tutaj liczne górskie strumienie, a teren ten sprzyja odpoczynkowi i rekreacji w lecie.
San Bernardino leżące nad jeziorem Ypacaraí przyciąga wielu turystów, jest największym letnim ośrodkiem turystycznym w kraju. Turystów przyciągają piękne strumienie Ytú i Yhaguy Guazú oraz małe wodospady na rzekach Amambay, Piraretá i Siete Caídas.
Inną atrakcją jest muzeum Hassler w San Bernardino. Stoi ono w miejscu, gdzie odbyła się batalia pomiędzy Acosta Ñu i Eusebio Ayala. Bazylika i kościoły w Caacupé, W Caacupé i Piribebuy, Altos, Piribebuy, Valenzuela i Atyrá nadal zachowują swoje oryginalne ołtarze z czasów Franciszkanów.
Łańcuch wzgórz Altos oferuje idealne miejsca do wspinaczki. Wzgórza Caacupé, w Cristo Rey to Rezerwat Ekologiczny. Warto też zobaczyć wzgórza Cavajhu i Atyrá.
W Tobati na wzgórzu Tobati są formacje geologiczne datowane na 400 do 500 milionów lat temu. Niektóre skały noszą dziwne nazwy jak np. „Leon semi dormido”, czyli „Lew, który prawie śpi” czy inne skał jak vytu Silla, Gigantesco Batracio.
Na rzece Caraguatay, miejsce o nazwie Vapor Cué, jest miejscem, gdzie łodzie zostały porzucone przez Paragwajczyków, aby nie wpaść w ręce wroga podczas wojny z Potrójnym Sojuszem.
Departament produkuje szereg wyrobów rękodzielniczych takich jak encaje ju (piękne chustki dziergane ręcznie), ponchos sesenta listas (szmatki noszone w zimie), zdobienie skór, drewna, itp.

</doc>
<doc id="1527193" url="https://pl.wikipedia.org/wiki?curid=1527193" title="Pod Jatnym">
Pod Jatnym

Pod Jatnym – osada leśna w Polsce położona w województwie śląskim, w powiecie częstochowskim, w gminie Koniecpol.
W latach 1975–1998 miejscowość administracyjnie należała do województwa częstochowskiego.

</doc>
<doc id="1527195" url="https://pl.wikipedia.org/wiki?curid=1527195" title="Siernicze-Gajówka">
Siernicze-Gajówka

Siernicze-Gajówka – zniesiona nazwa osady leśnej w Polsce położona w województwie śląskim, w powiecie częstochowskim, w gminie Koniecpol.
W latach 1975–1998 miejscowość administracyjnie należała do województwa częstochowskiego.
Nazwa miejscowości została zniesiona z 2022 r.

</doc>
<doc id="1527196" url="https://pl.wikipedia.org/wiki?curid=1527196" title="Janusz Teodor Dybowski">
Janusz Teodor Dybowski

Janusz Teodor Dybowski (ur. 1 kwietnia 1909 w Zduńskiej Woli, zm. 28 czerwca 1977 w Warszawie) – polski dramaturg i powieściopisarz. 
Życiorys.
Ukończył Państwowe Gimnazjum im. Tadeusza Kościuszki w Kaliszu, następnie studiował prawo na Uniwersytecie Stefana Batorego w Wilnie oraz ekonomię i filozofię na Uniwersytecie Poznańskim. W latach 1937–1939 był bibliotekarzem i zastępcą dyrektora w Bibliotece Raczyńskich w Poznaniu. 
W czasie II wojny światowej przez Węgry przedostał się do wojska polskiego we Francji, następnie trafił do niemieckiej niewoli, skąd zbiegł do Szwajcarii. Podjął studia filozoficzne na uniwersytecie we Fryburgu i w 1944 uzyskał stopień naukowy doktora. W trakcie internowania publikował w piśmie „Pamiętnik Literacko-Naukowy”. W 1945 przeniósł się do Belgii, gdzie objął asystenturę na uniwersytecie w Brukseli. Do kraju wrócił w 1947. Był kierownikiem literackim teatrów w Koszalinie, Olsztynie, Poznaniu, Rzeszowie. 
Od 1960 zamieszkał na stałe w Warszawie. Był członkiem Towarzystwa Przyjaciół Zduńskiej Woli. Pochowany na cmentarzu Powązki Wojskowe w Warszawie (kwatera B35-3-19).
We wrześniu 1980 z inicjatywy Towarzystwa Przyjaciół Zduńskiej Woli odsłonięto tablicę pamiątkową poświęconą pisarzowi, na budynku, w którym się urodził (przy ul. Stefana Złotnickiego 13).

</doc>
<doc id="1527198" url="https://pl.wikipedia.org/wiki?curid=1527198" title="Yanking Out My Heart">
Yanking Out My Heart

'Yanking Out My Heart' (pl: "Wyszarpanie mojego serca") - utwór kanadyjskiego zespołu rockowego Nickelback, pochodzący z limitowanej edycji albumu "The Long Road", wydanego w Wielkiej Brytanii. Autorem tekstu do utworu jest wokalista grupy Chad Kroeger, muzykę skomponował wspólnie cały zespół. Utwór trwa 3 minuty i 36 sekund, został zamieszczony na przedostatnim 13 miejscu na krążku. W Brytyjskim wydaniu albumu, prócz utworu "Yanking Out My Heart", znalazły się jeszcze cover Eltona Johna "Saturday Night's Alright (For fighting)" oraz kompozycja zespołu "Learn the Hard Way".
Utwór został nagrany podczas sesji nagraniowej do albumu "Silver Side Up" w 2001 roku. Po raz pierwszy został wydany 11 czerwca 2002 roku na kompilacyjnym albumie zespołu Nickelback, "Three Sided Coin", który ukazał się w Japonii. Następnie w 2003 roku został zamieszczony na brytyjskiej wersji albumu "The Long Road". Utwór ukazał się także na stronie B singli "How You Remind Me", oraz "Too Bad". Utwór utrzymany jest w melodyjnym post grunge'owym brzmieniu. Na koncertach wykonywany był bardzo rzadko. 
Piosenka w 2002 roku trafiła na ścieżkę dźwiękową do filmu "The Scorpion King" (pl. "Król Skorpion").
Twórcy.
Nickelback
Produkcja

</doc>
<doc id="1527204" url="https://pl.wikipedia.org/wiki?curid=1527204" title="Ożanka nierównoząbkowa">
Ożanka nierównoząbkowa

Ożanka nierównoząbkowa ("Teucrium scorodonia" L.) – gatunek [rośliny z rodziny jasnotowatych. Występuje w Afryce Północnej (Tunezja i Madera) oraz Europie Południowej i Środkowej. W Polsce występuje rzadko, głównie na zachodzie i miejscami jest zawlekana. Prawdopodobnie jest kenofitem.
Biologia.
Bylina, chamefit. Kwitnie od lipca do września. Rośnie w lasach i zaroślach w formie zdziczałej. Cała roślina ma słaby zapach czosnku.

</doc>
<doc id="1527205" url="https://pl.wikipedia.org/wiki?curid=1527205" title="Teucrium scorodonia">
Teucrium scorodonia



</doc>
<doc id="1527207" url="https://pl.wikipedia.org/wiki?curid=1527207" title="Uniwersytet Pedagogiczny w Krakowie">
Uniwersytet Pedagogiczny w Krakowie



</doc>
<doc id="1527213" url="https://pl.wikipedia.org/wiki?curid=1527213" title="Ważne Młyny (przystanek kolejowy)">
Ważne Młyny (przystanek kolejowy)

Ważne Młyny – przystanek kolejowy w Ważnych Młynach (powiat pajęczański).

</doc>
<doc id="1527215" url="https://pl.wikipedia.org/wiki?curid=1527215" title="Grzegorz Tomasz Ziegler">
Grzegorz Tomasz Ziegler

Grzegorz Tomasz Ziegler (ur. 7 marca 1770 w Kirchheim in Schwaben, zm. 15 kwietnia 1852 w Linzu) – austriacki duchowny rzymskokatolicki, benedyktyn, biskup diecezjalny tyniecki w latach 1822–1826, biskup diecezjalny tarnowski w latach 1826–1827, biskup diecezjalny Linzu w latach 1827–1852.
Odbył szereg podróży po swoich diecezjach. W 1836, staraniem ówczesnego proboszcza z Poronina, nad Czarnym Stawem pod Rysami w Tatrach „(...) postawiono żelazny krzyż na pamiątkę bytności tamże Grzegorza Zieglera, biskupa tynieckiego i tarnowskiego (zm. w Lincu 1852). Na żelaznej płycie znajdował się napis: "Hic non plus ultra, non supra nisi in cruce D. N. J. Christi. 1823"” Krzyż ten nie zachował się.

</doc>
<doc id="1527216" url="https://pl.wikipedia.org/wiki?curid=1527216" title="Ratusz w Złocieńcu">
Ratusz w Złocieńcu

Ratusz w Złocieńcu - budynek mieści się przy Starym Rynku. Został zbudowany latach 1833-1863. Obecnie siedziba Urzędu Miejskiego. Został wybudowany na planie prostokąta, posiada dwie kondygnacje. Posiada dach czterospadowy z proporcjonalnie rozmieszczonymi facjatami. Kondygnacje podzielone są gzymsami. Wschodnia elewacja posiada boniowane naroża i płytki, środkowy ryzalit, z wejściem naśrodku, do którego prowadzą trzybiegowe schody. Ryzalit zakończony jest półkolistą wystawką zamknięta po bokach lizenami z herbem Złocieńca naśrodku. Na fasadzie północno-zachodniej mieści się dobudówka z półkolistym dachem.

</doc>
<doc id="1527219" url="https://pl.wikipedia.org/wiki?curid=1527219" title="MAN EL 283">
MAN EL 283

MAN EL 283 – niskowejściowy autobus miejski i podmiejski, produkowany w latach 2004-2008 przez niemiecką firmę MAN w zakładzie w Turcji.

</doc>
<doc id="1527221" url="https://pl.wikipedia.org/wiki?curid=1527221" title="Ferdynand Maria Chotek">
Ferdynand Maria Chotek

Ferdynand Maria Chotek (ur. 8 września 1781 w Wiedniu, zm. 5 września 1836) – hrabia, czeski duchowny rzymskokatolicki, biskup pomocniczy ołomuniecki w latach 1817–1831, biskup diecezjalny tarnowski w latach 1831–1832, arcybiskup metropolita ołomuniecki w latach 1832–1836.

</doc>
<doc id="1527223" url="https://pl.wikipedia.org/wiki?curid=1527223" title="Iwan Tyktor">
Iwan Tyktor

Iwan Tyktor (ur. 6 lipca 1896 w Krasnem, zm. 26 sierpnia 1982 w Ottawie) – ukraiński działacz społeczny i polityczny, chorąży Armii Halickiej, wydawca i redaktor.
Uczęszczał do gimnazjów we Lwowie i Rohatynie, rozpoczął studia na wydziale prawa Uniwersytetu Lwowskiego.
Brał udział w I wojnie światowej jako ochotnik Legionu Ukraińskich Strzelców Siczowych, później jako żołnierz Ukraińskiej Armii Halickiej brał udział w wojnie polsko-ukraińskiej i ukraińsko-radzieckiej.
Po wojnie był członkiem konspiracyjnej Ukraińskiej Organizacji Wojskowej.
W 1923 rozpoczął działalność jako wydawca. Pierwszym wydawnictwem był tygodnik w języku ukraińskim "Новий час", przekształcony później w dziennik i wydawany do agresji ZSRR na Polskę we wrześniu 1939 roku. W roku 1925 stworzył we Lwowie koncern wydawniczy "Українська преса", działający również do czasu okupacji sowieckiej Lwowa we wrześniu 1939. Od 1928 koncern wydawał tygodnik dla rolników "Народна справа", od 1931 miesięcznik dla dzieci "Дзвіночок", od 1932 - gazetę "Наш прапор" (ukazującą się trzy razy w tygodniu) i wiele innych. Wydawnictwom prasowym towarzyszyły serie broszur i książek o narodowej tematyce ukraińskiej.
Po agresji ZSRR na Polskę opuścił Lwów i udał się do Krakowa na teren okupacji niemieckiej. W latach 1939-1941 prowadził w Krakowie religijne wydawnictwo "Нове життя", w latach 1941-1943 na Wołyniu wydawnictwo „Wołyń” w Równem. Latem 1943 aresztowany przez niemieckie władze okupacyjne. Po uwolnieniu w listopadzie 1943 powrócił do Krakowa, a później wyjechał do Innsbrucku, gdzie mieszkał do 1947. Po zakończeniu II wojny światowej organizował wydawnictwa dla Ukraińców przebywających w obozach dipisów w zachodnich strefach okupacyjnych Niemiec i Austrii. W 1947 wyjechał do Kanady, gdzie kontynuował działalność wydawniczą. Współpracował z tygodnikiem "Новий шлях" w Winnipeg, kierując pracą wydawnictwa i drukarni, przez pewien czas był szefem wydawnictwa "Наша мета" w Toronto. W roku 1950 założył własne wydawnictwo w Winnipeg. Mieszkał i zmarł w Ottawie.

</doc>
<doc id="1527226" url="https://pl.wikipedia.org/wiki?curid=1527226" title="Asus Eee Top">
Asus Eee Top

Asus Eee Top – nettop firmy ASUS. Dostępny jest w Polsce, modele: ET1602 i ET1603.

</doc>
<doc id="1527227" url="https://pl.wikipedia.org/wiki?curid=1527227" title="MAN Lion's City T">
MAN Lion's City T



</doc>
<doc id="1527229" url="https://pl.wikipedia.org/wiki?curid=1527229" title="Štefan Senecký">
Štefan Senecký

Štefan Senecký (ur. 6 stycznia 1980 w Nitrze) - słowacki piłkarz grający na pozycji bramkarza.
W reprezentacji Słowacji zadebiutował 22 sierpnia 2007 w wygranym 1:0 towarzyskim spotkaniu z reprezentacją Francji. Obecnie w eliminacjach do Mistrzostw Świata w RPA rywalizuje o miejsce w składzie z Jánem Muchą.

</doc>
<doc id="1527231" url="https://pl.wikipedia.org/wiki?curid=1527231" title="Jean-Pierre Dupuy">
Jean-Pierre Dupuy

Jean-Pierre Dupuy (ur. 20 lutego 1941) – absolwent paryskiej Politechniki, inżynier górnictwa, filozof, profesor na Uniwersytecie Stanforda, gdzie wykłada filozofię społeczną, polityczną oraz etykę technik i badań naukowych (te zdjęcia prowadził również na Politechnice do 2006 roku). Członek francuskiej Akademii Technologii (Académie des technologies). W 1982 roku, wraz z Jean-Marie Domenachem, tworzy centrum nauk kognitywnych i epistemologii przy Politechnice. Inspiracją do jego założenia jest myśl Jeana Ullmo. Od samego początku centrum prowadzi interdyscyplinarną działalność obejmującą zarówno modelowanie w dziedzinie nauk humanistycznych (modele samo-organizacji złożonych systemów kognitywnych, a także ekonomicznych i społecznych) jak i filozofię nauki, a w szczególności epistemologię nauk kognitywnych. W 1987 roku centrum zostaje oficjalnie przemianowane na Mieszaną Jednostką Badawczą (Unité mixte de recherche). W 2001 roku centrum ulega reorganizacji i staje się interdyscyplinarnym laboratorium teoretycznych nauk kognitywnych. Dupuy przyczynił się do rozpowszechnienia we Francji teorii Ivana Illicha, René Girarda oraz Johna Rawlsa. Zajmuje się również badaniem nanotechnologii, a w szczególności ich niebezpiecznymi/wynaturzonymi konsekwencjami. Jean-Pierre Dupuy jest również członkiem i współzałożycielem Międzynarodowego Kolegium etyki, polityki i nauk, którego celem jest „znalezienie inteligentnych i trafnych odpowiedzi na wyzwania naszych czasów“.

</doc>
<doc id="1527232" url="https://pl.wikipedia.org/wiki?curid=1527232" title="Cykarzew (stacja kolejowa)">
Cykarzew (stacja kolejowa)

Cykarzew – stacja kolejowa w Cykarzewie Północnym (powiat częstochowski).

</doc>
<doc id="1527234" url="https://pl.wikipedia.org/wiki?curid=1527234" title="Durancja (żona Ottona III Detleba)">
Durancja (żona Ottona III Detleba)

Durancja (zm. 13 grudnia po 1160) – księżniczka ruska i księżna morawska.
Po śmierci ojca Ottona II Czarnego w 1126 jego syn Otto III Detleb został wysłany na Ruś. Tam prawdopodobnie ożenił się z Durancją. Na jej ruskie pochodzenie wskazują imiona dzieci: Włodzimierz i Eufemia. Także imię jej domniemanej wnuczki Eufrozyny, córki Ludmiły i Mieszka Plątonogiego, ma ruskie pochodzenie. Rodzicami Durancji byli prawdopodobnie książę kijowski Mścisław I Harald i jego druga żona nieznana z imienia córka posadnika nowogrodzkiego Dymitra Zawidowicza.
Ze związku Ottona III Detleba i Durancji pochodziło co najmniej sześcioro dzieci:
Córką tej pary była zapewne również Ludmiła, żona księcia Mieszka Plątonogiego,

</doc>
<doc id="1527237" url="https://pl.wikipedia.org/wiki?curid=1527237" title="Parafia św. Józefa Oblubienica Najświętszej Maryi Panny w Porębie">
Parafia św. Józefa Oblubienica Najświętszej Maryi Panny w Porębie

Parafia Świętego Józefa Oblubieńca NMP – rzymskokatolicka parafia znajdująca się w Porębie. Należy do dekanatu Zawiercie – Świętych Piotra i Pawła w archidiecezji częstochowskiej. Została utworzona 13 marca 1908 r. przez administratora diecezji kieleckiej Franciszka Brudzyńskiego z terenu parafii Ciągowice. Kościół parafialny został wybudowany w 1901 r. w stylu neogotyckim, poświęcono go w roku 1908, a konsekrowano w 1957 r. Mieści się przy ul. Dworcowej.

</doc>
<doc id="1527238" url="https://pl.wikipedia.org/wiki?curid=1527238" title="Cykarzew Stary (przystanek kolejowy)">
Cykarzew Stary (przystanek kolejowy)

Cykarzew Stary – przystanek kolejowy w Starym Cykarzewie (powiat częstochowski).

</doc>
<doc id="1527240" url="https://pl.wikipedia.org/wiki?curid=1527240" title="Kwintesencja">
Kwintesencja

Kwintesencja (z łac. "quinta essentia", dosł. piąta esencja) to:

</doc>
<doc id="1527242" url="https://pl.wikipedia.org/wiki?curid=1527242" title="Wieża wyciągowa w Porębie">
Wieża wyciągowa w Porębie

Wieża wyciągowa w Porębie – wieża służyła dawniej do transportu wsadu wielkopiecowego do przetapiania rudy. Została wybudowana w 1798 r. z ciosowego kamienia wapiennego na zaprawie wapiennej. Bryła wieży ma kształt prostopadłościanu. Posiada plan zbliżony do kwadratu. W przyziemiu znajduje się brama zasklepiona półkolebką. Wieża została wpisana do rejestru zabytków w dniu 25 maja 1975 r. pod numerem A-1211/75 (obecnie A/1133/23). Jest jedynym rejestrowanym zabytkiem miasta. Mieści się przy ul. Fabrycznej.

</doc>
<doc id="1527249" url="https://pl.wikipedia.org/wiki?curid=1527249" title="O.J. Mayo">
O.J. Mayo

O.J. Mayo, właśc. Ovinton J'Anthony Mayo (ur. 5 listopada 1987 w Huntington) – amerykański koszykarz, grający na pozycji rzucającego obrońcy, obecnie zawodnik Uniksu Kazań.
W 2007 wystąpił w dwóch meczach gwiazd amerykańskich szkół średnich – McDonald’s All-American i Nike Hoop Summit. Został też wybrany najlepszym zawodnikiem amerykańskich szkół średnich (Mr. Basketball USA) oraz stanu Ohio (Ohio Mr. Basketball - 2005, 2006, Ohio Gatorade Player of the Year - 2005, 2006). Zaliczono go do I składu Parade All-American (2006, 2007) i USA Today All-USA (2005, 2006, 2007) oraz II składu Parade All-American (2005).
Ukończył college Southern California. 26 czerwca 2008 został wybrany z nr 3 w drafcie NBA przez Minnesotę Timberwolves. W drużynie z Minnesoty jednak nigdy nie zagrał. Po wyborze w drafcie Mayo został oddany w wymianie do Memphis Grizzlies. W tym zespole zadebiutował w lidze letniej NBA.
W swym debiutanckim sezonie 7 razy rzucał 30 lub więcej punktów w meczu. W głosowaniu na debiutanta roku zajął drugie miejsce, tuż za rozgrywającym Chicago Bulls, Derrickiem Rose.
1 listopada 2009 ustanowił swój rekord życiowy, zdobywając 40 punktów przeciwko Denver Nuggets, osiągając skuteczność z gry 17 celnych na 25 wykonanych rzutów.
W 2010 został zdyskwalifikowany na 10 spotkań za stosowanie zabronionego sterydu o nazwie DHEA. W lutym 2011 brał udział w wymianie, w ramach której trafił do Indiana Pacers. Jednak później okazało się, że przedstawiciele obu klubów zgłosili wymianę za późno i ostatecznie Mayo został w Memphis.
17 lipca 2012 jako wolny agent podpisał dwuletni kontrakt z Dallas Mavericks.
13 lipca 2013, Mayo, który wcześniej wykorzystał opcję gracza i został wolnym agentem, podpisał kontrakt z Milwaukee Bucks.
1 lipca 2016, O.J został wykluczony z gry w NBA za używanie narkotyków. Od 2018 będzie mógł się ubiegać o zmianę decyzji.
4 kwietnia 2018 podpisał umowę z portorykańskim Atleticos de San German. 
8 maja 2019 dołączył do chińskiego Hunan Jinjian Miye, występującego w lidze NBL. 20 października został zawodnikiem Fubon Braves.
18 września 2021 zawarł kontrakt z Uniksem Kazań.

</doc>
<doc id="1527252" url="https://pl.wikipedia.org/wiki?curid=1527252" title="Ovinton J'Anthony Mayo">
Ovinton J'Anthony Mayo



</doc>
<doc id="1527255" url="https://pl.wikipedia.org/wiki?curid=1527255" title="Ovinton Mayo">
Ovinton Mayo



</doc>
<doc id="1527258" url="https://pl.wikipedia.org/wiki?curid=1527258" title="Metoda gradientu prostego">
Metoda gradientu prostego

Metoda gradientu prostego – algorytm numeryczny mający na celu znalezienie minimum lokalnego zadanej funkcji celu.
Jest to jedna z prostszych metod optymalizacji. Przykładami innych metod są metoda najszybszego spadku, czy metoda Newtona.
Algorytm.
Zadanie.
Metoda gradientu prostego jest iteracyjnym algorytmem wyszukiwania minimum zadanej funkcji celu formula_1
gdzie formula_3
Założenia dla metody są następujące:
Opis.
Na samym początku algorytmu wybierany jest punkt startowy formula_6 W punkcie tym obliczany jest kierunek poszukiwań formula_7 Punkt w następnym kroku obliczany jest według wzoru:
jeśli obliczony punkt nie spełni warunku stopu algorytmu, całe postępowanie jest powtarzane.
Kierunkiem poszukiwań w metodzie gradientu prostego jest antygradient funkcji celu formula_9
Współczynnik formula_10 jest współczynnikiem długości kolejnych kroków. W wielu przypadkach przyjmuje się stałe niewielkie wartości:
Jeśli formula_5 jest funkcją kwadratową o dodatnio określonym hesjanie formula_13 to można przyjąć:
gdzie formula_15 jest największą wartością własną macierzy formula_16
Współczynnik formula_10 może również dynamicznie zmieniać się podczas procesu szukania minimum. Kolejne kroki w algorytmie powinny być wybierane tak aby:
Jeżeli warunek ten nie jest w danym kroku spełniony, to należy powtórzyć krok z mniejszą wartością formula_19
Algorytm ogólnie można zapisać:
Kryterium stopu.
W celu określenia, czy punkt w danym kroku dostatecznie dobrze przybliża minimum funkcji celu w metodzie gradientu prostego, można użyć następujących kryteriów stopu (dla zadanej precyzji formula_26 oraz normy formula_27):
Zbieżność.
Metoda gradientu prostego jest metodą o zbieżności liniowej. Oznacza to, iż przy spełnieniu założeń metody, odległości pomiędzy kolejnymi przybliżeniami a minimum funkcji formula_30 maleją liniowo:
Przykład.
Na poniższych rysunkach zilustrowane zostały kolejne kroki metody gradientu prostego dla funkcji:

</doc>
<doc id="1527260" url="https://pl.wikipedia.org/wiki?curid=1527260" title="Masa relatywistyczna">
Masa relatywistyczna

Masa relatywistyczna – wielkość fizyczna wprowadzana w niektórych ujęciach szczególnej teorii względności; jest tożsama, z dokładnością do czynnika (czyli ze współczynnikiem proporcjonalności) "c"−1, z zerową (czasową) składową czterowektora energii-pędu (czteropędu) danego obiektu fizycznego. Innymi słowy jest równa, z dokładnością do czynnika "c"−2, całkowitej energii tego relatywistycznego obiektu.
gdzie:
Masa relatywistyczna (relatywistyczna energia całkowita) jest wielkością względną – jej wartość zależy od układu odniesienia. Dlatego nie jest ona niezmiennikiem relatywistycznym. Masa relatywistyczna może zmieniać się bez żadnej zmiany w samym obiekcie fizycznym, wyłącznie przez zmianę układu odniesienia.
Jest to więc wielkość odmienna od masy spoczynkowej, wielkości niezmienniczej i tożsamej, z dokładnością do czynnika formula_6 z niezmienniczą wartością bezwzględną (długością) czteropędu, i będącej właściwością obiektu.
Dlatego użycie w nazwie "masa relatywistyczna" terminu "masa" może wprowadzać w błąd i być przyczyną nieporozumień.
Masa relatywistyczna jest wielkością zachowywaną w przemianach i, w przeciwieństwie do masy spoczynkowej, addytywną, co jednak jest prostą konsekwencją zasady zachowania i addytywności relatywistycznej energii całkowitej.
Wyprowadzenie wzoru.
doświadczalnie.
Rozważmy zderzenie dwóch kul formula_7 i formula_8 o tej samej masie formula_9 poruszających się wzdłuż osi formula_10 w przeciwnych kierunkach z prędkościami odpowiednio formula_11 i formula_12 w układach odniesieniaformula_13 i formula_14. Po zderzeniu kula formula_7 zacznie się poruszać w ujemnym kierunku osi formula_10 z prędkością formula_12, a kula formula_8 w przeciwieństwie do zasad fizyki klasycznej, oprócz ruchu w dodatnim kierunku osi formula_10, także w dodatnim kierunku osi formula_20. 
Suma pędów obu kul przed i po zderzeniu wzdłuż osi formula_20 jest taka sama i wynosi formula_22, zatem pęd jest zachowany. Jednak
wzdłuż osi formula_10:
Gdy formula_26, to formula_27 co oznacza sprzeczność.
Aby pęd był zachowany także wzdłuż osi formula_10, to musimy założyć, że to masa kul się zmienia. Zatem masy są funkcjami prędkości: formula_29 i formula_30.
Wtedy:
Z tego wynika, że:
analitycznie.
Zasada zachowania pędu dla zderzenia dwóch ciał o masach formula_33 i formula_34 poruszających się przed zderzeniem z prędkościami odpowiednio formula_35 i formula_36 w układzie odniesienia formula_13 oraz odpowiednio formula_38 i formula_39 w układzie odniesienia formula_14, a po zderzeniu z tą samą prędkością formula_41 sformułowana jest następująco:
Uwzględniając relatywistyczne składanie prędkości:
Możemy obliczyć stosunek mas obydwu ciał:
Po podstawieniu: formula_46,formula_47, formula_48 otrzymujemy:
Wzór na masę relatywistyczną można również wyprowadzić na gruncie mechaniki klasycznej, rozważając dwa układy formula_13 i formula_14 poruszające się względem siebie w przestrzeni trójwymiarowej z prędkością formula_52 bądź cząstkę o masie formula_53 i ładunku formula_54 poruszającą się z prędkością formula_41 w układzie formula_13 (układ formula_14 porusza się względem układu formula_13 wzdłuż osi formula_20 z prędkością formula_60), która poddana jest działaniu pola elektrycznego formula_61 i indukcji magnetycznej formula_7 .
Obiekty o niezerowej masie spoczynkowej.
Dla obiektów o niezerowej masie spoczynkowej (ciał) wprowadza się niekiedy wzór:
gdzie:
Wzór ten faktycznie opisuje związek transformacyjny między energią spoczynkową ciała (energią w układzie odniesienia, w którym ciało spoczywa, dla ciał zawsze niezerową), a jego relatywistyczną energią całkowitą (sumą jego energii spoczynkowej i relatywistycznej energii kinetycznej, nietożsamej z klasyczną energią kinetyczną): formula_68 nie wynikający jednak ze zmian zachodzących „w ciele”, a z transformacyjnych właściwości czasoprzestrzeni (szczególnie dylatacji czasu). Jedynie w układzie, w którym pęd ciała (składowe przestrzenne czteropędu) jest zerowy, relatywistyczna energia całkowita (proporcjonalna do składowej czasowej) jest równa energii spoczynkowej (proporcjonalnej do wartości bezwzględnej czteropędu i do masy spoczynkowej).
Dzięki użyciu pojęcia masy relatywistycznej, w miejsce masy spoczynkowej, możliwe jest pozorne utrzymanie w szczególnej teorii względności klasycznej (newtonowskiej) definicji pędu:
Masa relatywistyczna rośnie wraz z prędkością ciała względem danego układu odniesienia (aż do nieskończoności przy zbliżaniu się prędkości do prędkości światła w próżni), podczas gdy masa spoczynkowa pozostaje stała.
Obiekty o zerowej masie spoczynkowej.
Dla obiektów o zerowej masie spoczynkowej (np. fotonów) niekiedy wprowadza się pojęcie masy relatywistycznej, jako wielkości tożsamej (co do czynnika "c−2") z ich energią, co jednak może wprowadzać w błąd, gdyż nie może być mowy o jakiejkolwiek bezwładności fotonu mimo jego niezerowego pędu.
Kontrowersje i krytyka pojęcia.
Koncepcja masy relatywistycznej jest dyskutowana, krytykowana, broniona. Nadal występuje w wielu podręcznikach i pracach popularyzujących teorię względności. W gronie krytyków znalazł się między innymi astrofizyk teoretyczny i popularyzator Sean M. Carroll.
Historyczno-matematyczna metaanaliza pojęcia masy relatywistycznej została przedstawiona w artykule. Zaproponowano w nim dziesięć równoważnych, ale nietożsamych definicji masy relatywistycznej.
Bibliografia.
Książki
Strony internetowe

</doc>
<doc id="1527261" url="https://pl.wikipedia.org/wiki?curid=1527261" title="2012 (film)">
2012 (film)

2012 – amerykańsko-kanadyjski katastroficzny film science-fiction, wyreżyserowany przez Rolanda Emmericha. Polska premiera odbyła się 11 listopada, a w USA 13 listopada 2009 roku.
Fabuła.
Akcja filmu rozpoczyna się w 2009 r. Naukowcy odkrywają na Słońcu silne burze słoneczne. Z ich wyliczeń wynika, że będzie to miało niebezpieczne skutki dla Ziemi i że jest to zapowiedź katastrofalnych zdarzeń. Nie wszyscy akceptują jednak teorię o wielkiej szkodliwości i przewidywalnych skutkach burz dla klimatu i całej Ziemi. O zagrożeniu powiadomiony zostaje prezydent USA.
W roku 2010 w Kolumbii Brytyjskiej zostaje zwołany szczyt państw G8, na którym mają zostać omówione sposoby przeciwdziałania skutkom zbliżającej się klęski. Jednocześnie w regionie Tybetu rozpoczyna się budowa gigantycznych zapór i tam. Wiadomo, że podczas szczytu zdecydowano o budowie statków na wzór Arki Noego. W razie kataklizmu schronienie na nich mieli znaleźć najbogatsi mieszkańcy Ziemi oraz elita światowych polityków. Po cofnięciu się skutków katastrofy mieliby oni zająć się odtworzeniem populacji ludzi na Ziemi.
Akcja przenosi się do 2012 roku. Na zachodnim wybrzeżu Stanów Zjednoczonych mają miejsce liczne trzęsienia ziemi, wyniku których skorupa ziemska zaczyna ulegać powolnej destabilizacji. W tym czasie Jackson Curtis wybiera się z dziećmi na wycieczkę do Parku Yellowstone. Podczas wycieczki dochodzi do katastrofalnego trzęsienia ziemi, które początkowo obejmuje zachodnie wybrzeże Stanów, a następnie rozchodzi się na całą skorupę ziemską.
Odbiór.
Na początku 2011 roku NASA uznała film za najgłupszy film fantastycznonaukowy.

</doc>
<doc id="1527264" url="https://pl.wikipedia.org/wiki?curid=1527264" title="Pseudosynod lwowski">
Pseudosynod lwowski



</doc>
<doc id="1527269" url="https://pl.wikipedia.org/wiki?curid=1527269" title="Bitwa morska koło wyspy Terceira">
Bitwa morska koło wyspy Terceira

Bitwa morska pod Terceirą (zwana też bitwą pod Ponta Delgada) – starcie zbrojne, które miało miejsce dnia 26 lipca 1582 r. w trakcie wojny o sukcesję w Portugalii (1580–1583).
Po śmierci króla Portugalii Henryka, kraj dostał się pod panowanie króla Hiszpanii Filipa II, który wyszedł zwycięsko ze sporu z przeorem Antonio z Crato. Antonia popierali mieszkańcy wyspy Terceira położonej w archipelagu Azorów, na której stanął kontyngent wojsk portugalskich oraz Francuzi. 
Francja wysłała wkrótce w ten rejon swoją flotę składającą się z ponad 60 okrętów i 7 000 ludzi pod dowództwem Filippo di Piero Strozziego. Naprzeciwko nich, Hiszpanie wysłali flotę liczącą 96 okrętów i 7 000 ludzi, która miała za zadanie uniemożliwić przeciwnikowi desant na wyspę San Miguel. Po dopłynięciu do wyspy okazało się, że Francuzi rozpoczęli desant zagrażający stolicy wyspy Ponta Delgada. Dnia 26 lipca 1582 koło Terceiry stoczono kilkugodzinną bitwę morską, w której francuska flota została rozgromiona a admirał Filippo di Piero Strozzi poniósł śmierć. 
Zaledwie 17 okrętom francuskim udało się uciec przy stratach 2 000 – 3 000 ludzi. W roku 1583 Terceira dostała się ostatecznie w ręce Hiszpanów. 

</doc>
<doc id="1527271" url="https://pl.wikipedia.org/wiki?curid=1527271" title="Neukloster">
Neukloster

Neukloster – miasto w Niemczech, w kraju związkowym Meklemburgia-Pomorze Przednie, w powiecie Nordwestmecklenburg (pol. "Północno-zachodnia Meklemburgia"), siedziba urzędu Neukloster-Warin. Położone jest około 45 km od Rostocku, 20 km na wschód od Wismaru, 32 km na północny wschód od Schwerinu nad brzegiem jeziora Neuklostersee. 
Początki osadnictwa w tym rejonie datują się na rok 1219 (założenie przez Heinricha Borwina I oraz biskupa Schwerinu Brunwarda klasztoru benedyktynów pod nazwą "Campus Solis", w 22 lata później podporządkowanego regule cystersów). W zachowanym kościele przyklasztornym znajduje się jeden z najstarszych witraży w północnych Niemczech. Od czasów reformacji kościół jest miejscem kultu wiernych wyznania luterańskiego.

</doc>
<doc id="1527273" url="https://pl.wikipedia.org/wiki?curid=1527273" title="Półdzióbek smukły">
Półdzióbek smukły



</doc>
<doc id="1527279" url="https://pl.wikipedia.org/wiki?curid=1527279" title="Parietaria lekarska">
Parietaria lekarska

Parietaria lekarska, pomurnik lekarski ("Parietaria officinalis" L.) – gatunek rośliny z rodziny pokrzywowatych. Nazwa parietaria pochodzi od łacińskiego słowa "ściana", co odnosi się do głównego siedliska tej rośliny (pęknięcia murów).
Rozmieszczenie geograficzne.
Pochodzi z obszaru śródziemnomorskiego i środkowej Europy. Rozprzestrzenił się, i poza Antarktydą występuje na wszystkich kontynentach i na wielu wyspach. W Polsce jest dość rzadki. Występuje w rozproszeniu, głównie w północno-zachodniej i zachodniej części kraju. Stanowisko we florze Polski: archeofit, miejscami efemerofit. Jest reliktem dawnych upraw.
Biologia – ekologia.
Bylina, hemikryptofit. Kwitnie od czerwca do września. Roślina synantropijna, rosnąca na siedliskach ruderalnych: na przydrożach, w szczelinach murów, na terenach kolejowych, pod płotami, w przydrożnych zaroślach. Jest umiarkowanie ciepłolubna i światłolubna. Liczba chromosomów 2n = 14.
Na liściach pasożytuje grzyb "Podosphaera parietariae" powodujący mączniaka prawdziwego, żeruje mszyca "Aphis parietariae" i owady minujące: "Agromyza anthracina", "Cosmopterix pulchrimella" i "Cosmopterix turbidella".
Zagrożenia i ochrona.
Gatunek umieszczony na polskiej czerwonej liście w kategorii NT (bliski zagrożenia).

</doc>
<doc id="1527281" url="https://pl.wikipedia.org/wiki?curid=1527281" title="Maksym Rylski">
Maksym Rylski

Maksym Rylski herbu Ostoja (ur. 19 marca 1895 w Kijowie, zm. 24 lipca 1964 tamże) – ukraiński poeta, tłumacz, publicysta, działacz społeczny polskiego pochodzenia, pracownik Akademii Nauk USRR, doktor honoris causa Uniwersytetu Jagiellońskiego od 1964 roku. Należał do generacji określanej jako "rozstrzelane odrodzenie".
Życiorys.
Syn Tadeusza Rylskiego i Melanii Fedoriwnej. Ojciec był etnografem i działaczem społecznym, synem zamożnego polskiego szlachcica Rozesława Rylskiego i księżnej Trubeckiej. Matka była prostą chłopką ze wsi Romaniwka. W 1902 roku umarł Tadeusz Rylski i rodzina przeprowadziła się do Kijowa. Maksym Rylski na początku uczył się w domu, później w prywatnym gimnazjum w Kijowie.
Jako dziecko zawarł znajomość z kompozytorem Mykołą Łysenką, etnografem i badaczem Dmytrem Rewuckim, aktorem i reżyserem Panasem Saksahańskim, etnografem i folklorystą Oleksandrem Rusowym. Po ukończeniu gimnazjum studiował medycynę na Kijowskim Uniwersytecie św. Włodzimierza, później na wydziale historyczno-filologicznym Uniwersytetu Ludowego w Kijowie, ale żadnego z tych kierunków nie skończył. Zajmował się językami, muzyką; samouk. W latach 1919–1926 był nauczycielem.
Pierwszy wiersz opublikował w 1907, a pierwszy zbiór poezji "Na biłych ostrowach" wydano w 1910. Natomiast pierwszym dojrzałym zbiorem poezji był tomik "Pid osinnimy zoriamy" z 1918.
W latach 20. należał do artystycznego ugrupowania "neoklasyków", krytykowanego oficjalnie za dekadentyzm i oderwanie od ówczesnych potrzeb socjalistycznego życia. W ciągu dziesięciolecia zostało wydanych 10 tomików wierszy, m.in. "Synia dałecziń" (1922), "Poemy" (1925), "Kriź buriu i snih" (1925), "Trynadciata wesna" (1926), "Homin i widhomin", "De schodiatsia dorohy" (1929), a także kilka tłumaczeń, zwłaszcza opublikowane w 1927 tłumaczenie "Pana Tadeusza", do dziś uznawane za najlepsze w literaturze ukraińskiej.
W 1931 aresztowany przez OGPU, trafił na rok do więzienia. Po wyjściu z więzienia Ostap Wysznia wziął go do siebie, do Charkowa. Reszta neoklasyków była aresztowana przez OGPU i NKWD, zesłana do łagrów i zginęła w egzekucjach w czasie „wielkiego terroru” (Mychajło Draj-Chmara, Pawło Fyłypowycz, Mykoła Zerow).
Po 1931 roku w jego twórczości dochodzi do zmiany – w zbiorze "Znak tereziw" (1932) ogłosił, że radziecka rzeczywistość jest właściwa, dzięki czemu był jedynym neoklasykiem, który uniknął stalinowskiego terroru i był zaliczany do grona radzieckich poetów.
Jego twórczość podzieliła się na dwie części: oficjalną i liryczną. W lirycznej części udało mu się tworzyć niezależne od polityki wiersze. Tłumaczył również prace naukowe z językoznawstwa i literaturoznawstwa.
W latach 1944–1964 Rylski był dyrektorem Instytutu historii językoznawstwa, folkloru i etnografii Akademii Nauk USRR. W 1960 roku otrzymał Nagrodę Leninowską, dwukrotnie (w 1943 i 1950) Państwową Nagrodę ZSRR.
Inne.
W 1965 nazwano na jego cześć ulicę w Kijowie, na której mieszkał i pracował. Obok znajduje się Park im. Maksyma Rylskiego (nazwany tak w 1964). Postawiono mu też dwa pomniki i muzeum.

</doc>
<doc id="1527287" url="https://pl.wikipedia.org/wiki?curid=1527287" title="Pomurnik lekarski">
Pomurnik lekarski



</doc>
<doc id="1527288" url="https://pl.wikipedia.org/wiki?curid=1527288" title="Parietaria officinalis">
Parietaria officinalis



</doc>
<doc id="1527289" url="https://pl.wikipedia.org/wiki?curid=1527289" title="Mykanów (przystanek kolejowy)">
Mykanów (przystanek kolejowy)

Mykanów – przystanek kolejowy w Mykanowie (powiat częstochowski).

</doc>
<doc id="1527290" url="https://pl.wikipedia.org/wiki?curid=1527290" title="Payola">
Payola

Payola oznacza nielegalną praktykę płacenia lub inny sposób łapówkarstwa ze strony wytwórni płytowych w amerykańskim przemyśle muzycznym, w zamian za nadanie nagrań na antenie radia muzycznego, gdzie piosenka jest emitowana jako część normalnego czasu antenowego. Zgodnie z prawem Stanów Zjednoczonych, 47 USC §317, stacja radiowa może zagrać daną piosenkę w zamian za pieniądze, ale ten fakt należy ogłosić na antenie jako czas sponsorowany, i takie nadanie utworu nie powinno wliczać się w "normalny czas antenowy". Znaczenie terminu zaczęło dotyczyć ukrytej płatności w celu przedstawienia danego produktu w pozytywnym świetle (jak zdobycie pozytywnych ocen). 
Niektóre stacje radiowe przekazują zwodnicze pochlebne informacje o najnowszych i najbardziej popularnych utworach opublikowanych przez przemysł fonograficzny. Liczba nadań danego utworu może mieć wpływ na jego postrzeganą popularność.
Historia.
Alan Freed – didżej i wczesny zwolennik rock and rolla – znacznie zaszkodził swojej karierze i reputacji przez skandal "payola". Wczesna kariera Dicka Clarka została prawie zniszczona przez skandal "payola", ale uniknął kłopotów sprzedając swój udział w wytwórni płytowej i współpracując z rządem. 
Termin pochodzi od nazw wczesnych maszyn muzycznych, jak Victrola i Rockola. Podobnym pomysłem jest "plugola" gdzie osobowość radiowa promuje na antenie wydarzenie, działanie, czy firmę, w których ma udział finansowy bez informowania o tym fakcie. 
Częściowo z powodów "payoli" wielu DJ-ów zostało odsuniętych od procesu decyzyjnego odnośnie do doboru utworów i w zamian ich przełożeni narzucają im w formie listy, jakie piosenki grać i w jakim czasie (przełożonymi mogą być dyrektorzy muzyczni, dyrektorzy programowi, kierownicy, a nawet właściciele).
Luka w przepisach.
Inna forma "payoli" była stosowana przez przemysł nagraniowy przez proces płacenia trzeciej stronie lub niezależnym promotorom muzycznym, którzy następnie udają się do stacji radiowej w celu "wypromowania" piosenek w stacji radiowej. Oferując stacjom radiowym "pieniądze na promocję" ludzie ci otrzymują piosenki, jakie ich klienci, wytwórnie, chcą widzieć na listach przebojów stacji radiowych w całym kraju.
Ten nowszy rodzaj "payoli" to próba obejścia regulacji FCC. Ponieważ to właśnie niezależni pośrednicy płacili stacjom radiowym, uważano, że ich łapówki nie podlegają przepisom odnoszącym się do "payoli", tak więc stacja radiowa nie musiała informować o nich jako o płatnych promocjach.
Były prokurator generalny w Nowym Jorku, Eliot Spritzer, ścigał sądownie praktyki podobne do "payoli". Udało mu się dojść do ugody bez pomocy sądu z Sony BMG Music Entertainment w lipcu 2005 roku, Warner Music Group w listopadzie 2005 i Universal Music Group w maju 2006. Te trzy konglomeraty zgodziły się zapłacić kolejno 10, 5 i 12 milionów na cele organizacji pożytku publicznego, które wspomagają edukację muzyczną oraz programy uznaniowe. EMI podlega nadal kontroli.
Niepokoje odnośnie do współczesnych form "payoli" przyspieszyły dochodzenie, podczas którego FCC ustaliło, że "loophole" stanowi naruszenie prawa. Cztery firmy (CBS Radio, Citadel, Clear Channel, Entercom) zgodziły się zapłacić 12,5 miliona grzywny i przyjęły większe restrykcje niż wymogi prawne na trzy lata, chociaż żadna z tych firm nie przyznała, że zrobiła coś złego. Z powodu zwiększonej kontroli prawnej, niektóre większe firmy radiowe (łącznie z gigantem przemysłu Clear Channel) odmawiają obecnie wszelkich kontaktów z niezależnymi promotorami.
Payola w kulturze.
W Vancouver zespół nowej fali wybrał swoją nazwę Payola$ podczas eksplozji muzyki punkowej w późnych latach siedemdziesiątych.
Praktyka ta została skrytykowana w refrenie piosenki Dead Kennedys "Pull My Strings", parodii piosenki "My Sharona" ("My Payola") śpiewanej dla publiczności liderów muzycznych podczas ceremonii wręczania nagród muzycznych.
Piosenka zespołu They Might Be Giants pod tytułem "Hey, Mr. DJ, I Thought You Said We Had A Deal" (hej panie DJ, myślałem że mamy układ) to następna piosenka o tej praktyce. Opowiadana jest z punktu widzenia naiwnego i niedoświadczonego muzyka, który został zmuszony przez didżeja do zapłaty za czas antenowy – didżej wtedy znika i nie spełnia swojej obietnicy. Praktyka została także wspomniana w piosence Billy’ego Joela "We Didn’t Start the Fire" (to nie my podłożyliśmy ogień) podczas zwrotki o wydarzeniach z lat sześćdziesiątych.
Billy Joel wspomina o skandalu w swoim utworze "We Didn't Start the Fire", który przedstawia skrótowo historię świata od końca II wojny światowej do 1988 roku.

</doc>
<doc id="1527295" url="https://pl.wikipedia.org/wiki?curid=1527295" title="Eonycterini">
Eonycterini

Eonycterini – monotypowe plemię ssaków z podrodziny Rousettinae w obrębie rodziny rudawkowatych (Pteropodidae).
Zasięg występowania.
Plemię obejmuje gatunki występujące w południowo-wschodniej Azji.
Morfologia.
Długość ciała (bez ogona) 79,5–130 mm, długość ogona 11–28 mm, długość ucha 17–24 mm, długość tylnej stopy 14,6–25 mm, długość przedramienia 56–85 mm; masa ciała 40–98 g.
Systematyka.
Podział systematyczny.
Do plemienia należy jeden rodzaj jutrzenkowiec ("Eonycteris") z trzema gatunkami:

</doc>
<doc id="1527300" url="https://pl.wikipedia.org/wiki?curid=1527300" title="Gucci Mane">
Gucci Mane

Radric Delantic Davis (ur. 12 lutego 1980 w Birmingham), lepiej znany jako Gucci Mane – amerykański raper. Zadebiutował w 2005 roku albumem pt. "Trap House". Davis wydał w sumie 13 albumów, w których znalazły się dokonania solowe, wspólne projekty, kompilacje i inne płyty. Współpracował z takimi artystami jak: Yo Gotti, 50 Cent, Young Jeezy, Yung Lean, Waka Flocka Flame, Jamie Foxx, Yelawolf, Rick Ross, DJ Drama, E-40, Ludacris, Lil Wayne, Usher czy Soulja Boy Tell 'Em lub Chief Keef.
Swój debiut aktorski zaliczył w 2005 roku, kiedy to wystąpił w filmie akcji "Confessions of a Thug". Jako aktor niezawodowy wystąpił w dokumencie "Beef 4" (z 2007), w którym ukazane są losy bohaterów w trakcie trwania beefu. Dwa lata później wystąpił w serialu "Check It Out! Video" oraz na gali "BET Hip-Hop Awards 2009", która była transmitowana w TV. W 2010 r. wystąpił gościnnie w dwóch programach telewizyjnych: "2010 VH1 Hip Hop Honors: The Dirty South" – stacji VH1 i w epizodzie w "The Mo'Nique Show".
Życiorys.
Davis urodził się w Birmingham w stanie Alabama. Wspólnie z matką przeniósł się do Atlanty. W dzieciństwie często pisał poezję, a muzyką rap zajął się w wieku 14 lat.
Swój pierwszy niezależny album pt. "Trap House" wydał w 2005 roku. Singlem promującym produkcję był utwór "Ice" z gościnnym udziałem Young Jeezy'iego. Piosenka stała się sukcesem, co przyczyniło się do znacznej popularności samego Radrica. Płyta zadebiutowała na 101. miejscu notowania Billboard 200. Kolejnym niezależnym albumem był "Hard to Kill". Singlem, który promował kompozycję miał tytuł "Freaky Gurl". Utwór stał się wielkim sukcesem, uplasował się na najwyższym miejscu list Billboard Hot 100, Hot R&amp;B/Hip-Hop Songs i Hot Rap Tracks. W pierwszym tygodniu sprzedano 12.000 egzemplarzy. Do dzisiaj sprzedano około 200.000 nośników.
Rok 2007 dla Gucciego był szczególny. Oficjalny remiks utworu "Freaky Gurl" z gościnnym udziałem Lil’ Kim i Ludacris został wydany jako singel. 11 grudnia ukazał się pierwszy studyjny album wydany w komercyjnej wytwórni – "Back to the Trap House". Gościnnie na albumie wystąpili między innymi The Game, Pimp C, Trey Songz. W tym roku także wydał kilka mixtape'ów. 23 września 2008 roku odbyła się premiera kompilacji pt. "Hood Classics". W pierwszym tygodniu sprzedano 2.800 egzemplarzy, debiutując na 197. pozycji listy Billboard 200. W maju 2009 roku Davis podpisał kontrakt muzyczny z wytwórnią Warner Bros. Records. Również w tym roku wystąpił w remiksie do piosenek "Boom Boom Pow, grupy muzycznej The Black Eyed Peas, "Obsessed" – Mariah Carey i "5 Star Bitch" – Yo Gottiego. Gościnnie wystąpił także w "Break Up" Mario. 5 maja odbyła się premiera czwartego niezależnego albumu "Murder Was the Case". 2 października został umieszczony na 6. miejscu "MTV's Annual Hottest MC List" (najbardziej pożądanych raperów według MTV). Kilka miesięcy później odbyła się premiera drugiego studyjnego albumu "The State vs. Radric Davis". Produkcja była promowana kilkoma singlami "Wasted", "Spotlight" z gościnnym udziałem Ushera, "Lemonade" i "Bingo". Płyta zadebiutowała na 10. miejscu notowania Billboard 200, ze sprzedażą 90.000 egzemplarzy w pierwszym tygodniu. Płyta zebrała dobre recenzje. Do 6 czerwca 2010 r. sprzedano około 370.000 kopii.
Po wyjściu z więzienia zmienił wytwórnię z So Icey Entertainment i założył własną 1017 Brick Squad Records. Pierwszym albumem dla tej wytwórni był "", który był jednocześnie trzecim studyjnym. Jedynym singlem promującym tę kompozycję był utwór "Gucci Time" z gościnnym udziałem Swizz Beatza, który również był współproducentem tej piosenki. Artystę wspomogli tacy muzycy jak: Bun B, Pharrell Williams, Nicki Minaj czy Wyclef Jean. Produkcja zadebiutowała na 4. pozycji listy Billboard 200, ze sprzedażą 61.450 egzemplarzy w pierwszym tygodniu. Do 24 października 2010 roku sprzedano ok. 100.000 nośników. 22 marca 2011 roku miała miejsce premiera piątego niezależnego albumu pt. "The Return of Mr. Zone 6". Za produkcję prawie w całości odpowiadał Drumma Boy. Na kompozycji gościli m.in. Birdman, Wale oraz członkowie ekipy Gucciego, "Bricksquad" – Waka Flocka Flame, OJ Da Juiceman. Płyta uplasowała się na 18. miejscu notowania Billboard 200, ze sprzedażą 22.064 nośników w pierwszym tygodniu. Kilka miesięcy później, w sierpniu odbyła się premiera wspólnego albumu Mane’a i Waka Flocka Flame’a pt. "Ferrari Boyz". Jedynym singlem był utwór "She Be Puttin' On". Raperów wspomogli Rocko, Tity Boi, muzycy wytwórni 1017 Brick Squad: Wooh da Kid i Frenchie, ale również Brick Squad Monopoly: Slim Dunkin (zmarły), Ice Burgundy, czy YG Hootie. Za produkcję odpowiadali Joshua "SouthSide" Luellen, Lex Luger, przy współpracy z Drumma Boy i Fatboi. W wywiadzie udzielonym dla strony internetowej "www.hiphopdx.com", Waka Flocka oświadczył, że produkcja powstała w zaledwie dwóch tygodni. Płyta zebrała mieszane recenzje, co się przełożyło na sprzedaż. Wspólny projekt zadebiutował na 21. pozycji listy Billboard 200, ze sprzedażą 17.000 egzemplarzy w pierwszym tygodniu. Pod koniec 2011 r., w grudniu ukazał się kolejny wspólny album, ale z raperką V-Nasty, o tytule "BAYTL". Produkcja ukazała się nakładem kilku wytwórni Warner Bros. Records, Asylum Records i 1017 Brick Squad Records. Za produkcję większości utworów odpowiadał Zaytoven. Jeden numer wyprodukował Tha Bizness. Do 1 stycznia 2012 r. sprzedano ok. 9.000 egzemplarzy, co okazało się marketingową porażką. Również krytycy ocenili płytę w większości negatywnie.
W maju 2012 roku ukazał się mixtape "Trap God" na którym zagościli m.in. Rick Ross, Meek Mill, Birdman i T-Pain. Mixtape został oceniony pozytywnie przez krytyków. Sukces "Trap God" zadecydował o wydaniu kolejnej odsłony cyklu. Mixtape "Trap God 2" ukazał się na początku następnego roku i mimo małego nakładu znalazł się na liście Billboard 200. Gucci ograniczył wydawanie pełnoprawnych pływ i wydał szereg mixtape'ów. Na wiosnę 2013 roku ukazał się pełnoprawny album "Trap House III" który okazał się komercyjną klapą (sprzedaż albumu na tym samym poziomie co sprzedaż mixtape'ów) i został negatywnie oceniony przez krytyków. W grudniu ukazał się kolejny, jedenasty studyjny album Gucciego "The State vs. Radric Davis II: The Caged Bird Sings". Album znalazł się na 31 miejscu zestawienia Top R&amp;B/Hip-Hop Albums. Album uzyskał więc o wiele lepszą sprzedaż aniżeli "Trap House III" jednak sprxzedaż nie była porównywalna z płytami które ukazały się przed 2012 rokiem. W tym samym roku popadł konflikt z członkami dotychczasowej ekipy "Bricksquad" w tym Waka Flocka Flame’em z którym pracował przy kilku wcześniejszych projektach. Wkrótce w wypowiedziach na jednym z portali społecznościowych zaatakował słownie kilku czołowych przedstawicieli amerykańskiej sceny hiphopowej a zarazem współpracowników m.in. Nicki Minaj, 2 Chainza i Tyga'e. Gucci Mane przeprosił za obraźliwe wpisy, usunął swój profil i oświadczył, że wpisy zostały umieszczone przez osobę która włamała się na profil a w kolejnych dniach wycofał się ze wcześniejszego oświadczenia informując poprzez media o swoim uzależnieniu od leków (prometazyna i kodeina) oraz narastających problemach zdrowotnych.
Od 2013 roku rozwój kariery został poważnie zablokowany przez częste problemy z prawem i regularne wizyty w więzieniu. W 2014 roku ukazało się kilka mixtape'ów rapera. Piosenki zostały nagrane w trakcie przepustek i zanim Gucci otrzymał kilkuletni wyrok więzienia. Kilka z niezależnych wydawnictw zostało wydanych wespół z innymi raperami – Young Thugiem, zespołem Migos i Peewee Longwayem. W lipcu tego samego roku ukazała się pełnoprawna płyta "Trap House 4" na którym weterana rapu z Atlanty wsparli artyści młodego pokolenia m.in. Chief Keef i Fredo Santana. W kolejnych miesiącach ukazały się płyty "The Oddfather", " Gucci vs. Guwop" i "East Atlanta Santa". W 2015 roku ukazały się "Brick Factory 3" i "1017 Mafia: Incarcerated" na której pojawił się szereg artystów dawnego "Bricksquad" w tym Waka Flocka Flame. Wszystkie z tych płyt okazały się komercyjną porażką Gucciego i odnotowały bardzo małą sprzedaż.
Problemy z prawem.
W 2001 roku został skazany za posiadanie kokainy na 90 dni więzienia.
10 maja 2005 r. Davis został zaatakowany przez grupę mężczyzn pod domem w Decatur w stanie Georgia. W samoobronie jeden z towarzyszy rapera oddał strzały w kierunku grupy. Jeden mężczyzna zginął. Jego zwłoki znaleziono nieopodal szkoły średniej. 9 dni później, Mane zgłosił się na policję. Tam został zatrzymany do wyjaśnienia sprawy. W międzyczasie postawiono mu zarzut zabójstwa. Radric twierdził, że wspólnie z jego towarzyszami działał w samoobronie. Prokurator okręgowy Hrabstwa DeKalb, w styczniu 2006 r., z powodu braku dowodów odstąpił od wytoczenia procesu raperowi. Co więcej, naoczny świadek potwierdził wersję Davisa.
W październiku 2005 r. postawiono mu zarzuty napaści na promotora klubu. Do zdarzenia miało dojść w czerwcu. Gucci Mane nie przyznał się do winy. Pomimo tego, raper został osadzony w zakładzie karnym w Atlancie, pierwotnie na okres sześciu miesięcy, jednak został zwolniony w styczniu 2006 r.
We wrześniu 2008 r. został aresztowany za naruszenie nakazu sądowego, jakim były prace społecznościowe. Odbył wówczas 25 z 600 godzin. Został skazany na rok więzienia, jednak zakład karny opuścił po sześciu miesiącach.
2 listopada 2010 r. został aresztowany za jazdę po nieprawidłowej stronie drogi, zignorowanie znaku stop, zniszczenie mienia publicznego, braku dokumentów samochodu.
4 stycznia 2011 roku został osadzony w szpitalu psychiatrycznym decyzją Sądu Najwyższego. Argumentem takiej decyzji miało być nie wstawiennictwo u prokuratora, z powodów zdrowotnych.
13 września 2011 r. Davis został skazany na okres sześciu miesięcy za dwa zarzuty lekkomyślnego i niekontrolowanego postępowania. Sąd nakazał także zapłatę 3.000 dolarów grzywny.
W 2014 roku został dwukrotnie skazany. Pierwszy wyrok 39 miesięcy więzienia dotyczył nielegalnego posiadania broni, a drugi trzech lat przyznany został za rozbicie butelki na głowie fana, który poprosił go o pamiątkową fotografię. Prawnicy rapera starali się obronić liczne incydenty z jego udziałem (w tym notoryczne naruszanie przepisów drogowych) uzasadniając to walką z uzależnieniem od leków. Został zwolniony z zakładu karnego 26 maja 2016 roku.
Dyskografia.
Dyskografia Gucciego Mane’a:

</doc>
<doc id="1527301" url="https://pl.wikipedia.org/wiki?curid=1527301" title="Języcznik (rodzaj ssaka)">
Języcznik (rodzaj ssaka)

Języcznik ("Macroglossus") – rodzaj ssaka z podrodziny Macroglossusinae w rodzinie rudawkowatych (Pteropodidae).
Zasięg występowania.
Rodzaj obejmuje gatunki występujące w Azji i Australii.
Morfologia.
Długość ciała (bez ogona) 49–89 mm, długość ogona 0–6 mm, długość ucha 11–19 mm, długość tylnej stopy 10–23,3 mm, długość przedramienia 37,4–52 mm; masa ciała 8–29 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1527309" url="https://pl.wikipedia.org/wiki?curid=1527309" title="Mirandola (ujednoznacznienie)">
Mirandola (ujednoznacznienie)



</doc>
<doc id="1527313" url="https://pl.wikipedia.org/wiki?curid=1527313" title="Stanisław Sarnowski">
Stanisław Sarnowski

Stanisław Sarnowski herbu Jastrzębiec (zm. 1680 we Włocławku) – polski duchowny rzymskokatolicki, opat sulejowski (1653–1676), biskup diecezjalny przemyski (1658–1677), biskup kujawsko-pomorski, włocławski (1677–1680), kanonik krakowski, referendarz wielki koronny.
Życiorys.
Studiował w Polsce na Akademii Krakowskiej i za granicą. Mianowany na biskupa w 1658.
Po zniszczeniu miasta Brzozowa, przez oddział siedmiogrodzki w 1657 przy udziale mieszczan wzniósł murowany kościół. W Przeworsku założył w 1659 bractwo Grobu Bożego.
Udzielał też święceń kapłańskich. M.in. w Brzozowie przyjął je św. Stanisław Papczyński (1631–1701) założyciel marianów. 
W 1667 roku był członkiem Trybunału Skarbowego Koronnego.
W 1668 bp przemyski Stanisław Sarnowski wysłał do Borku komisję celem zbadania niezwykłości obrazu, który orzeczeniem jej został uznany za cudowny. 
W 1664 przyjechał do Sambora, gdzie został uroczyście przyjęty i konsekrował kościół parafialny, odrestaurowany po pożarze. Na sejmie abdykacyjnym 16 września 1668 roku podpisał akt potwierdzający abdykację Jana II Kazimierza Wazy. Był członkiem konfederacji generalnej zawiązanej 5 listopada 1668 roku na sejmie konwokacyjnym. Był elektorem Michała Korybuta Wiśniowieckiego w 1669 z ziemi przemyskiej, podpisał jego "pacta conventa". 
20 czerwca 1676 biskup Stanisław Sarnowski wydał zbiór nowych przywilejów dla mieszczan Brzozowa. W 1677 został przeniesiony do Włocławka. 
19 maja 1677 biskup Stanisław Sarnowski, jako nominat kujawski, wydał dla miasta Brzozowa przywilej, Dokument Stanisława Sarnowskiego potwierdzał posiadanie przez miasto Brzozów siedmiu zagrodników ze Starej Wsi i był kontynuacją wcześniejszego dekretu z 1626 biskupa Achacego Grochowskiego.
Epitafium Stanisława Sarnowskiego, ufundowane przez bp. Wacława Hieronima Sierakowskiego, zostało ustanowione w kościele Przemienienia Pańskiego w Brzozowie w 1759.
Pochowany w katedrze Wniebowzięcia NMP we Włocławku.

</doc>
<doc id="1527317" url="https://pl.wikipedia.org/wiki?curid=1527317" title="Powiat złoczowski (II Rzeczpospolita)">
Powiat złoczowski (II Rzeczpospolita)

Powiat złoczowski – powiat województwa tarnopolskiego II Rzeczypospolitej. Jego siedzibą było miasto Złoczów. 1 sierpnia 1934 dokonano nowego podziału powiatu na gminy wiejskie.

</doc>
<doc id="1527318" url="https://pl.wikipedia.org/wiki?curid=1527318" title="Grzechotnik zielony">
Grzechotnik zielony



</doc>
<doc id="1527325" url="https://pl.wikipedia.org/wiki?curid=1527325" title="Kineza">
Kineza

Kineza (z gr. "κίνησις" 'ruch') – ruch całego drobnego, prostego organizmu (np. bakterii, glonu, pierwotniaka, bezkręgowca) będący reakcją na bodziec. W odróżnieniu od taksji, ruch ten nie jest związany z kierunkiem działania bodźca, ale z jego natężeniem i nie jest skierowany w konkretnym kierunku. Kinezy mogą być mylone z taksjami, gdyż nierzadko dają złudzenie ruchów kierunkowych. Kinezy mogą być pozytywne, tj. wzrost natężenia bodźca powoduje przyspieszenie ruchu lub częstotliwość zmian jego kierunku, lub negatywne, gdy następuje wówczas jego zwolnienie. W niektórych przypadkach brak bodźca (np. ciemność) powoduje całkowite ustanie ruchu. Wzrost natężenia może wywoływać różne reakcje w różnych zakresach. Przykładem jest fotokineza u sinicy "Anabaena variabilis": Wzrost natężenia światła od 10 do 103 lx powoduje przyspieszenie ruchu, wzrost powyżej 103 lx powoduje jego spowolnienie, a powyżej 105 lx ruch ustaje.

</doc>
<doc id="1527326" url="https://pl.wikipedia.org/wiki?curid=1527326" title="Ferdynand Maria hrabia Chotek">
Ferdynand Maria hrabia Chotek



</doc>
<doc id="1527330" url="https://pl.wikipedia.org/wiki?curid=1527330" title="Dean Gorre">
Dean Gorre



</doc>
<doc id="1527334" url="https://pl.wikipedia.org/wiki?curid=1527334" title="Powiat zborowski (II Rzeczpospolita)">
Powiat zborowski (II Rzeczpospolita)

Powiat zborowski – powiat województwa tarnopolskiego II Rzeczypospolitej. Jego siedzibą było miasto Zborów. 1 sierpnia 1934 r. dokonano nowego podziału powiatu na gminy wiejskie .

</doc>
<doc id="1527335" url="https://pl.wikipedia.org/wiki?curid=1527335" title="Dżenan Hosić">
Dżenan Hosić



</doc>
<doc id="1527336" url="https://pl.wikipedia.org/wiki?curid=1527336" title="Andrzej Kisza">
Andrzej Kisza

Andrzej Kisza (ur. 10 lutego 1922 w Skoczowie, zm. 6 września 1996 we Wrocławiu) – polski prawnik i adwokat, nauczyciel akademicki, działacz polityczny.
Życiorys.
Urodził się 10 lutego 1922 w Skoczowie. Studiował prawo na Uniwersytecie Jagiellońskim, potem na Uniwersytecie Wrocławskim, gdzie był również asystentem. Na Uniwersytecie Wrocławskim obronił w 1950 pracę doktorską "Culpa in contrahendo" napisaną pod kierunkiem Jana Gwiazdomorskiego.
Sekretarz Okręgowej Rady Adwokackiej we Wrocławiu, autor prac z dziedziny etyki, historii i prawa, m.in. „Historii adwokatury polskiej” (1995, wraz z Romanem Łyczywkiem i Zdzisławem Krzemińskim). Prekursor zastosowań cybernetyki i informatyki w naukach prawnych (autor m.in. pracy „Model cybernetyczny powstawania i działania prawa”, Ossolineum, Wrocław, 1970).
W czasie stanu wojennego w Polsce współdziałał z podziemnymi strukturami „Solidarności”, m.in. jako łącznik z Europą Zachodnią. Przewodniczący Rady Synodalnej Kościoła Ewangelicko-Augsburskiego, wiceprzewodniczący wrocławskiego Zarządu Wojewódzkiego Unii Chrześcijańsko-Społecznej „Akcja Ekumeniczna”.
Zmarł 6 września 1996 we Wrocławiu.
Jego żoną (od 1950) była Aranka Kiszyna (córka płk. Rudolfa Ostrihansky’ego), również adwokat; miał z nią dwie córki: Marię i Agnieszkę.
Został pochowany w rodzinnym grobowcu na cmentarzu ewangelicko-augsburskim w Skoczowie.

</doc>
<doc id="1527337" url="https://pl.wikipedia.org/wiki?curid=1527337" title="Zimne">
Zimne

 

</doc>
<doc id="1527338" url="https://pl.wikipedia.org/wiki?curid=1527338" title="Dženan Hošić">
Dženan Hošić

Dżenan Hosić (ur. 13 marca 1976 w Sarajewie) – bośniacki piłkarz, występujący za pozycji obrońcy.
Kariera.
Seniorską karierę zaczynał w Famos Hrastnice Sarajewo z którego przeniósł się do FK Sarajevo. W roku 2000 przeszedł do
Anży Machaczkała w której zadebiutował w Pucharze UEFA. W polskiej pierwszej lidze zadebiutował w barwach Szczakowianki Jaworzno 15 marca 2003 roku w meczu przeciwko KSZO Ostrowiec Świętokrzyski. Po trzech niepełnych sezonach w Szczakowiance odszedł do II Ligowego wtedy Zagłębia Sosnowiec stając się od razu podstawowym zawodnikiem. W polskiej pierwszej lidze wystąpił w 39 meczach nie strzelając dotychczas żadnego gola. Po zakończeniu sezonu 2007/2008 wyjechał do rodzinnego kraju. W 2009 roku po rocznej przerwie powrócił do Zagłębia Sosnowiec.
Sukcesy.
W trakcie polskiego rozdziału swojej kariery Hosić nie odniósł żadnych sukcesów (w barwach Anży Machaczkała występował w Pucharze UEFA). Podobnie jak jego rodacy Hadis Zubanović i Admir Adżem przez 2 lata walczył z Zagłębiem Sosnowiec o I ligę, aż w końcu w sezonie 2007/2008 awansował z Zagłębiem do Orange Ekstraklasy.
Zaliczył jeden występ w reprezentacji Bośni i Hercegowiny.

</doc>
<doc id="1527345" url="https://pl.wikipedia.org/wiki?curid=1527345" title="Doktorzy honoris causa Akademii Pedagogicznej w Krakowie">
Doktorzy honoris causa Akademii Pedagogicznej w Krakowie



</doc>
<doc id="1527350" url="https://pl.wikipedia.org/wiki?curid=1527350" title="Dekanat Zawiercie – Świętych Piotra i Pawła">
Dekanat Zawiercie – Świętych Piotra i Pawła

Dekanat Świętych Apostołów Piotra i Pawła w Zawierciu – jeden z 36 dekanatów archidiecezji częstochowskiej. Znajduje się w regionie zawierciańskim.
W jego skład wchodzą następujące parafie:

</doc>
<doc id="1527351" url="https://pl.wikipedia.org/wiki?curid=1527351" title="NZS Akademii Pedagogicznej w Krakowie">
NZS Akademii Pedagogicznej w Krakowie



</doc>
<doc id="1527359" url="https://pl.wikipedia.org/wiki?curid=1527359" title="Eyjólfur Sverrisson">
Eyjólfur Sverrisson

Eyjólfur Gjafar Sverrisson (ur. 3 sierpnia 1968 w Sauðárkrókur) – piłkarz islandzki grający na pozycji środkowego obrońcy, ale występował także na pozycji pomocnika i napastnika.
Kariera klubowa.
Karierę piłkarską Sverrisson rozpoczął w rodzinnym mieście Sauðárkrókur, w tamtejszym klubie Tindastóll Sauðárkrókur. W 1986 zadebiutował w jego barwach w drugiej lidze islandzkiej. Tam był podstawowym zawodnikiem i jako napastnik występował do końca 1989.
Zimą 1989 roku Sverrisson odszedł do niemieckiego VfB Stuttgart, prowadzonego wówczas przez holenderskiego szkoleniowca Arie Haana. W Bundeslidze zadebiutował 21 kwietnia 1990 w wygranym 3:1 domowym meczu z Werderem Brema. W 32. kolejce, w spotkaniu z 1. FC Nürnberg, wygranym przez VfB 4:1, zdobył pierwszą bramkę w niemieckiej lidze. W sezonie 1990/1991 wystąpił w większej liczbie meczów niż w debiutanckim sezonie, a już w następnym był podstawowym zawodnikiem. Wywalczył wówczas ze Stuttgartem mistrzostwo Niemiec, a linii ataku partnerował Fritzowi Walterowi. Od lata 1992 występował w linii pomocy, a w VfB Stuttgart grał do końca sezonu 1993/1994. Łącznie w barwach tego klubu rozegrał 110 spotkań i zdobył 21 goli.
W sezaonie 1994/1995 Islandczyk przeszedł do tureckiego Beşiktaşu JK ze Stambułu. Tam grał w pierwszym składzie i stworzył linię pomocy z Mehmetem Özdilekiem, Sergenem Yalçınem i Metinem Tekinem. Zdobył 9 bramek w tureckiej lidze i z Beşiktaşem wywalczył jej mistrzostwo.
Latem 1995 roku Sverrisson powrócił do ligi niemieckiej i został piłkarzem drugoligowej Herthy BSC. 25 października wystąpił w niej po raz pierwszy, a berlińczycy zremisowali wówczas 1:1 z Chemnitzer FC. W 1997 awansował wraz z Herthą do pierwszej ligi i został przez trenera Karstena Heine przesunięty do linii obrony. W 2000 wystąpił z Herthą w finale Pucharze Ligi Niemieckiej (1:2 z Borussią Dortmund i gol w 62. minucie). W 2001 wygrał z Herthą ten puchar, a w 2002 powtórzył to osiągnięcie. Po sezonie 2002/2003 zakończył piłkarską karierę, a w barwach Herthy wystąpił 197 razy i strzelił 12 goli.
Kariera reprezentacyjna.
W reprezentacji Islandii Sverrisson zadebiutował 26 maja 1991 w przegranym 0:1 spotkaniu eliminacji do Euro 92 z Albanią. W swojej karierze występował także w kwalifikacjach do Mundialu w USA, Euro 96, Mundialu we Francji, Euro 2000 i Mundialu w 2002 roku. Do 2001 w kadrze Islandii rozegrał 66 spotkań i strzelił 10 goli.
Kariera trenerska.
W październiku 2005 został selekcjonerem reprezentacji Islandii. Pierwsze spotkanie pod jego wodzą Islandczycy przegrali 0:2 z Trynidadem i Tobago. W kolejnych również nie spisywali się dobrze i na 14 meczów pod wodzą Sverrissona wygrali zaledwie dwa: dwukrotnie z Irlandią Północną (2:1 i 3:0). 27 października 2007 Sverrisson został zwolniony, a jego miejsce zajął Ólafur Jóhannesson.

</doc>
<doc id="1527371" url="https://pl.wikipedia.org/wiki?curid=1527371" title="Przykra">
Przykra

Szczyty w Polsce:

</doc>
<doc id="1527376" url="https://pl.wikipedia.org/wiki?curid=1527376" title="MAN EL283">
MAN EL283



</doc>
