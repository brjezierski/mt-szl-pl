<doc id="1529616" url="https://pl.wikipedia.org/wiki?curid=1529616" title="Nic nie mam">
Nic nie mam

Nic nie mam... – siódma płyta (CD) Elżbiety Adamiak, wykonawczyni z kręgu poezji śpiewanej, wydana 22 sierpnia 2002 przez Universal Music Polska i Polskie Radio w serii "Niepokonani". Znalazły się na niej
najbardziej znane utwory piosenkarki, wybrane z wcześniejszych, analogowych płyt.
Lista utworów.
Utwory: 1,5,8,9,11 zarejestrowane zostały dla Polskiego Radia w 1977; utwory: 2-4,6,7,10 również dla Polskiego Radia, ale w 1978; utwór 20: Polskie Radio 1980; utwory: 15,17,21 - Polskie Radio 1985; utwory: 12,13,16 - Polskie Nagrania 1981; utwór 19: Polton 1988; utwory: 14,18,22 Pomaton 1995

</doc>
<doc id="1529617" url="https://pl.wikipedia.org/wiki?curid=1529617" title="Instytut Józefa Piłsudskiego Poświęcony Badaniu Najnowszej Historii Polski">
Instytut Józefa Piłsudskiego Poświęcony Badaniu Najnowszej Historii Polski

Instytut Józefa Piłsudskiego Poświęcony Badaniu Najnowszej Historii Polski − organizacja społeczna funkcjonująca w okresie II RP, której celem było prowadzenie badań historycznych nad historią najnowszą Polski, szczególnie aktywnością narodu polskiego w czasie I wojny światowej, walkach Legionów i innych polskich formacji wojskowych, okresem odzyskania Niepodległości i roli Józefa Piłsudskiego. W chwili obecnej istnieją trzy niezależne organizacje, które wywodzą się z Instytutu Józefa Piłsudskiego Poświęconego Badaniu Najnowszej Historii Polski oraz kontynuują działalność tej instytucji.
Powstanie Instytutu.
Inicjatywa stworzenia Instytutu poświęconego badaniu najnowszej historii Polski zrodziła się w 1923 w otoczeniu Józefa Piłsudskiego. Sam Marszałek wykazywał dużo zrozumienia dla wagi historii i osobiście pracował nad niektórymi zagadnieniami, jak. np. powstanie styczniowe. Pracami organizacyjnymi kierował Walery Sławek, współpracowali przy organizacji Aleksander Dębski, Aleksander Prystor, Wacław Sieroszewski, Adam Skwarczyński, Michał Sokolnicki, Artur Śliwiński, Kazimierz Świtalski i Leon Wasilewski. Po kilku spotkaniach, w marcu 1923 roku zwołane zostało pierwsze Walne Zebranie, na którym wybrano Zarząd, ustalono listę członków i statut, wniesiony celem zatwierdzenia do Ministerstwa Spraw Wewnętrznych. W myśl statutu celami Instytutu badań najnowszej historii Polski było: gromadzenie materiałów źródłowych do historii Polski (w okresie po powstaniach), badania tych materiałów i ich publikowanie oraz współpraca z instytucjami państwowymi i społecznymi w kraju i za granicą. Na fundusze instytutu miały się składać składki członkowskie, dary, zapisy i subsydia, oraz dochody z wydawnictw, odczytów itp.
W dniu 7 maja 1923 Ministerstwo Spraw Wewnętrznych zatwierdziło statut i Instytut rozpoczął swoją oficjalną działalność. Początkowo Instytut dysponował bardzo skromnymi zasobami, brak było lokalu, a zdobywane archiwa przechowywano prywatnie u członków zarządu. Kolejne Walne zebrania w marcu i listopadzie 1924 rozszerzyły listę członków; prezesem został Leon Wasilewski. Za podstawę działalności Instytutu uznano tworzenie archiwum, aby zgromadzić w nim wszystkie materiały źródłowe dotyczące okresu walk o niepodległość. Okólnik wydany przez Walerego Sławka do legionistów 15 listopada 1924 głosił: "Chodzi tu o wytworzenie wielkiego archiwum, w którym by były zebrane dokumenty, wspomnienia, druki, odezwy, rozkazy, fotografie, listy a nawet uporządkowane notatki z okresów naszej pracy. Pożądane są materiały, świadczące nie tylko o naszym wysiłku, ale i o trudnościach, jakie nam czyniono zarówno ze strony obcych rządów, jak i własnego społeczeństwa...". Akcja zbierania materiałów archiwalnych obmyślana została na szeroką skale, nie tylko w postaci gromadzenia ich we własnym archiwom ale i poprzez ewidencjonowanie możliwie wszystkich materiałów źródłowych rozsypanych po kraju.
Przeszkodą w realizacji tych planów był brak dostatecznych środków finansowych (w pierwszym roku istnienia przychody Instytutu wynosiły 17 950 000 marek, równoważność 17 złotych), jak i fakt że założyciele Instytutu prowadzili intensywną działalność polityczną, która powodowała, że sprawy Instytutu były często odsuwane na dalszy plan.
Lata 1926–1936.
Jesienią 1926 roku Instytut zawarł umowę z szefem Wojskowego Biura Historycznego generałem brygady Julianem Stachiewiczem. Na podstawie tej umowy Wojskowe Biuro Historyczne przyjęło w depozyt archiwum, przydzieliło Instytutowi lokal i obiecało udzielić pomocy przy porządkowaniu aktów. To osiągnięcie stanowiło przełom w działalności Instytutu, pozwalając na rozszerzenie działalności zarówno archiwalnej jak i naukowej i wydawniczej. Dokooptowanie do Zarządu gen. Stachiewicza, wybitnego historyka i organizatora pomogło Instytutowi rozwijać się i rosnąć. Nowy statut, opracowany przez dr Wacława Lipińskiego został przyjęty 26 marca 1930, a zatwierdzony przez Rząd RP 30 kwietnia 1931. W nowym statucie zmieniono nieznacznie nazwę Instytutu, który stał się teraz Instytutem Badania Najnowszej Historii Polski. Po śmierci gen. Stachiewicza w 1934 roku, dr Wacław Lipiński – od kilku lat jego najbliższy współpracownik – przejął jego stanowisko (sekretarza generalnego) i rolę w Instytucie.
W okresie 1926–1936 nastąpił największy rozkwit działalności Instytutu, zarówno w zbieraniu i porządkowaniu archiwów jak i w działalności naukowej i wydawniczej.
Reorganizacja po śmierci Marszałka.
Po śmierci Józefa Piłsudskiego Instytut zdecydował wziąć na siebie prace historyczne i badawcze nad okresem jego życia i działalności. Przygotowano plany rozszerzenia działalności i nowy statut. Dzięki poparciu Marszałka Śmigłego-Rydza oraz generała Tadeusza Kasprzyckiego i innych Instytut otrzymał rozległy lokal w gmachu Generalnego Inspektoratu Sił Zbrojnych przy Alejach Ujazdowskich 1. Na zebraniu 15 listopada 1935 zapadła decyzja nadania Instytutowi uzyskał nowej nazwy, Instytut Józefa Piłsudskiego poświęcony badaniu najnowszej historii Polski. Walne zebranie członków zatwierdziło nowy statut i nazwę Instytutu 25 czerwca 1936 roku. Celem Instytutu według nowego statutu ma być "prowadzenie naukowych badań historycznych, związanych z działalnością Józefa Piłsudskiego oraz Jego epoką." Instytut stał się, decyzją Rady Ministrów z 17 grudnia 1936 r. „stowarzyszeniem o wyższej użyteczności publicznej, ze wszystkimi przywilejami jakie przysługują z tego tytułu.”
Działalność naukowa i wydawnicza.
„Niepodległość”.
Jedną z ważniejszych działań Instytutu było wydawanie „Niepodległości”, organu Instytutu, którego wydawanie zostało wznowione po wojnie i który jest wydawany do dziś. Czasopismo to zostało zapoczątkowane w roku 1929 z inicjatywy prezesa instytutu Leona Wasilewskiego. Początkowo wydawane jako kwartalnik, przeszło w formę dwumiesięcznika i szybko stało się jedynym w Polsce czasopismem naukowych poświęconym okresowi odbudowy państwa Polskiego. W przedmowie do I zeszytu czasopisma redakcja określiła, że „Niepodległość” ..."Ma się zająć polskim ruchem niepodległościowym i wszystkimi objawami życia, które się z nim bezpośrednio lub pośrednio wiążą, w okresie od upadku powstania styczniowego aż do momentu odbudowania Państwa Polskiego".
Inne wydawnictwa.
W pierwszym okresie Instytut wydał dwa tomy pamiętników pt. "Wspomnienia Legionowe". Publikacja ta, wydana z inicjatywy Józefa Piłsudskiego a pod redakcją Janusza Jędrzejewicza, zawierała wspomnienia szeregu uczestników walk legionowych, z Józefem Piłsudskim na czele. Koszt wydania został pokryty z prywatnych dotacji, tomy drukowane były w drukarni robotniczej Czarskiego, która wkrótce zbankrutowała, co wstrzymało dalsze prace. Dopiero po przeniesieniu Instytutu do lokalu Wojskowego Biura Historycznego działalność wydawnicza nabrała kolorów. Przygotowano do druku drugie wydanie pracy Józefa Piłsudskiego pt. "Rok 1920". Wpływy ze sprzedaży tego tomu w 1927 roku pokryły zadłużenie i pozwoliły rozpocząć dalszą działalność wydawniczą. Dużym wysiłkiem zaczęto przygotowywać kolejne tomy zbiorowego wydawnictwa dzieł Marszałka pt. "Pisma – Mowy – Rozkazy". Pomiędzy latami 1930 i 1931 wydano kolejne osiem tomów tego zbioru, uzupełnione w latach 1930–1936 kolejnymi trzema tomami. W latach 1937–1938 wydano uzupełnione i krytycznie przejrzane wydanie pism pt. "Pisma zbiorowe Józefa Piłsudskiego" w 10 tomach. Oprócz tego Instytut wydawał inne prace, jak "Polska Organizacja Wojskowa – Szkice i wspomnienia" pod redakcją Juliana Stachiewicza i Wacława Lipińskiego, "Wojna 1920 roku" Lucjana Żeligowskiego, kilka książek historycznych Felicjana Sławoj-Składkowskiego i wiele innych.
Zbiory.
Zbieranie materiałów archiwalnych było jednym z podstawowych zadań Instytutu, i w pierwszych latach działania zebrano spory zasób archiwaliów. Przechowywane w mieszkaniach członków Instytutu zbiory były jednak fragmentaryczne i nieuporządkowane. Dopiero po przeniesieniu do nowej siedziby w Wojskowym Biurze Historycznym rozpoczęto systematyczne porządkowanie zbiorów. Według stanu z 1927, Instytut posiadał następujące zbiory: archiwum przechowywane w Belwederze, dotyczące okresu 1910 do 1918; zbiory pułkownika Walerego Sławka; zbiory Leona Wasilewskiego; zbiory Michała Sokolnickiego; zbiory Franciszka Studzińskiego i archiwum POW. Archiwum Belwederskie zawierało kolekcje dotyczące J. Piłsudskiego, PPS, Związku Strzeleckiego, Polskiej Organizacji Narodowej, Legionów Polskich, Polskiej Organizacji Wojskowej i wiele innych. Część zbiorów postanowiono oddać do macierzystych instytucji i urzędów, ale biorąc pod uwagę zaciągnięte już wobec ofiarodawców zobowiązania Instytutu, decydowano o każdym takim przekazaniu indywidualnie.
W latach 1929–1939 zbiory rosły szybko dzięki ofiarom działaczy niepodległościowych, wśród nich napłynęły dokumenty zebrane przez Hipolita Śliwińskiego, Teodora Furgalskiego, Bogusława Miedzińskiego, Walerego Sławka, Romana Góreckiego i Wacława Jędrzejewicza. Kompletowano też druki, odezwy, plakaty, czasopisma, fotografie, tworzono bibliotekę naukową (40 tys. tomów) i rozbudowywano muzeum o pieczęcie organizacji niepodległościowych, plakiety, medale itp. W ostatnich latach działalności (1937–1939) Instytut rozpoczął zbieranie relacji i wywiadów od żyjących uczestników ruchu legionowego. Od 1932 kierownictwo Archiwum przejęła Wanda Kiedrzyńska, z którą pracował Wacław Gąsiorowski i Adam Englert. Mimo niewątpliwie dużych osiągnięć archiwum do 1939 roku nie udało się opublikować inwentarzy zasobów archiwalnych.
Instytuty po 1939 roku.
Wybuch II wojny światowej spowodował decyzję o ewakuacji najcenniejszych dokumentów. 5 września 1939 roku pod kierownictwem majora Bolesława Waligóry, szefa Archiwum Wojskowego ewakuowano archiwa zapakowane w kilkanaście skrzyń. Trasa wiodła przez Ukrainę do Rumunii. Archiwa zostały rozdzielone, część trafiła przez Paryż do Londynu, część przez Bliski Wschód i Lizbonę do Ambasady RP w Waszyngtonie.
Instytut Józefa Piłsudskiego w Ameryce.
4 lipca 1943 roku trzej bliscy współpracownicy Marszałka Piłsudskiego, wraz z przedstawicielami Polonii amerykańskiej, założyli w Nowym Jorku Instytut Józefa Piłsudskiego w Ameryce Poświęcony Badaniu Najnowszej Historii Polski. Nowo powstała placówka nawiązywała do tradycji Instytutu Warszawskiego z celem kontynuowania jego zadań. Przekazane przez Ambasadę RP w Waszyngtonie uratowane dokumenty, tzw. Kolekcja Belwederska były zaczątkiem archiwum Instytutu, który szybko zaczął pozyskiwać kolejne zespoły archiwalne pochodzące od polskich ambasadorów i żołnierzy, instytucji i działaczy polonijnych, osiągając wielkość 245 mb w 179 zespołach archiwalnych.
Instytut Józefa Piłsudskiego w Londynie.
W marcu 1947 roku grupa polityków i współpracowników Marszałka, których losy zawiodły do Londynu, założyli Instytut Józefa Piłsudskiego Poświęcony Badaniu Najnowszej Historii Polski (J. Pilsudski Institute in London). Instytut ten, tak jak i nowojorski wywodzi się z Instytutu warszawskiego, i posiada ok. 200 zespołów archiwalnych o rozmiarze 20 metrów bieżących.
Instytut Józefa Piłsudskiego w Warszawie.
W roku 1999 powołano do życia Towarzystwo Przyjaciół Instytutów Józefa Piłsudskiego Zagranicą. Zadaniami tej organizacji była działalność na rzecz obu Instytutów i propagowanie wiedzy historycznej. W grudniu 2015 Towarzystwo przekształciło się w Instytut Józefa Piłsudskiego w Warszawie Poświęcony Badaniu Najnowszej Historii Polski.

</doc>
<doc id="1529622" url="https://pl.wikipedia.org/wiki?curid=1529622" title="MFK Frýdek-Místek">
MFK Frýdek-Místek

MFK Frýdek–Místek – klub piłkarski we Frydku-Mistku, w Czechach. Powstał w roku 1921 jako "Karlovohutní fotbalový klub". Obecnie występuje w MSFL (III).
Stadion.
MFK Frýdek-Místek rozgrywa swoje spotkania na stadionie piłkarskim Stovky we Frydku-Mistku. Pojemność obiektu wynosi 12400 miejsc, z czego 2400 to miejsca siedzące, a także zadaszone. Wymiary płyty boiska to 103 x 77 m.

</doc>
<doc id="1529636" url="https://pl.wikipedia.org/wiki?curid=1529636" title="Nagroda im. Anny Godlewskiej">
Nagroda im. Anny Godlewskiej

Nagroda im. Anny Godlewskiej – nagroda literacka, ufundowana przez dr Juliana Godlewskiego dla upamiętnienia matki, przyznawana w Szwajcarii w latach 1963–1973 polskim artystom i instytucjom działającym na emigracji.
Historia.
Julian Godlewski ustanowił nagrodę literacką dla uczczenia 90. urodzin swojej matki, Anny. 13 lipca 1963 w hotelu „National” w Lucernie odbyło się zebranie inauguracyjne Komitetu Nagrody. W uroczystości uczestniczyła również dostojna jubilatka, imienniczka nagrody, Anna Godlewska (z domu Zachariewicz), córka profesora Juliana Zachariewicza, współtwórcy i rektora Politechniki Lwowskiej.
W skład Komitetu wchodzili: Józef Maria Bocheński O.P., Zygmunt Kalllenbach, Henryk Blumer, Wanda Blumerowa, Roman Gierszewski, Jerzy Paszkowski, Halszka Vincenz-Poniatowska, Janusz Morkowski i Marian F. Respond. W czternastoosobowym jury zasiadali m.in.: Mieczysław Grydzewski (również laureat), Konstanty Jeleński, Tadeusz Nowakowski, Stanisław Vincenz, Kazimierz F. Vincenz, Klemens Rudnicki i Kazimierz Wierzyński. 
Jubileuszowa nagroda została przyznana w lipcu 1973. Obejmowała trzy kategorie: literacką, społeczną i przyjaźni, i opiewała na łączną kwotę 60 000 franków szwajcarskich. Wręczenie Nagrody im. Anny Godlewskiej i uroczystość zakończenia jej działania odbyły się w Instytucie Polskim i Muzeum im. gen. Sikorskiego w Londynie. W ciągu dziesięciu lat nieprzerwanej działalności na nagrody przeznaczono ponad 160 000 CHF.
W następnych latach Nagroda przyznawana była trzykrotnie: w 1974, 1976 i 1977.

</doc>
<doc id="1529637" url="https://pl.wikipedia.org/wiki?curid=1529637" title="Julian Godlewski">
Julian Godlewski

Julian August „Jul” Godlewski h. Gozdawa (ur. 17 sierpnia 1903 we Lwowie, zm. 4 lutego 1983 w Warszawie) – polski prawnik, oficer, mecenas sztuki polskiej, filantrop, działacz polonijny.
Życiorys.
Urodził się w znanej lwowskiej rodzinie Włodzimierza – prezesa Izby Adwokackiej we Lwowie, i Anny Heleny Georginy z Zachariewiczów (1873–1966). Jego dziadek ze strony matki, Julian Zachariewicz, był architektem, profesorem i rektorem Politechniki Lwowskiej.
W 1920 brał udział w wojnie z bolszewikami. W 1921 uzyskał świadectwo dojrzałości w tamtejszym Wyższym i Realnym Gimnazjum im. Adama Mickiewicza, a następnie, kontynuując rodzinną tradycję, ukończył studia na Wydziale Prawa Uniwersytetu Jana Kazimierza we Lwowie. Później uzyskał stopień doktora praw. Przed II wojną światową był referendarzem w Ministerstwie Spraw Zagranicznych.
W czasie wojny był podporucznikiem Polskich Sił Zbrojnych, w szeregach 1 Dywizji Pancernej, dowodzonej przez generała Stanisława Maczka. W 1944 został ciężko ranny w bitwie pod Falaise. 1 stycznia 1946 został awansowany na stopień porucznika w korpusie oficerów kawalerii.
Po wojnie pozostał za granicą. Podczas pobytu w Stanach Zjednoczonych był przez krótki okres adiutantem i tłumaczem generała Tadeusza Bora-Komorowskiego. Następnie przebywał w Argentynie, gdzie uzyskał obywatelstwo, a potem wrócił do Europy. Przez długi czas piastował wysokie stanowisko w zarządzie koncernu stalowego Thyssena. Na stałe mieszkał w Lugano w Szwajcarii, wynajmując przez niemal trzydzieści lat apartament w hotelu „Splendide Royal”. Należał do Koła Lwowian w Londynie.
Od 1962 regularnie przyjeżdżał do Polski z corocznymi, kilkutygodniowymi wizytami. Na krótko przed śmiercią powrócił do kraju i zamieszkał w Warszawie. Pochowany na Cmentarzu Wojskowym na Powązkach w Warszawie (kwatera B23-9-27).
Filantropia.
Julian Godlewski był jednym z największych dobroczyńców Wawelu. W latach 1962–1977 zakupił dla krakowskiego Zamku Królewskiego osiem niezwykle cennych zabytków. Były to m.in. portrety: Władysława Zygmunta Wazy (późniejszego króla Władysława IV), powstały w pracowni P. P. Rubensa w początkach XVII w.; Gian Giacomo Caraglia (nadwornego złotnika króla Zygmunta II Augusta), namalowany przez Parisa Bordone w 1552; oraz Adama Kazanowskirgo (podkomorzego koronnego), wykonany przez Peetera Danckersa de Rij w 1638. Pozostałe dary to m.in. kielich Kazimierza Wielkiego z 1351 i arrasu z herbami Dymitra Chaleckiego (podskarbiego wielkiego litewskiego za panowania Stefana Batorego).
W uznaniu zasług Godlewskiego dla Wawelu na jednej z zamkowych ścian umieszczono pamiątkową tablicę z jego nazwiskiem, natomiast Senat Uniwersytetu Jagiellońskiego w maju 1981 nadał mu tytuł doktora honoris causa.
Przez wiele lat subsydiował Zakład dla Niewidomych w Laskach, Wydział Filozoficzny Salezjańskiego Seminarium Duchownego istniejący wówczas w Czerwińsku oraz Polski Związek Alpinizmu (wcześniej: Klub Wysokogórski), przyczyniając się po części do sukcesów kilku słynnych wypraw himalaistycznych z lat 70. i 80., m.in. pierwszego zimowego wejścia na Mount Everest przez ekspedycję kierowaną przez Andrzeja Zawadę zimą 1979/1980. Wspierał także finansowo budowę warszawskiego Centrum Zdrowia Dziecka oraz był fundatorem wielu stypendiów dla osób prywatnych.
Dla upamiętnienia matki utworzył literacką Nagrodę im. Anny Godlewskiej, przyznawaną polskim artystom, tworzącym w kraju i na emigracji. Laureatami jej byli m.in. Jerzy Giedroyć, Józef Czapski i Marian Hemar. W 1980 założył fundację swojego imienia, która corocznymi dotacjami wspierała: Muzeum Polskie w szwajcarskim Rapperswilu, Szpital Kantonalny ("Ospedale Civico") w Lugano i dom dla młodzieży niepełnosprawnej w Sorengo. Po wyczerpaniu kapitału fundacja została rozwiązana w 2004.

</doc>
<doc id="1529645" url="https://pl.wikipedia.org/wiki?curid=1529645" title="Historia Szczecina">
Historia Szczecina

Historia Szczecina – obejmuje dzieje miasta od powstania słowiańskiej osady w I tys. n.e. po czasy współczesne. Szczecin założyli Wkrzanie na przełomie VII/VIII wieku na dzisiejszym Wzgórzu Zamkowym. Początkowo była to typowa osada rolników i hodowców, jednak wraz z rozwojem handlu i rzemiosła przebudowano ją do grodu. W takiej postaci w X wieku opisywał Szczecin Ibrahim ibn Jakub, który nazwę miejscowości zapisał jako "Sadżin".
Szczecin był ważnym ośrodkiem kultu pogańskiego, kiedy w 1121 zdobył go Bolesław Krzywousty, który zmusił mieszkańców do chrztu. Jednak ani Polska, ani nieco później Dania nie utrzymały długo kontroli nad miastem – ostatecznie weszło ono do domeny cesarskiej.
Szczecin, który otrzymał prawa miejskie w 1243, należał do głównych miast Hanzy i księstwa pomorskiego. W późnym średniowieczu w mieście zaczęła dominować ludność niemiecka – stan ten trwał aż do 1945 roku.
Po wojnie trzydziestoletniej Szczecin przypadł Szwecji, która w 1720 roku utraciła miasto na rzecz Prus. W okresie wojen napoleońskich był okupowany przez Francuzów.
Wiek XIX to okres rozwoju przemysłu (przede wszystkim stoczniowego), transportu kolejowego oraz – od zniesienia statusu twierdzy w 1873 – dynamicznej rozbudowy miasta.
Podczas II wojny światowej miasto doznało zniszczeń w wyniku nalotów lotnictwa brytyjskiego i amerykańskiego. 26 kwietnia 1945 Szczecin zajęła Armia Czerwona, a już 2 dni później przybył do niego pierwszy polski prezydent – Piotr Zaremba. Losy miasta ważyły się jednak aż do 5 lipca 1945, kiedy to ostatecznie przekazano je Polsce.
Podczas tzw. „wydarzeń grudniowych” w Szczecinie śmierć poniosło 16 osób. Miasto odegrało także ważną rolę podczas Sierpnia 1980 oraz strajków w 1988. W 1990 roku zjednoczone Niemcy przez podpisanie traktatu granicznego nieodwołalnie uznały przynależność Szczecina do Polski.
Najwcześniejsze dzieje.
W VII–VI wieku p.n.e. istniała na tym terenie osada z okresu kultury łużyckiej. Jest jednak możliwe, że ciągłość udokumentowanej źródłami historii zasiedlenia tego miejsca sięga blisko 1850 lat. W czasach antycznych w okolicach Szczecina istniała miejscowość o nazwie "Susudata". Została ona odwzorowana na antycznej mapie Klaudiusza Ptolemeusza z lat 142–147 n.e. O tym, że miejscowość ta znajdowała się w sąsiedztwie Szczecina, informuje kompendium "Lexicon Universale" oraz wynika to z położenia wśród innych zidentyfikowanych miejscowości Pomorza.
Wczesne średniowiecze.
Gród nad Odrą.
Najstarsze ślady osadnictwa wczesnośredniowiecznego Szczecina, sięgają końca IX w. i początków X w. Książęta słowiańscy zbudowali gród otoczony fosą. U jego podnóża rozwinęła się osada handlowo-rybacka. Warowny gród składał się z trzech części: grodu, podgrodzia i portu handlowo-rybackiego. Rozciągał się na błotnistych terenach lewego brzegu Odry oraz na wyspie Łasztowni. Przekazy Ibrahima ibn Jakuba z poł. X w. mówią o dużym słowiańskim mieście portowym nad Odrą, które nazywało się "Sadżin" lub "Sasin", wokół którego rozwijało się gęste osadnictwo wiejskie. Gród miał owalny kształt, w środku zwężony. 
Wierzenia pogańskie Szczecina.
Szczecin uchodził ówcześnie za najstarsze i najznakomitsze miasto – "matkę innych grodów", w którym znajdowały się cztery pogańskie świątynie. 
Z trzech pagórków, na których rozlokował się gród, środkowy najwyższy poświęcono najpotężniejszemu z bogów – Trygławowi. Świątynia Trygława znajdowała się w centralnym punkcie grodu i uchodziła za najważniejszą. Jej ściany wewnętrzne i zewnętrzne były pokryte kolorowymi rzeźbami, przedstawiającymi ludzi i zwierzęta. Posąg bóstwa był trójgłowy, pokryty złotem. Był symbolem panowania nad trzema państwami: nad niebem, ziemią i piekłem. W świątyni składano zdobyte w bitwach – oręże i przepisane prawem dziesięciny. Prócz tego przechowywano również złote i srebrne czasze, wielkie pozłacane, wysadzane drogimi kamieniami rogi wojenne, miecze, noże i skóry.
Trzy pozostałe świątynie zdaniem scholastyka bamberskiego były o wiele mniejsze, były mniej ozdobione i mniej czczone. Wewnątrz jednej z nich stały stołki. W określonych dniach, odbywały się zebrania starszyzny plemiennej, w celu zabaw, biesiad oraz ważnych narad. 
Obok świątyń, z licznymi większymi i mniejszymi posągami, był także w Szczecinie wielki ciernisty dąb, z tryskającym pod nim źródłem (miejsce pobytu jednego z bóstw). W grodzie był także święty biały koń, poświęcony Trygławowi, którego mógł dosiąść tylko jeden z kapłanów. Przed wyprawami, przy pomocy konia i bliżej nieokreślonych wróżb radzono się w ważniejszych sprawach plemiennych. Kapłani nie tworzyli warstwy społecznej. Każda ze świątyń posiadała jednego kapłana. Według Ebona istniała funkcja arcykapłana, który posiadał zwierzchnictwo nad pozostałymi. Kapłanów w każdej chwili można było odwołać.
Ustrój republikański Szczecina.
Szczecin był republiką o charakterze arystokratyczno-patriarchalnym. Rządy miasta należały do starszyzny. Ważną rolę w grodzie odgrywał wiec. Do wiecu należało m.in. dbanie o dobro własne grodu, podejmowanie decyzji w sprawach plemienia (w tym obowiązującej religii), a także wojny i pokoju. Uchwały wiecu miały moc prawną, nie zawsze musiały być poprzedzone decyzjami rady starszyzny. Wiec w sprawach ważnych wymagał jednomyślności. Starszyznę według Herborda i Ebona określano najczęściej mianem "primates", "principes", "honorabiles", lub "maiores". Byli to ludzie pochodzący ze znamienitych rodów, wyróżniający się bogactwem lub doświadczeniem życiowym.
Niższe warstwy społeczności szczecińskiej stanowili "mediocres" (niezależni i zamożni), rzesze prostego ludu oraz tzw. "domownicy" (inaczej niewolnicy). Wpływ ludu na sprawy publiczne był ograniczony. Źródła nie przekazują żadnych wiadomości o stałej drużynie zbrojnej grodu, której zadaniem było pilnowanie przestrzegania porządku w mieście oraz obrona godności starszyzny. Wiadomo tylko, że część wolnych obywateli zbroiła się w razie wojny zewnętrznej, wystawiając czasem kontyngent posiłkowy.
Szczecin pod panowaniem Polan.
W latach 967–972, książę Mieszko I przyłączył Pomorze Zachodnie, wraz ze Szczecinem do państwa Polan. Bitwa pod Cedynią, pomiędzy Mieszkiem I a Hodonem, margrabią Marchii Łużyckiej – przyczyniła się do krótkiego panowania Polan nad Pomorzem Zachodnim. Zainteresowanie Mieszka I regionem było podyktowane zamieszkiwaniem tych ziem przez pokrewne etnicznie ludy słowiańskie, natomiast dogodne położenie i dostęp do morza, wyznaczało wiele wspólnych interesów gospodarczych i politycznych.
W 992 został wydany przez Mieszka I dokument, znany z jego streszczenia (regestru) jako "dagome iudex", określający granice państwa polańskiego. W opisie znajduje się "Schinesgne", który identyfikowany jest także, ze Szczecinem. Z dokumentu wynika, że w ostatnich latach X w. – Szczecin wraz z Pomorzem, znajdował się w sferze wpływów piastowskich. Za czasów Bolesława Chrobrego, ok. 1007 ziemie te odzyskały niezależność.
Okres panowania dynastii Gryfitów.
Po bitwie koło Strugi (część Płoni) w 1121 książę Bolesław Krzywousty ponownie przyłączył miasto do Polski, książę Warcisław I uznał jego zwierzchność, złożył Krzywoustemu hołd lenny, zobowiązał się płacić co roku trybut w wysokości 300 grzywien i dostarczać posiłki wojskowe. Oprócz tego Warcisław musiał zgodzić się, by Bolesław przysłał na Pomorze misjonarzy chrześcijańskich pod przywództem bpa Ottona z Bambergu. Założone przez nich biskupstwo pomorskie (1140–1535) z siedzibą w Wolinie (do 1175 r.) i Kamieniu Pomorskim (do 1535 r.) podlegało kościelnej metropolii gnieźnieńskiej. W 1185 miasto, wraz z Pomorzem Zachodnim, zostało lennem Danii, a następnie w 1235 stało się lennikiem cesarza i weszło w skład Świętego Cesarstwa Rzymskiego.
W 1243 książę Barnim I nadał Szczecinowi prawa miejskie. W kolejnych latach miasto nabywało kolejne tereny: w 1283 jezioro Dąbie, a w 1321 – Police. W XIII wieku Szczecin stał się miastem hanzeatyckim. 
Na miejscu grodu słowiańskiego w XIV wieku książę Barnim III Wielki wybudował swoją siedzibę, tzw. „Kamienny Dom” oraz kaplicę św. Ottona. Zabudowania te stanowiły pierwszą fazę konstrukcji zamku książęcego (zwanego dzisiaj Zamkiem Książąt Pomorskich). W latach 1454–1464 miasto prowadziło konflikt zbrojny o prymat w handlu morskim z pobliskim Stargardem.
W 1428 w mieście wybuchło powstanie pospólstwa (któremu przewodzili kupiec Gerard von Afen i rzeźnik Hans Kerckhoff) przeciwko wprowadzeniu podatków na walkę z husytami, które tymczasowo spowodowało przejęcie władzy w mieście z rąk patrycjatu, jednak powrócił on w tym samym roku do władzy (z pomocą księcia szczecińskiego Kazimierza V), a przywódcy pospólstwa zostali skazani na śmierć przez łamanie kołem.
W 1464 zmarł ostatni przedstawiciel szczecińskiej linii Gryfitów i po jego śmierci próbę przejęcia księstwa szczecińskiego podjęła Brandenburgia. Jednakże wówczas do Szczecina wkroczyli książęta Eryk II władający w Słupsku i Warcisław X władający w Wołogoszczy i obronili dziedzictwo dynastii. Po śmierci Eryka II w 1474 roku władzę w księstwie słupskim i szczecińskim objął jego syn Bogusław X, który 4 lata później, po śmierci stryja Warcisława X zjednoczył księstwo pomorskie, a w 1491 przeniósł na stałe jego stolicę do Szczecina.
Wskutek kolonizacji niemieckiej w 1514 wprowadzono tu zakaz przyjmowania do cechu krawców osób, które miały słowiańskie pochodzenie.
W 1532 księstwo zostało ponownie podzielone, a miasto stało się stolicą księstwa szczecińskiego. Jednakże tym razem podział na dwa księstwa (ze stolicami w Szczecinie i Wołogoszczy) miał charakter umowny i książęta władający oboma częściami dziedziczyli po sobie oba trony, a dwukrotnie o ich przydziale decydowało losowanie.
W 1534 mieszkańcy Szczecina przeszli na protestantyzm (luteranizm). W 1570 został podpisany pokój w Szczecinie kończący I wojnę północną.
Począwszy od roku 1589, w którym urodził się ostatni książę Ulryk Rycerski, dynastia zaczęła gwałtownie wygasać. Kolejni książęta umierali i w chwili wybuchu wojny trzydziestoletniej w 1618 roku żyło ich już tylko pięciu. Do roku 1625 zmarli bezpotomnie czterej z nich, a ostatni, Bogusław XIV, zmarł w Szczecinie 10 marca 1637 r., gdy miasto było pod szwedzką okupacją wojenną. 
Obwarowania miejskie.
Pierwsze informacje o średniowiecznych murach obronnych i prowadzących do miasta bramach pochodzą z roku 1283. Kamienno-ceglane obwarowania zostały ukończone na przełomie XIII i XIV wieku. Najstarszym widokiem miasta jest miedzioryt podkolorowany autorstwa Georga Brauna i Fransa Hogenberga z księgi Civitates orbis terrarum z 1581. Średniowieczne obwarowania zostały zburzone podczas budowy nowych fortyfikacji miejskich przez Fryderyka Wilhelma I w latach 1724–1740.
Okres szwedzki.
W czasie wojny trzydziestoletniej, w 1627 Szczecin został zajęty przez wojska cesarskie, a w 1630 r., miasto zajęli Szwedzi, co usankcjonował pokój westfalski. Działania wojenne podczas potopu szwedzkiego przyczyniły się do upadku gospodarczego miasta.
Panowanie Szwedów i budowa twierdzy Szczecin zamknęły możliwości ekspansji terytorialnej ograniczając obszar miasta do około 54 ha na lewym i około 10 ha na prawym (Łasztownia) brzegu Odry Zachodniej. 
Okres pruski i niemiecki.
W 1713 miasto zostało zajęte przez Prusy, co potwierdził pokój w Sztokholmie w 1720. Władze pruskie pozbawiły miasto autonomii administracyjnej i zniosły przywileje cechowe. W XVIII wieku w mieście zaczęli się osiedlać francuscy hugenoci.
W 1729 w Szczecinie urodziła się córka komendanta pruskiego garnizonu Zofia Fryderyka Augusta księżniczka zu Anhalt-Zerbst, późniejsza cesarzowa Katarzyna II. 30 lat później urodziła się druga żona cara Pawła I – Maria Fiodorowna.
W czasie wojny siedmioletniej Rosjanie dokonali oblężenia Szczecina. W latach 1806–1813 Szczecin był pod okupacją francuską. Od 21 lutego do 29 lipca 1809 tu stacjonował sztab 4. płku strz. konnych armii Księstwa Warszawskiego, zwalczający na Pomorzu Szwedzkim pruskie oddziały powstańcze mjra Schilla. Od stycznia do 5 grudnia 1813 twierdza była bohatersko broniona przez francuskiego gen. Barbanègre.
W 1816 wyłączono z granic miasta Police. W lutym 1827, Carl Loewe dyrygował orkiestrą podczas światowego prawykonania dzieła Felixa Mendelssohna-Bartholdy’ego – uwertury koncertowej do "Snu nocy letniej" (według Szekspira). W 1843 miasto otrzymało połączenie kolejowe z Berlinem dając początek kolei na Pomorzu, wkrótce potem zaczął intensywniej rozwijać się przemysł.
Szczecin wcześnie uzyskał podstawową infrastrukturę techniczną: gazownia powstała w 1846 roku, sieć gazową wykonano w 1848 r., wodociąg i kanalizację założono w 1864 r., a sieć elektroenergetyczną w 1886 r. Pierwsze linie tramwajowe założono w 1879 r., a ich elektryfikację przeprowadzono w 1897 r.
W 1873 rada miejska podjęła decyzję o zburzeniu obwarowań i rozbudowie miasta, co wiązało się z likwidacją twierdzy. Uruchomiło to gwałtowną urbanizację obszarów pofortecznych wokół Starego Miasta. Ogromny ruch budowlany realizowany był według planów z 1874 r. miejskiego radcy budowlanego Konrada Kruhla, głównego planisty szczecińskiego śródmieścia.
W 1878 burmistrzem miasta został Hermann Haken, inicjator podniesienia rangi miasta i portu do poziomu światowego.
W 1897 roku uruchomiono w mieście hutę żelaza. W początku XX wieku wybudowano oczyszczalnię ścieków. W 1900 r. przyłączono miasto Grabowo oraz Drzetowo i Niemierzyn, podjęto również decyzję o utworzeniu Cmentarza Centralnego. Za kolejnego nadburmistrza Friedricha Ackermanna w 1911 przyłączono kolejne tereny m.in. Pogodno i Niebuszewo.
Od schyłku XIX wieku szczecińscy Polacy przystąpili do organizacji polskiego życia miasta. Jako jedno z pierwszych polskich stowarzyszeń, w 1890 powstało Towarzystwo Robotników Polsko–Katolickich. Po I wojnie światowej wskutek wyjazdu części Polaków do odrodzonej Polski liczebność szczecińskich Polaków spadła do 2 tysięcy. Mimo to powstawały nowe organizacje polskie. W 1924 rozpoczął działalność szczeciński oddział Związku Polaków w Niemczech, a 1925 powołano Konsulat RP w Szczecinie. W kolejnych latach powstały m.in. Towarzystwo Śpiewu im. Chopina, polska szkoła, drużyna harcerska „Gryf”, Towarzystwo Polskich Kobiet. Po dojściu do władzy nazistów w Niemczech w 1933 wzmogły się represje wobec szczecińskich Polaków. Zamknięto m.in. polską szkołę, a w 1938 aresztowano i osadzono w obozie koncentracyjnym Oranienburg prezesa lokalnego oddziału Związku Polaków w Niemczech, Stanisława Borkowskiego. W 1939 Niemcy zakazali działalności wszystkich organizacji polskich i aresztowali kolejnych czołowych przedstawicieli polskiej społeczności miasta, Maksymiliana Golisza i Aleksandra Omieczyńskiego, których później zamordowali w czasie II wojny światowej.
II wojna światowa.
15 października 1939 do miasta przyłączono wiele okolicznych wsi, w tym także 2 miasta: Police i Dąbie – utworzone zostało tzw. Wielkie Miasto Szczecin, istniejące do zakończenia wojny. Na tym terenie istniało ok. 100 obozów pracy przymusowej.
Wskutek alianckich nalotów bombowych od 1943 r. zabudowa miasta została zniszczona w 60–70%, port wraz z przyległościami w 70–80%, a obiekty przemysłowe uległy zniszczeniu niemal w 90%.
W lutym 1945 r. władze niemieckie rozpoczęły ewakuację mieszkańców miasta, wyposażenia fabryk i archiwów oraz wznoszenie barykad, rowów przeciwczołgowych i pól minowych. Od 14 do 20 marca trwały ciężkie walki o wschodnie dzielnice Szczecina. Uczestniczyły w nich m.in. jednostki 47 i 61 armii oraz 2 armii pancernej gwardii I Frontu Białoruskiego, a także 2 dywizja artylerii i 1. Samodzielna Brygada Moździerzy 1. Armii Wojska Polskiego. 20 marca miasto ogłoszono twierdzą, a po zajęciu prawobrzeżnych osiedli przez wojska radzieckie zaminowano port i zniszczono mosty na Odrze. W dalszych bojach przy forsowaniu Regalicy i Odry oraz zajmowaniu lewobrzeżnego Szczecina od 15 do 26 kwietnia brały udział oddziały 65 armii 2. Frontu Białoruskiego (polegli w walkach zostali pochowani na cmentarzu przy ul. Ku Słońcu, a w 1967 roku nad ich kwaterami stanął Pomnik Braterstwa Broni). Ostatecznie miasto zostało zajęte 26 kwietnia 1945 bez walki.
Polska Ludowa.
Przekazanie Szczecina Polsce.
25 kwietnia 1945 roku miasto opuścił ostatni Gauleiter Szczecina i Pomorza Franz Schwede-Coburg. Następnego dnia (26 kwietnia) miasto zostało zajęte przez sowiecką 65 Armię pod dowództwem gen. Pawła Batowa, a już 28 kwietnia przybyły do niego polskie władze. Na czele Tymczasowego Zarządu Miasta stanął inż. Piotr Zaremba, wyznaczony przez władze na urząd prezydenta miasta. 30 kwietnia na maszt na Wałach Chrobrego została wciągnięta biało-czerwona flaga. W tym czasie w Szczecinie znajdowało się zaledwie około 200 Polaków oraz około 6 tys. Niemców, których zgromadzono w dzielnicy Niebuszewo. Początkowo przyszły status miasta był niepewny, ponieważ ogólne ustalenia mówiły o wytyczeniu granicy na Odrze. Z tego powodu 5 maja sowiecki wojskowy komendant miasta płk. udzielił zgody na powstanie w mieście niemieckiego cywilnego zarządu administracyjnego. Niemiecki zarząd sprawował początkowo władzę tylko w dzielnicy Niebuszewo, ale z czasem objął władzę nad całym miastem.
12 maja pełnomocnik Rządu na Okręg Pomorze Zachodnie Leonard Borkowicz wystosował do rządu notę, w której skarżył się na utrudnienia przy osiedlaniu się Polaków stwarzane przez sowietów oraz gwałty dokonywane przez żołnierzy na cywilach, jednak polskie władze nie zdecydowały się na udzielenie wsparcia, za to nakazały ewakuację polskiej administracji, która została przeprowadzona 17–19 maja 1945 roku. W odpowiedzi nastąpił napływ do miasta ludności niemieckiej, której liczebność wzrosła z 6 do 24 tysięcy.
Borkowicz zdecydował się wówczas osobiście rozmawiać z dowódcą 2. Frontu Białoruskiego Konstantym Rokossowskim i to Rokossowski w pierwszych dniach czerwca przekazał stanowisko Stalina o tym, że polska administracja może wrócić do Szczecina. Prezydent Zaremba powrócił do Szczecina 9 czerwca, nie zakończyło to jednak istnienia niemieckiej administracji, a w mieście istniały dwa zarządy. W tym okresie nasilił się napływ polskich osadników i niemieckich reemigrantów. 19 czerwca polska administracja z prezydentem na czele ponownie musiała opuścić miasto.
Ostatecznie 1 lipca dowództwo radzieckich wojsk okupacyjnych w Berlinie poinformowało o przekazaniu Szczecina stronie polskiej, co dwa dni później potwierdziła administracja marsz. Żukowa, któremu miasto podlegało od 11 czerwca. 5 lipca administracja polska ostatecznie przejęła władze w mieście. Oficjalne przekazanie miasta władzom polskim nastąpiło 5 lipca 1945 roku. Ostateczne uregulowanie sprawy przynależności Szczecina do Polski nastąpiło jeszcze później, w wyniku konferencji poczdamskiej (17 lipca – 2 sierpnia 1945).
Polska administracja przejęła miasto z wyłączeniem portu, który w całości pozostawał w rękach sowieckich do 1947 roku (w części nawet do 1955 roku). Sowieci wykorzystywali szczeciński port do załadunku zdobycznego sprzętu z terenu Niemiec.
Wymiana ludności.
Okres polskiego osadnictwa w Szczecinie jest dzielony na trzy etapy:
W maju 1945 z miasta wyjechało ponad 4 tys. Polaków osiedlonych wcześniej, zaniepokojonych przedłużającymi się rozmowami na temat przebiegu granicy między Polską i radziecką strefą okupacyjną Niemiec. Równocześnie notowano ponowny przyrost liczby ludności niemieckiej – Niemców, którzy wcześniej opuścili miasto, zaczęli powracać (ok. 1700 osób dziennie). Przybywali nieliczni polscy osadnicy. Na początku lipca 1945 w Szczecinie mieszkało 83765 Niemców i 1578 Polaków.
Szybki wzrost liczby ludności polskiej nastąpił po konferencji poczdamskiej (17 lipca – 2 sierpnia 1945). Już w sierpniu 1945 zameldowanych było ponad 17 tys. Polaków, a w grudniu – ponad 26 tysięcy. W roku 1946 nastąpił wzrost liczby ludności do 108 670.
Do Szczecina przyjeżdżali przesiedleńcy z byłych Kresów Wschodnich, z Niemiec i różnych stron Polski. Zajmował się nimi punkt Państwowego Urzędu Repatriacyjnego przy ul. Jagiellońskiej. Wśród przybywających do Szczecina był oddział polskich żołnierzy generała Maczka, który po przypłynięciu statkiem "Izar" został dowieziony samochodami na pl. Żołnierza. Stąd oddział przemaszerował do punktu PUR w mundurach i z karabinami na piersiach.
Od roku 1947 przyrost liczby ludności był wolniejszy, związany przede wszystkim z dużym wówczas przyrostem naturalnym.
Równocześnie zmniejszała się liczba ludności niemieckiej (w grudniu 1945 zarejestrowanych w Szczecinie było 57215 Niemców). Po konferencji poczdamskiej rozpoczęto realizację planu wysiedlania Niemców z Pomorza Zachodniego według planu, który został zaakceptowany w Poczdamie. Techniczno-organizacyjne warunki akcji uzgodniono 14 lutego 1946 roku (data podpisania umowy między rządem polskim i brytyjskim).
Znaczny wkład w wyjaśnienie historii wysiedlania Niemców ze Szczecina wniósł m.in. Jan Iwańczuk – syn Niemki, Eriki Schulz (znajdującej się wraz z synem w roku 1947 na liście przesiedleńczej w Drawsku Pomorskim) i polskiego oficera, Tomasza Iwańczuka. Jan Iwańczuk i Renate Jachow zaangażowali się w analizę dokumentów z czasów wysiedleń, uzupełniając wiedzę na ten temat i prostując w swoich publikacjach liczne przeinaczenia (Jan Iwańczuk jest m.in. autorem artykułów w periodyku Szczeciner (Nr 2.2012, Nr 7.2016) oraz w Encyklopedii Pomorza Zachodniego – pomeranica. pl związanych z tym wydarzeniem). Stwierdzili, że przesiedlenia Niemców z regionu Pomorza Zachodniego odbywały się w znacznie lepszych warunkach niż wywózki Polaków przez Niemców i Rosjan w trakcie wojny. Zgodnie z międzynarodowymi ustaleniami wywózkę nadzorowali Anglicy. Początkowo przesiedleńcy (ok. 40 tysięcy) wypływali na statkach, z przekazanego Polakom przez Rosjan nabrzeża „Oko”. W kolejnych miesiącach nadzorujący Anglicy zrezygnowali z drogi morskiej, decydując o wykorzystaniu kolei (przyczyny tej decyzji są nieznane).
W czasie transportów korzystano z tzw. pociągów wahadłowych (ok. 55 wagonów), ogrzewanych i przystosowanych do spania, ochranianych przez żołnierzy KBW i MO. W latach 1946–1947 wyjechało do Niemiec 59 transportów (drogą morską do Lubeki i koleją): w roku 1946 – do brytyjskiej strefy okupacyjnej, w roku 1947 – do strefy radzieckiej. W ramach tej akcji wysiedlono łącznie 50475 osób, w tym 11033 mężczyzn, 22683 kobiet, 16759 dzieci.
Funkcjonowanie miasta w latach 1946–1989.
28 stycznia 1946 roku nastąpiło otwarcie radiostacji Polskiego Radia w Szczecinie.
15 czerwca 1946 roku otwarto w mieście Teatr Polski.
W 1948 roku wzniesiono na pl. Żołnierza Polskiego Pomnik Wdzięczności upamiętniający żołnierzy radzieckich, którzy polegli w walkach o miasto w 1945 roku. Również w 1948 roku odsłonięto na pl. Grunwaldzkim ufundowaną przez środowisko „dąbrowszczaków” pamiątkową płytę ku czci gen. Świerczewskiego w pierwszą rocznicę jego śmierci w walce z oddziałami UPA.
W 1953 roku rozpoczęto prace przy odbudowie najcenniejszych obiektów na terenie Starego Miasta. Odbudową objęto średniowieczne kościoły św. Jakuba Apostoła, św. Piotra i św. Pawła oraz św. Jana Ewangelisty, Stary Ratusz, nowożytne pałace Grumbkowa i Velthusena, Bramy Berlińską i Królewską, Basztę Panieńską oraz zamek Książąt Pomorskich wraz z kamieniczkami ulicy Kuśnierskiej na Starym Mieście.
W grudniu 1970 i sierpniu 1980 w Szczecinie miały miejsce strajki i demonstracje robotnicze.
3 września 1978 roku odsłonięto przy ul. Piotra Skargi Pomnik Czynu Polaków. Trzy orły symbolizują trzy pokolenia Polaków zmagających się z żywiołem germańskim.
W 1980 r. podpisano tzw. porozumienia sierpniowe. 11 czerwca 1987 miasto odwiedził papież Jan Paweł II.
W latach 1946–1975 miasto było stolicą tzw. dużego województwa szczecińskiego, zaś w latach 1975–1998 – tzw. małego województwa szczecińskiego.
Okres po 1989 r..
27 maja 1990 odbyły się pierwsze wolne wybory samorządowe do szczecińskiej Rady Miasta. Od kwietnia do września 1993 miały miejsce uroczyste obchody 750-lecia nadania praw miejskich Szczecinowi.
Od 1999 miasto jest główną kwaterą Wielonarodowego Korpusu Północno-Wschodniego sił NATO.
W dniach 4–7 sierpnia 2007 odbył się w Szczecinie finał operacji Żagiel – The Tall Ships’ Races (po odwiedzeniu kolejno – duńskiego Århus, fińskiej Kotki i szwedzkiego Sztokholmu) międzynarodowych regat żaglowców. Organizatorzy stwierdzili, że teren zlotu odwiedziły 2 miliony ludzi.

</doc>
<doc id="1529652" url="https://pl.wikipedia.org/wiki?curid=1529652" title="Powstanie Układu Słonecznego">
Powstanie Układu Słonecznego



</doc>
<doc id="1529654" url="https://pl.wikipedia.org/wiki?curid=1529654" title="Lynne Talley">
Lynne Talley

Lynne Talley (ur. 18 maja 1954 w Schenectady, Nowy Jork) – amerykańska oceanograf.
Jest profesorem oceanografii fizycznej w Instytucie Oceanografii imienia Scripps w Uniwersytecie Kalifornijskim. Uczestniczy w hydrograficznych pomiarach oceanicznych. Od 2004-2007 była członkiem Międzyrządowego Zespołu do spraw Zmian Klimatu i głównym autorem jednego z rozdziałów Czwartego Raportu IPCC. Jest członkiem honorowym Amerykańskiego Towarzystwa Meteorologicznego oraz Amerykańskiej Unii Geofizycznej.

</doc>
<doc id="1529662" url="https://pl.wikipedia.org/wiki?curid=1529662" title="Model ARCH">
Model ARCH

Model ARCH (, model autoregresji z heteroskedastycznością warunkową) – model ekonometryczny służący do analizy szeregów czasowych. Stosuje się go głównie w analizie finansowej zmienności cen instrumentów finansowych.
W modelu ARCH zakłada się, że wariancja błędu losowego w danym okresie jest funkcją wartości błędów losowych w okresach poprzednich.
Model ARCH został po raz pierwszy zaproponowany w 1982 roku przez amerykańskiego ekonomistę, Roberta Engle, za co został on uhonorowany w 2003 roku Nagrodą Nobla w dziedzinie ekonomii.
Definicja.
Model ARCH rzędu "p", co zapisuje się zazwyczaj jako ARCH(p), zdefiniowany został przez Engle’a przy pomocy następujących dwóch zależności:
Z równań tych wynika, że zmienna losowa formula_3 ma wartość oczekiwaną równą zero, oraz wariancję, która zależy od realizacji zmiennych losowych y w "p" poprzednich okresach. We współczesnych zastosowaniach najczęściej zakłada się, że funkcja formula_4 ma postać:
Przykładowo model ARCH(1) można zapisać jako:
Model GARCH.
Model ARCH można uogólnić na model GARCH (skrót od ang. "Generalized Auto-Regressive Conditional Heteroskedasticity model", uogólniony ARCH), w którym dodatkowo wprowadza się bezpośrednią zależność od poprzednich wartości formula_11 Model GARCH(p,q) opisuje się szeregiem
(niektóre źródła definiują model i stosują konwencję ze zamienionych miejscami indeksami p i q).
Czasami znosi się ograniczenie na współczynniki formula_16 ale wprowadza to problem w postaci możliwych ujemnej wartości formula_17 co nie jest w pełni sensowne.
W 1986 roku Bollerslev opublikował artykuł, w którym wprowadził uogólniony model ARCH (generalized ARCH, GARCH), wzorując się na relacji między modelami AR i ARMA. Okazało się, że model ten stał się bardziej przydatny w praktyce niż wcześniejszy ARCH na skutek tego, iż: procesy finansowe wymagają dużych rzędów opóźnień dla prawidłowego modelowania; estymacja parametrów modelu ARCH prowadziła do załamania założeń o nieujemności wariancji warunkowej; model GARCH lepiej niż ARCH dostosowuje się do opisu rozkładów o grubych ogonach.
Najczęściej, model GARCH stosuje się wtedy, gdy liczba opóźnień w modelu ARCH jest zbyt duża, a także wówczas, gdy kryteria doboru modeli (np. Schwarza), wskazują na przewagę modelu GARCH nad ARCH.

</doc>
<doc id="1529663" url="https://pl.wikipedia.org/wiki?curid=1529663" title="ARCH">
ARCH



</doc>
<doc id="1529665" url="https://pl.wikipedia.org/wiki?curid=1529665" title="Qianhong Gotsch">
Qianhong Gotsch

Qianhong Gotsch, właśc. He Qianhong, chiń. 何千紅 (ur. 7 września 1968 w Tianjin) – niemiecka tenisistka stołowa pochodzenia chińskiego, mistrzyni Europy.
Dwukrotnie była medalistką mistrzostw Europy. Startując na jedynych mistrzostwach Europy w Bremie (2000), zdobyła złoty medal w grze pojedynczej i srebrny drużynowo.
Startowała w igrzyskach olimpijskich w Sydney (2000), gdzie odpadła w ćwierćfinale gry pojedynczej, a w jedynych mistrzostwach świata, gdzie startowała (w Eindhoven w 1999) nie odniosła sukcesu. Bliska strefy medalowej była na drużynowych mistrzostwach świata w Kuala Lumpur w 2000, gdzie wraz z koleżankami zajęła miejsca 5-8.
Dwukrotna zwyciężczyni prestiżowego turnieju Europa Top 12 (1999, 2000).

</doc>
<doc id="1529666" url="https://pl.wikipedia.org/wiki?curid=1529666" title="Nicole Struse">
Nicole Struse

Nicole Struse (ur. 31 maja 1971 w Haan) - niemiecka tenisistka stołowa, brązowa medalistka mistrzostw świata, pięciokrotna mistrzyni Europy. 
Jedenastokrotnie była medalistką Starego Kontynentu. Życiowy sukces odniosła na mistrzostwach Europy w Bratysławie (1996), gdzie zdobyła trzy złote medale: w grze pojedynczej, podwójnej (w parze z Elke Schall podobnie jak dwa lata później) i drużynowo. 
Startowała czterokrotnie w igrzyskach olimpijskich (1992, 1996, 2000, 2004). Najbliżej medalu była w Sydney, gdzie odpadła w ćwierćfinale gry pojedynczej, a w mistrzostwach świata zdobyła brązowy medal w rywalizacji drużynowej w Manchesterze (1997). Dwukrotna ćwierćfinalistka gry pojedynczej podczas mistrzostw świata w 1993 i 1997 roku.
Zwyciężczyni prestiżowego turnieju Europa Top 12 (2004).

</doc>
<doc id="1529667" url="https://pl.wikipedia.org/wiki?curid=1529667" title="George Friedman">
George Friedman

George Friedman (ur. 1 lutego 1949 w Budapeszcie) – amerykański politolog żydowskiego pochodzenia. 
Jest absolwentem City College of New York, doktorat uzyskał na Cornell University. Jest założycielem i dyrektorem generalnym Stratfor. Zajmuje się geopolityką i współczesną doktryną wojenną. Pracował jako doradca w kwestiach bezpieczeństwa dla czołowych amerykańskich dowódców wojskowych. Autor kilku książek, m.in.: "The Future of War", "The Intelligence Edge", "America’s Secret War" oraz „Następne 100 lat. Prognoza na XXI w.” ("The Next Hundred Years: A Forecast for the 21st Century") (2009). W tej ostatniej książce przewidział m.in. na kilka lat wcześniej wzrost mocarstwowości Rosji i jej próby odbudowy ZSRR oraz rozbicia NATO.
Postawił tezę o spodziewanym przenoszeniu produkcji w ramach globalizacji do państw o tańszej niż chińska sile roboczej (tzw. państw PC16, Post China 16), takich jak Etiopia, Kenia, Tanzania, Uganda, Sri Lanka, Bangladesz, Birma, Laos, Wietnam, Kambodża, Indonezja, Filipiny, Nikaragua, Dominikana, Peru i Meksyk.

</doc>
<doc id="1529668" url="https://pl.wikipedia.org/wiki?curid=1529668" title="Jie Schöpp">
Jie Schöpp

Jie Schöpp, właśc. Shi Jie (chiń. 施婕; ur. 25 stycznia 1968 w Baoding) – niemiecka tenisistka stołowa pochodząca z Chin, brązowa medalistka mistrzostw świata, dwukrotna mistrzyni Europy.
Ośmiokrotnie była medalistką Starego Kontynentu. Nie zdobyła wprawdzie złotego medalu w grze pojedynczej (trzykrotnie przegrała w półfinałach), ale w rywalizacji drużynowej dwukrotnie triumfowała na mistrzostwach Europy w Bratysławie (1996) oraz w Eindhoven (1998).
Startowała bez sukcesów trzykrotnie w igrzyskach olimpijskich (1996, 2000, 2004), a w mistrzostwach świata zdobyła brązowy medal w rywalizacji drużynowej w Manchesterze (1997).
Dwukrotna zwyciężczyni prestiżowego turnieju Europa Top 12 (1994, 2003).

</doc>
<doc id="1529671" url="https://pl.wikipedia.org/wiki?curid=1529671" title="Takht-i-Bahi">
Takht-i-Bahi

Takht-i-Bahi – klasztor wzniesiony na skalistym wierzchołku góry, położony nad doliną Swat w Gandharze w I wieku n.e. Zbudowany zgodnie z zasadami sztuki grecko-buddyjskiej - w centrum klasztoru znajdowała się wihara (część mieszkalna). Wewnątrz znajdowała się również stupa, której cokół i bębny ozdobione były wizerunkami Buddy.
Ruiny klasztory zostały odkryte w 1836, natomiast prace archeologiczne rozpoczęły się w 1852, od 1980 roku wpisany na listę światowego dziedzictwa UNESCO. 

</doc>
<doc id="1529672" url="https://pl.wikipedia.org/wiki?curid=1529672" title="Jurborg">
Jurborg



</doc>
<doc id="1529673" url="https://pl.wikipedia.org/wiki?curid=1529673" title="Csilla Bátorfi">
Csilla Bátorfi

Csilla Bátorfi (ur. 3 marca 1969 w Szombathely) - węgierska tenisistka stołowa, dwukrotna medalistka mistrzostw świata, dziewięciokrotna mistrzyni Europy.
Dwukrotnie zdobywała brązowe medale podczas mistrzostw świata, w 1987 w New Delhi była trzecia w drużynowo, a w 1995 w Tianjin zdobyła brąz w deblu (w parze z Krisztiną Tóth). Indywidualnie najlepiej wypadła na mistrzostwach świata w Chibie (1991), gdzie osiągnęła ćwierćfinał.
W mistrzostwach Europy szesnastokrotnie zdobywała medale. Czterokrotnie była mistrzynią Starego Kontynentu w grze podwójnej, trzykrotnie drużynowo oraz jeden raz w mikście i w grze pojedynczej (w Pradze w 1986).
Trzykrotna tryumfatorka prestiżowego turnieju Europa Top 12 (1987, 1992, 2001), czterokrotna mistrzyni Europy juniorów (w 1986 w grze pojedynczej).
Pięciokrotnie startowała w igrzyskach olimpijskich (1988, 1992, 1996, 2000, 2004), jednak nie udało się jej zdobyć medalu. Najbliżej tego osiągnięcia była w Sydney (2000), gdzie startując w parze z Krisztiną Tóth przegrała bezpośrednią walkę (2:3) o brązowy medal w grze podwójnej z parą koreańską Kim Moo Kyu/Ryu Ji-Hye.

</doc>
<doc id="1529674" url="https://pl.wikipedia.org/wiki?curid=1529674" title="Csilla Batorfi">
Csilla Batorfi



</doc>
<doc id="1529675" url="https://pl.wikipedia.org/wiki?curid=1529675" title="Batalion Sztabowy Grupy KOP gen. Orlik-Rückemanna">
Batalion Sztabowy Grupy KOP gen. Orlik-Rückemanna

Batalion Sztabowy Grupy KOP gen. Orlik-Rückemanna – pododdział piechoty Korpusu Ochrony Pogranicza improwizowany w trakcie kampanii wrześniowej 1939 r.
Batalion zorganizowany został 20 września 1939 roku w miejscowości Moroczno (powiat piński) z funkcjonariuszy Policji Państwowej, Straży Leśnej i nie uzbrojonych żołnierzy. Zadaniem pododdziału było ubezpieczanie taborów Grupy KOP gen. Orlik-Rückemanna oraz zabezpieczanie zaopatrzenia w rejonach zajmowanych przez oddziały grupy. Dowódcą batalionu wyznaczony został mjr żandarmerii Szymon Mayblum, dotychczasowy zastępca dowódcy dywizjonu żandarmerii KOP.
W dniu 24 września 1939 roku w miejscowości Krymno, w powiecie kowelskim, w skład jednostki wchodziły dwie kompanie policyjne i jedna kompania zbiorcza. W tej ostatniej służbę pełniło 2 oficerów i 80 elewów Szkoły Mechaników Lotnictwa, przybyłych z Sarn, a wcześniej ewakuowanych z Bydgoszczy.
30 września 1939 roku rano, w rejonie miejscowości Kosyń, oficerowie i elewi Szkoły Mechaników Lotnictwa opuścili Grupę KOP.

</doc>
<doc id="1529676" url="https://pl.wikipedia.org/wiki?curid=1529676" title="Gazogenerator">
Gazogenerator



</doc>
<doc id="1529677" url="https://pl.wikipedia.org/wiki?curid=1529677" title="Traktat melneński">
Traktat melneński



</doc>
<doc id="1529681" url="https://pl.wikipedia.org/wiki?curid=1529681" title="Granacki Staw">
Granacki Staw

Granacki Staw (słow. "Szontaghovo pleso", niem. "Szontaghsee", węg. "Szontagh-tó") – staw położony na wysokości 2034 m n.p.m., w górnych partiach Doliny Sławkowskiej, w słowackich Tatrach Wysokich. Pomiary pracowników TANAP-u z lat 60. XX w. wykazują, że ma on powierzchnię 0,327 ha i wymiary 90 × 57 m. Nieco na zachód od niego znajduje się drugi, mniejszy stawek doliny zwany Granackim Okiem. Do Granackiego Stawu nie prowadzą żadne znakowane szlaki turystyczne, nie jest on dostępny dla turystów.
Polska nazwa odnosi się do Granatów Wielickich, natomiast słowacka, niemiecka i węgierska upamiętniają Miklósa Szontagha.
Granacki Staw otaczają:

</doc>
<doc id="1529682" url="https://pl.wikipedia.org/wiki?curid=1529682" title="Krisztina Tóth (tenisistka stołowa)">
Krisztina Tóth (tenisistka stołowa)

Krisztina Tóth (ur. 29 maja 1974 w Miszkolcu) – węgierska tenisistka stołowa, brązowa medalistka mistrzostw świata, siedmiokrotna mistrzyni Europy. 
W mistrzostwach Europy dwudziestojednokrotnie zdobywała medale. Trzykrotnie była mistrzynią Starego Kontynentu w grze podwójnej (dwukrotnie z Csillą Bátorfi i jeden raz z Georginą Pota) oraz dwukrotnie drużynowo i w grze mieszanej (z Władimirem Samsonowem i Wernerem Schlagerem). Indywidualnie dwukrotnie przegrała pojedynek o złoty medal. Miało to miejsce w 1996 roku w Bratysławie i w 2002 w Zagrzebiu.
Mistrzyni Europy juniorów w 1991 w grze pojedynczej.
Czterokrotnie startowała w igrzyskach olimpijskich (1996, 2000, 2004, 2008), jednak nie udało się jej zdobyć medalu. Najbliżej tego osiągnięcia była w Sydney (2000), gdzie startując w parze z Csillą Bátorfi przegrała bezpośrednią walkę (2:3) o brązowy medal w grze podwójnej z parą koreańską Kim Moo Kyu/Ryu Ji-Hye. W deblu w parze z Csillą Bátorfi zdobyła też jedyny do tej pory medal w mistrzostwach świata (w 1995 w Tianjin).

</doc>
<doc id="1529684" url="https://pl.wikipedia.org/wiki?curid=1529684" title="Krisztina Toth">
Krisztina Toth



</doc>
<doc id="1529685" url="https://pl.wikipedia.org/wiki?curid=1529685" title="Dianema długowąsa">
Dianema długowąsa

Dianema długowąsa, diadema długowąsa ("Dianema longibarbis") – gatunek słodkowodnej ryby sumokształtnej z rodziny kiryskowatych (Callichthyidae). Jest to ryba hodowana w akwariach.
Występowanie.
Dianema długowąsa żyje w wodach dorzecza Amazonki.
Opis.
Ciało wydłużone, torpedowate, osiąga około 9 cm długości. Ubarwienie brązowawe, płetwy lekko zabarwione. Wąsiki czuciowe są skierowane do przodu. Jest ona uznawana za gatunek spokojny, towarzyski.
Pożywienie.
Dianema długowąsa żywi się każdym rodzajem pokarmu.
Warunki hodowlane.
Dianema długowąsa wymaga dużego akwarium (minimum 80 cm długości) i wolnej przestrzeni do pływania w nim. Rośliny powinny rosnąć po bokach i z tyłu akwarium, a na podłożu powinien leżeć dobrze wypłukany żwir lub piasek. Raz w tygodniu należy dokonywać niewielkiej podmiany wody. Temperatura wody powinna wynosić 22–26 °C, pH 6–7,5.

</doc>
<doc id="1529687" url="https://pl.wikipedia.org/wiki?curid=1529687" title="PFSN">
PFSN



</doc>
<doc id="1529692" url="https://pl.wikipedia.org/wiki?curid=1529692" title="Georgina Póta">
Georgina Póta

Georgina Póta (ur. 13 stycznia 1985 w Budapeszcie) – węgierska tenisistka stołowa, dwukrotna mistrzyni Europy. 
W mistrzostwach Europy ośmiokrotnie zdobywała medale. Jest mistrzynią Starego Kontynentu w grze podwójnej (w parze z Krisztiną Tóth) z Petersburga (2008) i drużynowo z Belgradu (2007).
Mistrzyni Europy juniorów w 2002 w grze pojedynczej.
Startowała bez sukcesu w igrzyskach olimpijskich w Pekinie (2008) i w dotychczasowych mistrzostwach świata, choć w 2007 w Zagrzebiu była bliska medalu w grze podwójnej (w parze z Krisztiną Tóth), przegrywając ćwierćfinał z zawodniczkami z Korei Południowej (Kim Kyung-ah, Park Mi-young).

</doc>
<doc id="1529693" url="https://pl.wikipedia.org/wiki?curid=1529693" title="Martine Aubry">
Martine Aubry

Martine Aubry (wym. []; ur. 8 sierpnia 1950 w Paryżu) – francuska polityk, od 2008 do 2013 pierwszy sekretarz Partii Socjalistycznej, mer Lille, była minister pracy i spraw socjalnych.
Życiorys.
Urodziła się w Paryżu jako Martine Delors. Jej ojciec, Jacques Delors, był francuskim ministrem finansów w czasie prezydentury François Mitterranda, przewodniczącym Komisji Europejskiej oraz niedoszłym kandydatem na prezydenta Francji. Martine Aubry w 1972 została absolwentką Instytutu Nauk Politycznych w Paryżu. Od 1973 do 1975 studiowała w "École nationale d’administration". Pracowała później w administracji rządowej.
W 1974 wstąpiła do Partii Socjalistycznej. 15 maja 1991 została mianowana ministrem pracy w rządzie premier Édith Cresson. Zajmowała to stanowisko także w gabinecie Pierre’a Bérégovoy do 29 marca 1993, kiedy to kolejne wybory parlamentarne wygrała koalicja gaullistów i centrystów.
W 1995 objęła stanowisko zastępcy mera Lille. W 1997 została posłanką do Zgromadzenia Narodowego XI kadencji. Zrezygnowała jednak wkrótce z mandatu, obejmując urząd ministra spraw socjalnych w rządzie Lionela Jospina. Jej główną reformą było wprowadzenie 35-godzinnego tygodnia pracy, prawa nazwanego od jej nazwiska "Loi Aubry". Reforma redukowała tygodniowy czas pracy z 39 do 35 godzin. Zrezygnowała z pracy w rządzie w związku z wyborem w 2001 na stanowisko mera miasta Lille. W 2008, 2014 i 2020 z powodzeniem ubiegała się o reelekcję.
W 2008 Martine Aubry wzięła udział w wyborach na funkcję I sekretarza Partii Socjalistycznej. W pierwszej turze głosowania (20 listopada) zajęła drugie miejsce z wynikiem 34,5% głosów, za Ségolène Royal (popartą przez 42,9% delegatów). W drugiej turze wyborów z 22 listopada pokonała swoją konkurentkę, zdobywając 50,02% głosów (różnica 42 głosów). Wyniki te zostały zakwestionowane przez Ségolène Royal, która zażądała powtórnego przeliczenia głosów. 25 listopada 2008, po powtórnym przeliczeniu głosów, Martine Aubry została oficjalnie ogłoszona nowym przewodniczącym Partii Socjalistycznej. Jednocześnie okazało się, iż pokonała Ségolène Royal różnicą 102 głosów na około 135 tys. głosujących.
W 2010 w obliczu wyborów prezydenckich zaplanowanych na 2012 zawarła układ z Dominique’em Strauss-Kahnem, który w przypadku wygranej socjalistów miał zostać prezydentem Francji, ona zaś premierem. Po aresztowaniu Dominique’a Strauss-Kahna wysunęła własną kandydaturę w wyborach prezydenckich. Prawybory prezydenckie w PS wygrał jednak François Hollande. 17 września 2012 zakończyła kierowanie Partią Socjalistyczną.

</doc>
<doc id="1529694" url="https://pl.wikipedia.org/wiki?curid=1529694" title="Georgina Pota">
Georgina Pota



</doc>
<doc id="1529696" url="https://pl.wikipedia.org/wiki?curid=1529696" title="Parafia św. Stanisława Kostki w Poznaniu">
Parafia św. Stanisława Kostki w Poznaniu

Parafia św. Stanisława Kostki w Poznaniu - parafia rzymskokatolicka w dekanacie Poznań - Winogrady obejmująca terytorialnie osiedle Winiary oraz Bonin.

</doc>
<doc id="1529698" url="https://pl.wikipedia.org/wiki?curid=1529698" title="Herb powiatu wieluńskiego">
Herb powiatu wieluńskiego

 
Herb powiatu wieluńskiego to biały Baranek Boży w złocistej aureoli, w polu czerwonym, stojący na wzniesieniu koloru zielonego, zwrócony w lewo. Podtrzymuje on, uniesioną nieco do góry prawą nogą przednią, chorągiewkę trójsferową na drzewcu zwieńczonym krzyżem. Z piersi Baranka spływa strumień krwi do złocistego kielicha 
Herb został ustanowiony "Uchwałą Nr X/74/03 Rady Powiatu w Wieluniu z dnia 10 września 2003 r." 

</doc>
<doc id="1529700" url="https://pl.wikipedia.org/wiki?curid=1529700" title="Flaga powiatu wieluńskiego">
Flaga powiatu wieluńskiego



</doc>
<doc id="1529704" url="https://pl.wikipedia.org/wiki?curid=1529704" title="Gotowanie dla dzieci z Luisem">
Gotowanie dla dzieci z Luisem

Gotowanie dla dzieci z Luisem (ang. "Cooking for kids with Luis") – australijska seria poradnikowa dla dzieci z 2004 roku. W Polsce program emitowany był na kanale Kuchnia TV, a następnie MiniMini.
Program prowadzi sześcioletni Luis, który uczy dzieci przygotowywania potraw.

</doc>
<doc id="1529706" url="https://pl.wikipedia.org/wiki?curid=1529706" title="Ulica 11 Listopada w Bielsku-Białej">
Ulica 11 Listopada w Bielsku-Białej

Ulica 11 Listopada – główny deptak Bielska-Białej i jego tradycyjne centrum handlowe. Ma długość około 900 m i biegnie równoleżnikowo od ulicy Barlickiego na Dolnym Przedmieściu przez historyczne centrum Białej do ulicy Lwowskiej w granicach osiedli administracyjnych Śródmieście Bielsko oraz Biała Wschód.
W obecnym kształcie powstała w latach 1780–1781 jako część traktu środkowogalicyjskiego i była główną ulicą oraz osią urbanistyczną Białej. Od samego początku koncentrowało się na niej życie handlowe, rozrywkowe i towarzyskie zarówno Białej, jak i – w mniejszym stopniu – Bielska. W strefę pieszą zaczęła być przekształcana w latach 70. XX wieku. Charakterystyczna dla przede wszystkim bialskiego odcinka ulicy jest zabudowa w tzw. stylu józefińskim z końca XVIII wieku, oprócz niej znajdują się tu liczne zabytki reprezentujące różne style architektoniczne kolejnych stuleci, a także kilka przykładów architektury współczesnej.
Przebieg.
Ulica 11 Listopada rozpoczyna się na Dolnym Przedmieściu, odchodząc w kierunku wschodnim od ulicy Barlickiego. Jej przedłużeniem na zachód jest Przechód Schodowy – schody łączące deptak z ulicą 3 Maja (koło hotelu President).
Pierwszą przecznicą ulicy 11 Listopada jest ulica Cechowa (50 m), następnie mijając kamienicę Burdy, deptak przecina most na Białej (130 m), dzielący niegdyś Bielsko i Białą. Zaraz za mostem (160 m) znajduje się nieregularny plac z fontanną–pomnikiem Reksia rozciągający się od ulicy Stojałowskiego do Spółdzielczego Domu Handlowego Klimczok i Galerii Sfera. Dalej ulica przecina ulicę Krótką i Łukową (200 m), po czym mijając ciąg józefińskich kamienic dociera do placu Wojska Polskiego – dawnego rynku Białej, od którego na południe odchodzi ulica Ratuszowa (370 m). Na 470 metrze od deptaku odchodzą ulica Komorowicka (na północ) i Głęboka (na południe), a na 520 metrze ulica dochodzi do placu Wolności – drugiego bialskiego rynku. Za placem zaczyna się kolejny zespół budynków licznymi kamienicami józefińskimi, który kończy się na ulicy Wyzwolenia (710 m), a rozdziela go ulica Szkolna (650 m).
Na skrzyżowaniu z ulicą Wyzwolenia deptak przechodzi w zwykłą, wyłożoną kostką brukową, ulicę z normalnym ruchem kołowym i wydzielonym parkingiem. Przy Dworze Thomkego (850 m) od ulicy 11 Listopada odchodzi ulica Żywiecka, która łączy ją z placem Opatrzności Bożej, nie mając jednak bezpośredniego połączenia z tą częścią Żywieckiej, która jest fragmentem drogi krajowej nr 52. Około 30 m za Żywiecką ulica 11 Listopada kończy się, przechodząc w przejście podziemne pod ulicą Lwowską.
Historia.
Początki ulicy wiążą się z powstaniem Pierwszej Galicyjskiej Szosy Pocztowo-Handlowej, potocznie nazywanej „drogą cesarską”, „cesarką”, „traktem wiedeńskim” czy „traktem środkowogalicyjskim”, która miała połączyć Białą na granicy Śląska Cieszyńskiego przez Kraków i Przemyśl ze Lwowem i stać się rdzeniem sieci komunikacyjnej w nowo pozyskanej prowincji, Galicji. Celem było jej lepsze powiązanie z resztą monarchii habsburskiej. Już od 1773 na trasie z Bielska do Lwowa funkcjonowała poczta konna, a od 1775 jeździły dyliżanse. Projekt budowy powierzono inżynierowi Johannowi Grossowi. Rozpoczęła się po pomiarach katastralnych w 1780, a ostateczne ukończenie nastąpiło w 1785, przy czym odcinek Biała – Bochnia został otwarty już 20 kwietnia 1781.
„Cesarka” przecięła dotychczasowe ciągi zabudowy Białej skoncentrowane wzdłuż Niwki oraz dzisiejszych ulic Łukowa, Cyniarska, Szkolna. Konieczne było dokonanie pewnych wyburzeń. W wyniku wytyczenia ulicy i połączonych z nim regulacji przestrzennych, w tym założenia drugiego rynku bialskiego – dzisiejszego placu Wolności – powstał całkiem nowy układ urbanistyczny Białej. Nastąpił znaczący boom budowlany, w ramach którego do końca lat 80. XVIII wieku powstało w miasteczku kilkadziesiąt nowych budynków, w tym wiele murowanych. Do najstarszych zachowanych do dziś należą kamienice przy ulicy 11 Listopada reprezentujące tzw. styl józefiński: nr 54 z 1782, nr 19 z 1783 i nr 14–16 z 1787. Dla Bielska trakt nie miał aż tak dużego znaczenia, bowiem długość bielskiego odcinka wynosił zaledwie 140 m i przy jego budowie wykorzystano istniejący już układ przestrzenny. Powstał nowy (drugi w kolejności) drewniany most na rzece Białej.
Dzisiejsza ulica 11 Listopada znajdowała się pierwotnie na terenie trzech gmin: nie tylko w Bielsku i Białej, ale też samodzielnej wsi Lipnik. Granica między Białą a Lipnikiem biegła dzisiejszą ulicą Wyzwolenia, końcowy odcinek współtworzył tzw. „miejską część Lipnika” zamieszkiwaną w dużej mierze przez ludność żydowską, która aż do 1848 nie mogła osiedlać się w obrębie Białej. W 1827 na rogu dzisiejszej ulicy Ratuszowej, w części ulicy będącej zarazem pierzeją pierwszego rynku bialskiego, wybudowano nowy ratusz miasta Białej pełniący tę funkcję do 1897.
Duże zmiany w zabudowie ulicy nastąpiły na przełomie XIX i XX wieku, gdy dwumiasto zaczęło się rozrastać i jako ważny ośrodek przemysłowy wykazywać wielkomiejskie aspiracje. Zwłaszcza na bielskim odcinku dawna architektura została w większości zastąpiona przez wysokie kamienice w duchu historyzmu i secesji, m.in. w 1893 wyrosła według projektu Carla Korna kamienica radcy cesarskiego Viktora Burdy z charakterystyczną nadbrzeżną fasadą, do której podziemi wkomponowano ujście skanalizowanego potoku Niper. W Białej nowy ruch budowlany skupił się głównie w rejonie rynków – Josefsplatzu (dziś plac Wojska Polskiego) i Franzensplatzu (dziś plac Wolności). Wyraźną dysharmonię wśród zabudowy józefińskiej wprowadziła wybudowana około 1913 trzypiętrowa wczesnomodernistyczna kamienica braci Landau na rogu dzisiejszej ulicy Krótkiej (wówczas "Auweg"). W 1890 ulicę noszącą dotąd nazwę Wiedeńskiej ("Wiener Straße") przemianowano, zarówno w Bielsku, jak i Białej, na "Hauptstraße" (Główna). Odcinek lipnicki nosił odpowiednio nazwę "Lipniker Hauptstraße". 23 kwietnia 1890 stała się ona areną najgłośniejszej demonstracji robotniczej w dziejach dwumiasta. Trzytysięczne zgromadzenie poprzedzające planowany strajk pierwszomajowy przerodziło się w zamieszki, które zostały stłumione przez wojsko, pociągając za sobą śmierć jedenastu osób i wielu rannych. W 1895 przygotowano plan budowy linii tramwajowej w ciągu ulicy Głównej aż do skrzyżowania z Żywiecką, inwestycji jednak nigdy nie zrealizowano, mimo że do tematu powracano jeszcze kilkukrotnie. W latach 1896–1897 powstał nowy kratownicowy most na rzece Białej. 
W czasie I wojny światowej ulicę przemianowano na "Kaiser-Wilhelm-Straße" (Cesarza Wilhelma) dla uczczenia sojuszu austriacko-niemieckiego. Po 1918 powrócono do starej nazwy, jednak wkrótce nastąpiły kolejne zmiany: nazwę bielskiego odcinka zmieniono na "Jagiellońska", bialski z kolei w 1928, w dziesiątą rocznicę powstania państwa polskiego, przemianowano na "11 Listopada". Jego częścią była również dawna Główna Lipnicka, ponieważ Lipnik przyłączono do Białej w 1925. Najwyrazistszą pamiątką okresu międzywojennego jest modernistyczna kamienica Franciszka Schuberta na rogu ulicy Komorowickiej wybudowana w 1935 według projektu Alfreda Wiedermanna.
W czasie II wojny światowej cała ulica – po raz pierwszy dokonano wtedy administracyjnego połączenia Bielska i Białej – nosiła nazwę "Hermann-Göring-Straße" (Hermanna Göringa). Wycofujące się w lutym 1945 wojska wysadziły w powietrze most na Białej. Eksplozja uszkodziła sąsiadujące z nim domy nr 11 w Bielsku oraz nr 2 w Białej (według ówczesnej numeracji), które zostały rozebrane. Stary most kratownicowy nie został odbudowany. Po II wojnie światowej przywrócono przedwojenne nazwy ulic, zmieniając w 1948 nazwę bialskiego odcinka na "Zjednoczenia". Po połączeniu Bielska i Białej Krakowskiej w jedno miasto w 1951 całej ulicy – a także dzisiejszej Krakowskiej – patronował Feliks Dzierżyński. W latach 60. wyburzono kamienicę przy ulicy Barlickiego 7, poszerzając w ten sposób Przechód Schodowy – schody łączące ulicę Dzierżyńskiego z Lenina (dziś "3 Maja") i hotelem President (wówczas "Prezydent"). Wyburzono wtedy budynek przy ul. Barlickiego 7. Około 1970 wyburzono budynek dawnego zajazdu "Pod Zielonym Drzewem", poprzedzający kamienicę nr 59, w którego miejscu powstała wysepka i łuk ulicy Wyzwolenia.
W 1973 oddano do użytku ulicę Iwana Koniewa, obecnie Stanisława Stojałowskiego, wraz z nowym mostem. Powstała ona około 100–200 m na południe, śladem skanalizowanej Niwki. Budowa pozwoliła na usunięcie ruchu kołowego z ulicy Dzierżyńskiego, dotąd jednej z ważniejszych arterii, i przekształcenie jej w strefę pieszą (z wyjątkiem końcowego odcinka). Również w latach 70. wybudowana została dwupasmowa ulica Lwowska, zmieniając zasadniczo układ komunikacyjny Białej. W związku z budową nowej drogi wyburzono część zabudowań dworu Thomkego, sięgającego pierwotnie do potoku Niwka, oraz kilka sąsiadujących z nim zabudowań. Jednocześnie w miejscu przecięcia Lwowskiej z Dzierżyńskiego zbudowano przejście podziemne, dzieląc tym samym tę drugą na dwie części: śródmiejską o przeważającej funkcji deptaka (obecna ulica 11 Listopada) i ruchliwą drogę wyjazdową do Krakowa (obecna ulica Krakowska). W 1989 wyburzono trzy józefińskie kamienice pomiędzy rzeką a ulicą Łukową (nr 13, 15 i 17), w których miejscu stanął nowoczesny gmach banku PKO.
Wraz z budową w Bielsku-Białej licznych hipermarketów i centrów handlowych, w tym położonej w pobliżu Galerii Sfera, zlikwidowano wiele sklepów i lokali usługowych przy głównym deptaku. Temat „umierania ulicy 11 Listopada” powraca regularnie w dyskursie medialnym. W 2006 rozpoczęła się trwająca dwa lata przebudowa ulicy, w ramach której powstało stylowe oświetlenie, ławeczki, zrobiono nową nawierzchnię oraz przebudowano Przechód Schodowy łączący ją z ulicą 3 Maja. Planowana już wtedy rekonstrukcja kratownicy z XIX-wiecznego mostu została zrealizowana dopiero w roku 2021, z okazji obchodów 70-lecia połączenia Bielska i Białej. Ponadto w 2007 zbudowano nową kamienicę, która jest częściowym odwzorowaniem wysadzonej w 1945 w powietrze kamienicy Haberfeldów (nr 2 w Białej). W tym samym roku na przełomie sierpnia i września po raz pierwszy zorganizowano "Święto Ulicy 11 Listopada". W 2009 na nadbrzeżnym placu obok mostu odsłonięto pomnik–fontannę Reksia, pierwsze z serii upamiętnień postaci z kreskówek wyprodukowanych przez Studio Filmów Rysunkowych. W dalszym etapie tworzenia szlaku "Bajkowe Bielsko-Biała" przed dawnym ratuszem bialskim (nr 38) ustawiono brązowe figury bohaterów bajki "Porwanie Baltazara Gąbki": w 2020 Smoka Wawelskiego i Bartłomieja Bartoliniego herbu Zielona Pietruszka, w 2021 szpiega Don Pedro wraz ze stworem mypingiem.
Święto Ulicy 11 Listopada.
W latach 2007-2010 co roku pod koniec czerwca (w 2007 na przełomie sierpnia i września) odbywało się "Święto Ulicy 11 Listopada". Przez dwa dni ulica stylizowana była na taką, jaką była w XIX wieku – jeździły dorożki, na moście ustawiony był szlaban i budki pograniczników (co nie jest zgodne z prawdą historyczną, gdyż nigdy szlabanu ani budek pograniczników na moście nie było), pojawiali się stylowo ubrani gazeciarze, muzycy, kapele podwórkowe i kwiaciarki. Ponadto na placu Wolności odbywał się "Jarmark Galicyjski", w CH Biała pokazy starych filmów ("Stare Kino Bielskie"), a w pałacyku Strzygowskich wystawy tematyczne. Na placu Wolności i Wojska Polskiego znajdowały się estrady, na których występowali zaproszeni artyści. Jedną z atrakcji święta w 2008 była parada z udziałem cesarza Franciszka Józefa I, którego odgrywał Bernard Krawczyk. Z okazji święta wydawana była okolicznościowa "Gazeta Bielska". Organizatorem święta były Urząd Miejski oraz Biuro Promocji i Wystaw „Astra”.
Zabudowa.
Zabudowa józefińska.
Mianem „józefińskich” określa się kamienice z pierwszej fazy zabudowy ulicy bezpośrednio związanej z jej wytyczeniem jako fragmentu traktu środkowogalicyjskiego za panowania cesarza Józefa I. Pochodzą z ostatnich dwóch dekad XVIII wieku oraz początku XIX wieku. Są to budynki jednopiętrowe nakryte wysokim dachem łamanym lub naczółkowym ze skromną dekoracją elewacji o cechach klasycystycznych czy późnobarokowych. Bialskie domy są jednymi z najbardziej reprezentatywnych przykładów tego typu architektury w obecnej Polsce.
Najlepiej zachowany jest zespół kamienic pomiędzy placem Wojska Polskiego a skrzyżowaniem z ulicą Łukową i Krótką: nr 19–25 w pierzei północnej oraz 20–28 w pierzei południowej. Na kamienicy nr 19 zachowała się w nadprożu wyryta datacja: "1783". Kamienica nr 14–16, w której mieści się m.in. pub Galicja, pochodzi z 1787. Typowym przykładem stylu józefińskiego jest kamienica nr 54 wzniesiona w 1782. Z przełomu XIX i XX wieku pochodzą również: nr 37, 39, 45–49, 50, 58, 64–68, 76, a także nr 29 w narożniku placu Wojska Polskiego, gdzie funkcjonuje apteka „Pod Białym Orłem”, najstarsza bialska apteka z tradycjami sięgającymi XVIII wieku

</doc>
<doc id="1529708" url="https://pl.wikipedia.org/wiki?curid=1529708" title="Przelot uprawny">
Przelot uprawny



</doc>
<doc id="1529710" url="https://pl.wikipedia.org/wiki?curid=1529710" title="Warnawa">
Warnawa



</doc>
<doc id="1529715" url="https://pl.wikipedia.org/wiki?curid=1529715" title="Groński">
Groński



</doc>
<doc id="1529716" url="https://pl.wikipedia.org/wiki?curid=1529716" title="Grońska">
Grońska



</doc>
<doc id="1529718" url="https://pl.wikipedia.org/wiki?curid=1529718" title="Peter van de Kamp">
Peter van de Kamp

Peter van de Kamp ("Piet van de Kamp") (ur. 16 grudnia 1901 w Kampen, zm. 18 maja 1995) – amerykański astronom pochodzenia holenderskiego.
Życiorys.
W 1920 roku ukończył studia na Uniwersytecie w Utrechcie, po czym odbył staż na University of California, Berkeley. Pracował też na Uniwersytecie w Groningen ("Rijksuniversiteit"). W 1923 roku wyjechał na University of Virginia, gdzie był asystentem Samuela Mitchella w McCormick Observatory. W Charlottesville pracował do 1937 roku, w którym przeniósł się do Sproul Observatory przy Swarthmore College w Swarthmore w Pensylwanii. Obserwatorium tym kierował do przejścia na emeryturę w 1972 roku.
W 1931 roku zastosował nową metodę pomiarów odległości międzygwiezdnych opartą na pomiarach absorpcji w różnych kierunkach. Na jej podstawie zmodyfikował odległość do centrum galaktyki, wyznaczoną przez Harlowa Shapleya.
W 1937 roku zainicjował program obserwacji gwiazd położonych w odległości poniżej 5 parseków od Ziemi. Wśród gwiazd objętych obserwacjami znalazły się 61 Cygni, Ross 614, Lalande 21185, a także Gwiazda Barnarda. Badania polegały na pomiarach obrazu gwiazdy, zarejestrowanego na płytach fotograficznych i wyszukiwaniu zakłóceń, mogących wynikać z obecności układów planetarnych. W 1963 roku opublikował w czasopiśmie "Astronomical Journal" informację o wykryciu tą metodą co najmniej jednego gazowego olbrzyma krążącego wokół Gwiazdy Barnarda. Badania innymi technikami, w tym pomiary prowadzone za pomocą Kosmicznego Teleskopu Hubble'a nie potwierdziły tych obserwacji, co sugeruje, że wyniki van de Kampa mogły być obarczone błędem systematycznym związanym z przyrządami pomiarowymi.
Dopiero w 2018 r. ogłoszono odkrycie planety krążącej wokół gwiazdy Barnarda, jednak była ona dużo mniejsza i krążyła po orbicie o znacznie większej średnicy.
Peter van de Kamp wykazywał się zainteresowaniami muzycznymi. Komponował muzykę, współpracował z orkiestrą symfoniczną w Charlottesville. Pracując w McCormick Observatory założył, wraz z m.in. Aleksandrem Wysockim orkiestrę o nazwie "Observatory Mountain Orchestra", której był dyrygentem.
W 1982 roku przyznano mu nagrodę Prix Jules-Janssen.
Planetoida (1965) van de Kamp została nazwana jego imieniem.

</doc>
<doc id="1529721" url="https://pl.wikipedia.org/wiki?curid=1529721" title="Sułtańska Woda">
Sułtańska Woda

Sułtańska Woda (niem. "Sulten Wasser") – ciek w północno-zachodniej Polsce, prawy dopływ Kłobuckiego Potoku. Płynie przez północną część Puszczy Bukowej w województwie zachodniopomorskim.
Sułtańska Woda to ciek wypływający z mokradeł malowniczej doliny rozciągającej się na północ od Polany Dobropolskiej i na zachód od wyniosłości, którą biegnie Droga Dobropolska; uchodzi do Kłobuckiego Potoku z jego prawego brzegu na wprost Zamecznej Góry. Polska nazwa wywodzi się z błędnego tłumaczenia nazwy niemieckiej: dialekt. "sulten" = "salzig": słony.

</doc>
<doc id="1529724" url="https://pl.wikipedia.org/wiki?curid=1529724" title="Copenhagen Open">
Copenhagen Open

Copenhagen Open – męski turniej tenisowy kategorii ATP International Series zaliczany do cyklu ATP World Tour, rozgrywany duńskiej Kopenhadze na kortach dywanowych w hali.
Dwie pierwsze edycje turnieju odbyły się w 1973 i 1976 roku, natomiast na stałe turniej do kalendarza ATP wrócił w 1991 roku i trwał do 2003 roku.

</doc>
<doc id="1529730" url="https://pl.wikipedia.org/wiki?curid=1529730" title="Akhenaton">
Akhenaton

Akhenaton, właśc. Philippe Fragione (ur. 17 września 1968 w Marsylii) – francuski raper i producent muzyczny.
Linki zewnętrzne.
Biografia na stronie last.fm

</doc>
<doc id="1529741" url="https://pl.wikipedia.org/wiki?curid=1529741" title="Lemingowiec leśny">
Lemingowiec leśny

Lemingowiec leśny, leming leśny ("Myopus schisticolor") – gatunek ssaka z podrodziny karczowników (Arvicolinae) w obrębie rodziny chomikowatych (Cricetidae).
Zasięg występowania.
Lemingowiec leśny występuje na Półwyspie Fennoskandzkim przez północną i środkowa Rosję, aż po wybrzeże Oceanu Spokojnego na Rosyjskim Dalekim Wschodzie i wyspę Sachalin, na południe do północnej Mongolii i północno-wschodniej Chińskiej Republiki Ludowej (Heilongjiang).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1844 roku szwedzki zoolog N. Lilljeborg nadając mu nazwę "Myodes schisticolor". Holotyp pochodził z pobliża Lillehammer, w Mjosen, w Gudbrandsdalen, w Norwegii. 
Jedyny żyjący przedstawiciel rodzaju "Myopus". Jest blisko spokrewniony z lemingami ("Lemmus"). Pięć podgatunków, które wstępnie uznano, nie odpowiada ewolucyjnej strukturze gatunku. Analiza filogeograficzna wyłoniła dwie główne linie rodowe: jedną ograniczoną do niewielkiego obszaru na Dalekim Wschodzie, a drugą szeroko rozpowszechnioną. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 90–115 mm, długość ogona 12–19,7 mm; masa ciała samic 20–40 g, samców 20–38 g. Od leminga norweskiego różni się przede wszystkim wielkością i kolorem futra. 
Ekologia.
Roślinożerca, żywi się mchami.
Samica rodzi 4-5 młodych, w sezonie może mieć nawet 4-5 miotów.

</doc>
<doc id="1529743" url="https://pl.wikipedia.org/wiki?curid=1529743" title="Greckokatolicka eparchia stanisławowska">
Greckokatolicka eparchia stanisławowska

Greckokatolicka eparchia stanisławowska – eparchia Kościoła unickiego, powstała w 1885.
Historia.
Starania o powołanie greckokatolickiej diecezji stanisławowskiej czynił już w 1805 biskup Anton Anhełłowycz. Jednak o powołaniu nowej diecezji zdecydowano dopiero pod koniec 1848, gdy prośby o jej erygowanie ponowili metropolita Michał Lewicki i biskup przemyski Grzegorz Jachimowicz. Rozporządzenie cesarskie zostało podpisane przez Franciszka Józefa I dnia 8 maja 1850. Decyzja ta została zatwierdzona przez papieża Leona XIII w bulii wydanej 26 września 1885. Organizatorem i pierwszym biskupem diecezji został ks. Julian Pełesz.
W 1945 eparchia została zlikwidowana przez władze komunistyczne. Odtworzył ją jako eparchię iwano-frankiwską, podlegającą greckokatolickiej metropolii kijowskiej, papież Jan Paweł II.

</doc>
<doc id="1529745" url="https://pl.wikipedia.org/wiki?curid=1529745" title="Cynomys">
Cynomys



</doc>
<doc id="1529747" url="https://pl.wikipedia.org/wiki?curid=1529747" title="William Wellesley-Pole">
William Wellesley-Pole

William Wellesley-Pole, 3. hrabia Mornington GCH (ur. 20 maja 1763 w Dangan Castle, zm. 22 lutego 1845 w Londynie) – brytyjski arystokrata i polityk związany ze stronnictwem torysów, starszy brat 1. księcia Wellington.
Życiorys.
Był drugim synem Garret Wesleya, 1. hrabiego Mornington, i Annie Hall, córki 2. wicehrabiego Dungannon. Wykształcenie odebrał w Eton College (1774-1776). W latach 1778–1782 służył w Royal Navy na pokładzie fregaty HMS "Incidental". W latach 1783–1790 zasiadał w irlandzkim parlamencie z okręgu Trim. W 1789 r, zmienił nazwisko na „Wellesley-Pole”.
W 1790 r. został wybrany do brytyjskiej Izby Gmin jako reprezentant okręgu East Looe. Okręg ten reprezentował do 1795 r. W latach 1801-1821 był deputowanym z okręgu Queen’s County. W latach 1809-1812 był Głównym Sekretarzem Irlandii. W 1814 r. został zarządcą mennicy. W 1821 r. otrzymał tytuł 1. barona Maryborough i zasiadł w Izbie Lordów. W latach 1823-1830 był opiekunem Stajni Królewskich. W latach 1834-1835 był poczmistrzem generalnym. Po śmierci brata w 1842 r. odziedziczył tytuł 3. hrabiego Mornington. Zmarł w 1845 r.
17 maja 1784 r. w Londynie poślubił Katherine Elizabeth Forbes (ok. 1760 – 23 października 1851), córkę admirała Johna Forbesa i lady Mary Capell, córki 3. hrabiego Essex. William i Katherine mieli razem syna i trzy córki:

</doc>
<doc id="1529748" url="https://pl.wikipedia.org/wiki?curid=1529748" title="Verona Rupes">
Verona Rupes

Verona Rupes – olbrzymi klif na Mirandzie, księżycu Urana. Klif został oszacowany na od 5 do 20 kilometrów wysokości, co czyni go najwyższym klifem Układu Słonecznego. Nazwa klifu została nadana przez IAU w 1988 roku i pochodzi od miasta Werona, w którym toczy się sztuka "Romeo i Julia" Williama Szekspira.
Mógł on powstać w czasie wielkiego zderzenia, które spowodowało zniszczenie i ponowne odbudowanie powierzchni Mirandy, lub przez pęknięcie skorupy księżyca.

</doc>
<doc id="1529750" url="https://pl.wikipedia.org/wiki?curid=1529750" title="Dalekowidz">
Dalekowidz



</doc>
<doc id="1529751" url="https://pl.wikipedia.org/wiki?curid=1529751" title="Edward Markiewicz (1893–1977)">
Edward Markiewicz (1893–1977)

Edward Dunin-Markiewicz (ur. 17 lipca 1893 w majątku Czudnica, zm. 21 listopada 1977 w Warszawie) – rotmistrz Wojska Polskiego.
Życiorys.
Edward Dunin-Markiewicz urodził się 17 lipca 1893 roku w majątku Czudnica, w powiecie rówieńskim, w rodzinie Jana (1851–1914) i Nimfy z Abakanowiczów (1861–1919). Ukończył szkołę realną w Moskwie, studiował na wydziale rolnym UJ. Przed I wojną światową działał w Związku Postępowej Młodzieży Polskiej. Od 3 stycznia 1915 roku pełnił służbę w szwadronie kawalerii Legionu Puławskiego, a następnie w 1 pułku Ułanów Krechowieckich. W okresie od stycznia 1916 do 1 stycznia 1917 roku był słuchaczem kursu oficerów kawalerii w Idrzowietyrodzu. Po ukończeniu kursu powrócił do pułku i awansowany został na podporucznika. Od 10 lipca do 3 września 1918 roku był więziony przez bolszewików. 3 listopada 1918 roku przyjęty został do Wojska Polskiego i przydzielony do odtworzonego 1 pułku Ułanów Krechowieckich. 31 grudnia 1918 roku został ranny w czasie walk pod Przemyślem. 20 lipca 1919 roku mianowany został dowódcą plutonu osłony Naczelnego Wodza. We wrześniu tego roku objął dowództwo Szwadronu Przybocznego Naczelnego Wodza i Naczelnika Państwa. 12 lutego 1921 roku został dowódcą Oddziału Przybocznego Naczelnego Wodza i Naczelnika Państwa. 26 lipca 1922 roku został przeniesiony do rezerwy. W rezerwie został zweryfikowany w stopniu rotmistrza ze starszeństwem z dniem 1 czerwca 1919 roku (w 1924 roku zajmował 179. lokatę na liście starszeństwa oficerów rezerwowych kawalerii). W 1922 roku odznaczony po raz trzeci i czwarty Krzyżem Walecznych jako rotmistrz byłego 1 pułku ułanów I Korpusu Polskiego w Rosji.
Po przejściu do rezerwy pracował we własnym majątku ziemskim. W latach 1927–1930 pełnił urząd starosty drohickiego, w latach 1930–1935 był posłem na Sejm III kadencji II RP. Przed II wojną światową był także dyrektorem Polskiego Banku Komunalnego, prezesem Samorządowego Instytutu Wydawniczego, wiceprezesem Związku Powiatów RP, wiceprezesem Zrzeszenia Gospodarczego Samorządu Terytorialnego.
19 października 1918 roku ożenił się Filomeną z Pawlikowskich (1897–1977), z którą miał syna Jerzego (1922–1944). 
Zmarł 21 listopada 1977 roku w Warszawie. Spoczywa na cmentarzu Powązkowskim (kwatera 108-6-22,23).

</doc>
<doc id="1529754" url="https://pl.wikipedia.org/wiki?curid=1529754" title="Mistrzostwa Świata U-20 w Piłce Nożnej Kobiet 2008">
Mistrzostwa Świata U-20 w Piłce Nożnej Kobiet 2008

Mistrzostwa Świata U-20 w piłce nożnej kobiet 2008 odbyły się w dniach 19 listopada – 7 grudnia 2008 w Chile. Była to czwarta edycja mistrzostw w historii.

</doc>
<doc id="1529757" url="https://pl.wikipedia.org/wiki?curid=1529757" title="Zabłocie (Bogumin)">
Zabłocie (Bogumin)

Zabłocie (czes. , niem. "Zablacz", "Zablatz", ciesz. "Zobłoci") – część miasta Bogumina w kraju morawsko-śląskim, w powiecie Karwina w Czechach. Jest to także gmina katastralna o nazwie Záblatí u Bohumína (pl. Zabłocie koło Bogumina) i powierzchni 431,68 ha, położona w południowej części miasta. Liczba mieszkańców wynosi 2196, a adresów 458. Nazwa wzięła się stąd, iż było to niegdyś miejsce „za błotem”, czyli za rozległymi bagnami dzisiejszego Nowego Bogumina.
Historia.
W Zabłociu na tzw. Piaskach odkryto najstarsze ślady bytności człowieka na terenie obecnego Bogumina. Odkryto tu na stanowisku: I - dziesiątki zabytków mezolitycznych i neolitycznych, a wśród nich krzemienne rdzenie, odłupki, wióry, drapacze, wiórowce i przekłuwacz; II - ok. 200 paleolitycznych wyrobów krzemiennych, takich jak tylczaki, wiórki tylcowe, grot z trzonkiem i wiór z wnęką; III - paleolityczny rdzeń krzemienny. Zabytki te wiąże się ze społecznościami myśliwsko-zbierackimi jakie tu wówczas żyły.
Zabłocie to jedna z najstarszych miejscowości na Śląsku Cieszyńskim. Miejscowość została po raz pierwszy wzmiankowana jako "Zablocie" w 1229 roku, w bulli papieża Grzegorza IX dla benedyktynów tynieckich, zatwierdzającej ich posiadłości w okolicy Orłowej. W 1268 powstał klasztor Benedyktynów w Orłowej, a Zabłocie stanowiło odtąd jego uposażenie.
W 1290 w wyniku trwającego od śmierci księcia Władysława opolskiego w 1281/1282 rozdrobnienia feudalnego księstwa opolsko-raciborskiego powstało nowe księstwo cieszyńskie, w granicach którego znalazło się również Zabłocie. Od 1327 księstwo cieszyńskie stanowiło lenno Królestwa Czech. W 1447 Zabłocie weszło w skład wydzielonego działu księcia Bolka II, nadal jednak pozostając własnością klasztorną. Aby móc sfinansować remont klasztoru w Orłowej, opat Andrzej Gniady zastawił na początku 1515 roku Zabłocie za 100 złotych szlacheckiej rodzinie Piotra Osińskiego z Żytnej na Hermanicach. Jednakowoż kryzys finansowy klasztoru się pogorszył. Wprawdzie udało się na krótko odzyskać Zabłocie, jednak za rządów kolejnego opata Wincentego wieś ta została definitywnie sprzedana, Janowi Sedlnickiemu z Choltic na Polskiej Ostrawie.
Zabłocie w historii samorządności lokalnej było samodzielną gminą, dopiero w 1974 znalazła się w administracyjnych granicach Bogumina. 

</doc>
<doc id="1529758" url="https://pl.wikipedia.org/wiki?curid=1529758" title="Hrabia Mornington">
Hrabia Mornington

Hrabia Mornington - brytyjski tytuł parowski.
Baronowie Mornington 1. kreacji (parostwo Irlandii)
Hrabiowie Mornington 1. kreacji (parostwo Irlandii)
Markizowie Wellesley 1. kreacji (parostwo Wielkiej Brytanii)
Baronowie Maryborough 1. kreacji (parostwo Zjednoczonego Królestwa)

</doc>
<doc id="1529760" url="https://pl.wikipedia.org/wiki?curid=1529760" title="Edyta Krzemień">
Edyta Krzemień

Edyta Krzemień (ur. 24 października 1985 w Bukownie) – polska aktorka i wokalistka teatralno-musicalowa.
Życiorys.
Absolwentka Wydziału Wokalnego Uniwersytetu Muzycznego im. Fryderyka Chopina w Warszawie, Wydziału Wokalnego Państwowej Szkoły Muzycznej II stopnia im. W. Żeleńskiego w Krakowie oraz Wydziału Dziennikarstwa i Komunikacji Społecznej Uniwersytetu Jagiellońskiego w Krakowie.
W latach 2005–2007 należała do grupy teatralnej De Oriunde. Wystąpiła w roli Fleur-de-Lys w musicalu "Dzwonnik z Notre Dame" (reż. Weronika Graboń).
W latach 2007–2013 występowała w spektaklach Teatru Muzycznego „Roma”, wystąpiła m.in. jako Christine Daaé w "Upiorze w operze" (reż. Wojciech Kępczyński).
W latach 2009–2011 grała Esmeraldę w widowisku muzycznym "Notre Dame l'histoire" wystawianym w stołecznej Sali Kongresowej. W latach 2012-2013 występowała jako Johanna w musicalu "Sweeney Todd" (reż. Andrzej Bubień) w Teatrze Rozrywki w Chorzowie oraz jako Kala w musicalu "Tarzan" (reż. Tomasz Dutkiewicz) wystawianym przez Gliwicki Teatr Muzyczny na scenie Domu Muzyki i Tańca w Zabrzu.
Od maja 2013 występowała jako Christine Daaé w "Upiorze w operze" (reż. Wojciech Kępczyński) na scenie Opery i Filharmonii Podlaskiej. W 2014 dołączyła do obsady musicalu "Jekyll &amp; Hyde" (reż. Sebastian Gonciarz) w Teatrze Muzycznym w Poznaniu, odgrywając rolę Emmy Carew. Ponadto grała Molly w musicalu Ghost (reż. Tomasz Dutkiewicz) w Teatrze Muzycznym im. Danuty Baduszkowej w Gdyni. W czerwcu 2019 premierowo wystąpiła jako Ellen w musicalu "Miss Saigon" (reż. Zbigniew Macias) w Teatrze Muzycznym w Łodzi.

</doc>
<doc id="1529761" url="https://pl.wikipedia.org/wiki?curid=1529761" title="Planeta dinozaurów (serial telewizyjny 2003)">
Planeta dinozaurów (serial telewizyjny 2003)

Planeta dinozaurów (ang. "Dinosaur Planet") – serial opowiadający o życiu dinozaurów produkcji amerykańskiej. Cykl składa się z czterech odcinków. W Polsce Planeta Dinozaurów była emitowana na Discovery Science i Discovery World. Oficjalna premiera tego serialu odbyła się w 2003. Akcje wszystkich czterech odcinków dzieją się w późnej kredzie.
Podróż Białogrzywej.
Białogrzywa – samotna samica welociraptora, której stado zostało zabite przez inną grupę, wędruje po pustyni Gobi. Po jakimś czasie udaje się jej natrafić na stado prenocefali. Przypuszcza nieudany atak na jednego z nich. Następnego dnia jest jeszcze głodniejsza. Próbuje złapać jaszczurkę, ale przerywa łowy na nią, gdy słyszy odgłosy wydawane przez owiraptory. Podąża w ich kierunku. Nie chce ryzykować i nie próbuje ich zaatakować. Jeden z nich po przegranej walce o samicę zauważa Białogrzywą i wyładowuje na niej swoją złość. Przerażona samica welociraptora ucieka. Wędrując dalej spotyka kolejną jaszczurkę, jednak łapiąc ją przez przypadek spada z niewielkiej piaskowej góry, obok siedliska protoceratopsów. Stary samiec atakuje ją i goni aż do granicy swego terytorium, gdzie wchodzi w konflikt z innym samcem. Po walce zraniony i wyczerpany wycofuje się i staje się łupem Białogrzywej. Kiedy Białogrzywa ucztuje na protoceratopsie, na polowania wyrusza stado welociraptorów, dowodzone przez samca o imieniu Złamane Ramię. Z czasem znajdują Białogrzywą i zmuszają ją do oddania łupu. Białogrzywa, kiedy goście się najedli i stali się łagodniejsi, próbuje dołączyć do stada. Zainteresował się nią samiec Niebieska Brew, jednak nie jest on przywódcą grupy i nie dostał na to zezwolenia od Złamanego Ramienia. Zdenerwowany tym zachowaniem Złamane Ramię atakuje Niebieską Brew i dinozaury zaczynają ze sobą walczyć. Ostatecznie zwycięża Niebieska Brew, a Złamane Ramię musi odejść. Odtąd stado jest haremem Niebieskiej Brwi. Dołącza do niego także Białogrzywa. Welociraptory wyruszają na polowanie. Rozdzielają się na dwie grupy. Niebieska Brew z Białogrzywą mają za zadanie wykraść jaja protoceratopsów, tymczasem dwie pozostałe samice mają odwrócić uwagę protoceratopsów od gniazda symulując atak. Wszystko idzie dobrze, ale jeden z protoceratopsów zauważa Niebieską Brew i Białogrzywą ucztujących na jajach. Dinozaury szybko zabierają jaja i uciekają. Białogrzywa jest zmuszona do podzielenia się z pozostałymi samicami w grupie jajami. Znajduje się dalej na dole hierarchii stada. Po trzech miesiącach Białogrzywa składa jaja. Ponieważ pilnuje ich, nie pomoże iść z resztą stada polować. W tym czasie Niebieska Brew przypuszcza nieudany atak na teropoda z rodzaju "Shuvuuia". Po paru dniach wygłodzona Białogrzywa słyszy odgłosy wydawane przez ssaka z rodzaju "Deltatheridum". Oddala się na chwilę od jaj. W tym czasie Złamane Ramię zaczyna pożerać jej jaja. Białogrzywa jednak w porę wróciła do gniazda i odpędza napastnika. Mimo wszystko straciła dwa z pięciu jaj. Kiedy młode wreszcie się wykluwają, Białogrzywa zostawia je, aby wyruszyć na polowanie razem z resztą stada. Po drodze spotykają Złamane Ramię, który przypuścił desperacki atak na stado prenocefali i znajduje się w złej sytuacji. Nie pomagają mu. Szukając dalej zauważają dwie samice owiraptora pilnujące swoich młodych. Jednak welociraptorom w końcu udaje się je wykraść. Białogrzywa karmi jednym z młodych owiraptorów swoje potomstwo. Dochodzi do długiej ulewy. Po niej wygłodniałe welociraptory ponownie wyruszają polować. Po drodze spotykają padlinę Złamanego Ramienia, jednak jest ona już zbyt mocno rozłożona, by ją zjeść. Decydują się więc zaatakować protoceratopsy. Tym razem jest inaczej, niż na innych polowaniach. Białogrzywa przypuszcza atak z tyłu pierwsza. Niebieska Brew nie wie co robić i także przypuszcza atak na drugiego protoceratopsa. W zamieszaniu Białogrzywa spada ze swojej zdobyczy. Jeszcze nie wie, że uratuje jej to życie. Protoceratops Białogrzywej oddala się do swojego stada. Ani one, ani Białogrzywa nie są zainteresowane sobą, tylko obserwują walkę. Podczas ataku przez przypadek Niebieska Brew spada z zaatakowanego protoceratopsa, który chwyta go za ramię. Przerażony samiec bezskutecznie próbuje się uwolnić. Tymczasem nasączona wodą z ulewy wydma zaczyna się usuwać. Zasypuje ona całe stado Białogrzywej, w tym Niebieską Brew walczącego z protoceratopsem. Pozostałe stado protoceratopsów ucieka. Białogrzywa po raz kolejny straciła stado. Jednak nie została zupełnie sama. Wraca do swoich młodych, które wkrótce osiągną dorosłość i założą nowe stado pod jej kierownictwem.
Jajo Alfy.
Odcinek opowiada o losach samicy saltazaura o imieniu Alfa. W gnieździe gdzie znajdowały się jaja między innymi to z Alfą pojawił się wygłodniały alwarezaur. Chwycił on jajo Alfy, jednak szczęśliwie upuścił je z powrotem do gniazda i zajął się innym. W tym czasie do gniazda przywędrował też krokodyl z rodzaju "Notosuchus". Chwycił jajo Alfy, jednak nagle na miejscu pojawiła się strażniczka kolonii, która odgoniła go. Jajo Alfy zostało uszkodzone, jednak ona sama była gotowa do wylęgu. Po chwili wykluła się i wróciła do gniazda. W tym samym czasie w okolicy przebywała rodzina aukazaurów złożona z rodziców i ich potomstwa, w tym przyszłego ustawicznego prześladowcy Alfy – młodego samca aukazaura o imieniu Dragonfly.
Aukazaury jednak w odróżnieniu od saltazaurów opiekują się potomswtem, więc jest ono w miarę bezpieczne. W nocy tysiące młodych saltazaurów w tym Alfa wyruszają ku gęstemu lasowi. Z powodu drapieżników większość z nich ginie tej samej nocy. Jednak niektórym, w tym Alfie, udaje się przeżyć. Rankiem ponownie atakuje ich "Notosuchus", ale pojawiający się w pobliżu dorosły saltazaur odstrasza go. Młode saltazaury podążają za stadem. Kiedy zaczynają się odżywiać pojawia się rodzina aukazaurów. Jej ofiarami pada kilka młodych saltazaurów. Alfa po raz pierwszy wtedy spotyka swego ustawicznego prześladowcę – Dragonflya. Mija czternaście lat. Alfa ma już 8 metrów długości. Wciąż niedoświadczony Dragonfly próbuje ją zaatakować, co jednak mu się nie udaje. W czasie żerowania jeden z saltazaurów przewraca się o kawałek drewna i spadając łamie nogę. Dragonfly i reszta jego rodziny zaczynają go pożerać. Alfa już dojrzała płciowo kopuluje z samcem i wyrusza na tereny lęgowe. Tymczasem Dragonfly po uczcie odłącza się od reszty swojej rodziny, aby zacząć żyć samodzielnie i założyć własną rodzinę. Nie odstępuje on Alfy podążającej na tereny lęgowe. Alfa nie chce go stracić z oczu, więc nie patrzy pod nogi. Skutkiem tego jest uszkodzenie sobie jednej kończyny, co utrudnia jej poruszanie się. Kiedy stado saltazaurów, w tym Alfa, wychodzi z lasu na tereny otwarte pojawia się głodna para karcharodontozaurów. Jak każdy drapieżnik atakują one osobniki najsłabsze, dlatego zaatakują saltazaura znajdującego się z tyłu stada. Jest nim Alfa z powodu uszkodzonej kończyny. Jednak wysilając się udaje jej się wyprzedzić starą samicę saltazaura, która pozostawiona na końcu stada pada ofiarą karcharodontozaurów. Dragonfly znajduje sobie partnerkę. Alfa w końcu dociera na tereny lęgowe i składa jaja, jednak powódź je zalewa. Owa samica saltazaur wracając z terenów lęgowych napotyka Dragonflya i jego partnerkę. Aukazaury atakują Alfę, której jednak udaje się przewrócić towarzyszkę Dragonflya. Tymczasem uszkodzona kończyna Alfy zaczyna odmawiać jej posłuszeństwa. Dragonfly gryzie Alfę, której kończyna nie wytrzymuje ciężaru jej ciała i powodu jej wywrócenie się na aukazaura. Jej potężny ciężar miażdży czaszkę Dragonflya. Alfie po raz kolejny udaje się uniknąć niebezpieczeństwa i pokonać przeciwności.
Podróże Brzuchacza.
Pewnego dnia stado pyroraptorów złożone z Brzuchacza i jego dwóch sióstr przechadzało się po swojej wyspie poszukując łupu. Nagle dochodzi do krótkich wstrząsów, ale zwierzęta je ignorują. Brzuchacz wyczuwa pochodzący z wyschniętego koryta rzeki zapach padliny młodego rhabdodona i zaczyna się nią pożywiać. Jednak nagle uczta zostaje przerwana przez parę taraskozaurów – czołowych drapieżników południowej Europy. Brzuchacz woła na pomoc swoje siostry licząc, że z ich pomocą uda się odstraszyć taraskozaury. Po ich przybyciu dochodzi do kolejnej fazy wstrząsów, które powodują wywrócenie się i kontuzję jednego z taraskozaurów. Pyroraptory zaraz po tym wydarzeniu formują zwarty szyk i odstraszają ostatniego sprawnego taraskozaura. Tymczasem wstrząsy się nasilają i pyroraptory oraz inne dinozaury biegną na plażę, gdzie jest dużo miejsca a miękki piasek łagodzi drgania spowodowane budzącym się wulkanem. W nocy potężna fala tsunami wciąga do morza większość dinozaurów w tym Brzuchacza i jego siostry. Brzuchaczowi jednak szczęśliwie udaje się zaczerpnąć powietrza i chwycić dryfującej kłody. Jednej z sióstr Brzuchacza udaje się też przeżyć i pyroraptory kontynuacją „rejs” w dwójkę. Następnego dnia olbrzymi plezjozaur zauważa dryfują kłodę i pożera jedną z sióstr Brzuchacza, który od tej pory zostaje sam. Trzeciego dnia morskiej podróży nieprzytomny Brzuchacz zostaje wyrzucony przez morze razem z kłodą na brzeg wyspy Hateg (Rumunia). Kiedy Brzuchacz jest jeszcze nieprzytomny z lasu wypada grupa karłowatych dromeozaurów i niewielkich lądowych krokodylomorfów z rodzaju "Allodaposuchus", które rozpoczynają rywalizację o ciało Brzuchacza, którego uważają za martwego. Wydane przez nich hałasy budzą rozbitka, który powstaje i udaje się w kierunku lasu, gdzie uzupełnia braki wody w organizmie i spędza noc. Rankiem następnego dnia Brzuchacz spotyka ponownie miniraptory, które zamiast przyjąć go do swojego stada w przerażeniu uciekają przed nim. Wędrując po wyspie Brzuchacz napotyka wiele karłowatych dinozaurów i zaspakaja głód padliną zalmoksesa od której odpędza lądowe krokodyle. Po jakimś czasie uświadamia sobie, że wszystkie żyjące tu dinozaury są karłowatymi wersjami zwierząt żyjącej w jego ojczyźnie. Skarłowaciały one z powodu niewielkiej ilości dostępnego pokarmu. Brzuchacz zdaje sobie sprawę, że stał się samotnym czołowym drapieżnikiem żyjącym wśród karłowatych dinozaurów. Pyroraptor wędrując dalej po wyspie próbuje przywołać do siebie inne pyroraptory. Słyszy tylko echo, jednak wydaje mu się, że nawiązał kontakt z innym raptorem. Odpowiada na nie. Odgłosy wydawane przez Brzuchacza zostały jednak usłyszane przez grupę karłowatych troodonów, które na nie odpowiadają i okazują rozbitkowi szacunek. Brzuchacz decyduje się dołączyć do ich stada. Wędrując razem ze swoim nowym stadem po wyspie Brzuchacz napotyka karłowate taraskozaury pożerające padlinę madziarozaura. Udaje mu się zabić jednego z nich i odpędzić resztę. Brzuchacz dzieli się z troodonami padliną w zamian za przyjęcie do grupy. W ciągu dalszych wędrówek po wyspie Brzuchacz wraca do miejsca, gdzie niegdyś został wyrzucony przez morze. Znajduje tam kłodę, która ocaliła mu życie.
Polowanie małego Dasa.
Pewnego dnia na górzystych terenach Montany położonych w pobliżu wulkanu stado orodromów pasie się. Nagle zostaje ono zaatakowane przez grupę troodonów, jednak udaje mu się uciec. Podczas polowania dochodzi do wybuchu gejzerów, które zabijają cześć stada troodonów. Tymczasem na położonych 90 km dalej równinach para młodych majazaur – Dandys i Gwiazdka ignorując zagrożenie, oddalają się od reszty stada. Nagle atakuje ich młody daspletozaur o imieniu Mały Das. Zagania on ich w kierunku dwóch swoich starszych sióstr, które z kolei zaganiają parę majazaur w miejsce gdzie ukryta jest matka całej trójki. Gryzie ona Dandysa w udo zadając mu poważną ranę. Jednak zbyt porywczy Mały Das przypadkowo wpada na swoją matkę, powodując wypuszczenie przez niej Dandysa, psując tym samym całe polowanie. Następnego dnia reszta rodziny Małego Dasa zostawia go w zagajniku, chcąc w ten sposób zapobiec kolejnemu popsuciu polowania na osłabionego Dandysa przez niego. Mały Das nie mogąc znaleźć reszty swojej rodziny wpada na stado einiozaurów, które wnioskują, że Mały Das jest pierwszym elementem polowania i rzucają się do ucieczki, ostrzegając tym samym majazaury o niebezpieczeństwie. Mały Das po dwukrotnym zepsuciu polowania naraża się matce i reszcie rodziny. Tymczasem na wyżynach zwierzęta zaczynają odczuwać zwiastuny nadchodzącej erupcji wulkanicznej – orodromy zauważają, że pita przez nie woda wrze a w kolonii kecalkoatli wybucha kilka gejzerów. Na równinach w tym samym czasie daspletozaury po raz trzeci zasadzają się na skrajnie osłabionego raną i ciągnącego się na końcu mieszanego stada einiozaurów i majazaur Dandysa. Jednak zapora z einozaurów pozwala Dandysowi wypracować pewną przewagę podczas ucieczki przed rodziną daspletozaurów. Podczas dalszego pościgu za majazaurą pyły wulkaniczne zaczynają zasłaniać niebo, zmniejszając widoczność. Ponadto z chmury pyłów wulkanicznych zaczynają spadać na ziemię podobne do śniegu drobne odłamki skalne. Widoczność jest teraz tak słaba, że zarówno drapieżnicy jak i ofiara muszą kierować się słuchem. Dandys nawołuje swoje stado i słyszy odpowiedzi Gwiazdki. Za ich pomocą udaje się mu dotrzeć do stada. Dochodzi do erupcji wulkanu, która bombarduje wyżyny bombami wulkanicznymi, a następnie rozrzuca wyrzuca pyły i gazy wulkaniczne. Pochłaniają one wszystkich mieszkańców wyżyn, a później stado majazaur i rodzinę daspletozaurów oraz wiele innych zwierząt w promieniu wielu kilometrów. Po 7 mln lat po potężnej erupcji nie ma już śladu, a młody tyranozaur poluje na parę niedojrzałych edmontozaurów. Rozpoczęty przed milionami lat konflikt między Małym Dasem a Dandysem i Gwiazdką jest kontynuowany przez ich potomków – tyranozaury i edmontozaury.

</doc>
<doc id="1529763" url="https://pl.wikipedia.org/wiki?curid=1529763" title="Piotr Grassou">
Piotr Grassou

Piotr Grassou (oryg. fr. "Pierre Grassou") – opowiadanie Honoriusza Balzaka z 1839, należące do "Scen z życia paryskiego" cyklu "Komedia ludzka".
Treść.
Piotr Grassou, przeciętny malarz, zarabia na życie kopiując obrazy słynnych artystów, które następnie zostają sprzedane przez żydowskiego lichwiarza Magusa jako oryginały. Ze względu na brak artystycznego smaku u drobnomieszczan i burżuazji (najczęstszych klientów), handel przynosi ogromne zyski. Któregoś dnia w pracowni Grassou zjawia się, sprowadzony przez Magusa, marszand Vervelle z żoną. Nie tylko są oni przekonani o niezwykłym talencie Grassou, nie zorientowawszy się w charakterze jego pracy, ale widzą w nim również znakomitego kandydata na zięcia. Grassou rozpoznaje wśród obrazów Vervelle’a, kupowanych za sto tysięcy ecu, prace zlecone mu do wykonania przez Magusa. Entuzjazm Vervelle’a dla malarza łączącego talent Tycjana, Rubensa i innych doprowadza do ślubu Grassou z jego córką. Jednak bogactwo, szczęście małżeńskie i osiągnięte dzięki protekcji teściów stanowiska nie są w stanie uczynić go w pełni szczęśliwym.
Cechy i przesłanie utworu.
"Piotr Grassou" stanowi część szerszych rozważań o sztuce podjętych w "Komedii ludzkiej", jednak jest jedynym utworem, którego główny bohater jest nie tylko słabym malarzem, ale i zdaje sobie sprawę z braku prawdziwego talentu. Autor po raz kolejny ukazuje w dziele sztukę jako siłę niszczącą, uniemożliwiającą osiągnięcie szczęścia – Grassou, mimo powodzenia w życiu, nigdy nie cieszy się nim w pełni, zdając sobie sprawę z własnej mierności na polu artystycznym. Stanowi tym samym przeciwieństwo postaci Frenhofera z opowiadania "Nieznane arcydzieło" czy Józefa Bridau z powieści "Kawalerskie gospodarstwo".
Obok refleksji nad naturą malarstwa Balzak dokonuje również w dziele krytyki ograniczonego mentalnie, pozbawionego głębszych zainteresowań mieszczaństwa, niezdolnego ocenić prawdziwego piękna (wątek ten podejmuje również powieść "Kuzyn Pons"), zainteresowanego jedynie gromadzeniem bogactwa i tanim rozgłosem. Symbolem tej postawy jest dom rodziny Vervelle, wypełniony falsyfikatami znanych obrazów, które gospodarze uważają za prawdziwe.

</doc>
<doc id="1529766" url="https://pl.wikipedia.org/wiki?curid=1529766" title="Cisówka (przystanek kolejowy)">
Cisówka (przystanek kolejowy)

Cisówka – nieczynny przystanek osobowy w Cisówce, w województwie podlaskim, w Polsce. Do 2021 roku znajdował się tu jeden peron.
Do 19 kwietnia 2004 roku do przystanku prowadzony był ruch pasażerski. Od tego czasu sporadycznie uruchamiano pociągi specjalne przez WOŚP, Turystykę Kolejową Turkol.pl.

</doc>
<doc id="1529768" url="https://pl.wikipedia.org/wiki?curid=1529768" title="Qatar ExxonMobil Open 2009">
Qatar ExxonMobil Open 2009

Qatar ExxonMobil Open 2009 – tenisowy turniej ATP z cyklu Qatar ExxonMobil Open rozgrywany w dniach 5–11 stycznia 2009 roku w Dosze na kortach twardych o puli nagród wynoszącej 1 110 250 dolarów amerykańskich.
Eliminacje gry pojedynczej.
Drabinka eliminacji

</doc>
<doc id="1529773" url="https://pl.wikipedia.org/wiki?curid=1529773" title="Głożyny">
Głożyny



</doc>
<doc id="1529774" url="https://pl.wikipedia.org/wiki?curid=1529774" title="Yaphet Kotto">
Yaphet Kotto

Yaphet Frederick Kotto (ur. 15 listopada 1939 w Nowym Jorku, zm. 15 marca 2021 w Manili na Filipinach) – amerykański aktor filmowy i telewizyjny. 
Jego najbardziej pamiętne role to: Kananga – przeciwnik Jamesa Bonda w filmie "Żyj i pozwól umrzeć" (1973) oraz Parker – członek załogi statku Nostromo w filmie Ridleya Scotta "Obcy – ósmy pasażer Nostromo" (1979). 
Życiorys.
Wczesne lata.
Jego rodzicami byli pochodząca z Panamy pielęgniarka Gladys Marie i Avraham Kotto (urodzony jako Njoki Manga Bell), biznesmen z Kamerunu; który wyemigrował do Stanów Zjednoczonych w 1920. W swojej wydanej w 1999 autobiografii "Royalty" Kotto twierdził, iż jego ojciec był Żydem i koronnym księciem Kamerunu. Pradziadek aktora miał pod koniec XIX wieku rządzić regionem Duala w Kamerunie i również być praktykującym Żydem. Rodzina Kotto ze strony ojca miała wywodzić się z Izraela, później wyemigrowała do Egiptu, a następnie osiadła w Kamerunie. Byli więc afrykańskimi Żydami od wielu pokoleń. Kotto twierdzi również, że jest potomkiem królowej Wiktorii; czemu zaprzeczyło biuro prasowe Pałacu Buckingham.
Został wychowany w tradycji żydowskiej i wyznawał judaizm.
Kariera.
W wieku 16 lat, Kotto studiował aktorstwo w Actors Mobile Theater Studio, a mając 19 lat zadebiutował w spektaklu "Otello". Wkrótce przyłączył się do nowojorskiego Actors Studio. Po występie w sztukach off-Broadwayowskich – "Czarny poniedziałek" (1962), "Blood Knot" (1962) z Jamesem Earlem Jonesem i "The Great Western Union" (1965) jako Kubla, trafił na Broadway jako John w komedii muzycznej "Zulu i Zayda" (1965) u boku Ossiego Davisa i jako Jack Jefferson w przedstawieniu Howarda Sacklera "Wielka biała nadzieja" (1969).
Zadebiutował na kinowym ekranie w westernie komediowym Roberta Aldricha "Czworo z Teksasu" ("4 for Texas", 1963) z Frankiem Sinatrą. W 1967 nagrał singiel – „Have You Ever Seen The Blues” / „Have You Dug His Scene” (wyd. Chisa Records, CH006). W westernie Henry’ego Hathawaya "Poker" ("5 Card Stud", 1968) z Deanem Martinem i Robertem Mitchum wystąpił w roli barmana, a w dramacie kryminalnym Normana Jewisona "Afera Thomasa Crowna" ("The Thomas Crown Affair", 1968) ze Steve'em McQueenem i Faye Dunaway pojawił się jako złodziej. W pierwszym sezonie serialu CBS "Hawaii Five-O" (1968) zagrał Johna T. Austona, zdezorientowanego kaprala Marine Lance. Stał się powszechnie znany dzięki kreacji karaibskiego dyktatora – doktora Kanangi oraz jego alter ego Mr. Biga w filmie o przygodach Jamesa Bonda "Żyj i pozwól umrzeć" (1973). Po występie jako ugandyjski dyktator Idi Amin w sensacyjnym dramacie historycznym Irvina Kershnera "Atak na Entebbe" ("Raid on Entebbe", 1976), znalazł się w obsadzie dramatu kryminalnego Paula Schradera "Niebieskie kołnierzyki" ("Blue Collar", 1978) jako uliczny robotnik samochodowy Detroit i filmu Ridleya Scotta "Obcy – ósmy pasażer Nostromo" (1979) jako inżynier Dennis Parker, członek załogi statku Nostromo. Inne znaczące role stworzył w filmach: "Więzień Brubaker" (1980), "Uciekinier" (1987) i "Zdążyć przed północą" (1988). Odrzucił rolę Lando Calrissiana w filmie ' (1980) obawiając się zaszufladkowania i jako kapitan Jean-Luc Picard w serialu ' (1987).
Od 31 stycznia 1993 do 21 maja 1999 grał jedną z głównych ról Alphonse Michaela „Gee” Giardello Sr. z Departamentu Policji w Baltimore w serialu NBC "Wydział zabójstw Baltimore" ("Homicide: Life on the Street").
Życie prywatne.
Yaphet Kotto był trzykrotnie żonaty. W latach 1959-1976 jego żoną była niemiecka imigrantka, Rita Ingrid Dittman, z którą miał troje dzieci. 29 stycznia 1976 poślubił Antoinette Pettyjohn. Mieli troje dzieci. W 1989 doszło do rozwodu. 12 lipca 1998 ożenił się z Filipinką Tessie Sinahon. Mieszkał w Baltimore w stanie Maryland.
Śmierć.
Zmarł 15 marca 2021 w Manili, stolicy Filipin, w wieku 81 lat.

</doc>
<doc id="1529777" url="https://pl.wikipedia.org/wiki?curid=1529777" title="Wierzbica (Bogumin)">
Wierzbica (Bogumin)

Wierzbica (czes. , niem. Wirbitz) – część miasta Bogumina w kraju morawsko-śląskim, w powiecie Karwina w Czechach. Jest to także gmina katastralna o nazwie Vrbice nad Odrou (pl. Wierzbica nad Odrą) i powierzchni 328,69 ha, położona w południowo-zachodniej części miasta. Liczba mieszkańców wynosi 464, a adresów 155. Nazwa pochodzi od okolicznych zarośli wierzbowych.
Historia.
Wierzbica to jedna z najstarszych miejscowości na Śląsku Cieszyńskim. Miejscowość została po raz pierwszy wzmiankowana jako "Wierzbica" w 1229 roku, w bulli papieża Grzegorza IX dla benedyktynów tynieckich, zatwierdzającej ich posiadłości w okolicy Orłowej. W 1268 powstał klasztor Benedyktynów w Orłowej, a Wierzbica stanowiła odtąd jego uposażenie (jednak bez karczmy).
W 1290 w wyniku trwającego od śmierci księcia Władysława opolskiego w 1281/1282 rozdrobnienia feudalnego księstwa opolsko-raciborskiego powstało nowe Księstwo Cieszyńskie, w granicach którego znalazła się również Wierzbica. W 1291 opat Jan przekazał, za zgodą zwierzchnika z Tyńca (opata Alberta), prawo własności Wierzbicy książętom cieszyńskim, natomiast proboszczowi bogumińskiego kościoła NMP, Lambertowi, zezwolił pobierać stąd dziesięcinę. Od 1327 księstwo cieszyńskie stanowiło lenno Królestwa Czech. W 1447 Wierzbica weszła w skład wydzielonego działu księcia Bolesława II.
Wierzbica w historii samorządności lokalnej była samodzielną gminą, jedynie w latach 1850-1892 została włączona do Pudłowa, a dopiero w 1974 znalazła się w administracyjnych granicach Bogumina.
Według austriackiego spisu ludności z 1910 roku Wierzbica miała 1114 mieszkańców, z czego 1080 było zameldowanych na stałe, 673 (62,3%) było niemiecko-, 234 (21,7%) polsko- i 173 (16%) czeskojęzycznymi, 1050 (94,3%) było katolikami, 36 (3,2%) ewangelikami, 20 (1,8%) wyznawcami judaizmu a 8 (0,7%) innej religii lub wyznania.

</doc>
<doc id="1529778" url="https://pl.wikipedia.org/wiki?curid=1529778" title="Paulina Janczak">
Paulina Janczak

Paulina Janczak (ur. 22 czerwca 1990 w Łodzi) – polska aktorka teatralno-musicalowa, wokalistka.
Absolwentka wydziału wokalno-aktorskiego Akademii Muzycznej im. Grażyny i Kiejstuta Bacewiczów w Łodzi. Przez 11 lat uczyła się również w Ogólnokształcącej Szkole Muzycznej im. Henryka Wieniawskiego w Łodzi w klasie fletu.
Od 2007 związana z Teatrem Muzycznym „Roma” w Warszawie, w którym kreowała m.in. rolę Christine w musicalu "Upiór w Operze" oraz Cosette w "Les Misérables" (według powieści Wiktora Hugo "Nędznicy"). Współpracuje z teatrami w całej Polsce.
W 2009 wraz z Teatrem Muzycznym Roma zdobyła podwójną Platynową Płytę za płytę "Upiór w operze", która w 2015 roku pokryła się Potrójną Platyną.
W 2020 roku Janczak otrzymała Teatralną Nagrodę Muzyczną im. Jana Kiepury w kategorii Najlepsza Wokalistka Musicalowa.
Kariera.
Pracę na scenie rozpoczęła w 1999 występem w "Carmen" w chórze dziecięcym Teatru Wielkiego w Łodzi.
Po latach zadebiutowała w głównej roli w 2008 r. w Teatrze Muzycznym „Roma” w Warszawie, gdzie zagrała jako najmłodsza na świecie (17 lat) Christine Daaé w musicalu „Upiór w operze” Andrew Lloyda Webbera w reżyserii Wojciecha Kępczyńskiego, wybrana do tej roli przez samego Andrew Lloyda Webbera. W 2009 roku kompozytor osobiście odwiedził Teatr Roma i obejrzał spektakl.
W 2010 r. wcieliła się w Cosette w „Les Misérables” C.M. Schönberga w reżyserii Wojciecha Kępczyńskiego. Śpiewała również w zespole wokalnym w musicalu „Koty” Webbera. Należy do zespołu aktorskiego spektaklu „Ale musicale” TM „Roma” w reż. Sebastiana Gonciarza.
Wraz z zespołem TM „Roma” zdobyła potrójną platynową płytę za album z muzyką z „Upiora w operze” i złotą za „Les Misérables”.
Współpracowała także z Teatrem Muzycznym w Lublinie, gdzie wcieliła się w rolę Christine w musicalu „Phantom” w reżyserii Daniela Kustosika oraz z Operą i Filharmonią Podlaską w Białymstoku, gdzie została zaproszona do kontynuowania przygody z Christine Daaé w „Upiorze w operze” A.L.Webbera w reż. W. Kępczyńskiego. Wciela się w postać Lary Guichard w musicalu „Doktor Żywago” w reż. Jakuba Szydłowskiego. Artystka współpracuje także z Teatrem Rampa w Warszawie, gdzie należy do obsady spektakli „Jesus Christ Superstar” i „Twist and Shout”, w którym kreuje rolę Stelli, oraz jest solistką koncertów musicalowych „MusicaLove” (okrzyknięte najlepszym spektaklem muzycznym sezonu artystycznego 2013/2014), „Broadway Exclusive”, „Broadway Street – The Show” oraz „The Best of Sir Andrew Lloyd Webber” w reżyserii Jakuba Wociala i choreografii Santiago Bello. W 2018 r. Janczak dołączyła gościnnie do zespołu aktorskiego Teatru Polskiego w Warszawie i należy do obsady spektaklu „Żołnierz Królowej Madagaskaru” w reż. Krzysztofa Jasińskiego.
Artystka wystąpiła u boku Ramina Karimloo w koncercie „The Best of Broadway”.
Stworzyła koncert „SingLadies – czyli kobiecy świat musicalu” – w którym wraz z Katarzyną Łaską przy akompaniamencie Damiana Pietrasika wyśpiewują najpiękniejsze damskie songi musicalowe – którego premiera miała miejsce w lutym 2015 r. w Teatrze V6.
Odtwórczyni roli Ani w musicalu-komedii „Prześliczna wiolonczelistka” we współpracy z zespołem Skaldowie. Była też Szamanką w „Imibali” oraz Młodą w „Sweet Chic Club” w Teatrze V6 w Łodzi. We współpracy z tym teatrem brała udział w spektaklu „Imaginarium” podczas Light Move Festival 2015, gdzie zawieszona kilkanaście metrów nad ziemią wykonała operową wokalizę inspirowaną popisem Divy z filmu „Piąty element” L. Bessona.
Jako wokalistka współpracuje z Filharmonią Opolską, Filhamonią Dolnośląską w Jeleniej Górze, Filharmonią Bałtycką w Gdańsku, Filharmonią Pomorską w Bydgoszczy, Filharmonią Zabrzańską.
Janczak można zobaczyć również na małym ekranie w serialach "Na dobre i na złe", "Barwy szczęścia", "Za marzenia", "Na Wspólnej".

</doc>
<doc id="1529782" url="https://pl.wikipedia.org/wiki?curid=1529782" title="Głożyny (Ruchocinek)">
Głożyny (Ruchocinek)

Głożyny – część wsi Ruchocinek w Polsce, położona w województwie wielkopolskim, w powiecie gnieźnieńskim, w gminie Witkowo.
W latach 1975–1998 Głożyny administracyjnie należały do województwa konińskiego.

</doc>
<doc id="1529783" url="https://pl.wikipedia.org/wiki?curid=1529783" title="Port lotniczy Johor Bahru-Senai">
Port lotniczy Johor Bahru-Senai

Port lotniczy Johor Bahru-Senai (IATA: JHB, ICAO: WMKJ) – międzynarodowy port lotniczy położony w Senai, w pobliżu Johor Bahru, w Malezji.

</doc>
<doc id="1529784" url="https://pl.wikipedia.org/wiki?curid=1529784" title="Chennai Open 2009">
Chennai Open 2009

Chennai Open 2009 – tenisowy turniej ATP z cyklu Chennai Open rozgrywany w dniach 5–11 stycznia 2009 roku w Ćennaju na kortach twardych o puli nagród wynoszącej 436 000 dolarów amerykańskich.

</doc>
<doc id="1529802" url="https://pl.wikipedia.org/wiki?curid=1529802" title="Brisbane International 2009 (mężczyźni)">
Brisbane International 2009 (mężczyźni)

Brisbane International 2009 – tenisowy turniej ATP z cyklu Brisbane International rozgrywany w dniach 3–11 stycznia 2009 roku w Brisbane na kortach twardych o puli nagród 484 750 dolarów amerykańskich.

</doc>
<doc id="1529803" url="https://pl.wikipedia.org/wiki?curid=1529803" title="Sint Nicolaasga">
Sint Nicolaasga

Sint Nicolaasga – wieś położona w północnej Holandii, we Fryzji, w gminie De Friese Meren, na zachód od jeziora Tjeukemeer.
We wsi większość mieszkańców jest wyznania rzymskokatolickiego, co jest wyjątkiem w tej części Holandii. 

</doc>
<doc id="1529806" url="https://pl.wikipedia.org/wiki?curid=1529806" title="Krzyżówka (powiat gnieźnieński)">
Krzyżówka (powiat gnieźnieński)

Krzyżówka – kolonia w Polsce położona w województwie wielkopolskim, w powiecie gnieźnieńskim, w gminie Witkowo.
W latach 1975–1998 miejscowość administracyjnie należała do województwa konińskiego.

</doc>
<doc id="1529808" url="https://pl.wikipedia.org/wiki?curid=1529808" title="Aerofłot-Cargo">
Aerofłot-Cargo

Aerofłot-Cargo – rosyjska linia lotnicza cargo z siedzibą w Moskwie. Należąca do holdingu Aerofłot. W 2010 roku operacje Aerofłot Cargo przejęła firma Aerofłot wykonując operacje pod własną nazwą. 
Flota.
Stan na 2010 rok

</doc>
<doc id="1529812" url="https://pl.wikipedia.org/wiki?curid=1529812" title="Popielarze (powiat gnieźnieński)">
Popielarze (powiat gnieźnieński)

Popielarze – osada leśna w Polsce położona w województwie wielkopolskim, w powiecie gnieźnieńskim, w gminie Witkowo.
W latach 1975–1998 miejscowość administracyjnie należała do województwa konińskiego.
Zobacz też: Popielarze

</doc>
<doc id="1529813" url="https://pl.wikipedia.org/wiki?curid=1529813" title="Ognisty oddech">
Ognisty oddech

Ognisty oddech, smoczy ogień, smoczy oddech lub plucie ogniem – trik cyrkowy najczęściej wykonywany przez połykacza ognia, powstaje w wyniku zapalenia rozpylonej z ust łatwopalnej cieczy podczas jednego wydmuchu. Uważa się, że sztuka „ognistego oddechu” pochodzi z Indii.
Jest to jeden z ulubionych przez publiczność pokazów, często wykonywany dla podkreśla dramatycznego klimatu przedstawienia. Nazwa sztuczki wywodzi się z wierzeń o legendarnych stworzeniach, zwłaszcza smoków, posiadających wrodzone zdolności do wytwarzania ognistych podmuchów.
Bezpieczeństwo.
Trik ten nie należy do szczególnie trudnych. Jego wykonywanie wiąże się jednak z dość dużym ryzykiem. Jest to najbardziej niebezpieczna ze wszystkich sztuk ognia, nie tylko ze względu na możliwość oparzenia. Połykacze ognia muszą unikać wysoce wybuchowych cieczy, takich jak alkohol lub cieczy opartych na paliwach. Stosuje się bezpieczne mieszanki o wysokiej temperaturze zapłonu (pow. 50 °C), a zarazem posiadające niskie temperatury palenia. Ze względu na stosunkowo bezpieczną (~ 90 °C) temperaturę zapłonu, do wykonania „oddechu smoka” zaleca się specjalną parafinę lub wysoko oczyszczoną naftę.
Podczas wykonania pokazu niezwykle ważny jest kierunek wiatru. Aby określić kierunek, artyści zazwyczaj obserwują płomień w swoich pochodniach. Jeżeli płomień nie wychyla się zbyt mocno w żadnym kierunku, to demonstracja jest stosunkowo bezpieczna. Jeżeli jednak wieje mocniejszy wiatr, to wydmuch należy wykonać „z wiatrem”. Przy zmiennym kierunku wiatru nie zaleca się przeprowadzania triku, ponieważ podmuch może spowodować odwrócenie płomienia w stronę sztukmistrza, co może skończyć się groźnymi poparzeniami.
Ze względów bezpieczeństwa wielu ludzi zajmujących się tym pokazem nosi okulary ochronne, szczególnie podczas silnego wiatru, lub w trakcie grupowych pokazów.
Pomiędzy pokazami, połykacze ognia wycierają usta małą chusteczką, aby usunąć resztki paliwa ze skóry. Szczególnie uważać na swoje bezpieczeństwo powinni cyrkowcy z zarostem, aby paliwo nie zostało na włosach, gdzie może spalać się przez dłuższy okres, ponieważ włosy działają jak knot świecy.
Połykacze ognia wytwarzają mgiełkę z palnej cieczy, poprzez wydmuchnięcie zgromadzonej w ustach substancji. Do stworzenia tego efektu wystarczy odpowiednio ułożyć wargi, czasem używany jest mały rozpylacz (podobny do ustnika w trąbce).
Nawet poprawne wykonanie „ognistego oddechu” może mieć negatywny wpływ na zdrowie i prawidłowe oddychanie. Konsekwencją może być:

</doc>
<doc id="1529814" url="https://pl.wikipedia.org/wiki?curid=1529814" title="WC (raper)">
WC (raper)

William L. Calhoun, Jr., lepiej znany jako WC (ur. 9 sierpnia 1970 w Houston) – amerykański raper, członek formacji hip-hopowej Westside Connection. Jest reprezentantem kalifornijskiego rapu. Przypisuje mu się przynależność do gangu Crips, dokładniej 111'st Neighborhood Crips.
Życiorys.
WC urodził się w stanie Teksas, ale we wczesnym dzieciństwie przeniósł się do Los Angeles w Kalifornii, gdzie mieszka do dzisiaj. 
Karierę raperską zaczynał jako członek dwóch hip-hopowych grup - Low Profile i WC and the Maad Circle. Pierwszy solowy album Williama pt. "The Shadiest One" został wydany w 1998.
W latach 2003 i 2004 WC pojawił się w grach komputerowych Def Jam Vendetta oraz .

</doc>
<doc id="1529818" url="https://pl.wikipedia.org/wiki?curid=1529818" title="Smoczy ogień">
Smoczy ogień



</doc>
<doc id="1529819" url="https://pl.wikipedia.org/wiki?curid=1529819" title="Raszewo (Ostrowite Prymasowskie)">
Raszewo (Ostrowite Prymasowskie)

Raszewo – część wsi Ostrowite Prymasowskie w Polsce, położona w województwie wielkopolskim, w powiecie gnieźnieńskim, w gminie Witkowo.
W latach 1975–1998 Raszewo administracyjnie należało do województwa konińskiego.
Wieś duchowna, własność arcybiskupstwa gnieźnieńskiego, pod koniec XVI wieku leżała w powiecie gnieźnieńskim województwa kaliskiego. 

</doc>
<doc id="1529820" url="https://pl.wikipedia.org/wiki?curid=1529820" title="Smoczy oddech">
Smoczy oddech



</doc>
<doc id="1529822" url="https://pl.wikipedia.org/wiki?curid=1529822" title="Haubica M119">
Haubica M119



</doc>
<doc id="1529825" url="https://pl.wikipedia.org/wiki?curid=1529825" title="Ryt bizantyjski">
Ryt bizantyjski

Ryt bizantyjski, inaczej obrządek grecki – wschodni obrządek liturgiczny, rozwinięty w starożytnym patriarchacie konstantynopolitańskim.
Ryt bizantyjski oparty jest na liturgii św. Jakuba z Jerozolimy, ze zmianami wprowadzonymi przez św. Bazylego i św. Jana Chryzostoma. Ryt ten jest stosowany we wszystkich Cerkwiach prawosławnych i greckokatolickich. W liturgii można używać języków narodowych, chociaż wśród narodów słowiańskich przyjęte jest, że odprawia się ją w języku cerkiewnosłowiańskim.
W rycie bizantyjskim występuje kilka porządków sprawowania liturgii; są to m.in.:

</doc>
<doc id="1529826" url="https://pl.wikipedia.org/wiki?curid=1529826" title="Skorzęcin (osada leśna w województwie wielkopolskim)">
Skorzęcin (osada leśna w województwie wielkopolskim)

Skorzęcin – osada leśna w Polsce położona w województwie wielkopolskim, w powiecie gnieźnieńskim, w gminie Witkowo.
Obejmuje budynki dawnego nadleśnictwa Skorzęcin, istniejącego w latach 1821–1975. Obecnie w administracji Lasów Państwowych – jest to obręb leśny podległy Nadleśnictwu Gniezno.
W latach 1975–1998 miejscowość administracyjnie należała do województwa konińskiego.
Zobacz też: Raszewo

</doc>
<doc id="1529827" url="https://pl.wikipedia.org/wiki?curid=1529827" title="Chinedu Obasi Ogbuke">
Chinedu Obasi Ogbuke



</doc>
<doc id="1529828" url="https://pl.wikipedia.org/wiki?curid=1529828" title="Masséna">
Masséna

Masséna – stacja metra w Lyonie, na linii A.
Stacja została otwarta 2 maja 1978.

</doc>
<doc id="1529829" url="https://pl.wikipedia.org/wiki?curid=1529829" title="Vahid Halihodżić">
Vahid Halihodżić



</doc>
<doc id="1529832" url="https://pl.wikipedia.org/wiki?curid=1529832" title="Stary Dwór (województwo wielkopolskie)">
Stary Dwór (województwo wielkopolskie)

Stary Dwór – osada leśna w Polsce położona w województwie wielkopolskim, w powiecie gnieźnieńskim, w gminie Witkowo.
W latach 1975–1998 miejscowość administracyjnie należała do województwa konińskiego.
Zobacz też: Stary Dwór

</doc>
<doc id="1529834" url="https://pl.wikipedia.org/wiki?curid=1529834" title="Charpennes – Charles Hernu">
Charpennes – Charles Hernu

Charpennes - Charles Hernu – stacja metra w Lyonie na linii A i B. 
Stacja została otwarta 2 maja 1978.

</doc>
<doc id="1529835" url="https://pl.wikipedia.org/wiki?curid=1529835" title="Białoruski Kościół Greckokatolicki">
Białoruski Kościół Greckokatolicki



</doc>
<doc id="1529836" url="https://pl.wikipedia.org/wiki?curid=1529836" title="Kárpátia">
Kárpátia

Kárpátia – węgierski zespół muzyczny grający folk rock, założony w 2003 roku. 
Teksty zespołu koncentrują się na historii Węgier, szczególnie tej najnowszej. W wielu utworach występuje sentyment do ziem etnicznie węgierskich oderwanych na mocy Traktatu w Trianon oraz nostalgia za utraconą świetnością Królestwa Węgierskiego, a także nawiązanie do czasów irredenty prowadzonej przez Miklósa Horthyego w okresie II wojny światowej. 

</doc>
<doc id="1529837" url="https://pl.wikipedia.org/wiki?curid=1529837" title="Węgierski Kościół Greckokatolicki">
Węgierski Kościół Greckokatolicki



</doc>
<doc id="1529840" url="https://pl.wikipedia.org/wiki?curid=1529840" title="Niszczyciele typu Annapolis">
Niszczyciele typu Annapolis

Niszczyciele typu Annapolis – typ dwóch kanadyjskich niszczycieli, które weszły do służby w Royal Canadian Navy w latach 60. XX wieku. W 1982 roku oba okręty zostały zmodernizowane w ramach programu DELEX ("DEstroyer Life EXtension", z ang. „przedłużanie żywotności niszczycieli”). Okręty otrzymały nowe systemy radarowe, hydrolokatory, wyposażenie radiotelekomunikacyjne i elektroniczne oraz uzbrojenie.
Przez znaczną część służby okręt HMCS „Annapolis” operował na Pacyfiku, z portem macierzystym w Esquimalt w Kolumbii Brytyjskiej, a HMCS „Nipigon” na Atlantyku, z portem macierzystym w Halifax w Nowej Szkocji.
Okręty zostały wycofane ze służby w latach 1996-1998.
HMCS „Nipigon” był ostatnim okrętem z napędem parowym służącym w Kanadyjskich Siłach Zbrojnych.

</doc>
<doc id="1529841" url="https://pl.wikipedia.org/wiki?curid=1529841" title="Cecil Shaw">
Cecil Shaw

Cecil Ernest Shaw (ur. 22 czerwca 1911 w Mansfield, zm. w styczniu 1977 w Nottingham) – angielski piłkarz występujący na pozycji obrońcy.
Kariera.
Shaw urodził się w Mansfield. Profesjonalną karierę rozpoczął w lutym 1930, kiedy to dołączył do Wolverhampton Wanderers. Po rozegraniu 183 spotkań dla klubu, w grudniu 1936 Anglik podpisał kontrakt z lokalnym rywalem Wolves, West Bromwich Albion. West Bromwich zapłaciło za niego 7,500 funtów w dwóch ratach, co było wówczas największą sumą w historii klubu wydaną na zakup piłkarza. W tym samym miesiącu zadebiutował w drużynie w spotkaniu z Liverpoolem na Anfield Road. W czasie II wojny światowej kontynuował karierę, występując gościnnie w Nottingham Forest i Blackpool. W barwach West Bromwich wystąpił w 251 meczach, w których zdobył 14 bramek. W 1947 związał się kontraktem z Hereford United, gdzie grał aż do zakończenie kariery w 1949. Później był sędzią piłkarskim oraz pracował jako wyszukiwacz talentów w West Bromwich. Zmarł w styczniu 1977 w Birmingham w wieku 65 lat.

</doc>
<doc id="1529842" url="https://pl.wikipedia.org/wiki?curid=1529842" title="MH-60R Seahawk">
MH-60R Seahawk



</doc>
<doc id="1529843" url="https://pl.wikipedia.org/wiki?curid=1529843" title="Dinesh Nandan Sahay">
Dinesh Nandan Sahay

Dinesh Nandan Sahay (ur. 2 lutego 1936 w Madhepurze, zm. 28 stycznia 2018 w Patnie) – indyjski polityk
Przed rozpoczęciem kariery politycznej pracował jako nauczyciel i policjant. Był pierwszym gubernatorem stanu Chhattisgarh [2000–2003). Od 2003 do 2009 pełnił funkcję gubernatora Tripury.

</doc>
<doc id="1529844" url="https://pl.wikipedia.org/wiki?curid=1529844" title="MH-60S Knighthawk">
MH-60S Knighthawk



</doc>
<doc id="1529845" url="https://pl.wikipedia.org/wiki?curid=1529845" title="Bateria płytkowa">
Bateria płytkowa

Bateria płytkowa – bateria elektryczna na ogół złożona z suchych ogniw Leclanchégo, gdzie zamiast elementów cylindrycznych używa się elementów płaskich, warstwowych.
Umożliwia to lepsze wykorzystanie objętości baterii i poprawia jej charakterystyki.
Baterie płytkowe stosuje się jako baterie anodowe w urządzeniach radiowych, aparaturze geofizycznej itp.

</doc>
<doc id="1529847" url="https://pl.wikipedia.org/wiki?curid=1529847" title="Marcos Pasquim">
Marcos Pasquim

Marcos Pasquim, właściwie Marcos Fábio Prudente (ur. 14 czerwca 1969 w São Paulo) – brazylijski aktor telewizyjny, znany z udziału w telenowelach.
Życiorys.
Syn Sueli Ferreira i Renato Barbosa Prudente, wychowywał się wraz z siostrą Malu Cristiną oraz dwoma braćmi – Marcelo Dimaio i Mateusem Thiago. Studiował we wspólnocie Sióstr Służebniczek GAP w Colégio Padre Moye pod wezwaniem Ojca Moye w powiecie Lemon (Limão), w północnej strefie São Paulo. Był aktywnym graczem w siatkówkę i członkiem zespołu muzycznego. Pracował także jako programista i sprzedawca. Występował na scenie w przedstawieniach: "Blue Jeans" (1992/1994/2001), "Lekcja zbyt daleka" ("Uma Lição Longe Demais", 1995/1997), "Może być wynajęty przyjaciel" ("Aluga-se Um Namorado", 1995/1997), "Każdy kot może mieć życie seksualne lepsze niż nasze" ("Qualquer Gato Vira-Lata tem uma Vida Sexual Melhor que a Nossa", 2001) i "Abelardo i Beryl" ("Abelardo e Berilo", 2005/2006/2007). Karierę na małym ekranie zapoczątkował występem w telenoweli Rede Globo "Człowiek i korony" ("Cara e Coroa", 1995-1996) jako Cosme. Popularność przyniosła mu telenowela "Kubanacan" (2003-2004), gdzie wystąpił w roli tajemniczego Estebana, za którą zdobył dwie nominacje do nagrody Contigo.
Spotykał się z Luaną Piovani. 7 lutego 2004 poślubił projektantkę mody Fabianę Kherlakian. Mają córkę Allicię (ur. 28 kwietnia 2004). Zamieszkali w São Paulo, w stanie São Paulo. W 2006 doszło do separacji.

</doc>
<doc id="1529850" url="https://pl.wikipedia.org/wiki?curid=1529850" title="Karpatia">
Karpatia

Karpatia - polski zespół folkowy grający muzykę Karpat.
Zespół tworzą muzycy polscy i mołdawscy, specjalizujący się w grze na instrumentach etnicznych. Dumitru Harea jest absolwentem klasy fletni Pana Konserwatorium Muzycznym w Kiszyniowie, Tomasz Drabina ukończył klasę akordeonu w Akademii Muzycznej w Poznaniu, Bartek Marduła i Staś Bafia to studenci lutnictwa poznańskiej Akademii Muzycznej oraz perkusjonistka Patrycja Napierała. 
Kapela wykonuje tradycyjny folklor Rumunii, Mołdawii, Węgier, Słowacji i Polski muzycznie związany z kulturą Karpat. Grają mołdawskie i rumuńskie hory, serby, doiny, węgierskie verbunki, słowackie czardasze i polki oraz nuty polskie. Udanie łączą brzmienie tradycyjnych kapel południowych Karpat ze swobodnymi improwizacjami.
Zespół zdobył w 2007 Grand Prix na Festiwalu Nowa Tradycja (ex aequo z zespołami Maćko Korba oraz Niedźwiecki/Żak/Kierzkowski/Pulcyn).

</doc>
<doc id="1529851" url="https://pl.wikipedia.org/wiki?curid=1529851" title="Przęśl skrzypowata">
Przęśl skrzypowata

Przęśl skrzypowata ("Ephedra equisetina" L.) – gatunek wiecznie zielonego krzewu z rodziny przęślowatych ("Ephedraceae"). Występuje w Azji Środkowej w Tienszanie.

</doc>
<doc id="1529852" url="https://pl.wikipedia.org/wiki?curid=1529852" title="Zadnia Polana">
Zadnia Polana

Zadnia Polana () – położony na wysokości ok. 1820–1850 m n.p.m. pochyły taras w środkowej części Doliny Młynickiej w Tatrach Wysokich. Ciągnie się od Stawu nad Skokiem po próg, nad którym znajduje się Capi Staw. Jest to dobrze wykształcony żłób lodowcowy o dnie zawalonym dużymi głazami, miejscami porośnięty niską murawą. Od wschodniej strony ograniczony jest zboczami Grani Baszt, od zachodniej Granią Soliska. Znajduje się tutaj kilka jezior: Staw nad Skokiem, Kozie Stawy (Niżni i Mały) oraz Wołowe Stawki (Niżni i Wyżni). Dnem spływa niewielki strumyk zasilający Staw nad Skokiem; w górnej części tylko okresowo po większych opadach.
25 czerwca 1979 r. w okolicy progu zamykającego od góry Zadnią Polanę miała miejsce najtragiczniejsza z wszystkich dotychczasowych akcji ratowniczych w Tatrach katastrofa: spadł na ziemię i eksplodował helikopter z dziewięcioma ratownikami, którzy lecieli nim na pomoc lekko rannej turystce niemieckiej. Siedmioro z nich zginęło.

</doc>
<doc id="1529853" url="https://pl.wikipedia.org/wiki?curid=1529853" title="Greatest Remixes">
Greatest Remixes

Greatest Remixes – pierwsza kompilacyjna płyta w dorobku Good Charlotte. Na płycie znalazły się remixy starych piosenek zespołu oraz trzy nowe - "Anxiety", "Fight Song" i "War (dostępna tylko w wersji deluxe)". Pierwszym singlem została piosenka "Fight Song" z udziałem The Game. Płyta została wydana 25 listopada 2008.
Lista utworów.
Wersja deluxe.
Wersja ta zawiera dodatkowych 5 piosenek i będzie dostępna jedynie przez iTunes.

</doc>
<doc id="1529854" url="https://pl.wikipedia.org/wiki?curid=1529854" title="Ephedra equisetina">
Ephedra equisetina



</doc>
<doc id="1529856" url="https://pl.wikipedia.org/wiki?curid=1529856" title="Pål Lydersen">
Pål Lydersen

Pål Lydersen (ur. 10 września 1965) – norweski piłkarz, 20-krotny reprezentant kraju, były zawodnik Startu, Arsenalu czy Sturmu Graz.
Przygodę z futbolem rozpoczynał w Starcie. W jego barwach debiutował w norweskiej Tippeligaen. W 1991 roku został uhonorowany Nagrodą Kniksena w kategorii: najlepszy ligowy obrońca. Po zdobyciu tego tytułu odszedł do angielskiego Arsenalu, gdzie rozegrał 16 spotkań w ciągu dwóch lat. Był rezerwowym, kiedy klub sięgał po Puchar Anglii, Puchar Ligi Angielskiej oraz Puchar Zdobywców Pucharów. W 1994 roku opuścił Wyspy Brytyjskie w niesławie, ponieważ na jaw wyszedł fakt, że szkocki trener klubu, George Graham przyjął na boku sporą gratyfikację pieniężną od jego agenta, Rune Hauge, za samo zatrudnienie jego podopiecznego.
Po epizodzie w Anglii wrócił do rodzimego klubu. Później grał także w Austrii, dla Sturmu Graz, ponownie reprezentował barwy Startu, potem występował w Molde FK. Karierę zakończył w 1999 roku. Na swoim koncie ma 20 występów i jedną bramkę dla reprezentacji Norwegii.

</doc>
<doc id="1529858" url="https://pl.wikipedia.org/wiki?curid=1529858" title="Pal Lydersen">
Pal Lydersen



</doc>
<doc id="1529861" url="https://pl.wikipedia.org/wiki?curid=1529861" title="Utrera (stacja kolejowa)">
Utrera (stacja kolejowa)

Utrera – stacja kolejowa w Utrera, w Andaluzji, w Hiszpanii, na linii C-1 Cercanías Sevilla. Oprócz pociągów podmiejskich zatrzymują się tutaj również pociągi Regional Exprés. 
Stąd na południe budowana jest linia dużej prędkości AVE Sewilla-Kadyks.

</doc>
<doc id="1529864" url="https://pl.wikipedia.org/wiki?curid=1529864" title="Eurotel Slovak Indoor">
Eurotel Slovak Indoor

Eurotel Slovak Indoor - kobiecy turniej tenisowy zaliczany do cyklu WTA. Rozgrywany był na kortach twardych w Bratysławie, nieprzerwanie w latach 1999-2002. Ostatnią edycję turnieju wygrała Maja Matevžič, natomiast swój pierwszy triumf w turniejach z cyklu WTA odniosła w Bratysławie Amélie Mauresmo (1999).

</doc>
<doc id="1529865" url="https://pl.wikipedia.org/wiki?curid=1529865" title="Mona (wyspa)">
Mona (wyspa)

Mona (hiszp. Isla de Mona) – wyspa leżąca w Wielkich Antylach, wchodząca w skład Portoryka (państwa stowarzyszonego z USA), trzecia w tym terytorium pod względem powierzchni po wyspie Portoryko i wyspie Vieques. Znajduje się niemal dokładnie pośrodku między wyspami Haiti a Portoryko, w cieśninie Mona. Ma około 11 km w osi wschód-zachód i około 7 km w osi północ-południe. Zajmuje powierzchnię 57 km². Jest w całości rezerwatem przyrody i z tego powodu nie ma stałych mieszkańców. Przebywają tu jedynie pracownicy Departamentu Środowiska i Surowców Naturalnych Portoryko, której to instytucji podlega rezerwat.
Początkowo wyspa była zamieszkiwana przez Indian z plemienia Arawaków, a następnie Tainów, których na wyspie zastała ekspedycja Kolumba w 1493. W 1502 Nicolás de Ovando podjął próbę założenia na Mona stałej osady, którą w pewnym momencie zamieszkiwało ok. 2000 Hiszpanów. Z powodu niedostatecznej ilości ziemi uprawnej i nieregularnych dostaw żywności osadę opuszczono. Na wyspie pozostali jej pierwotni mieszkańcy - Tainowie.
Wyspę Mona penetrowali Anglicy, Francuzi i inne nacje kolonialne, lecz aż do XIX wieku nie była kolonizowana i służyła za schronienie piratom i korsarzom. W XIX wieku podjęto tu eksploatację złóż guana, którą porzucono w 1927.
Mona w 1898 została przekazana Stanom Zjednoczonym przez Hiszpanię. Amerykanie wznieśli na niej latarnię morską, działającą do 1976, gdy zastąpiono ją sygnalizacją automatyczną. Podczas obowiązywania prohibicji w Stanach Zjednoczonych wyspa służyła za bazę przemytnikom.

</doc>
<doc id="1529867" url="https://pl.wikipedia.org/wiki?curid=1529867" title="Taniec ognia">
Taniec ognia

Taniec ognia ("ognisty taniec", "taniec z ogniem", "fireshow") – rodzaj pokazu cyrkowego wykonywanego przez jednego lub grupę artystów, wymagający manipulacji płonącymi przedmiotami. Zazwyczaj obiekty te posiadają jeden lub więcej nasiąkliwych końców (podobnie jak pochodnia), które są moczone w podpałce parafinowej i podpalane. Najodpowiedniejszym, niepalnym materiałem jest kevlar.
Pokazy ogniowe często połączone są z elementami tańca klasycznego, nowoczesnego, a nawet tańca brzucha. Niejednokrotnie wplatane są elementy akrobatyki lub teatru. Często towarzyszą temu nie tylko starannie przygotowane stroje, ale odpowiednia choreografia i otoczka w postaci przedstawienia konkretnej historii.
Istnieje wiele sprzętów używanych do tańca z ogniem, najpopularniejsze z nich to poi oraz kij. Ponadto używane są:

</doc>
<doc id="1529868" url="https://pl.wikipedia.org/wiki?curid=1529868" title="Ognisty taniec">
Ognisty taniec



</doc>
<doc id="1529870" url="https://pl.wikipedia.org/wiki?curid=1529870" title="Taniec z ogniem">
Taniec z ogniem



</doc>
<doc id="1529873" url="https://pl.wikipedia.org/wiki?curid=1529873" title="Paal Lydersen">
Paal Lydersen



</doc>
<doc id="1529875" url="https://pl.wikipedia.org/wiki?curid=1529875" title="Bitwa nad rzeką Muthul">
Bitwa nad rzeką Muthul

Bitwa nad rzeką Muthul – starcie zbrojne, które miało miejsce w roku 108 p.n.e. w trakcie wojny jugutyńskiej 111–105 p.n.e.
W roku 108 p.n.e. wojska rzymskie pod wodzą Kwintusa Metellusa wkroczyły do Numidii. Kohorty rzymskie prócz doborowych oddziałów procarzy i łuczników wspierały kontyngenty balearskie oraz kreteńskie. Król numidyjski postanowił zaatakować kolumnę armii rzymskiej na równinie nad rzeką Muthul. Siły Jugurty liczyły ponad 20 000 ludzi i 44 słonie bojowe wobec 35 000 Rzymian. Władca numidyjski zamierzał otoczyć siły rzymskie i odciąć je od rzeki siłami Bomilkara. Zasadzka nie powiodła się jednak. Metellus podzielił swoją armię, wydzielając oddział pod wodzą legata Publiusza Rutiliusza, który ruszył w kierunku rzeki.
Bitwę rozpoczął atak jazdy numidyjskiej, który spowodował chaos w szeregach rzymskich. Metellusowi udało się jednak przywrócić porządek, a następnie na czele 4 kohort zdobyć wzgórze, na którym znajdowali się piechurzy numidyjscy. Równocześnie wojska Bomilkara starły się z oddziałem legata Rutiliusza kierującego się w kierunku rzeki Muthul. Atak piechoty Bomilkara został jednak krwawo odparty przez Rzymian. W walce padło też 40 słoni, 4 zaś zdobyli Rzymianie. Po pokonaniu przeciwnika nad rzeką, Rutiliusz skierował się w kierynku centrum pola bitwy, gdzie wsparł zwycięskie wojska Metellusa. Bitwa zakończyła się klęską Numidów. 

</doc>
<doc id="1529876" url="https://pl.wikipedia.org/wiki?curid=1529876" title="Herb Skawiny">
Herb Skawiny

Herb Skawiny – jeden z symboli miasta Skawina i gminy Skawina ustanowiony przez Radę Miejską 27 maja 2020 r..
Wygląd i symbolika.
Herb przedstawia monogram – majuskułową literę „S”, z krzyżem zaćwieczonym na końcu górnego łuku litery. Litera opleciona wokół prostego miecza, zwróconego ostrzem do dołu. Ponad literą i głowicą miecza – korona otwarta o trzech sterczynach. Pole tarczy błękitne, litera, krzyż, korona i rękojeść miecza – złote, ostrze miecza – srebrne. 
Historia.
Herb znany od XV w. W 1793 r. cesarz Franciszek II nadał miastu nowy herb, była to wersja herbu bez krzyżyka na literze „S”. Herb zatwierdzony został przez Ministra Spraw Wewnętrznych RP 29 czerwca 1936 r..

</doc>
<doc id="1529877" url="https://pl.wikipedia.org/wiki?curid=1529877" title="Czeski Bank Narodowy">
Czeski Bank Narodowy

Czeski Bank Narodowy ("Česká národní banka", "ČNB") – bank centralny Czech, utworzony na mocy Konstytucji Czech oraz ustawy nr 6/1993 Sb. o " Czeskim Banku Narodowym". Został powołany 1 stycznia 1993 wraz z rozpadem Czechosłowacji w wyniku podziału Czechosłowackiego Banku Państwowego ("Státní banka československá").
Siedziba Banku znajduje się w Pradze. Oprócz głównej siedziby Czeski Bank Narodowy posiada siedem oddziałów regionalnych.
Prezesem Czeskiego Banku Narodowego jest obecnie .
Cele oraz misja Czeskiego Banku Narodowego.
Głównym celem działalności Czeskiego Banku Narodowego jest utrzymanie stabilności cen, a w dalszej kolejności wspieranie zrównoważonego rozwoju gospodarczego.
Misję Czeskiego Banku Narodowego określają następujące postulaty:
Zadania Czeskiego Banku Narodowego.
Do zadań Czeskiego Banku Narodowego należą:
Działalność Banku.
Polityka pieniężna Czeskiego Banku Narodowego.
Realizacja celu utrzymania stabilności cen poprzez mechanizm „transmisji monetarnej” – politykę celu inflacyjnego (ang. "inflation targeting"). Celem inflacyjnym jest stabilizacja stopy wzrostu poziomu cen w granicach 3% "per annum". Takie założenie wydaje się obecnie sprzyjać zarazem spełnianiu inflacyjnego kryterium konwergencji ustalonego w Traktacie z Maastricht, a obowiązującego obecnie w ramach Europejskiego Systemu Banków Centralnych wszystkie państwa, które z założenia mają w przyszłości wejść do strefy euro. Realizacja zadania wykonywana jest za pomocą instrumentów polityki pieniężnej.
Instrumenty polityki pieniężnej.
Podobnie, jak w Narodowym Banku Polskim, oprócz standardowych metod – polityki stóp procentowych, stosowane są bardziej nowoczesne metody w postaci operacji otwartego rynku. Do głównych instrumentów można zaliczyć:
Sprawozdanie z polityki pieniężnej i stabilności finansowej.
Sprawozdanie z polityki pieniężnej.
Bank jest zobowiązany do składania przynajmniej 2 razy do roku sprawozdania z polityki pieniężnej przed Izbą Poselską. Przed zakończeniem danej kadencji Izby Poselskiej w ciągu 30 dni Bank jest zobowiązany do złożenia szczególnego sprawozdania. Prezes Narodowego Banku składa taki raport na ręce przewodniczącego Izby Poselskiej. Izba Poselska może poprosić o poprawione sprawozdanie, które musi zostać złożone w ciągu 6 tygodni od złożonego wniosku Izby Poselskiej. Bank jest zobowiązany do informowania opinii publicznej o stanie polityki pieniężnej raz na 3 miesiące.
Sprawozdanie ze stabilności finansowej.
Dodatkowym sprawozdaniem, jakie Bank jest zobowiązany przedłożyć przed Izbą Poselską, jest sprawozdanie dotyczące stabilności finansowej państwa, w którym powinny znaleźć się założenia polityki makroostrożnościowej. Bank może także wydawać rekomendacje, zawiadomienia lub ostrzeżenia skierowane do opinii publicznej, władz kraju lub innych podmiotów związanych ze stabilnością finansową kraju.
Relacje z rządem i innymi instytucjami.
Bank jest w pełni niezależny od parlamentu, rządu, prezydenta kraju, organów administracyjnych Czech, instytucji Unii Europejskiej. Bank jest zobowiązany do wymiany informacji z rządem w sprawach związanych z polityką finansową państwa oraz zajęcia stanowiska wobec propozycji rządu dotyczących działalności tej instytucji. W spotkaniach Banku może brać udział minister finansów lub inny, oddelegowany członek rządu, który w czasie posiedzeń Banku może zgłaszać wnioski. Prezes lub Wiceprezes mogą także brać udział w posiedzeniach Rady Ministrów.
Emisja banknotów i monet.
Czeski Bank Narodowy jest jedyną instytucją, które może emitować czeskie pieniądze. Zadaniem Banku jest zarządzanie produkcją banknotów i monet i w razie potrzeb zwiększanie produkcji zgodnie z wymaganiami obiegu pieniądza. Bank odpowiada za przechowywanie pieniędzy niewprowadzonych w obieg oraz niszczenie pieniędzy zużytych. Instytucja może dokonać wymiany pieniędzy na nowe co pięć lat.
Rezerwa obowiązkowa.
Każdy z banków komercyjnych jest zobowiązany do wpłacenia rezerwy obowiązkowej na konto Banku. Rezerwa obowiązkowa nie może przekraczać 30% wysokości zobowiązań danego banku wobec Banku. W przypadku nieotrzymania pieniędzy, Bank może naliczyć odsetki od wymaganej kwoty w wysokości podwojonej stopy lombardowej. Rezerwa obowiązkowa może mieć różną wielkość, a Bank może określić w zarządzeniu:
Transakcje Czeskiego Banku Narodowego.
Bank może nabywać od banków komercyjnych lub sprzedawać im:
Czeski Bank Narodowy może udzielać pożyczek bankom komercyjnym na okres nie dłuższy niż trzy miesiące. Bank w porozumieniu z ministrem finansów oferuje obligacje skarbowe na sprzedaż oraz zarządza ich sprzedażą. Bank może nabywać i sprzedawać papiery wartościowe w celu regulacji rynku pieniężnego, a także prowadzić rejestr papierów wartościowych.
Współpraca z Ministerstwem Finansów.
Wraz z Ministerstwem Finansów Bank przedkłada rządowi projekty ustaw związanych z walutą, obiegiem pieniądza, działalnością i kompetencjami Banku, nadzorem rynku finansowego, systemu płatności, pieniędzy elektronicznych i wprowadzenia euro.
Nadzór.
Czeski Bank Narodowy pełni nadzór nad:
Czeski Bank Narodowy:
Bank dodatkowo kontroluje, czy banki przestrzegają przepisy dotyczące zawierania umów zawarte w kodeksie cywilnym, postępują zgodnie z zakazem nieuczciwej praktyki i przestrzegają warunki zawarte w umowach o kredyt konsumencki.
Bank jest zobowiązany złożyć przed Izbą Poselską sprawozdanie z kontroli wyników rynku finansowego do 30 czerwca następnego roku.
Kary finansowe.
Czeski Bank Narodowy może nałożyć następuje kary:
Odpowiedzialność karna za uchybienia trwa rok od dotarcia informacji o takich uchybieniach do Banku i dana instytucja nie może być pociągana karnie po upływie tego czasu.
Organy Czeskiego Banku Narodowego.
Do organów Czeskiego Banku Narodowego należą: Prezes Czeskiego Banku Narodowego, Wiceprezes Czeskiego Banku Narodowego, Rada Czeskiego Banku Narodowego.
Prezes i Wiceprezes Czeskiego Banku Narodowego.
Prezes Czeskiego Banku Narodowego (cz. "Guvernér České národní banky") reprezentuje Bank na zewnątrz oraz podpisuje dokumenty wydawane przez Bank oraz przepisy prawne publikowane w Dzienniku Ustaw. Natomiast wiceprezesi Czeskiego Banku Narodowego (cz. "Viceguvernér České národní banky") wykonują obowiązki Prezesa w czasie jego nieobecności.
Rada Czeskiego Banku Narodowego.
Do zadań Rady Czeskiego Banku Narodowego (cz. "Bankovní rada České národní banky") należą:
W skład Rady Czeskiego Banku Narodowego wchodzą: Prezes Banku, dwóch Wiceprezesów Banku oraz czterech innych członków Banku. Prezydent powołuje danego kandydata na sześcioletnią kadencję nie więcej niż dwa razy. Do zadań prezydenta należy także odwoływanie członków Rady Banku. W czasie trwania kadencji członek Rady Banku nie może w chodzić w skład Izby Poselskiej, Senatu, rządu, organów kontroli innych banków, innych banków lub przedsiębiorstw handlowych. Nie może także pełnić innej działalności zarobkowej z wyjątkiem: działalności naukowej, literackiej, artystycznej, dziennikarskiej czy pedagogicznej oraz zarządzania własnym majątkiem. Wszelka działalność, która mogłaby powodować konflikt interesów z pracą w Banku, jest zakazana.
Aby kandydat na stanowisko w Radzie Banku został wybrany powinien:
Kadencja członków Rady Banku kończy się w momencie, gdy:
Pracownicy Banku.
Pracownicy Banku są zobowiązani do przestrzegania tajemnicy zawodowej nawet po zakończeniu pełnienia danej funkcji. Pracownicy Banku nie mogą angażować się w działalność gospodarczą bez uprzedniej zgody Rady Banku. Ta zasad nie dotyczy zarządzania własnymi aktywami oraz działalności naukowej, literackiej, artystycznej, dziennikarskiej i pedagogicznej tak, aby nie powodowało to konfliktu interesów.
Budżet Narodowego Banku Czeskiego.
Bank pokrywa koszty działalności ze swoich dochodów, a zyski uzupełniają fundusz rezerwowy Banku. W czasie ostatnich trzech miesięcy roku kalendarzowego Bank jest zobowiązany do przedłożenia rocznego raportu dotyczącego sytuacji finansowej instytucji przed Izbą Poselską. Przed przedłożeniem raportu, audytorzy powołani na mocy porozumienia między Bankiem a Ministerstwem Finansów badają raport. Izba Poselska może przyjąć lub odrzucić raport. W przypadku odrzucenia raportu, Bank jest zobowiązany do przedstawienia poprawionej wersji w terminie sześciu tygodni.
Oddziały regionalne Narodowego Banku Czeskiego.
Bank posiada: główną siedzibę w Pradze, sieć oddziałów oraz siedem oddziałów regionalnych w: Pradze, Uściu nad Łabą, Pilźnie, Czeskich Budziejowicach, Hradec Králové, Brnie i Ostrawie. W oddziałach regionalnych pracują wybrani przedstawiciele Departamentu Systemów Płatniczych i Kasowych, Departamentu Licencjonowania i Nadzoru Rynku oraz Departamentu Nadzoru Sprzedaży Detalicznej. Oddziały regionalne ułatwiają pracę Bankowi centralnego, gdyż umożliwiają skontaktowanie się władz lokalnych i państwowych, osób prawnych i fizycznych z przedstawicielstwem Banku oraz nadzorowanie rynku finansowego na poziomie regionalnym.
Współpraca międzynarodowa.
Czeski Bank Narodowy należy do wielu organizacji międzynarodowych: Europejskiego Banku Centralnego, Europejskiego Systemu Banków Centralnych, Europejskiej Rady ds. Ryzyka Systemowego, Europejskiego Systemu Nadzoru Finansowego i Banku Rozrachunków Międzynarodowych.

</doc>
<doc id="1529883" url="https://pl.wikipedia.org/wiki?curid=1529883" title="Herb Oświęcimia">
Herb Oświęcimia

Herb Oświęcimia – jeden z symboli miasta Oświęcim w postaci herbu.
Wygląd i symbolika.
Herb przedstawia w polu błękitnym srebrną wieżę z czerwonym trapezowym dachem, a po jej bokach dwie połowy złotego orła Piastów górnośląskich na niebieskim tle, z głowami odwróconymi od siebie. 
Symbolika herbu nawiązuje do historii miasta – Oświęcim od XVI wieku wchodził w skład Rzeczypospolitej jako stolica powiatu śląskiego (orły) województwa krakowskiego i nadgraniczny gród Polski (symbol wieży strażniczej).

</doc>
<doc id="1529886" url="https://pl.wikipedia.org/wiki?curid=1529886" title="Douglas AC-47 Spooky">
Douglas AC-47 Spooky

Douglas AC-47 Spooky – uzbrojona wersja samolotu C-47 Skytrain, pierwszy z serii ciężkich samolotów wsparcia używanych przez United States Air Force. Samolot zaprojektowano podczas wojny wietnamskiej, a jego głównym zadaniem było zapewnienie bliskiego wsparcia powietrznego (CAS).
Pomysły i plany.
Koncepcja użycia samolotu wsparcia prowadzącego ogień prostopadle do kierunku lotu powstała w 1926 roku. Autorem pomysłu był amerykański pilot por. Fred Nelso który przeprowadził udane próby, jednak tego pomysłu nie zastosowano. W 1961 roku płk. MacDonald zaproponował użycie samolotu wsparcia prowadzącego ostrzał (prostopadle do kierunku lotu) celów naziemnych. Pomysł po kilku miesiącach rozważań inżynierów i wojskowych trafił jako projekt w ramach wojskowego programu Project Tailchaser i został zatwierdzony do realizacji. Pierwsze testy przeprowadzono z samolotem Convair C-131 B uzbrojonym w trzy Miniguny które standardowo montowano w śmigłowcach Bell UH-1 Iroquois oraz celownika MK-20 z samolotu Douglas A-1 Skyraider. Do dalszej fazy testów uzbrojenie zabudowano na samolot transportowy C-47 a udane testy potwierdziły jego przydatność bojową. Taktyka użycia tego samolotu zakładała bojowe zastosowanie do bezpośredniego wsparcia oddziałów naziemnych w warunkach nocnych, kiedy użycie szybkich samolotów lotnictwa szturmowego jest utrudnione.
Zastosowanie bojowe AC-47 Spooky.
Pierwsze dwa C-47 przebudowano na samoloty bojowe AC-47 które zostały wyposażenie w trzy karabiny maszynowe Minigun SUU-11A, w lewym oknie pilotów umieszczono celownik Mk20 oraz spust do uruchomienia karabinów umieszczono na wolancie. Pilot mógł otwierać ogień z jednego, z dwóch lub trzech karabinów równocześnie. Miniguny umieszczono z lewej strony w kadłubie samolotu, dwa umieszczono w miejscu dwóch ostatnich okien samolotu a jeden w pobliżu drzwi ładunkowych. Samolot wyposażono także w 45 flar oświetlających. Załoga samolotu składała się zazwyczaj z sześciu osób: pilota, nawigatora, inżyniera pokładowego, oficera załadunku i dwóch strzelców. Trzy karabiny prowadziły zmasowany ogień w lewą stronę w stosunku do kierunku lotu samolotu, a duża szybkostrzelność trzech karabinów maszynowych (18 tys. pocisków na minutę) zapewniała pokrycie ogniem dużego obszaru terenu.
Pierwsze zastosowanie bojowe w grudniu 1964 roku potwierdziły wysoką skuteczność tego samolotu. Po pierwszych lotach bojowych załogi tych samolotów nadały im nazwę Spooky (Upiorny). W późniejszym czasie przebudowano następne cztery C-47, jednak z braku Minigunów zabudowano od 8-10 karabinów maszynowych Browning M2 (kaliber 12,7 mm) a samoloty otrzymały oznaczenie AC-47D. Ta wersja uzbrojenia miała mniejszą szybkostrzelność i skuteczność bojową.
W grudniu 1969 roku armia amerykańska wycofała AC-47 zastępując je nowymi samolotami Lockheed AC-130, które powstały po przebudowie samolotów C-130 Hercules.
AC-47T Fantasmas.
W 1987 roku w Kolumbii przebudowano pięć samolotów C-47 do wersji AC-47 nazwanej w języku hiszpańskim “Fantasmas” (ang. Spooky).
Wersję tę wyposażono w silniki turbośmigłowe Pratt &amp; Whitney PT-6A, mocniejsze przez co zwiększono ładowność samolotu do 5 ton. Mogą one pozostawać w powietrzu do 10 godzin w czasie patrolowania dżungli. Wersję AC-47S wyposażono w kamerę podczerwieni do wykrywania celów w nocy i zamaskowanych celów na ziemi w gęstej dżungli. Uzbrojenie stanowią szybkostrzelne karabiny maszynowe o kalibrze 12,7 mm, a jeden z egzemplarzy wyposażono w 20 mm działko. Samoloty te używane są nadal przez Kolumbijskie Siły Powietrzne
do walki z kartelami narkotykowymi, przemytnikami broni, narkotyków i handlarzami narkotyków.

</doc>
<doc id="1529887" url="https://pl.wikipedia.org/wiki?curid=1529887" title="Ulica Bartycka w Warszawie">
Ulica Bartycka w Warszawie

Ulica Bartycka – ulica w warszawskiej dzielnicy Mokotów, łącząca ulicę Czerniakowską z Siekierkami. Jest jednojezdniowa i nie posiada drogi dla rowerów. 
Nazwa.
Nazwa ulicy pochodzi od dawnej osady Bartyki, w stronę której prowadziła.

</doc>
<doc id="1529890" url="https://pl.wikipedia.org/wiki?curid=1529890" title="Amfisbena europejska">
Amfisbena europejska



</doc>
<doc id="1529891" url="https://pl.wikipedia.org/wiki?curid=1529891" title="AC-47">
AC-47



</doc>
<doc id="1529892" url="https://pl.wikipedia.org/wiki?curid=1529892" title="Ludwik Edward Helcel">
Ludwik Edward Helcel

Ludwik Edward Helcel (ur. 15 października 1810 w Krakowie, zm. 13 września 1872 w Radłowie) – bankier, wiceprezydent Krakowa, działacz krakowskiego samorządu miejskiego, członek Krakowskiej Kongregacji Kupieckiej.
Życiorys.
Ukończył maturą Gimnazjum św. Anny w Krakowie (1825). Studiował na Uniwersytecie Jagiellońskim. Po ukończeniu studiów pracował jako bankier, co w połączeniu ze spadkiem po rodzicach uczyniło go człowiekiem bardzo zamożnym. Był dyrektorem krakowskiej filii austriackiego Banku Eskontowego i Banku Zastawniczego, członkiem Rady Nadzorczej Banku Galicyjskiego. Od 1852 współpracownik Izby Przemysłowo-Handlowej w Krakowie. Właściciel majątku w Radłowie i Biadolinach Radłowskich. 
W latach 1853–1860 członek Wydziału Miejskiego, w którym działał na rzecz ustanowienia samorządu miejskiego. Gdy nadanie statutu opóźniało się z winy władz austriackich, H. pod koniec 1860 manifestacyjnie zrezygnował z godności seniora. W latach 1866–1869 był pierwszym wiceprezydentem Krakowa, a następnie członkiem Rady Miejskiej. Był inicjatorem opracowania archiwaliów miasta Krakowa, budowy fabryki tytoniu. 
Z przekonań politycznych konserwatysta. W 1867 został wybrany posłem na II kadencję Sejmu Krajowego Galicji złożył mandat po II sesji w październiku 1868. W latach 1867–1868 był posłem do Rady Państwa II kadencji wybranym przez Sejm Krajowy. 
Od 1836 członek Arcybractwa Miłosierdzia. Na mocy testamentu Anny i Ludwika powstał w Krakowie istniejący do dziś Dom Ubogich im. Ludwika i Anny Helclów. 
Ludwik Helcel spoczywa na Cmentarzu Rakowickim w Krakowie w ufundowanej wraz z żoną Kaplicy Zmartwychwstania Pańskiego.
Rodzina.
Pochodził z rodziny krakowskich kupców i bankierów, których nazwisko brzmiało pierwotnie Hölzel von Sternstein. Był synem kupca krakowskiego Antoniego Holzla (zm. ł854) i Józefy z Sonntagów, jego starszym bratem był historyk Antoni Zygmunt Helcel, Jego żoną była Anna Helcel z domu Treutler, małżeństwo było bezdzietne. 
Bibliografia.
Wacław Kolak i Stanisława Pańków, "Helcel Sternstein (Sztersztyn) Ludwik Edward," Polski Słownik Biograficzny, t. 9 Wrocław-Warszawa-Kraków 1960-1961, s. 357-359

</doc>
<doc id="1529893" url="https://pl.wikipedia.org/wiki?curid=1529893" title="AC-47 Spooky">
AC-47 Spooky



</doc>
<doc id="1529894" url="https://pl.wikipedia.org/wiki?curid=1529894" title="Anna Helcel">
Anna Helcel

Anna Helcel z domu Treutler von Traubenberg (ur. 1813, zm. 12 kwietnia 1880 w Krakowie) – filantropka, żona Ludwika Edwarda Helcla bankiera i wiceprezydenta Krakowa.
Życiorys.
Pochodziła ze spolonizowanej rodziny austriackiej zajmującej się handlem korzennym i winnym przybyłej do Krakowa z Moraw w 1760. Była jedyną spadkobierczynią ojca Karola Treutlera (1791-1866), jednego z najzamożniejszych kupców krakowskich, senatora Wolnego Miasta Krakowa. Należało do niej kilka dochodowych kamienic w Krakowie i dobra ziemskie we wsi Dobranowice. W 1835 wyszła za mąż za Ludwika Edwarda Helcla, wraz z mężem zajęła się działalnością dobroczynną od 1836 działając w Arcybractwie Miłosierdzia. Małżeństwo nie posiadało dzieci, po śmierci męża została jedyną spadkobierczynią jego majątku. W znacznym stopniu sfinansowała wraz z Marceliną Czartoryską w 1876 założenie i budowę Szpitala św. Ludwika dla dzieci w Krakowie, w tym samym roku spisując testament przeznaczyła dużą część majątku na stworzenie Domu Ubogich im. Ludwika i Anny Helclów, prowadzonego przez Zgromadzenie Sióstr Miłosierdzia św. Wincentego à Paulo (Szarytki), istniejącego do dzisiaj. Egzekutorem testamentu i kuratorem Fundacji został Ludwik Szumańczowski.
Anna Helcel spoczywa na Cmentarzu Rakowickim w Krakowie w ufundowanej wraz z mężem kaplicy Zmartwychwstania Pańskiego.

</doc>
<doc id="1529895" url="https://pl.wikipedia.org/wiki?curid=1529895" title="Francesco Rosi">
Francesco Rosi

Francesco Rosi (ur. 15 listopada 1922 w Neapolu; zm. 10 stycznia 2015 w Rzymie) – włoski reżyser i scenarzysta filmowy.
Kariera.
W 1972 zdobył Złotą Palmę na 25. MFF w Cannes za film "Sprawa Mattei". Jego filmy jeszcze dwukrotnie kandydowały potem do tej nagrody (w 1987 i 1997).
W 1962 zdobył Srebrnego Niedźwiedzia dla najlepszego reżysera na 12. MFF w Berlinie za film "Salvatore Giuliano". W 1958 otrzymał Nagrodę Specjalną Jury na 19. MFF w Wenecji za film "Wyzwanie", a w 1963 na 24. MFF w Wenecji zdobył Złotego Lwa za obraz "Ręce nad miastem".
Zasiadał w jury konkursu głównego na 54. MFF w Wenecji (1997).
Filmografia.
Rosi był także autorem scenariuszy do większości reżyserowanych przez siebie filmów.

</doc>
<doc id="1529896" url="https://pl.wikipedia.org/wiki?curid=1529896" title="Dariusz Piernikarski">
Dariusz Piernikarski

Dariusz Piernikarski (ur. w 1965 w Lublinie) – polski dziennikarz motoryzacyjny, redaktor naczelny miesięcznika "Samochody Specjalne" (od stycznia 2006 roku, kiedy to zastąpił na tym stanowisku Macieja K. Mazura).
W 1989 r. ukończył Politechnikę Lubelską, w specjalności „Samochody i ciągniki” kierunku „Mechanika i budowa maszyn”. Na tym samym kierunku uzyskał też w 1996 r. stopień doktora nauk technicznych.

</doc>
<doc id="1529897" url="https://pl.wikipedia.org/wiki?curid=1529897" title="Douglas AC-47">
Douglas AC-47



</doc>
<doc id="1529902" url="https://pl.wikipedia.org/wiki?curid=1529902" title="Smetanova Lhota">
Smetanova Lhota

Smetanova Lhota – miejscowość i gmina (obec) w Czechach, w kraju południowoczeskim, w powiecie Písek. W 2022 roku liczyła 269 mieszkańców.

</doc>
<doc id="1529905" url="https://pl.wikipedia.org/wiki?curid=1529905" title="Gekon toke">
Gekon toke



</doc>
<doc id="1529906" url="https://pl.wikipedia.org/wiki?curid=1529906" title="Parafia św. Marcina Biskupa w Łużnej">
Parafia św. Marcina Biskupa w Łużnej

Parafia św. Marcina Biskupa w Łużnej () – parafia znajdująca się w diecezji tarnowskiej w dekanacie łużniańskim.
Patronami parafii są:
Proboszczem łużniańskim od roku 2021 jest ks. dr Stanisław Bilski. 
Kościoły i kaplice.
Na terenie parafii znajdują się trzy miejsca kultu:
W latach 1915–1985 na cmentarzu wojennym nr 123 na wzgórzu Pustki istniała drewniana kaplica, z zewnątrz wiernie odbudowana w 2014, lecz z braku wyposażenia nie pełni obecnie funkcji liturgicznych.
Historia.
Parafia powstała w drugiej połowie XIV w. Pierwsza wzmianka o niej pojawia się w 1470 roku, gdy wspomniał ją Jan Długosz w "Liber beneficiorum dioecesis Cracoviensis". Księgi metrykalne prowadzone są od roku 1643. Do parafii należała dawniej wieś Wola Łużańska.
Budowa obecnego kościoła została rozpoczęta w roku 1865 i trwała 7 lat. W 1904 r. kościół został konsekrowany przez biskupa pomocniczego przemyskiego Karola Józefa Fischera. W czasie pierwszej wojny światowej kościół został poważnie uszkodzony. Po odrestaurowaniu w latach międzywojennych pozostawiono na pamiątkę wbite w murach pociski artyleryjskie. Natomiast nad wejściem głównym zawieszony jest armatni pocisk dość dużego kalibru.
W 1980 w przysiółku Zaborówka powstała kaplica pw. Najświętszego Serca Pana Jezusa. W roku 1997 wykonano gruntowny remont pokrycia wież kościoła nową miedzianą blachą. Cmentarz w Łużnej był do 1 lipca 2011 własnością parafii.
Przynależność parafii.
Parafia św. Marcina Biskupa w Łużnej w swej historii leżała w:
Proboszczowie.
"ur. 1811, wyśw. w 1834"
"ur. 1815, wyśw. w 1840"
"ur. 1810, wyśw. w 1836; jako proboszcza wymienia go schematyzm z roku 1860, był nim do śmierci 11 kwietnia 1869"
"ur. w 1813, †10 stycznia 1878"
"ur. 27 listopada 1843, wyśw. w 1872, †25 marca 1904"
"ur. 29 listopada 1873, wyśw. w 1897, †1 czerwca 1946; EC do 1923, następnie RM"
"ur. 19 maja 1912, †21 czerwca 1954"
"ur. 9 kwietnia 1908, †19 kwietnia 1986"
"ur. 15 grudnia 1929, wyśw. 23 czerwca 1957, †19 listopada 2017; wicedziekan, a następnie dziekan dekanatu Gorlice–Północ, po zmianach granic polskich diecezji w 1992 dziekan dekanatu Łużna do 2000, od 1992 kapelan Jego Świątobliwości; po 2000 rezydent"
"dziekan dekanatu Łużna od 2007 do 2021, kapelan Jego Świątobliwości; od 2021 roku jest rezydentem"
"dziekan dekanatu Łużna od 2021"
"Źródło": 
Obraz Matki Bożej.
W kościele parafialnym znajduje się XVI-wieczny, łaskami słynący obraz Matki Bożej Śnieżnej nazwanej Matką Bożą Łużańską. Obraz początkowo był nieproporcjonalnie wydłużony, miał również jaskrawo niebieskie tło. Na obrazie były również nabite metalowe gwiazdy, a Matkę Boską i Dzieciątko Jezus przykrywała blaszana (pospolitej) roboty suknia. Wskazywało to więc, że obraz pochodzi z XIX wieku. Później po zdemontowaniu obrazu z ołtarza i zdjęciu sukienki okazało się, że do wizerunku domalowano tło i były dołączone deski. Po zdjęciu wszelkich dodatków i renowacji ukazała się właściwa i pierwotna postać Maryi czyli Matka Boża Śnieżna nie z XIX tylko z końca XVI wieku. Obraz umieszczony jest w ołtarzu bocznym (prawej nawy) kościoła. O ikonie Matki Bożej Łużańskiej nie ma żadnych dokumentów opisujących pochodzenie i historię tego obrazu. Obraz czczony jest również jako Matka Boża Różańcowa (przypuszcza się, że był w kościele inny obraz a kult pt. Matki Boskiej Różańcowej i odpust różańcowy w październiku pozostał do dziś). 
Odpusty.
Odpusty parafialne:

</doc>
<doc id="1529911" url="https://pl.wikipedia.org/wiki?curid=1529911" title="Gekko">
Gekko

Gekko – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w południowo-wschodniej Azji. 
Systematyka.
Etymologia.
"Gekko" ("Geeko", "Gecko", "Gecus", "Geko", "Gecco"): nowołac. "gecco", "gecko" lub "gekko", nazwa stosowana do rodzaju jaszczurek, wśród których niektóre gatunki kraczą lub ćwierkają, stąd nazwa „gecko”, od mal. "gēkok".
Podział systematyczny.
Do rodzaju należą następujące gatunki: 
Z analiz filogenetycznych przeprowadzonych przez Browna i współpracowników (2012) oraz Pyrona, Burbrinka i Wiensa (2013) wynika, że rodzaj "Gekko" jest parafiletyczny; z analiz tych wynika, że gatunki zaliczane do tego rodzaju nie tworzą kladu, do którego nie należałyby także wszystkie gatunki zaliczane do rodzaju "Ptychozoon", a także gatunek "Luperosaurus iskandari" i (według Browna i współpracowników) być może również "Luperosaurus gulat". Zdaniem Browna i współpracowników w tej sytuacji konieczny jest podział rodzaju "Gekko" na mniejsze, monofiletyczne rodzaje, albo włączenie do tego rodzaju gatunków "Luperosaurus gulat" i "L. iskandari" oraz wszystkich gatunków z rodzaju "Ptychozoon".

</doc>
<doc id="1529912" url="https://pl.wikipedia.org/wiki?curid=1529912" title="Kościół św. Andrzeja w Tyńcu">
Kościół św. Andrzeja w Tyńcu

Kościół pod wezwaniem św. Andrzeja – kościół parafialny znajdujący się w dawnej wsi Tyniec pod Krakowem. Rozebrany w 1835 roku.
Parafię w Tyńcu erygowano w 1076. Kościół parafialny wzniesiono w pobliżu tynieckiego opactwa benedyktyńskiego, na terenie dzisiejszego cmentarza przy ul. Benedyktyńskiej. Według tradycji miał go ufundować Piotr Włostowic. Jan Długosz napisał, iż był to kościół zbudowany „staroświeckim sposobem”, z białego kamienia. Wedle planu Tyńca z 1772 r. była to budowla orientowana, z prostokątną nawą i kwadratowym prezbiterium. 
Kościół został częściowo zniszczony podczas zaciętych walk o Tyniec w okresie konfederacji barskiej. W 1835 został ostatecznie rozebrany, a parafię przeniesiono wówczas do byłego kościoła klasztornego, z którego wcześniej usunięto benedyktynów.

</doc>
<doc id="1529917" url="https://pl.wikipedia.org/wiki?curid=1529917" title="Rhacodactylus leachianus">
Rhacodactylus leachianus



</doc>
<doc id="1529922" url="https://pl.wikipedia.org/wiki?curid=1529922" title="Parafia Najświętszej Maryi Panny Częstochowskiej w Woli Łużańskiej">
Parafia Najświętszej Maryi Panny Częstochowskiej w Woli Łużańskiej

Parafia Najświętszej Maryi Panny Częstochowskiej w Woli Łużańskiej – parafia znajdująca się w diecezji tarnowskiej w dekanacie łużniańskim.
Parafia liczy ok. 1060 wiernych, z czego większość to mieszkańcy Woli, a także kilka rodzin z przyległych przysiółków miejscowości Bystra oraz Szalowa. Przed powstaniem parafii wieś należała do parafii św. Marcina Biskupa w Łużnej. Kościół parafialny był kilkakrotnie powiększany: wykonane prezbiterium (1979 r.), dobudowana wieża z dzwonami i chórem muzycznym (1983 r.); pierwotnie, ze względu na nieprzychylność władz PRL budynek figurował jako warsztat i garaż. Kościół jednonawowy, z cegły, otynkowany. Wnętrze nakryte sklepieniem kolebkowym, wzmocnione żebrami opierającymi się na międzyokiennych pilastrach w murze wewnętrznym. Ołtarze w konwencji neobarokowej: w ołtarzu głównym obraz MB Częstochowskiej autorstwa ks. Stanisława Nowaka, a w ołtarzach bocznych obrazy Serca Pana Jezusa i Miłosierdzia Bożego. W 2006 roku na terenie cmentarza (należącego do Gminy Łużna) wybudowano kaplicę pogrzebową wraz z chłodnią.

</doc>
<doc id="1529926" url="https://pl.wikipedia.org/wiki?curid=1529926" title="Pantelejmon Ponomarienko">
Pantelejmon Ponomarienko



</doc>
<doc id="1529928" url="https://pl.wikipedia.org/wiki?curid=1529928" title="Biosynteza kwasów tłuszczowych">
Biosynteza kwasów tłuszczowych

Biosynteza kwasów tłuszczowych (liponeogeneza) – reakcje biochemiczne, prowadzące do powstania kwasów tłuszczowych z jednostek acetylo-CoA.
Synteza kwasów tłuszczowych zachodzi w cytozolu. 
Przeciętny dorosły człowiek jest zdolny do syntezy 2 mg kwasów tłuszczowych w ciągu minuty, w przeliczeniu na 1 kg masy ciała.
Transport acetylo-CoA do cytozolu.
Acetylo-CoA, który powstaje w mitochondrium, zostaje przeniesiony do cytozolu w postaci cytrynianu, po kondensacji ze szczawiooctanem. W cytozolu liaza cytrynianowa zależna od ATP rozszczepia cytrynian do acetylo-CoA i szczawiooctanu. Następnie szczawiooctan przekształcany jest do jabłczanu, a ten następnie zostaje przekształcony do pirogronianu, który wraca do mitochondrium. Podczas dekarboksylacji jabłczanu powstaje NADPH, który wykorzystywany jest w biosyntezie kwasów tłuszczowych. Dodatkowy NADPH potrzebny do tej syntezy pochodzi ze szlaku pentozofosforanowego.
Synteza nasyconych kwasów tłuszczowych.
Synteza nasyconych kwasów tłuszczowych o parzystej liczbie atomów węgla.
Pierwszym etapem syntezy jest karboksylacja acetylo-CoA do malonylo-CoA, katalizowana przez karboksylazę acetylo-CoA. Następnie acetylo-CoA łączy się z białkowym nośnikiem grup acylowych (ACP), w wyniku czego powstaje acetylo-ACP, a z malonylo-CoA powstaje malonylo-ACP.
Następnym etapem są cykle elongacji, które można podzielić na 4 fazy (kondensacja, redukcja, odwodnienie, redukcja). Pierwszy z cykli wygląda następująco:
W następnym obrocie cyklu kondensacji ulega 4-węglowy butyrylo-ACP i malonylo-ACP, w wyniku czego powstaje związek 6-węglowy. Cykle zachodzą, aż do powstania 16-węglowego palmitoilo-ACP, który nie może być dalej wydłużany i pod wpływem enzymu tioesteraza ulega hydrolizie do palmitynianu i ACP.
Podczas elongacji kwasów tłuszczowych zawierających więcej niż 16 atomów węgla, wydłużany kwas tłuszczowy związany jest z CoA, a nie z ACP.
Synteza nasyconych kwasów tłuszczowych o nieparzystej liczbie atomów węgla.
W biosyntezie nasyconych kwasów tłuszczowych o nieparzystej liczbie atomów węgla zamiast malonylo-ACP występuje propionylo-ACP.
Synteza nienasyconych kwasów tłuszczowych.
U eukariotów tworzenie wiązań podwójnych w cząsteczkach acylo-CoA zachodzi dzięki enzymom zawartym w siateczce śródplazmatycznej gładkiej. Reakcja wygląda następująco:
nasycony acylo-CoA + NADH + H+ + O2 → jednonienasycony acylo-CoA + NAD+ + 2 H2O
Aby wytworzyć kwas wielonienasycony, reakcja ta musi zostać powtórzona.
U ssaków nie występują enzymy katalizujące reakcje tworzenia wiązań podwójnych przy atomie węgla dalszym niż C-9, dlatego nie są one zdolne do syntezy kwasu linolowego ani linolenowego. Kwas arachidonowy może być tworzony z kwasu linolowego, wyjątkiem jest rodzina kotów, u których taka przemiana jest niemożliwa ze względu na brak odpowiedniego układu enzymatycznego.

</doc>
<doc id="1529930" url="https://pl.wikipedia.org/wiki?curid=1529930" title="Adam Gruszczyński">
Adam Gruszczyński

Adam Gruszczyński, Kośmider-Gruszczyński z Gruszczyc herbu Poraj (ur. 1670, zm. 1712) – sędzia kapturowy poznański (1696), kasztelan nakielski (1699) kasztelan gnieźnieński (1702), kasztelan kaliski (1702–1709), senator (ok. 1702), starosta kolski
W 1696 r. został sędzią kapturowym poznańskim. 
Podburzał szlachtę pruską przeciwko Augustowi II, za co był aresztowany, lecz uwolniony ogólną amnestią. Od tego czasu stronił od dworu królewskiego. Jednak w 1699 został kasztelanem nakielskim, w 1702 r. kasztelanem gnieźnieńskim, następnie w 1709 r. kasztelanem kaliskim.
Poślubił Katarzynę Konarzewską (1670–1696). Po śmierci żony w 1696 r. ożenił się z Zofią Przyjemską – córką Krzysztofa Przyjemskiego, chorążego kaliskiego. W 1710 r. otrzymał wraz z żoną Zofią z Przyjemskich, konsens królewski na nabycie starostwa kolskiego - od teścia Krzysztofa Przyjemskiego, chorążego kaliskiego. 
Miał z nią córkę i syna urodzonych w 1700 r. oraz córkę Franciszkę Malczewską (1711–1793), której mężem został Mikołaj Malczewski z Malczewa h. Awdaniec (1713–1756).

</doc>
<doc id="1529931" url="https://pl.wikipedia.org/wiki?curid=1529931" title="Kozi Kocioł">
Kozi Kocioł

Kozi Kocioł lub Młynicki Kocioł () – jeden z dwóch cyrków lodowcowych w najwyższym piętrze Doliny Młynickiej w słowackich Tatrach Wysokich. Drugim jest Capi Kocioł, oddzielone są od siebie krótką grzędą Szczyrbskiego Szczytu. Po raz pierwszy nazwę Mlynický kotol wprowadził Arno Puškáš w 8 tomie przewodnika wspinaczkowego. Witold Henryk Paryski w 1995 r. w "Wielkiej encyklopedii tatrzańskiej" kocioł ten nazwał Kozim Kotłem. Władysław Cywiński w 2008 r. w 14 tomie swojego przewodnika przyznał pierwszeństwo nazwy słowackiemu tatrologowi i kocioł ten nazwał Młynickim Kotłem.
Kozi Kocioł jest mniejszy i stanowi północno-wschodnią odnogę tej doliny. Znajduje się u podnóży Szczyrbskiego Szczytu (2381 m), Młynickiej Przełęczy, Hlińskiej Turni (2340 m), Basztowej Przełęczy, Capich Turni (2364 m) i Zadniej Baszty (2379 m). Od południowej strony podcięty jest progiem skalnym, pod którym znajduje się Niżni Kozi Staw.
W Kozim Kotle na wysokości 2109 m leży Wyżni Kozi Staw, w czasie niskiego stanu wody tworzy on dwa oddzielne stawy i stąd przez niektórych autorów wyróżniane są dwa Kozie Stawy Wyżnie.
Przez Kozi Kocioł nie prowadzi żaden znakowany szlak turystyczny, sam kocioł jest widoczny z Doliny Młynickiej, zaś znajdujący się na nim Kozi Staw jest słabo tylko dostrzegalny z podejścia od Capiego Stawu na Bystrą Ławkę.

</doc>
<doc id="1529933" url="https://pl.wikipedia.org/wiki?curid=1529933" title="Synteza kwasów tłuszczowych">
Synteza kwasów tłuszczowych



</doc>
<doc id="1529936" url="https://pl.wikipedia.org/wiki?curid=1529936" title="Andrew Sachs">
Andrew Sachs

Andrew Sachs, właśc. Andreas Siegfried Sachs (ur. 7 kwietnia 1930 w Berlinie, zm. 23 listopada 2016 w Londynie) – brytyjski aktor niemieckiego pochodzenia. Znany przede wszystkim z roli Manuela w serialu "Hotel Zacisze".
Wybrana filmografia.
Filmy:
Seriale TV:

</doc>
<doc id="1529942" url="https://pl.wikipedia.org/wiki?curid=1529942" title="Klawiatura">
Klawiatura

Klawiatura – zestaw klawiszy (przycisków), występujący w różnych urządzeniach: komputerach, maszynach do pisania, klawiszowych instrumentach muzycznych, kalkulatorach, telefonach, tokenach.

</doc>
<doc id="1529946" url="https://pl.wikipedia.org/wiki?curid=1529946" title="Błonie (osiedle w Bydgoszczy)">
Błonie (osiedle w Bydgoszczy)



</doc>
<doc id="1529947" url="https://pl.wikipedia.org/wiki?curid=1529947" title="Emin (Świdno)">
Emin (Świdno)

Emin – kolonia wsi Świdno, położona w Polsce, w województwie mazowieckim, w powiecie węgrowskim, w gminie Wierzbno.
W latach 1975–1998 miejscowość należała administracyjnie do województwa siedleckiego.

</doc>
<doc id="1529948" url="https://pl.wikipedia.org/wiki?curid=1529948" title="Zbigniew Jabłoński (działacz sportowy)">
Zbigniew Jabłoński (działacz sportowy)

Zbigniew Jabłoński (ur. 29 sierpnia 1933 w Gdyni, zm. 20 listopada 2012) – polski milicjant i działacz sportowy. Od 22 listopada 1986 do 6 czerwca 1989 roku prezes Polskiego Związku Piłki Nożnej.
Życiorys.
Absolwent wydziału dziennikarskiego Uniwersytetu Warszawskiego, w latach 1956–1991 pracownik resortu spraw wewnętrznych (m.in. zastępca komendanta stołecznego, komendant wojewódzki MO w Krakowie, dyrektor Biura Kryminalnego KG MO). Od 1972 do 1981 prezes Wisły Kraków, członek zarządu PZPN od 1972 (m.in. wiceprezes). Po rezygnacji Edwarda Brzostowskiego został Prezesem PZPN.

</doc>
<doc id="1529953" url="https://pl.wikipedia.org/wiki?curid=1529953" title="Kaczy Dół (Cierpięta)">
Kaczy Dół (Cierpięta)

Kaczy Dół – część wsi Cierpięta, położona w Polsce, w województwie mazowieckim, w powiecie węgrowskim, w gminie Wierzbno.
W latach 1975–1998 miejscowość należała administracyjnie do województwa siedleckiego.

</doc>
<doc id="1529954" url="https://pl.wikipedia.org/wiki?curid=1529954" title="Mack 10">
Mack 10

Dedrick Rolison, lepiej znany jako Mack 10 (ur. 9 sierpnia 1971 roku w Inglewood, Kalifornia) – amerykański raper i aktor. Były członek hip-hopowej formacji Westside Connection.
Mack 10 razem z Ice Cubem uczestniczył w beefie Westside Connection z innym kalifornijskim zespołem - Cypress Hill.
Opuścił grupę w 2008 roku w wyniku kłótni z Ice Cubem. Obecnie raper związany jest z Cash Money Records.

</doc>
<doc id="1529955" url="https://pl.wikipedia.org/wiki?curid=1529955" title="Diabelski kijek">
Diabelski kijek

Diabelski kijek (l.mn. diabelskie kijki; ang. "devilstick") – rodzaj sprzętu do wykonywania cyrkowych pokazów z zakresu żonglerki.
Pokaz polega na utrzymaniu w powietrzu większego kijka wyłącznie przy użyciu mniejszych kijków, za pomocą których wykonuje się obracanie, podrzucanie oraz szereg innych zręcznościowych sztuczek. 
Historia.
Żonglerka przy pomocy "diabelskich pałeczek" rozwijana jest od stuleci, a tajniki tej sztuki w wielu krajach przekazywane są z pokolenia na pokolenie.
Przypuszcza się, że "devilsticki" pochodzą z Afryki (ok. 3000 lat p.n.e.), także w egipskich grobowcach znajdują się malowidła przedstawiające ludzi żonglujących kijami. 
Historycy twierdzą, że "diabelskie pałeczki" zawędrowały jedwabnym szlakiem z Kairu aż do Chin. Do końca nie jest rozstrzygnięte, czy Chińczycy sami opracowali techniki diabelskich kijków, czy zostały one przywiezione z innego regionu świata. Jednak nie ma wątpliwości, że były tam już ok. 2000 lat p.n.e. 
Powszechnie uważa się, że do Europy sprowadził je Marco Polo, który zabrał je ze sobą podczas jednej z podróży po krajach Orientu. Kijki w żonglerce są używane w Europie od czasów renesansu.
Osiągnęły także ogromną popularność w latach 60. XX wieku, szczególnie wśród młodych ludzi w USA, którzy dawali pokazy swoich umiejętności podczas wielkich plenerowych imprez i festiwali.
Obecnie "devilsticki" cieszą się coraz większą popularnością wśród amatorów, którzy traktują je jako hobby i dobrą zabawę.
Diabelski zestaw.
Zestaw składa się z jednej pałeczki ok. 60–120 cm długości oraz dwóch kijków sterujących stosowanych do manipulowania, na ogół o średnicy ok. 1 cm i 30–50 cm długości. Pałeczka centralna (często nazywana "główną" lub po prostu "drewnem") jest w niektórych przypadkach zwężona od końca do środka, zazwyczaj ma około 3 cm średnicy na końcach i 1,5 cm w środku. 
Długości kijków sterujących (ang. "hand sticks") są bardzo zróżnicowane od ok. 0,30 m aż do ekstremalnych rozmiarów.
Rodzaje.
Devil stick.
Diabelski kijek ma kształt wydłużonej klepsydry, jest często toporny, nieco śliski. Ścięty koniec daje wiele możliwości balansowania nim zarówno na głowie, ręce czy bucie, jak i na handstickach.
Flower stick.
Kwiatowy kijek kształtem bardziej przypomina swoich poprzedników, z tym że zamiast kamieni przyczepiane są płatki, które spowalniają jego ruch, przez co "flowerstick" jest dobry do nauki.
Fire stick.
Ognisty kijek – najprostsza wersja, budową zbliżona do pierwotnych "devilsticków" – zbudowany jest z rurki oraz materiału palnego przyczepionego na jego końcach.
Fire-devil stick.
Diabelski-ognisty kijek to wersja trudniejsza, zrobiona na wzór współczesnego "devilsticka". Istnieją dwie formy takiego "devilsticka": wersja z palnymi (tylko) końcami oraz wersja całopalna dla zawodowców.
Fire-flower stick.
Kwiatowy-ognisty kijek to wynalazek dla osób, które przyzwyczajone są do "flowersticka". Ten różni się od "firesticka" tylko dodatkiem płatków, jednak nie robi to większej różnicy, gdyż sam ogień ma bardzo podobne działanie, znacznie spowalniając ruch kijka.
Glow stick.
Świetlny kijek to "flowerstick" lub "devilstick" z przyczepionymi pojemnikami ze światłem chemicznym na końcach.
UFO stick.
Kijek UFO na końcach ma przyczepione migające diody oraz inne świetliste "devilsticki", których kształt na ogół przypomina rurkę ze światłem, rozszerzoną na końcach.

</doc>
<doc id="1529957" url="https://pl.wikipedia.org/wiki?curid=1529957" title="Edward Markiewicz">
Edward Markiewicz



</doc>
<doc id="1529959" url="https://pl.wikipedia.org/wiki?curid=1529959" title="Lucynówka">
Lucynówka

Lucynówka – część wsi Soboń w Polsce położona w województwie mazowieckim, w powiecie węgrowskim, w gminie Wierzbno.
W latach 1975–1998 miejscowość należała administracyjnie do województwa siedleckiego.

</doc>
<doc id="1529961" url="https://pl.wikipedia.org/wiki?curid=1529961" title="Devilstick">
Devilstick



</doc>
<doc id="1529964" url="https://pl.wikipedia.org/wiki?curid=1529964" title="Flowerstick">
Flowerstick



</doc>
<doc id="1529966" url="https://pl.wikipedia.org/wiki?curid=1529966" title="Firestick">
Firestick



</doc>
<doc id="1529967" url="https://pl.wikipedia.org/wiki?curid=1529967" title="Pawłówka-Gajówka (Las Jaworski)">
Pawłówka-Gajówka (Las Jaworski)

Pawłówka-Gajówka – osada leśna wsi Las Jaworski w Polsce położona w województwie mazowieckim, w powiecie węgrowskim, w gminie Wierzbno.
W latach 1975–1998 miejscowość należała administracyjnie do województwa siedleckiego.

</doc>
<doc id="1529968" url="https://pl.wikipedia.org/wiki?curid=1529968" title="Firedevilstick">
Firedevilstick



</doc>
<doc id="1529969" url="https://pl.wikipedia.org/wiki?curid=1529969" title="Przecze">
Przecze

Przecze – kolonia wsi Czerwonka-Folwark, w Polsce, w województwie mazowieckim, w powiecie węgrowskim, w gminie Wierzbno.
W latach 1975–1998 miejscowość należała administracyjnie do województwa siedleckiego.

</doc>
<doc id="1529970" url="https://pl.wikipedia.org/wiki?curid=1529970" title="Fireflowerstick">
Fireflowerstick



</doc>
<doc id="1529971" url="https://pl.wikipedia.org/wiki?curid=1529971" title="Okręg wyborczy East Looe">
Okręg wyborczy East Looe

Okręg wyborczy East Looe powstał w 1571 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował wschodnią część miasta Looe w Kornwalii. Został zlikwidowany w 1832 r.

</doc>
<doc id="1529972" url="https://pl.wikipedia.org/wiki?curid=1529972" title="Osiedle Zasole">
Osiedle Zasole



</doc>
<doc id="1529973" url="https://pl.wikipedia.org/wiki?curid=1529973" title="Glowstick">
Glowstick



</doc>
<doc id="1529975" url="https://pl.wikipedia.org/wiki?curid=1529975" title="Ufostick">
Ufostick



</doc>
<doc id="1529976" url="https://pl.wikipedia.org/wiki?curid=1529976" title="Sitarze">
Sitarze

Sitarze – kolonia wsi Czerwonka-Folwark, położona w Polsce, w województwie mazowieckim, w powiecie węgrowskim, w gminie Wierzbno.
W latach 1975–1998 miejscowość należała administracyjnie do województwa siedleckiego.
Wierni Kościoła rzymskokatolickiego należą do parafii św. Stanisława Biskupa Męczennika w Czerwonce Liwskiej.

</doc>
<doc id="1529978" url="https://pl.wikipedia.org/wiki?curid=1529978" title="Handstick">
Handstick



</doc>
<doc id="1529982" url="https://pl.wikipedia.org/wiki?curid=1529982" title="Mikołaj Gryfita">
Mikołaj Gryfita

Mikołaj Gryfita (zm. 1202) – wojewoda krakowski, regent w imieniu małoletniego księcia Leszka Białego.
Życiorys.
Pochodzenie Mikołaja jest dyskusyjne. Często podaje się, iż należał on do możnowładczego rodu rodu Gryfitów-Świebodziców, podczas gdy Jan Długosz uważał, że należy on do rodu Lisów. Oba rody były blisko spokrewnione (prawdopodobnie miały wspólnego przodka w linii męskiej i to w czasie nieodległym od okresu życia Mikołaja) i ówcześnie zapewne były traktowane jako jedna rodzina. A zatem, jeśli Mikołaj był Lisem, mógł być i tak uważany za członka kręgu rodowego Gryfitów.
Za panowania w Krakowie Kazimierza Sprawiedliwego Mikołaj został mianowany wojewodą krakowskim. Po śmierci księcia Kazimierza w 1194 Mikołaj wraz z biskupem krakowskim Pełką oraz wdową po Kazimierzu Heleną objął rządy regencyjne w imieniu małoletniego Leszka Białego. 
W 1195, zebrawszy rycerstwo małopolskie i otrzymawszy wsparcie od księcia halickiego Romana, stawił opór chcącemu opanować tron krakowski bratu Kazimierza, Mieszkowi Staremu i zmusił go do odwrotu w bitwie nad Mozgawą 13 września 1195. Po tym wydarzeniu wraz z biskupem Pełką sprawował faktyczne rządy w Małopolsce. Tymczasem księżna Helena, którą wspierał wojewoda sandomierski Goworek, porozumiała się z Mieszkiem Starym, któremu umożliwiła opanowanie Krakowa w 1198 w zamian za uznanie Leszka Białego za swego następcę w tej dzielnicy. Mieszko został wkrótce usunięty, jednak powrócił jeszcze na tron krakowski, który piastował do swej śmierci, można przypuszczać, że za porozumieniem z Mikołajem i Pełką.
W 1202, po śmierci Mieszka Starego, Mikołaj jako przywódca możnych małopolskich udał się z poselstwem do Sandomierza do Leszka Białego, oferując mu tron krakowski, pod warunkiem usunięcia przezeń ze swego otoczenia Goworka. Mikołaj obawiał się bowiem, że pojawienie się w Krakowie Goworka, mającego duży wpływ na księcia, spowoduje odsunięcie w cień jego samego i całego rodu Gryfitów. Wobec odmowy spełnienia tego warunku przez Leszka możni oddali tron krakowski Władysławowi Laskonogiemu. W tym samym 1202 zmarł Mikołaj, co dało ostatecznie możliwość objęcia tronu krakowskiego przez Leszka, choć Goworek nie otrzymał opróżnionego stanowiska wojewody krakowskiego, a jedynie kasztelana.

</doc>
<doc id="1529984" url="https://pl.wikipedia.org/wiki?curid=1529984" title="Roman Gajzler">
Roman Gajzler

Roman Tadeusz Gajzler (ur. 15 października 1912 w Piotrkowie Trybunalskim, zm. 14 maja 1996 w Warszawie) – inżynier, działacz związków zawodowych. Od 20 lutego do 16 sierpnia 1954 roku Prezes Sekcji Piłki Nożnej GKKF, odpowiednika obecnego PZPN.
Życiorys.
Inżynier, działacz związków zawodowych w okresie przedwojennym, członek Polskiej Partii Socjalistycznej od 1928. Po Kongresie Zjednoczenowym w 1948 w najwyższych władzach PZPR, m.in. zastępca przewodniczącego Centralnej Komisji Kontroli Partyjnej. W latach 1974-1979 ambasador PRL w Mongolii. Uprawiał sport w Ruchu (którego był założycielem) i Skrze Piotrków Trybunalski. 16 sierpnia 1954 r. złożył rezygnację ze stanowiska prezesa Sekcji Piłki Nożnej GKKF z powodu poważnej choroby która uniemożliwiła mu dalszą pracę.
Pochowany na cmentarzu Powązki Wojskowe w Warszawie (kwatera G-0-30).

</doc>
<doc id="1529987" url="https://pl.wikipedia.org/wiki?curid=1529987" title="Wyrzyki (Skarżyn)">
Wyrzyki (Skarżyn)

Wyrzyki – część wsi Skarżyn w Polsce położona w województwie mazowieckim, w powiecie węgrowskim, w gminie Wierzbno.
W latach 1975–1998 miejscowość należała administracyjnie do województwa siedleckiego.

</doc>
<doc id="1529989" url="https://pl.wikipedia.org/wiki?curid=1529989" title="Twierdzenie Picka">
Twierdzenie Picka



</doc>
<doc id="1529990" url="https://pl.wikipedia.org/wiki?curid=1529990" title="Parafia Narodzenia Najświętszej Maryi Panny w Bielsku Podlaskim">
Parafia Narodzenia Najświętszej Maryi Panny w Bielsku Podlaskim

Parafia Narodzenia Przenajświętszej Bogurodzicy – parafia prawosławna w Bielsku Podlaskim, w dekanacie Bielsk Podlaski diecezji warszawsko-bielskiej.
Na terenie parafii funkcjonują 2 cerkwie:
Na obszarze parafii leżą miejscowości: Bielsk Podlaski (część), Grabowiec i Orzechowicze.
Historia.
XI–XII wiek.
Powstanie cerkwi Narodzenia Matki Bożej w Bielsku można odnosić do początków istnienia grodu. W XI wieku w Rusi Kijowskiej szeroko rozpowszechniony był kult Matki Boskiej. Wyrażał się on w wezwaniach licznych cerkwi i monasterów. Najsłynniejszą w tym względzie była ławra Pieczerska w Kijowie, nosząca wezwanie Zaśnięcia Matki Bożej, założona w czasach Jarosława Mądrego. W XI–XII wieku powstały cerkwie pod wezwaniem Narodzenia Najświętszej Maryi Panny w Grodnie, Mińsku, Połocku, Chełmie, Mielniku, Drohiczynie i innych miejscowościach. W wielu przypadkach były to pierwsze cerkwie w danej miejscowości. Zapewne wówczas powstała także cerkiew w Bielsku. Drugim, aczkolwiek pośrednim, dowodem na to, że pierwsza cerkiew w Bielsku była poświęcona Matce Bożej, jest wezwanie kościoła farnego w Bielsku. Kościół ten był erygowany w 1430 pod wezwaniem Narodzenia Najświętszej Maryi Panny i św. Mikołaja. Był to pierwszy kościół rzymskokatolicki w Bielsku. Przyjął więc on, jak to było w średniowiecznym zwyczaju, wezwanie wcześniej istniejącej w mieście świątyni prawosławnej.
XIII–XV wiek.
Pewnie w czasie najazdu tatarskiego w 1240 pierwsza cerkiew bielska, stojąca w obrębie grodu, została zniszczona. Przed 1289 książę włodzimierski Włodzimierz Iwan Wasylkowicz odbudowanej już cerkwi przekazał swój dar w postaci ksiąg i ikon. Donosi o tym zapis z „Latopisu Halicko-Wołyńskiego”: "U Bielsku podstroi cerkow ikonami i knihami". Następna wzmianka o cerkwi "Preczystieńskiej" pochodzi z II połowy XV wieku. Wtedy to Michał Semenowicz, książę horodeński, bielski i kobryński wraz z żoną księżną Wassą na nowo fundowali zamkową cerkiew "Preczystieńską". Czytamy o tym w opisie cerkwi z 1637: "Cerkow Rożdżestwa Preswiatoj Władyczycy (...) fundowanaja niekhdy kniaziem Michaiłom Semenowiczom (...) i kniahinieju Wassoju, jako napiś otpiewajet na tablice za obrazami trema namiestnymi ukraszennymi złotom (...)." Nowa fundacja świątyni miała miejsce przed 1484, ponieważ w tym roku księżna Wassa zmarła. Ciało fundatorki z wielką czcią zostało pogrzebane pod prezbiterium zamkowej cerkwi.
XVI wiek.
Lokalizacja cerkwi na zamku, administracyjno-politycznym centrum miasta, nie sprzyjała atmosferze duchowej i pracy duszpasterskiej, dlatego też duchowny cerkwi, o. Charłampij, piastujący jednocześnie godność protopopa bielskiego, zwrócił się do wójta i podstarosty bielskiego Iwana Szymborowskiego z prośbą o pozwolenie na przeniesienie cerkwi z zamku na inne, odpowiedniejsze miejsce. Iwan Szymborowski skierował z kolei prośbę do samego króla. W 1506 Aleksander Jagiellończyk wystosował z Łomży odpowiednie pismo do wójta, w którym nakazał "tuju cerkow Matki Bożijaj Rożdiestwa jej s toho zamku piereniest' na miesto hodnoje". Pismo wspomina także, że cerkiew "s nadanija kniahini Wassy Michajłowaj babki naszoje sozdana jest', hdież bo i tieło położeno pod Bohorodiceju, kotoroje s Bohomolijem piereniesti". Wykonanie decyzji królewskiej przeciągnęło się ponad pół wieku, z uwagi na jedną okoliczność. W 1506, po śmierci męża, króla Aleksandra Jagiellończyka, Bielsk otrzymała w dożywocie księżna Helena. Będąc osobą głębokiej wiary, zażyczyła prawdopodobnie, aby cerkiew "Preczystieńska" pozostała na terenie jej zamkowej rezydencji.
Decyzja królewska z 1506 o przeniesieniu cerkwi została wykonana dopiero w 1562. Świątynię przeniesiono wtedy na niewielkie wzniesienie w centralnej części ulicy Staromiejskiej (dzisiejsza ulica Jagiellońska). Wraz z cerkwią zostało uroczyście przeniesione ciało jej fundatorki księżnej Wassy. Dzięki zmianie lokalizacji cerkiew ominął los bielskiego zamku, który spłonął w 1564, jednak po przeniesieniu cerkiew straciła status katedralnej świątyni Bielska; siedziba protopopii została przeniesiona do cerkwi św. Michała.
Już za panowania Zygmunta I cerkiew Narodzenia Matki Bożej posiadała duże uposażenie ziemskie w postaci 4 włók w Augustowie. 16 grudnia 1560 król Zygmunt August nadał cerkwi oraz pozostałym bielskim świątyniom prawosławnym dodatkowo po 2 włóki ziemi we wsi Stryki. Oprócz gruntów wiejskich parafia posiadała ogółem 50,3 prętów placów siedliskowych i ogrodowych w mieście. Stan posiadania ziemi został opisany w rejestrze pomiary włócznej, sporządzonym w 1563 przez Stanisława Dybowskiego. Proboszczem parafii był wówczas o. Jakim. Duchowieństwo cerkwi bezpośrednio po zawarciu unii brzeskiej przyjęło jej postanowienia, bowiem nie było przy niej ukształtowanego silnego bractwa, powszechnie przyjmującego antyunijną postawę.
XVII wiek.
W czasie sporów prawosławno-unickich o świątynię w I połowie XVII w. cerkiew ta pozostawała zawsze w gestii unitów. W akcie z 10 marca 1636 komisarze królewscy postanowili pozostawić ją wraz z cerkwią Trójcy Świętej unitom, aczkolwiek i na terenie parafii Narodzenia Matki Bożej zamieszkiwało wielu prawosławnych, którym akt zapewniał swobodę religijną, dając "wolność do cerkwi nieunitom przysądzonym chodzić y tam swe nabożeństwa odprawować..." W 1637, w związku ze sprawą o. Teodora Jakubowicza, duchowne władze unickie przeprowadziły wizytację cerkwi. W akcie wizytacji opisane były m.in. ikony, przedmioty, naczynia, szaty oraz księgi liturgiczne. Cerkiew była dobrze zabezpieczona we wszystko, co niezbędne w czasie nabożeństw. Zwracają uwagę trzy ikony "ukraszennyje złotom" oraz dwie stare księgi rękopiśmienne – zdobiona Ewangelia i "służebnik". Obok cerkwi znajdowała się nie wykończona dzwonnica z zawieszonymi na niej czterema dzwonami. Stan samej świątyni przedstawiał się wówczas niezadowalająco. Jak stwierdza dokument, cerkiew była "opadłaja", wymagała solidnego remontu. Za taki stan rzeczy wizytator o. Zachariasz Furs obarczył o. Jana Orestowicza. Jego następca, o. Teodor Jakubowicz miał cerkiew "restawrowati hodnie", na co parafia zgromadziła zawczasu czterdzieści trzy sztuki drzewa.
W czasie, gdy sporządzano wizytację w 1637, do parafii należało 76 domów w mieście oraz wsie Szastały, Stryki, Jagusztowo (Augustowo) – 14 domów, Grabowiec, Orechwicze (Orzechowicze), Ploski, Deniski oraz "poł sieła Woskresieńskich" (prawdopodobnie chodzi tu o Parcewo). W tej ostatniej wsi dochodziło do wystąpień przeciw klerowi unickiemu, co następująco odnotowuje wizytacja: "otiec protopop uskarżał o bunty i nieposłuszeństwa, że jednostiju swiatoju" [unią – aut.] "pohorżajut, kotorych my, sudii i podawcy duchownyi, ijerejskoju włastiju ukarati pozwolajem". W II połowie XVII w. z powodu wojen i epidemii liczba parafian została zdziesiątkowana. Z przyczyn materialnych i organizacyjnych przez kilka dziesięcioleci świątynia nie była remontowana.
XVIII wiek.
Wizytacja generalna z 1727 wykazała, że dach na cerkwi przeciekał, a ogrodzenie placu cerkiewnego znajdowało się w stanie ruiny. Z powodu niedbalstwa proboszcza o. Gabriela Kosowicza w cerkwi brakowało niektórych ksiąg i przedmiotów liturgicznych, szaty liturgiczne były bardzo sfatygowane. W stanie upadku znajdowało się także gospodarstwo parafialne. Przy nikłej bazie źródłowej trudno określić, czy opisana w 1727 cerkiew była tą samą świątynią, którą w 1562 przeniesiono z zamku. Być może ta świątynia uległa spaleniu w czasie wielkiego pożaru miasta w 1591 i była na nowo odbudowana jeszcze przed 1596. O pochodzeniu cerkwi z okresu przedunickiego, względnie początkowego okresu unii, może świadczyć opisany w wizytacji z 1727 trzyrzędowy, kanoniczny ikonostas z ikoną "Deisis". W prezbiterium, na górnym miejscu umieszczona była ikona Matki Bożej "Odigitrii". Ściany i sufit prezbiterium oraz fragmenty środkowej części świątyni pokrywała polichromia.
W 1727 do parafii cerkwi "Preczystieńskiej" należała część Bielska wraz z osiedlem Poświętne, wsie Ploski, Deniski, Grabowiec, Orechwicze (Orzechowicze). Wizytacja nie wspomina niczego o wsiach Augustowo i Stryki, w których w tym czasie widocznie nie było unitów (nie wspominają o nich także wizytacje trzech pozostałych bielskich cerkwi unickich). Należy dodać, że parafia prowadziła w tym czasie szpital (przytułek) dla ludzi ubogich. Wizytator zalecił zaś. o. Gabrielowi Kosowiczowi, aby "szkołę z Praeceptorem Należytym przy cerkwie ustalował. Dzieci do Nauk Ruskich y do Nabożenstwa animowałł w dobre obyczaie Chrzescijanskie z nimi postępował." Następcą o. Gabriela Kosowicza na parafii był o. Bazyli Meleszkiewicz. Z jego inicjatywy, przy współudziale parafian, był przeprowadzony kapitalny remont świątyni. Stan świątyni już po remoncie ilustruje wizytacja przeprowadzona w 1774 przez o. Antoniego Kronczewskiego, proboszcza katedry brzeskiej. W wyglądzie zewnętrznym, jak i wewnętrznym cerkwi w stosunku do 1727 nie zaszły zauważalne zmiany. Wbrew wskazówkom Synodu Zamojskiego z 1720, nie usunięto z niej pięknego trzyrzędowego ikonostasu ani nie zainstalowano organów. W świadomości parafian cerkiew "Preczystieńska" z jej cudowną ikoną "Odigitrii" funkcjonowała jako wielka świętość, dlatego też każda istotna zmiana w wystroju cerkwi była najwidoczniej przez nich odrzucana. Z większych nabytków materialnych świątyni w owym czasie należy wspomnieć srebrną ryzę oraz korony założone na ikonę "Odigitrii".
W II połowie XVIII w. przy parafii działało bractwo cerkiewne.
W 1790 dobudowano do cerkwi boczny ołtarz pod wezwaniem św. Anny. W 1795 ks. Władysław Szumikowski (proboszcz parafii w Hryniewiczach Wielkich) i jego żona ofiarowali duży dzwon, znajdujący się po dziś dzień na cerkiewnej dzwonnicy i zapisali w darze dla świątyni 1000 złp.
XIX wiek.
W 1839 władze carskie zlikwidowały unię na tzw. "ziemiach zabranych" (m.in. Białostocczyźnie). 30 kwietnia 1839 parafia została włączona do Rosyjskiego Kościoła Prawosławnego. W 1869, za zgodą Litewskiego Konsystorza Duchownego rozpoczęto gruntowny remont świątyni (m.in. odnowiono ołtarz boczny św. Anny, a także przebudowano ikonostas, ponownie poświęcony w 1875). W latach 1876–1883 wzniesiono nowe budynki parafialne i gospodarcze. W tym czasie parafia prowadziła dwie szkoły gramoty – w Grabowcu i Orzechowiczach. W latach 90. z inicjatywy proboszcza, ks. Aleksandra Bułygina otwarto trzecią szkołę – w Strykach. Działalność tych szkół przyczyniła się do znacznego ograniczenia analfabetyzmu w okolicy.
W 1894 kolejnym proboszczem został ks. Aleksander Spaski. Dzięki jego staraniom, w 1897 na ikonę "Odigitrii" nałożono srebrną ryzę wykonaną przez artystę z Petersburga.
XX wiek.
W 1902 ks. proboszcz Aleksander Spaski został dziekanem dekanatu bielskiego. Funkcję tę sprawował aż do śmierci w 1914.
W lipcu 1915, w związku z działaniami wojennymi, duchowni oraz większość parafian udała się na bieżeństwo. Wierni zabrali ze sobą część naczyń i przedmiotów liturgicznych. Pierwsze powroty z tułaczki miały miejsce już w 1917. W 1918 parafia wznowiła działalność, którą prowadziła bardzo aktywnie (jeszcze w tym roku dokonano 18 chrztów, a w następnym już 127 – więcej niż w pozostałych bielskich parafiach).
W II Rzeczypospolitej parafia Narodzenia Bogurodzicy pozostała etatową (weszła w skład diecezji grodzieńskiej Polskiego Autokefalicznego Kościoła Prawosławnego), jednak dołączono do niej zlikwidowane parafie w Augustowie, Hryniewiczach Wielkich, Maleszach, Rajsku oraz część dawnej parafii w Pasynkach. Do parafii Narodzenia Bogurodzicy dołączono też wiernych z dwóch zlikwidowanych bielskich parafii: św. Mikołaja oraz Świętej Trójcy (w soborze parafialnym urządzono w 1923 kościół rzymskokatolicki). Dotychczasowy proboszcz tej ostatniej parafii, ks. Bazyli Kostycewicz objął probostwo w parafii Narodzenia Bogurodzicy. Przez cały okres międzywojenny parafia prowadziła sprawy majątkowe (niektóre w Sądzie Najwyższym), w związku z próbami przejęcia ziemi cerkiewnej przez władze państwowe.
W latach 1926–1929 dokonano kolejnego remontu cerkwi parafialnej, a w 1932 pomalowano jej wnętrze.
Od lutego 1935 pod presją władz państwowych (w ramach tzw. polonizacji prawosławia), wprowadzono język polski do kazań wygłaszanych w dniach świąt państwowych. Tego typu działania miały miejsce aż do wybuchu II wojny światowej.
W 1939 ukończono generalny remont budynków parafialnych oraz ogrodzenia wokół cerkwi (koszta wyniosły 1755 zł).
Po wybuchu wojny niemiecko-radzieckiej, podczas walk o Bielsk Podlaski (czerwiec 1941) całkowitemu zniszczeniu uległa cerkiew św. Mikołaja, będąca w owym czasie świątynią filialną parafii Narodzenia Bogurodzicy. Ziemię cerkiewną władze niemieckie przeznaczyły pod budowę lotniska.
W 1943 zarządzono rekwizycję wszystkich dzwonów, które ostatecznie – mimo zdjęcia z dzwonnicy – nie zostały wywiezione. W lipcu 1944, w czasie ponownych walk niemiecko-radzieckich, prezbiterium cerkwi doznało poważnych uszkodzeń. Spłonął też jeden z budynków parafialnych. Ukryta zawczasu ikona "Odigitrii" ocalała.
Do listopada 1944 zgromadzono materiały niezbędne do naprawy cerkwi. Pracami remontowymi kierowali: ks. Łukasz Plutowicz oraz przybyły z Klecka ks. Konstanty Bajko (późniejszy prefekt białoruskiej szkoły podstawowej i gimnazjum w Bielsku Podlaskim).
W latach 1944–1945 parafia podlegała Rosyjskiemu Kościołowi Prawosławnemu. Przy cerkwi w tym czasie działał Zarząd Diecezjalny pod przewodnictwem arcybiskupa Mińska i całej Białorusi. W 1945 parafia weszła w skład diecezji białostocko-bielskiej Polskiego Autokefalicznego Kościoła Prawosławnego (i jej proboszczem przez krótki czas był Aleksy Baranow, ówczesny dziekan dekanatu bielskiego i hajnowskiego), a w 1948 została podporządkowana Konsystorzowi Duchownemu w Warszawie. Dekretem metropolity Makarego z 25 sierpnia 1951, parafia (wraz z całym dekanatem bielskim) została włączona do nowo utworzonej diecezji warszawsko-bielskiej.
W 1957 obchodzono 450-lecie wydania królewskiego dekretu o przeniesieniu cerkwi "Preczystieńskiej" na obecne miejsce. W uroczystościach (21 września) wziął udział metropolita Makary.
W 1968 dokonano generalnego remontu cerkwi. Wymieniono podmurówkę, podłogę i więźbę dachową (drewniany materiał pozyskano w Puszczy Białowieskiej). Dach został pokryty blachą, a w miejscu barokowej wieżyczki umieszczono niewielką kopułę. W celu pokrycia kosztów remontu sprzedano część ziemi parafialnej.
W 1971 poddano konserwacji główną cerkiewną ikonę – "Odigitrię". Prace wykonano w Warszawie, w Pracowni Konserwacji Zabytków. Po ponownym nałożeniu ryzy ikona powróciła w dawne miejsce. W 1973 miało miejsce włamanie do cerkwi, podczas którego skradziono kilka ikon.
W 1975 parafianie z Hryniewicz Dużych złożyli u metropolity Bazylego wniosek o reaktywowanie parafii.
Na przełomie lat 70. i 80. zbudowano nowy dom parafialny z salą katechetyczną oraz plebanię.
W 1982 z parafii Narodzenia Bogurodzicy wydzielono parafię św. Jana Teologa w Augustowie. Nowa parafia oprócz Augustowa objęła też Stryki.
W 1986 utworzono parafialny chór dziecięco-młodzieżowy.
W związku ze wzrostem liczby parafian i w odpowiedzi na prośbę mieszkańców Hryniewicz Dużych, decyzją metropolity Bazylego przystąpiono w 1993 do organizacji nowej parafii we wschodniej części miasta. Dzięki sprzedaży części ziemi cerkiewnej, kupiono w 1994 plac pod budowę nowej cerkwi przy wylocie ulicy Adama Mickiewicza w kierunku Narwi.
W 1995 mieszkańcy Widowa podjęli starania o budowę cerkwi na miejscowym cmentarzu. W 1996 rozpoczęto budowę murowanej świątyni (według projektu Zachariusza Szachowicza). W tym samym roku ruszyła budowa cerkwi Zaśnięcia Przenajświętszej Bogurodzicy, zaprojektowanej przez Michała Bałasza.
10 marca 1998 dekretem p.o. metropolity arcybiskupa Sawy z parafii Narodzenia Bogurodzicy wydzielono parafię Zaśnięcia Przenajświętszej Bogurodzicy. W skład nowej parafii weszły m.in. Hryniewicze Duże.
W 1998 ówczesny wikariusz diecezji warszawsko-bielskiej, biskup Grzegorz, otrzymał tytuł "biskupa bielskiego" i został proboszczem parafii Narodzenia Bogurodzicy.
W 1999 ukończono budowę cerkwi w Widowie. Świątynię konsekrowano 6 maja 2000 pod wezwaniem Kaspierowskiej Ikony Matki Bożej.
XXI wiek.
W 2001 rozpoczęto kolejny generalny remont cerkwi "Preczystieńskiej" i dzwonnicy. Do świątyni dobudowano niewielkie pomieszczenie gospodarcze. W 2002 pokryto dachy blachą miedzianą, zmieniono kształt kopuł na cebulaste, umieszczono na nich nowe krzyże oraz dobudowano kopułę nad prezbiterium. W 2003 wymieniono całą stolarkę okienną oraz oszalowanie cerkwi i dzwonnicy. W 2004 odnowiono oba ołtarze, wymieniając ich pokrycie. W 2005 wyremontowano kruchtę, umieszczono nowy ikonostas przed bocznym ołtarzem W 2006 dokończono wymiany dachów.
W 2007 wydzielono parafię Kaspierowskiej Ikony Matki Bożej w Widowie. Dotychczasowa cerkiew cmentarna stała się świątynią parafialną. W tym samym roku uroczyście obchodzono 500-lecie ofiarowania przez księżną Helenę ikony Matki Bożej "Odigitrii".
W 2008, decyzją Świętego Soboru Biskupów, biskup Grzegorz został mianowany "biskupem supraskim" i zaczął pełnić posługę w diecezji białostocko-gdańskiej. Nowym proboszczem parafii został ks. Jerzy Bogacewicz. W tym samym roku parafian z bielskiego osiedla Studziwody dołączono do parafii Opieki Matki Bożej.
W latach 2008–2009 kontynuowano remont wnętrza cerkwi parafialnej: polakierowano kruchtę, nawę i chór muzyczny, całkowicie odrestaurowano i obudowano ikonostas przed głównym ołtarzem oraz zainstalowano nowe żyrandole.
W 2. dekadzie XXI w. na terenie parafii, w Domu Kultury Prawosławnej przy ulicy Tadeusza Rejtana 24 urządzono cerkiew pw. św. Sawy Serbskiego (świątynia powstała poprzez zabudowę patia). Gotowy obiekt poświęcili 5 września 2021 r. metropolita warszawski i całej Polski Sawa, arcybiskup bielski Grzegorz i biskup hajnowski Paweł. Cerkiew służy Niepublicznemu Przedszkolu im. Świętego Młodzieńca Gabriela Zabłudowskiego i Niepublicznej Szkole Podstawowej im. Świętego Arcybiskupa Łukasza Krymskiego, mieszczącym się w tym samym budynku.
Ikona Bielskiej Bogurodzicy.
Według tradycji księżna Helena ofiarowała cerkwi zamkowej wielki duchowy dar – ikonę Bogurodzicy "Odigitrię", która niebawem wsławiła się licznymi cudami. Do cerkwi i ikony zaczęli przybywać pielgrzymi, pozostawiając tu różne ofiary (wota). W opisie cerkwi z 1637 czytamy, że "na obrazie namiestom Preswiatyja Bohorodicy" [pierwotnie ikona zajmowała miejsce w ikonostasie – red.] "tabliczok siedm', korali, sznury cztyry perłowyi, pierstień zołotyj, kryżykow roznych bolszych i mieńszych szest"'. Niektórzy ze współczesnych historyków sztuki kwestionują możliwość powstania bielskiej "Odigitrii" na przełomie XV/XVI w. i tym samym możliwość jej ofiarowania przez księżną Helenę. Dariusz Stankiewicz twierdzi, że bielska ikona, reprezentująca typ "Odigitrii Gruzińsko-Jerozolimskiej", powstała w II połowie XVI w. Cechy charakterystyczne wykonania ikony mogą wskazywać, iż stworzył ją ikonograf nowogródzki, pracujący w Moskwie.
W 2008, z błogosławieństwa metropolity warszawskiego i całej Polski Sawy ustanowiono święto Bielskiej Ikony Bogurodzicy, przypadające w drugą niedzielę czerwca.

</doc>
<doc id="1529991" url="https://pl.wikipedia.org/wiki?curid=1529991" title="Cerkiew Zaśnięcia Matki Boskiej w Baligrodzie">
Cerkiew Zaśnięcia Matki Boskiej w Baligrodzie

Cerkiew Zaśnięcia Matki Boskiej w Baligrodzie – murowana cerkiew greckokatolicka wzniesiona w roku 1829 we wsi Baligród, w miejsce poprzedniej, drewnianej cerkwi, wzmiankowanej już w roku 1761.
Historia.
Cerkiew została wzniesiona w roku 1829 z fundacji ówczesnego właściciela miejscowości Onufrego Karsznickiego. W roku 1928 została wyremontowana i przebudowana. W trakcie przebudowy zakończoną baniastym hełmem sygnaturkę zastąpiono drewnianą kopułą. W latach 1946–1947 świątynia była przechowalnią sprzętów liturgicznych (ornaty, księgi, krzyże, lichtarze, obrazy, figury), zwiezionych z cerkwi w Roztokach Dolnych, Kiełczawie, Cisowcu, Stężnicy, Jabłonkach, Kołonicach, Huczwicach i Rabem. Większość tych sprzętów i paramentów zrabowali 20 sierpnia 1947 żołnierze Korpusu Bezpieczeństwa Wewnętrznego, którzy wywieźli je w niewiadome miejsce. Od roku 1949 cerkiew wykorzystywana była jako magazyn. W tym czasie zniszczeniu lub rozkradzeniu uległo całe wyposażenie świątyni. Remont dachu rozpoczął się w roku 1990, jednak szybko został, ze względu na brak funduszy, przerwany. W roku 2001 przegnicie konstrukcji kopuły spowodowało stopniowe zapadanie się jej konstrukcji do wnętrza. W roku 2003 ks. Miron Michajłyszyn, greckokatolicki kapelan Wojska Polskiego, wysunął pomysł urządzenia w baligrodzkiej cerkwi świątyni greckokatolickiego ordynariatu polowego. 15 sierpnia tegoż roku odprawione zostało w cerkwi pierwsze nabożeństwo od czasów wysiedleń. Obecnie waląca się kopuła została zabezpieczona, a cerkiew jest w trakcie remontu.
Architektura i wyposażenie.
Cerkiew w Baligrodzie jest świątynią orientowaną, dwudzielną. Prezbiterium zamknięte półkoliście. Od północy i południa zakrystie. Nawa szersza, na planie prostokąta. Od zachodu przedsionek. Nad prezbiterium dach dwuspadowy, nad nawą ośmioboczna kopuła na bębnie, nad zakrystiami małe kopułki.
W świątyni nie zachowały się elementy pierwotnego wyposażenia. W zbiorach Muzeum Budownictwa Ludowego w Sanoku znajduje się XVII wieczna ikona Matki Boskiej z Dzieciątkiem.
Wokół cerkwi.
Przy cerkwi stoi murowana, pozbawiona dzwonów, dzwonnica parawanowa.

</doc>
<doc id="1529994" url="https://pl.wikipedia.org/wiki?curid=1529994" title="Oskarżenia o oszustwa w sezonie 1994 Formuły 1">
Oskarżenia o oszustwa w sezonie 1994 Formuły 1

W sezonie 1994 Formuły 1 pojawiło się kilka podejrzeń i oskarżeń o popełnianie oszustw przez różne zespoły, w szczególności Benettona (zespół był podejrzany między innymi o stosowanie niedozwolonego systemu kontroli trakcji czy nielegalnego oprogramowania, co nie zostało jednak udowodnione przez Fédération Internationale de l’Automobile), a także Ferrari i McLarena.
Podejrzenia o oszustwa pojawiły się już na początku sezonu 1994, kiedy to Ayrton Senna powiedział, że samochody Benettona są niezgodne z regulaminem. Po śmierci Senny oraz Ratzenbergera podczas Grand Prix San Marino wprowadzono kilka zmian w budowie samochodów, by jazda nimi była bezpieczniejsza. Podejrzenia o oszustwa wznowiły się w połowie sezonu, kiedy to podczas Grand Prix Niemiec Benetton Josa Verstappena stanął w płomieniach podczas tankowania. Po śledztwie przeprowadzonym na zlecenie FIA przez producenta urządzeń do tankowania, Intertechnique, ustalono, że Benetton usunął z rury doprowadzającej paliwo siatkowy filtr, co zwiększało tempo tankowania z 12 do 14 litrów na sekundę.
Wiele kontrowersji wzbudzały też manewry kierowcy Benettona, Michaela Schumachera, szczególnie podczas Grand Prix Wielkiej Brytanii (Niemiec nie zastosował się w regulaminowym czasie do kary stop &amp; go za wyprzedzenie Damona Hilla podczas okrążenia rozgrzewkowego) oraz podczas ostatniego wyścigu sezonu Grand Prix Australii, który decydował o tytule mistrza świata (Schumachera próbował wyprzedzić Hill, ale Niemiec przyblokował Brytyjczyka tak niefortunnie, że obaj kierowcy odpadli z wyścigu, w wyniku czego mistrzem świata Formuły 1 został Schumacher).
Ostatecznie zespół Benetton nie został mimo sugestii zdyskwalifikowany; nie udowodniono wszystkich oszustw, a na zespół nałożono łączną karę pieniężną w wysokości 600 000 dolarów amerykańskich oraz zakazano Schumacherowi startu w dwóch wyścigach. Nie ukarano również zespołów McLaren (który podejrzewano o stosowanie automatycznych skrzyń biegów) oraz Ferrari (zespół ten był podejrzany o stosowanie systemu kontroli trakcji).
Tło.
Zmiany w regulaminie na sezon 1994 zostały ogłoszone podczas Grand Prix Kanady 1993. Ogłoszono, iż od sezonu 1994 zespoły nie będą mogły stosować niektórych "pomocy", takich jak aktywne zawieszenia, ABS, kontrola trakcji, automatyczna skrzynia biegów, sterowany mechanizm różnicowy, zdalnie sterowane urządzenia elektroniczne (urządzenia takie umożliwiały szybką zmianę właściwości trakcyjnych samochodu podczas wyścigu), regulamin nakazywał również dwukrotnie tankowanie podczas wyścigu. Uważano bowiem, że wszystkie te udogodnienia pomagały, a czasem i wyręczały kierowcę w różnych obowiązkach, a po ich wycofaniu najważniejsze podczas wyścigu będą umiejętności kierowcy. Niektórym podobały się zmiany polegające na wycofaniu kontroli trakcji, i tak na przykład Ayrton Senna powiedział, że nie lubi sytuacji, w których "komputery jadą za niego", a prezydent FIA, Max Mosley, stwierdził, że system kontroli trakcji mógłby się stać "bardzo niebezpieczny i nieprzewidywalny". Kwestionowano także legalność aktywnych zawieszeń. Niektórzy uważali, że zmiany te miały na celu między innymi ograniczyć dominację zespołu Williams, który wypracował sobie przewagę w sezonach 1992 i 1993 również dzięki stosowaniu różnego rodzaju pomocy. Zabroniono zespołom również korzystania z rozwijanego, aczkolwiek niewprowadzonego jeszcze systemu CVT, chociaż powszechnie wiedziano, że Williams przeznaczył wiele pieniędzy na badanie wpływu tego systemu na zachowanie samochodu. Williams ogłosił, że uważa wprowadzone przez FIA zmiany za "godne pożałowania", ironicznie pytając, czy tytuł Nigela Mansella z 1992 roku jest nadal uznany za obowiązujący. Po raz pierwszy od sezonu 1983 zespoły mogły dotankowywać samochody podczas wyścigu, przez co załoga pracująca podczas pit stopu musiała być wyposażona w ognioodporne kombinezony. Zmiany te zostały podyktowana głównie celem uatrakcyjnienia wyścigu, jako że oglądalność Formuły 1 w roku 1993 była niższa niż w 1992. Uważano, iż zmiany wpłyną na korzyść zespołu Ferrari, jako że zespół ten sprzeciwiał się stosowaniu pomocy elektronicznych, a także faktem, iż silniki V12 stosowane jedynie przez Ferrari zużywały więcej paliwa niż silniki typu V8 i V10 używane przez rywali, tak więc dotankowywanie samochodu podczas wyścigu będzie dla tego zespołu korzystne.
Wstępne oskarżenia.
Podejrzenia o oszustwa pojawiły się już podczas pierwszego wyścigu sezonu – o Grand Prix Brazylii. Na 21 okrążeniu do boksów zjechali jednocześnie lider – Ayrton Senna, jak i jadący za nim Michael Schumacher. Pit stop Schumachera trwał znacznie krócej niż pit stop Senny, dzięki czemu Schumacher po wyjeździe z boksów został liderem. Ostatecznie Niemiec wygrał ten wyścig, a Senna nie dojechał do mety. Bardzo szybko pit stop Schumachera wzbudził podejrzenia, iż zespół Benetton stosuje niedozwolone systemy.
Podczas weekendu, w którym odbywało się Grand Prix Pacyfiku, kierowca Ferrari, Nicola Larini, przyznał, iż zespół podczas wolnego treningu stosował zakazany system kontroli trakcji. Później Larini i jego zespół zaprzeczyli tym plotkom. "Wyznania" Lariniego spowodowały dyskusje na temat tego, czy niektóre zespoły nie stosują czasem niedozwolonych pomocy. Podczas wyścigu na skutek kolizji na pierwszym okrążeniu z kierowcą McLarena, Miką Häkkinenem, z rywalizacji odpadł Ayrton Senna. Zamiast wrócić do swojego zespołu, Senna cały wyścig stał na poboczu. Wyjaśnił później, że robił to w celu przysłuchiwania się, czy jakiś zespół stosuje niedozwolony system kontroli trakcji. Po wyścigu powiedział on, że taki system stosuje zespół Benetton, a ich samochód jest niezgodny z regulaminem.
Zmiany w regulaminie i ich następstwa.
Podczas Grand Prix San Marino śmiertelne wypadki mieli Ayrton Senna oraz Roland Ratzenberger. Po wyścigu FIA poprosiła trzy pierwsze zespoły w wyścigu (Benettona, Ferrari i McLarena) o przekazanie kopii ich systemów zarządzających silnikiem, by przekonać się, czy nie znajdują się tam informacje na temat kontroli trakcji. McLaren przekazał taką kopię natychmiastowo, ale Benetton nie zrobił tego w ciągu trzech tygodni – trzy tygodnie był to czas wystarczający, aby takie informacje usunąć.
Podczas Grand Prix Monako ogłoszono kilka zmian w regulaminie, które miały na celu zwiększenie bezpieczeństwa w Formule 1. Usunięto dyfuzor, aby samochody wchodziły wolniej w zakręty. Pomiędzy Grand Prix Monako i Grand Prix Hiszpanii pozwolono zespołom przetestować wpływ tych zmian na zachowanie ich samochodów. Samochodom Willamsa raz (w Jerez), a Ligiera dwa razy urwało się mocowanie spojlera. Najcięższy wypadek podczas tych testów miał jednak Pedro Lamy. Na torze Silverstone, przed zakrętem Bridge, jego Lotusowi urwał się tylny spojler. Lamy z prędkością 270 km/h wyleciał z toru, przeskoczył siatkę otaczającą tor i rozbił się na podziemnym przejściu dla widzów. Na skutek tego wypadku Lamy trafił do szpitala. W tygodniu, w którym miało odbyć się Grand Prix Hiszpanii, szef Benettona, Flavio Briatore, skrytykował FIA, oskarżając Maksa Mosleya o podejmowanie "nieprzemyślanych, nagłych decyzji" i oświadczając, że niektóre komponenty samochodu Benetton B194 mogą nie być przedmiotem kontroli jakości. W liście przesłanym do Mosleya 25 maja Briatore napisał:
Zespoły: Benetton, Williams, McLaren, Lotus, Ligier, Footwork, Jordan, Simtek i Pacific spotkały się w motorhomie Williamsa, aby omówić regulacje techniczne. Kolejne zmiany regulaminowe zostały wprowadzone podczas Grand Prix Kanady i Niemiec. Zmieniono typ paliwa na podobny do stosowanego w samochodach drogowych (nieco zmniejszający moc silnika), nakazano także zespołom umieszczać drewnianą deskę pod podwoziem, która miała wyeliminować nadmierne obniżenie zawieszenia, a co za tym idzie, zwiększyć przyczepność.
Wznowione oskarżenia.
Znakomitym startem podczas wyścigu o Grand Prix Francji popisał się Michael Schumacher – startując z trzeciej pozycji, jeszcze przed pierwszym zakrętem wyprzedził Damona Hilla i Nigela Mansella. Spowodowało to podejrzenia, że zespół albo stosuje system kontroli trakcji (podczas komentowania wyścigu dla Eurosportu David Coulthard powiedział, że start Schumachera przypominał mu starty kierowców w sezonie 1993, kiedy to system ten był dozwolony), albo system launch control.
Ustalono później, że zespół Benetton stosował system launch control, wykorzystujący pełnię możliwości układu napędowego i pozwalający na całkowicie zautomatyzowany start; informację o stosowaniu tego systemu przez zespół jako pierwszy przekazał w rozmowie telefonicznej z fińskim kolegą JJ Lehto. Początkowo zespół odmówił przekazania wyznaczonej przez FIA specjalistycznej firmie LDRA swoich kodów komputerowych, na co nałożono na niego grzywnę w wysokości 100 000 dolarów amerykańskich. Ostatecznie, po zbadaniu kodów, LDRA ustaliła, że znajdują się w nich ukryte instrukcje umożliwiające samoczynne sterowanie sprzęgłem, obrotami silnika i zmianą biegów. Firma ta ustaliła również, w jaki sposób można było aktywować system: albo przez wywołanie menu programów, zjechanie na sam dół (poniżej ostatniej opcji), najechanie kursorem na – wydawałoby się – puste miejsce, i wciśnięcie odpowiedniego klawisza, albo z pozycji kierowcy za pomocą sekwencji komend wprowadzanych za pomocą pedałów i dźwigienek biegów. Benetton oświadczył, iż wprawdzie takie instrukcje znajdują się w oprogramowaniu, ale zespół nigdy z nich nie korzystał, a ich usunięcie jest zbyt kosztowne. Ostatecznie zespół z powodu braku dowodów na stosowanie systemu nie został ukarany.
Podczas okrążenia rozgrzewkowego do Grand Prix Wielkiej Brytanii Schumacher wyprzedził Hilla, co było zakazane (Niemiec oświadczył, że nie wiedział o takim przepisie). Na skutek tego manewru o 14:27 (27 minut po wydarzeniu) ukarano go pięciosekundową karą stop &amp; go. Mimo to Schumacher nie zastosował się do niej, na skutek czego pokazano mu czarną flagę, ale Schumacher dalej jechał w wyścigu, podczas gdy szef Benettona, Flavio Briatore, oraz dyrektor techniczny tego zespołu, Tom Walkinshaw, udali się do dyrektora wyścigu, Rolanda Bruynseraede'a, informując go o tym, iż zespół nie został wcześniej poinformowany o karze. Ostatecznie Schumacher zjechał na karę na 27 okrążeniu, a wyścig ukończył na drugim miejscu.
Po Grand Prix Wielkiej Brytanii za złamanie regulacji sportowych nałożono na zespół oraz na Schumachera karę w wysokości 25 000 dolarów amerykańskich; FIA ogłosiła także, iż przeprowadzi śledztwo dotyczące wydarzeń podczas wyścigu. Menadżer zespołu Benetton, Joan Villadelprat, ogłosił, że faktem jest, że zespół popełnił błąd podczas wyścigu, ale błąd taki popełnili również stewardzi, jako że nie poinformowali Schumachera o karze w ciągu regulaminowych 15 minut, a dopiero po 27 minutach od popełnienia zabronionego czynu.
26 lipca za wydarzenia podczas Grand Prix Wielkiej Brytanii FIA zarządziła, co następuje:
Zespół Benetton postanowił odwołać się od decyzji zawieszenia. W oświadczeniu prasowym napisano:
Ostatecznie wydano zgodę na udział niemieckiego kierowcy w Grand Prix Niemiec i Węgier, ale zabroniono mu startu w Grand Prix Włoch i Portugalii. Na te wyścigi Schumachera zastąpił JJ Lehto.
Grand Prix Niemiec przyniosło kolejne podejrzenia o oszustwa Benettona. Podczas pit stopu Josowi Verstappenowi zapalił się samochód, jednak nikomu nic poważnego się nie stało. Producent urządzeń do tankowania, firma Intertechnique, przeprowadziła na zlecenie FIA śledztwo, z którego wynikało, że pożar spowodowany był wypłynięciem paliwa z rury. Paliwo to wypłynęło, gdyż nie zamknął się zawór, gdyż został zablokowany przez jakieś ciało obce, które dostało się do rury, gdyż mechanicy Benettona usunęli siatkowy filtr, dzięki czemu zwiększono szybkość tankowania z 12 do 14 litrów na sekundę. Zespół Benetton utrzymywał, iż na usunięcie filtra uzyskał ustną zgodę jednego z sędziów (który temu zaprzeczył); następnie zespół oświadczył, iż ustna zgoda pochodziła od przedstawiciela firmy Intertechnique, ale firma ta wydała oświadczenie prasowe, w który napisała, że zespół Benetton nie składał prośby o usunięcie filtra, a nawet jeśli taka sytuacja miałaby miejsce, to firma nie wydałaby zgody. Benetton oświadczył następnie, że urządzenia Intertechnique były uszkodzone. Wezwano również zespół na zebranie Światowej Rady Sportów Motorowych, które miało odbyć się 19 października.
Grand Prix Belgii przyniosło kolejny skandal z udziałem zespołu Benetton. Zwycięzcą tego wyścigu został Michael Schumacher, ale podczas badania technicznego po wyścigu okazało się, że deska umieszczona pod podwoziem ma nieregulaminową grubość – regulamin nakazywał, by deska taka miała grubość 10 mm z tolerancją ± 1 mm, podczas gdy grubość deski Benettona Schumachera wynosiła 7,4 mm. Zespół Benetton złożył odwołanie, tłumacząc się, że deska ta zmniejszyła swoją grubość na skutek otarcia o krawężnik. FIA wyznaczyła termin spotkania na 5 października.
Na skutek skandali związanych z Benettonem pojawiły się plotki, iż Schumacher opuści ten zespół przed końcem sezonu. Benetton stanowczo zaprzeczył tym pogłoskom.
W nocy przed zaplanowanym na 5 października spotkaniem FIA została poinformowana przez zespół Larrousse (który kupował od Benettona skrzynie biegów), że w maju firma Intertechnique poinformowała zespoły, że mogą usunąć filtr. W związku z tym podczas zebrania FIA ustaliła, że Benetton, usuwając filtr, nie miał zamiaru oszukiwać, ale usunięcie tegoż filtra mogło przyczynić się do przewagi zespołu; ponadto zespół nie uzyskał na to zgody od firmy Intertechnique. Ostatecznie zespół Benetton uniknął kary za wydarzenia podczas Grand Prix Niemiec, ale dyskwalifikacja z Grand Prix Belgii została utrzymana w mocy, bowiem na podstawie powtórek telewizyjnych udowodniono, że samochód Schumachera nie otarł się podwoziem o krawężnik. Benetton wydał oświadczenie prasowe następującej treści:
Na tym samym spotkaniu oświadczono, że możliwe jest, iż zespół McLaren stosował w sezonie 1994 automatyczne skrzynie biegów, co mogło mieć miejsce między innymi podczas Grand Prix San Marino. Początek tym podejrzeniom dała wypowiedź Philippe'a Alliota. Na początku sezonu był on kierowcą testowym McLarena, ale później przeszedł do Larrousse'a i oświadczył, że samochody tego zespołu nie prowadzą się tak łatwo jak samochody McLarena. W samochodach McLarena znaleziono system, który naruszał regulamin, potencjalnie mogąc automatycznie zmieniać biegi. System ten został jednak w porę usunięty, a na zespół McLaren nie nałożono kary.
Do ostatniego wyścigu sezonu, Grand Prix Australii, Schumacher przystępował z przewagą jednego punktu nad Damonem Hillem (w stosunku 92:91). W trakcie wyścigu prowadzenie objął Schumacher. Na 36 okrążeniu Schumacher pojechał zbyt szeroko, w związku z czym Hill spróbował go wyprzedzić po wewnętrznej, ale Niemiec przyblokował go tak niefortunnie, że spowodował wypadek. Schumacher odpadł z wyścigu natychmiast, a Hill na tym samym okrążeniu z powodu uszkodzonego zawieszenia.
Schumacher przez wielu był oskarżany o celowe wyeliminowanie Hilla, ale FIA uznała inaczej. Tytuł przyznano Schumacherowi, który później ciągle twierdził, że była to niezamierzona kolizja. Podobnie twierdził przyjaciel Hilla, komentator Formuły 1, Murray Walker, Patrick Head natomiast uważał zachowanie Schumachera za zamierzone, ale jak stwierdził, mimo pewności, że w 1994 Schumacher był "winny gry faul", zespół Williams nie składał odwołania, gdyż ciągle przeżywał śmierć Ayrtona Senny. Dzięki tytułowi w 1994 roku Schumacher został ówcześnie drugim najmłodszym mistrzem świata Formuły 1.

</doc>
<doc id="1529996" url="https://pl.wikipedia.org/wiki?curid=1529996" title="Okręg wyborczy Queen’s County">
Okręg wyborczy Queen’s County

Okręg wyborczy Queen’s County powstał w 1801 r. i wysyłał do brytyjskiej Izby Gmin dwóch deputowanych. Okręg obejmował irlandzkie hrabstwo Laois (ówcześnie zwane Hrabstwem Królowej). Okręg został zlikwidowany w 1885 r. Przywrócono go ponownie w 1918 r. jako okręg jednomandatowy i zlikwidowano ostatecznie w 1922 r.

</doc>
<doc id="1529997" url="https://pl.wikipedia.org/wiki?curid=1529997" title="Incilius periglenes">
Incilius periglenes



</doc>
<doc id="1530004" url="https://pl.wikipedia.org/wiki?curid=1530004" title="Geometra">
Geometra

Geometra (przest.), mierniczy – osoba, najczęściej inżynier lub technik, zajmująca się pomiarami gruntów i sporządzaniem planów. W starożytności "Wielkim Geometrą" nazywano Apoloniusza z Pergi. 

</doc>
<doc id="1530011" url="https://pl.wikipedia.org/wiki?curid=1530011" title="Paulus Potter">
Paulus Potter

Paulus Pieterszoon Potter (ochrzczony 20 listopada 1625 w Enkhuizen, pochowany 17 stycznia 1654 w Amsterdamie) – holenderski malarz i akwaforcista okresu baroku; animalista, pejzażysta.
Życiorys.
Paulus Potter urodził się w Enkhuizen, gdzie został ochrzczony 20 listopada 1625 roku. Jego ojcem był malarz Pieter Symonsz. Potter (1597–1652). Do maja 1628 roku rodzina mieszkała w Lejdzie, a od końca 1631 roku w Amsterdamie.
Prawdopodobnie początkowo kształcił się jako artysta u swojego ojca. Styl niektórych jego obrazów sugeruje, że mógł również studiować u Claesa Moeyaerta (1591–1655). W 1642 roku został uczeniem Jacoba de Wet (1610–1675).
W 1646 roku został zarejestrowany w gildii malarzy w Delfcie. W 1649 roku przeniósł się do Hagi, gdzie został członkiem lokalnego cechu malarzy. W 1650 roku poślubił Adrianę van Balckeneynde. W 1652 roku powrócił do Amsterdamu. Jego patronem był m.in. lekarz i burmistrz Amsterdamu Nicolaes Tulp (1593–1674).
Potter zmarł w wieku 28 lat. Został pochowany 17 stycznia 1654 roku w Amsterdamie.
Twórczość.
Potter znany jest głównie z przedstawień zwierząt (krów, koni, owiec i psów), wkomponowanych w rozległe krajobrazy. Jego prace odznaczają się fotograficzną dokładnością i perfekcyjną perspektywą. Stosował jasne palety i zwracał uwagę na przestrzenność kompozycji, w których znaczącą rolę odgrywało światło. Najbardziej znanym (choć niekoniecznie najlepszym) dziełem Pottera jest naturalnej wielkości obraz "Młody byk" z 1647 roku (olej na płótnie, 235,5×339 cm), znajdujący się w zbiorach muzeum Mauritshuis w Hadze. Dbałość o szczegóły w tej pracy stwarza wrażenie niezwykłego i nieco przytłaczającego naturalizmu, zwłaszcza w kontekście rozmiaru dzieła. Potter wykonał również szereg rycin zwierząt, a także pracował jako portrecista. Najważniejszym z jego dzieł z tego ostatniego gatunku jest wielkoformatowy portret jeździecki Dirka Tulpa z 1653 roku.
Pozostawił po sobie ponad 100 prac wykonanych techniką olejną i kilka akwafort. Jego uczniami byli Johan de Ducq i Barend le Petit. Twórczość Pottera miała wpływ na następne pokolenia malarzy pejzażystów, w XIX w. uważano go za prekursora romantyzmu. Największe zbiory prac Pottera posiada paryski Luwr, muzeum Mauritshuis w Hadze i Rijksmuseum w Amsterdamie.
Wybrane prace.
Prace podane za stroną Web Gallery of Art:

</doc>
<doc id="1530012" url="https://pl.wikipedia.org/wiki?curid=1530012" title="Luttelgeest">
Luttelgeest

Luttelgeest – wieś w Holandii w prowincji Flevoland. Wieś powstała po osuszeniu terenów Polderu Północno-Wschodniego.
Leży około 10 kilometrów na północny zachód od Emmeloordu. W miejscowości znajduje się największa atrakcja turystyczna Polderu Północno-Wschodniego – ogród botaniczny prezentujący setki gatunków orchideii ("Orchideeënhoeve"). Ogród odwiedza w ciągu roku około 230 000 turystów oraz miłośników storczyków.

</doc>
<doc id="1530024" url="https://pl.wikipedia.org/wiki?curid=1530024" title="Henryk Cudnowski">
Henryk Cudnowski

Henryk Cudnowski, do 1903 Henryk Cudek (ur. 12 września 1884 we Lwowie, zm. 16 listopada 1963 we Wrocławiu) – polski aktor filmowy i teatralny, reżyser teatralny.
Nazwisko Cudek zmienił prawnie w 1903 na Cudnowski.
Debiutował w 1900 roku, potem występował m.in. w Krynicy, Lublinie, Lwowie, Przemyślu, Tarnowie i Zakopanem. W latach 1908–1910 był sekretarzem Gabrieli Zapolskiej.
Po II wojnie światowej zamieszkał we Wrocławiu.

</doc>
<doc id="1530029" url="https://pl.wikipedia.org/wiki?curid=1530029" title="Wydział Fizyki Uniwersytetu w Białymstoku">
Wydział Fizyki Uniwersytetu w Białymstoku

Wydział Fizyki Uniwersytetu w Białymstoku – jeden z 9 wydziałów Uniwersytetu w Białymstoku. Funkcjonuje od 1 września 2007 r. po podziale Wydziału Matematyczno-Fizycznego Uniwersytetu w Białymstoku na dwie jednostki: Wydział Fizyki i Wydział Matematyki i Informatyki. 
Od 2015 roku siedziba wydziału mieści się przy ulicy Ciołkowskiego 1L w kampusie uniwersyteckim. Do tego czasu przez wydział zajmował budynki przy ulicy Lipowej 41.
Kierunki i specjalności studiów.
Studia stacjonarne z fizyki:
Studia podyplomowe z fizyki:
Uprawnienia do nadawania stopni naukowych.
Wydział ma uprawnienia do nadawania stopnia doktora nauk fizycznych w zakresie fizyki oraz do nadawania stopnia doktora habilitowanego nauk fizycznych w zakresie fizyki.
Władze wydziału.
W kadencji 2020–2024:

</doc>
<doc id="1530035" url="https://pl.wikipedia.org/wiki?curid=1530035" title="One Indiana Square">
One Indiana Square

One Indiana Square – wieżowiec w Indianapolis, w stanie Indiana, w Stanach Zjednoczonych, o wysokości 154 m. Budynek został otwarty w 1970 i liczy 36 kondygnacji.

</doc>
<doc id="1530037" url="https://pl.wikipedia.org/wiki?curid=1530037" title="Monochamus">
Monochamus



</doc>
<doc id="1530038" url="https://pl.wikipedia.org/wiki?curid=1530038" title="Strefa Tajemnic">
Strefa Tajemnic

Strefa Tajemnic – magazyn o zjawiskach paranormalnych, który był emitowany w telewizji Polsat, a retransmisje można było oglądać w niedzielne wieczory o 19:30. w Polsacie 2. 
Magazyn ten był programem cyklicznym opowiadający o duchach, OOBE, proroczych snach i innych zjawiskach nadprzyrodzonych. Prowadzący przemieszczał się wraz z ekipą do tytułowych zdarzeń i różnych miejsc w całej Polsce. 
Program ten był kontynuacją magazynu "Nie do wiary". Ostatni odcinek pojawił się 18 stycznia 2009.
Oglądalność.
Dane oglądalności według AGB Nielsen Media Research

</doc>
<doc id="1530040" url="https://pl.wikipedia.org/wiki?curid=1530040" title="Parafia św. Wawrzyńca w Zagórzanach">
Parafia św. Wawrzyńca w Zagórzanach

Parafia św. Wawrzyńca w Zagórzanach – parafia znajdująca się w diecezji tarnowskiej w dekanacie łużniańskim. Obejmuje Zagórzany oraz część Gorlic z ulicami: Biecką, Skrzyńskich, ks. Stanisława Tokarza, Kombatantów, Zakole i Jesionową.
Do parafii, oprócz kościoła parafialnego, należy również kaplica pod wezwaniem Niepokalanego Serca Matki Bożej znajdująca się w Gorlicach.
Patronami parafii są:
Historia.
Parafia w Zagórzanach powstała prawdopodobnie w drugiej połowie XIV w. Pierwszy raz wzmiankowana jest w 1445. W XIX w. należała do diecezji przemyskiej wchodząc w skład dekanatu bieckiego. W 1924 przyłączona do dekanatu gorlickiego diecezji tarnowskiej. W 1992 stała się częścią nowo powstałego dekanatu łużniańskiego pozostając przy diecezji tarnowskiej, gdy parafie gorlickie włączono do diecezji rzeszowskiej.

</doc>
<doc id="1530043" url="https://pl.wikipedia.org/wiki?curid=1530043" title="Tr202">
Tr202

Tr202 – seria ciężkich parowozów towarowych produkcji brytyjskiej (brytyjski typ 9F "Liberation"), skonstruowana w czasie II wojny światowej i używana po wojnie przez PKP oraz koleje jugosłowiańskie, czechosłowackie i luksemburskie.
Pochodzenie.
Omawianą serię parowozów wyprodukowano wkrótce po ukończeniu wojny w zakładach Vulcan Foundry, Newton-le-Willows, Wielka Brytania na zamówienie organizacji UNRRA. Parowozy dostarczono do Europy kontynentalnej w ramach pomocy w odbudowie komunikacji. Według źródeł brytyjskich łącznie na eksport zbudowano w zakładach 120 parowozów (podawana w niektórych źródłach liczba 110 nie obejmuje parowozów przeznaczonych dla Luksemburga). 65 lokomotyw trafiło do Jugosławii, 15 – do Czechosłowacji, a 10 – do Luksemburga. W latach 1957–1958 firma Duro Daković zbudowała dla kolei jugosłowiańskich jeszcze 10 identycznych lokomotyw. Do Polski w 1946 roku dostarczono 30 parowozów serii, dla której PKP przyjęło oznaczenie "Tr202". Lokomotywy te weszły na inwentarz PKP, poczynając od 1946 roku i były eksploatowane do 1976 roku.
Opis techniczny.
Parowóz przeznaczony był w zasadzie do średnich i ciężkich składów towarowych. Ze względu na sporą prędkość konstrukcyjną (80 km/h) mógł być również stosowany do prowadzenia składów osobowych, co w związku z powojennym brakiem lokomotyw osobowych było często wykorzystywane w trakcji PKP.
Lokomotywę Tr202 zaprojektowano pod kątem przyszłej eksploatacji na kolejach jugosłowiańskich, której torowiska zlokalizowane w zróżnicowanym, górskim terenie charakteryzują się z punktu widzenia trakcji bardzo trudnymi warunkami (ostre, wielokrotnie następujące po sobie łuki, często przeciwnie skierowane, duże nachylenie toru). Dlatego też konstruktorzy zdecydowali się na zmniejszenie rozstawów skrajnych osi napędowych do 7,760 m. Było to możliwe dzięki zmniejszeniu ilości osi kół napędowych z pięciu (stosowanych standardowo w ciężkich lokomotywach towarowych) do czterech. Część obciążenia przeniesiono na przednią oś toczną opartą na wózku Bissela. Dzięki czteroosiowemu napędowi długość parowozu z tendrem była niezbyt duża (20,06 m) i mieścił się on bez problemów na obrotnicach stosowanych przez PKP oraz koleje czechosłowackie i jugosłowiańskie.
Parowóz posiadał duży kocioł, wystarczający w zasadzie do napędu silnika parowego. Zastosowano 36 płomienic o średnicy 133 mm i 205 płomieniówek o średnicy 51 mm. Przegrzewacz pary mieścił się w dymnicy, a w części, umieszczono go wewnątrz płomienic. Lokomotywę wyposażono w dwucylindrowy silnik bliźniaczy na parę przegrzaną pracującą pod ciśnieniem 16 at. Stosowany w lokomotywie brytyjski system rozrządu silnika parowego był bardzo charakterystyczny i nietypowy zarówno dla polskich, jak i czechosłowackich kolei, które stosowały w tej materii rozwiązania niemieckie. Dwucylindrowy silnik parowy napędzał 4 osie napędowe z kołami o średnicy 1450 mm. Przed pierwszą osią napędową znajdowała się jedna oś toczna.
Pod względem konstrukcyjnym parowóz zbliżony był do lokomotyw Tr201 oraz Tr203 produkcji amerykańskiej. Był jednak znacznie staranniej wykonany, mimo iż była to oszczędnościowa i uproszczona konstrukcja okresu wojennego. Do jego wykonania użyto materiałów wysokiej jakości. Zastosowano między innymi miedziany kocioł oraz w dużej mierze mosiężny osprzęt. Parowóz wyposażony był w system hamulcowy Westinghouse’a. Instalacja elektryczna była montowana fabrycznie. W trakcie służby w PKP parowozy poddawano nieznacznym modyfikacjom z okazji przeglądów okresowych.
Parowóz posiadał duży tender o pojemności skrzyni wodnej 25 m³ wody i skrzyni węglowej 9 t. Dzięki temu mógł być stosowany w ruchu dalekobieżnym. Górna część tendra posiadała charakterystyczny, półokrągły kształt.
Moc znamionowa parowozu wynosiła 1837 KM i była identyczna z mocą ciężkiego niemieckiego parowozu oznaczonego w Polsce jako Ty3, większa natomiast od popularnego Ty2 konstrukcji niemieckiej oraz polskich przedwojennych Ty23 i Ty37. W ruchu dalekobieżnym parowóz spisywał się dobrze; ustępował jednak pod względem mocy parowozowi Ty246 produkcji amerykańskiej, a także późniejszemu polskiemu ciężkiemu parowozowi towarowemu Ty51. Parowóz mógł bezproblemowo ciągnąć ciężkie składy o masie 1400 t z prędkością 60 km/h w terenie płaskim. Dobrze też spisywał się w górach mogąc ciągnąć z taką samą prędkością składy o masie 350 t przy nachyleniu toru 10 promil. Dlatego też w Czechosłowacji używano go do obsługi ciężkich pociągów towarowych. Jedynym problemem powodującym czasami niespokojny bieg było nietypowe połączenie parowozu z tendrem. Wada ta została później wyeliminowana w trakcie napraw przeprowadzanych już w Polsce.
Pewną wadą, ale także i zaletą parowozów Tr202 był stosunkowo duży nacisk na jedną oś (18,5 t). Ograniczało to możliwość ich stosowania na szlakach o słabszym torowisku. Z drugiej jednak strony duży nacisk osiowy pozwalał na uzyskiwanie znacznej siły pociągowej i bezproblemowy rozruch, a także prowadzenie ciężkich pociągów. Siła pociągowa wynosząca 15 000 kG zbliżona była do siły pociągowej parowozów z pięcioma kołami napędowymi, miały jednak miejsce przypadki, gdy lokomotywa Tr202 prowadziła bez większych problemów skład o ciężarze 1800 T.
Zaletą parowozu było staranne wykonanie, dobra jakość materiałów i związana z tym niska awaryjność. Znaczną część osprzętu wykonano z miedzi lub z mosiądzu, co zapewniało długotrwałość oraz ochronę przed korozją.
W wyniku doświadczeń eksploatacyjnych w parowozach dokonywano niewielkich na ogół zmian i ulepszeń. Zmieniono między innymi sposób łączenie lokomotywy z tendrem, przez co uzyskał on przy wyższych prędkościach bardziej spokojny bieg. Zmieniono niekorzystną lokalizację inżektora. System hamulcowy Westinghouse’a wymieniono na Knorra. Bardzo niski komin lokomotywy powodujący słaby ciąg podwyższono o dodatkowy stalowy cylinder tej samej średnicy. Komin uzyskiwał wówczas charakterystyczną dla Tr202 poprzeczną ’przepaskę’ widoczną wyraźnie na kolorowej fotografii umieszczonej powyżej.
Przebieg służby.
Na kolejach czechosłowackich ČSD omawiane parowozy oznaczono numerami 459001 – 459015. Skierowano je do obsługi ciężkich składów towarowych na głównych magistralach (m.in. Praga – Česká Třebová). Później po elektryfikacji tej linii przeniesiono je do Kolina i Kutnej Hory. Wycofanie z ruchu posiadanych egzemplarzy przeprowadzono w 1971 roku.
Na kolejach jugosłowiańskich JŽ parowozy oryginalne oraz produkowane na licencji oznaczono numerami 38001 – 38075.
W Polsce parowozy Tr202 stacjonowały przeważnie w Oleśnicy. Skupienie prawie wszystkich lokomotyw w jednej parowozowni powodowało, że były one mało popularne w kraju. Jeden z egzemplarzy można było często zobaczyć przy pracach manewrowych na Dworcu Towarowym w Krakowie, inny na stacji rozrządowej Wrocław Brochów.
W związku z elektryfikacją głównych szlaków kolejowych i mechanizacją drugorzędnych parowozy Tr202 spychano stopniowo do podrzędnych prac. Wykorzystywane były wówczas do prac manewrowych z ciężkimi składami.
Ostatnie egzemplarze lokomotyw Tr202 skreślono z inwentarza PKP pod koniec 1976 roku w lokomotywowni Oleśnica.
Zachowane egzemplarze.
Dobrze zachowany egzemplarz parowozu Tr202-19 (nr produkcyjny Vulcan Foundry 5405/1946) znajduje się w skansenie lokomotyw w Chabówce. Inny dobrze zachowany egzemplarz Tr202-28 (nr produkcyjny Vulcan Foundry 5448/1946) znajduje się w skansenie w Jaworzynie Śląskiej. Obydwie lokomotywy są już nieczynne i nie planuje się przywrócenia ich do ruchu. Stanowią jedynie eksponaty muzealne.

</doc>
<doc id="1530046" url="https://pl.wikipedia.org/wiki?curid=1530046" title="Sosnowiec Bobrek">
Sosnowiec Bobrek

Sosnowiec Bobrek – nieczynna stacja kolejowa w Bobrku w Sosnowcu, w województwie śląskim, w Polsce. Przebiega przez nią linia kolejowa łącząca Bór – Huta Cedler.

</doc>
<doc id="1530049" url="https://pl.wikipedia.org/wiki?curid=1530049" title="One Wachovia Center">
One Wachovia Center

One Wachovia Center – wieżowiec w Charlotte, w stanie Karolina Północna, w Stanach Zjednoczonych, o wysokości 179 m. Budynek został otwarty w 1988 i liczy 42 kondygnacje.

</doc>
<doc id="1530053" url="https://pl.wikipedia.org/wiki?curid=1530053" title="Erieview Tower">
Erieview Tower

Erieview Tower - wieżowiec w Cleveland, w stanie Ohio, w Stanach Zjednoczonych, o wysokości 161 m. Budynek został otwarty w 1964 i posiada 40 kondygnacji.

</doc>
<doc id="1530060" url="https://pl.wikipedia.org/wiki?curid=1530060" title="Toyota Princess Cup">
Toyota Princess Cup

Toyota Princess Cup - profesjonalny turniej tenisowy, rozgrywany w stolicy Japonii, Tokio. Była to impreza drugiej kategorii, w której toczyła się rywalizacja kobiet i była ona zaliczana do cyklu WTA. Rozgrywany był w latach 1997-2002 na nawierzchni hard. Ostatnią triumfatorką turnieju została Serena Williams. Turniej był kontynuacją zawodów rozgrywanych w latach 1990 - 1996 pod nazwą Nichirei International Championships.

</doc>
<doc id="1530067" url="https://pl.wikipedia.org/wiki?curid=1530067" title="Republic Plaza (Denver)">
Republic Plaza (Denver)

Republic Plaza - wieżowiec w Denver, w stanie Kolorado, w Stanach Zjednoczonych, o wysokości 218 m. Budynek został otwarty w 1984, posiada 56 kondygnacji. Wykorzystywany jako biurowiec.

</doc>
<doc id="1530068" url="https://pl.wikipedia.org/wiki?curid=1530068" title="Noordoostpolder">
Noordoostpolder

Noordoostpolder (pol. Polder Północno-Wschodni) – gmina oraz polder w Holandii, w prowincji Flevoland. Powierzchnia 596,20 km² z czego 135,40 km² to woda. Liczba ludności 45 781, stan na 2008 rok. Siedzibą gminy jest położony w centralnej części polderu Emmeloord.
Miejscowości gminy.
Bant, Creil, Emmeloord, Ens, Espel, Kraggenburg, Luttelgeest, Marknesse, Nagele, Rutten, Tollebeek.
Historia.
Polder powstał we wschodniej części dawnej zatoki Morza Północnego – Zuiderzee. Jego osuszenie stało się możliwe po zbudowaniu tamy Afsluitdijk w 1932 roku. Osuszanie zakończono w 1936 roku i od tego czasu rząd Holandii rozpoczął przygotowywanie obszaru Polderu Północno-Wschodniego pod zasiedlenie przez nowych osadników. Na terenie polderu jeszcze przed osuszeniem znajdowały się dwie wyspy Urk oraz Schokland, które od 1936 roku stanowią jego integralną część. Miejscowość Urk wraz z obszarem dawnej wyspy stanowi odrębną gminę.

</doc>
<doc id="1530069" url="https://pl.wikipedia.org/wiki?curid=1530069" title="Czerniew (osada)">
Czerniew (osada)

Czerniew – była osada w Polsce położona w województwie łódzkim, w powiecie łowickim, w gminie Kiernozia.
W latach 1975–1998 miejscowość należała administracyjnie do województwa płockiego.
Nazwa z nadanym identyfikatorem SIMC występuje w zestawieniach archiwalnych TERYT z 1999 roku.

</doc>
<doc id="1530070" url="https://pl.wikipedia.org/wiki?curid=1530070" title="Spartak Żytomierz">
Spartak Żytomierz



</doc>
<doc id="1530073" url="https://pl.wikipedia.org/wiki?curid=1530073" title="Przesyłka niejawnie nadzorowana">
Przesyłka niejawnie nadzorowana

Przesyłka niejawnie nadzorowana – technika operacyjna polegająca na kontroli trasy obserwowanej przesyłki, w której wykryto materiały zabronione, dzieła sztuki lub inne pochodzące z przestępstwa, np. narkotyki, stosowana w celu ujęcia odbiorcy końcowego towaru. Realizuje się poprzez niejawne dołączenie do przesyłki nadajnika, częściej jednak przez zwykłe podążanie i stałą niejawną obserwację transportu operatora. W Polsce operatorzy mają obowiązek ustawowy umożliwiać działania służbom specjalnym w tym zakresie.

</doc>
<doc id="1530074" url="https://pl.wikipedia.org/wiki?curid=1530074" title="Awangard Żytomierz">
Awangard Żytomierz



</doc>
<doc id="1530075" url="https://pl.wikipedia.org/wiki?curid=1530075" title="Olympia Centre">
Olympia Centre

Olympia Centre - wieżowiec w Chicago, w stanie Illinois, w Stanach Zjednoczonych, o wysokości 221 m. Budynek został otwarty w 1986, posiada 63 kondygnacje.

</doc>
<doc id="1530076" url="https://pl.wikipedia.org/wiki?curid=1530076" title="Różanów">
Różanów

2 miejscowości w Polsce:

</doc>
<doc id="1530081" url="https://pl.wikipedia.org/wiki?curid=1530081" title="Union Square (Seattle)">
Union Square (Seattle)

Union Square - wieżowiec w Seattle, w stanie Waszyngton, w Stanach Zjednoczonych, o wysokości 226 m. Budynek został otwarty w 1989, posiada 56 kondygnacji.

</doc>
<doc id="1530085" url="https://pl.wikipedia.org/wiki?curid=1530085" title="Różanów (województwo łódzkie)">
Różanów (województwo łódzkie)

Różanów – wieś w Polsce położona w województwie łódzkim, w powiecie łowickim, w gminie Kiernozia.
W latach 1975–1998 miejscowość należała administracyjnie do województwa płockiego.
Zobacz też: Różanów

</doc>
<doc id="1530088" url="https://pl.wikipedia.org/wiki?curid=1530088" title="Sky Las Vegas">
Sky Las Vegas

Sky Las Vegas - wieżowiec w Las Vegas, w stanie Nevada, w Stanach Zjednoczonych, o wysokości 152 m. Budynek został otwarty w 2007 i posiada 45 kondygnacji.

</doc>
<doc id="1530093" url="https://pl.wikipedia.org/wiki?curid=1530093" title="Gekon łopatoogonowy">
Gekon łopatoogonowy



</doc>
<doc id="1530094" url="https://pl.wikipedia.org/wiki?curid=1530094" title="Ptychozoon kuhli">
Ptychozoon kuhli



</doc>
<doc id="1530102" url="https://pl.wikipedia.org/wiki?curid=1530102" title="Devil’s Garden">
Devil’s Garden

Devil’s Garden – obszar znajdujący się w Parku Narodowym Arches w stanie Utah w Stanach Zjednoczonych. Składa się z kilkunastu łuków skalnych, które ulegają ciągłemu kruszeniu ze względu na erozję, tworząc w rezultacie wiele spektakularnych form.
Miejsca widokowe:

</doc>
<doc id="1530103" url="https://pl.wikipedia.org/wiki?curid=1530103" title="Raport Spaaka">
Raport Spaaka

Raport Spaaka (ang. "Brussels Report on the General Common Market", potocznie "Spaak report") – raport przedstawiony przez Komitet Spaaka 21 kwietnia 1956 roku. Był wynikiem pracy międzyrządowej konferencji kierowanej przez Paula-Henriego Spaaka. Raport ten zawierał projekty powołania nowych ugrupowań integracyjnych w Europie – Europejskiej Wspólnoty Gospodarczej oraz Europejskiej Wspólnoty Energii Atomowej. Stał się podstawą rozmów i negocjacji, których efektem było wypracowanie tekstu traktatów rzymskich.
W raporcie Spaak podkreślał, że integracja gospodarek sektor po sektorze może być bardzo trudna. Zamiast tego proponował kontynuowanie integracji horyzontalnej poprzez stopniowe usuwanie barier celnych. Aby to osiągnąć należało stworzyć unię celną.

</doc>
<doc id="1530108" url="https://pl.wikipedia.org/wiki?curid=1530108" title="Ignaz Günther">
Ignaz Günther

Ignaz Günther (ur. 22 listopada 1725 w Altmannstein, zm. 27 czerwca 1775 w Monachium) − niemiecki rzeźbiarz, tworzący głównie w Bawarii.
Życiorys.
Syn Johanna Georga, stolarza i rzeźbiarza. W 1757 w Monachium poślubił Marię Magdalenę Hollmayr.
Reprezentant rzeźby rokokowej, twórca subtelnych przedstawień Madonn i aniołów. Tworzył rzeźby w drewnie polichromowanym.

</doc>
<doc id="1530109" url="https://pl.wikipedia.org/wiki?curid=1530109" title="Devil's Garden">
Devil's Garden



</doc>
<doc id="1530114" url="https://pl.wikipedia.org/wiki?curid=1530114" title="Bobby Larios">
Bobby Larios

Bobby Larios (ur. 1970 w Meksyku) – meksykański aktor telewizyjny, model i piosenkarz, znany w Polsce z telenowel "Ścieżki miłości" i "Biały welon".
Urodził się jako jeden z pięciorga dzieci Marii de Jesus. W dzieciństwie doświadczył tragedii, kiedy jego siostra Alejandra zmarła na raka. Dorastał wraz z młodszym bratem. Debiutował na małym ekranie w swej pierwszej telenoweli Televisa "Trzy kobiety" ("Tres mujeres", 1999) u boku Jorge’a Salinasa.
Na planie telenoweli "Ścieżki miłości" ("Las Vías del amor", 2002) poznał kubańsko-meksykańską aktorkę Niurkę Marcos, wówczas żonę producenta telenoweli Juana Osorio. Spotykali się w tajemnicy aż 19 lutego 2004 roku, gdy wzięli ślub. Wyprowadzili się za miasto, by uciec od reporterów. Ze swojego nowego domu zaczęli jednak transmitować reality show "Lo Veremos Todo con Niurka y Bobby" (2004-2005), gdzie pojawił się także Emilio, syn Lariosa z pierwszego małżeństwa z Otilią Moralo. W dniu 28 czerwca 2006 roku Niurka i Bobby rozwiedli się. Mają dwoje dzieci - Kiko i Rominę. W połowie sierpnia 2006 roku zaczął publicznie pokazywać się z kubańską aktorką Ivelin Giro.

</doc>
<doc id="1530121" url="https://pl.wikipedia.org/wiki?curid=1530121" title="System narracyjny">
System narracyjny

System narracyjny (ang. Storytelling System, wcześniej: Storyteller System) - to mechanika RPG stworzona przez wydawnictwo White Wolf w 1991 roku jako część Świata Mroku. Po raz pierwszy została użyta w grze , by następnie pojawiać się w zmodyfikowanej formie we wszystkich podsystemach osadzonych w Świecie Mroku.

</doc>
<doc id="1530125" url="https://pl.wikipedia.org/wiki?curid=1530125" title="Monitor badań klinicznych">
Monitor badań klinicznych

Monitor badań klinicznych, CRA (od ang. "clinical research associate") – pracownik firmy sponsorującej badanie kliniczne lub jej przedstawiciel, na przykład firma CRO ("contract research organization"), którego głównym zadaniem jest obserwacja badania. Monitor badań klinicznych jest odpowiedzialny za ocenę zgodności prowadzonego badania klinicznego z zasadami dobrej praktyki klinicznej, zapewnienie przestrzegania protokołu badania, czuwanie nad bezpieczeństwem pacjentów uczestniczących w badaniu, w tym prawidłowe raportowanie ciężkich zdarzeń niepożądanych, wyjazdy monitorujące do ośrodków badawczych, weryfikację danych wpisanych do karty obserwacji klinicznej z historią choroby pacjentów, kontrolę gospodarki badanym produktem, raportowanie po każdej wizycie monitorującej faktycznego stanu badania w poszczególnych ośrodkach badawczych, rejestrację badania w Urzędzie Rejestracji Produktów Leczniczych, Wyrobów Medycznych i Produktów Biobójczych i zgłoszenie do komisji bioetycznej oraz rutynowe kontakty z zespołem badawczym każdego ośrodka uczestniczącego w badaniu. Jakość danych uzyskiwanych przez ośrodki badawcze jest na bieżąco sprawdzana przez monitora – jest to pierwsza osoba weryfikująca wiarygodność tych danych.

</doc>
<doc id="1530135" url="https://pl.wikipedia.org/wiki?curid=1530135" title="Bitwa nad Tippecanoe">
Bitwa nad Tippecanoe



</doc>
<doc id="1530138" url="https://pl.wikipedia.org/wiki?curid=1530138" title="Gert Nygårdshaug">
Gert Nygårdshaug

Gert Nygårdshaug (ur. 22 marca 1946 w Tynset) – norweski pisarz i poeta.
Znany przede wszystkim z serii kryminałów, których głównym bohaterem jest Norweg – Fredric Drum, smakosz, znawca win i dawnych kultur, współwłaściciel zlokalizowanej w Oslo (przy Frognerveien) restauracji "Kasserollen". W Polsce seria ta, zatytułowana "Krew i wino", wydana została w latach 2008-2009 przez wydawnictwo Elipsa II pod pseudonimem Gert Godeng.

</doc>
<doc id="1530139" url="https://pl.wikipedia.org/wiki?curid=1530139" title="Terrorist Threats">
Terrorist Threats

Terrorist Threats – drugi album amerykańskiej grupy hip-hopowej Westside Connection. Płyta wydana w roku 2003. Płyta osiągnęła status złotej.

</doc>
<doc id="1530140" url="https://pl.wikipedia.org/wiki?curid=1530140" title="Gert Nygardshaug">
Gert Nygardshaug



</doc>
<doc id="1530141" url="https://pl.wikipedia.org/wiki?curid=1530141" title="Gert Godeng">
Gert Godeng



</doc>
<doc id="1530142" url="https://pl.wikipedia.org/wiki?curid=1530142" title="Michał Zioło">
Michał Zioło

Michał Zioło (ur. 1961 w Tarnobrzegu) – polski trapista.
W 1980 roku wstąpił do dominikanów, gdzie w 1987 roku otrzymał święcenia kapłańskie. W pierwszych latach pracy duszpasterskiej związany z poznańskim wydawnictwem W Drodze. W latach 1989 - 1995 był duszpasterzem akademickim w Gdańsku oraz duszpasterzem dzieci autystycznych i upośledzonych tzw. "Muminków". Współtworzył także Fundację i Dom "Na skraju", gdzie pomoc znalazły dzieci z rozbitych rodzin. Ze studentami ze swojego duszpasterstwa prowadził Bank Otwartych Serc – pomoc dla ludzi ubogich. Był również organizatorem corocznych dni modlitw w intencji pojednania polsko-żydowskiego na terenie byłego hitlerowskiego obozu zagłady w Brzezince.
W tym samym czasie współpracował z telewizją, przygotowując dla niej komentarze do Biblii i programy dla dzieci, zaś w Radiu Plus prowadził codzienną audycję "Okno", skierowaną do ludzi chorych.
W 1995 roku przeszedł do trapistów. Pierwszy staż odbył we wspólnocie monastycznej w Fezie w Maroku, gdzie zetknął się z przeorem Notre Dame d'Atlas w Tibhirine w Algierii – Christianem de Chergé. W tym też klasztorze miał odbyć swój nowicjat, jednakże na przeszkodzie stanął mu brutalny atak na tamtejszych zakonników. W nocy z 26 na 27 marca 1996 roku grupa terrorystów z Islamskiej Grupy Zbrojnej uprowadziła siedmiu trapistów, których 21 maja brutalnie zamordowała. W Tibhirine ocalało dwóch mnichów, z rąk jednego z nich – Jean-Pierre'a Schumachera – Michał Zioło 7 kwietnia 1997 roku przyjął habit trapisty.
Kolejny rok spędził we francuskim opactwie Aiguebelle. W latach 1998 - 2001 próbował z grupą zakonników przywrócić do życia klasztor w Tibhirine. Staraniom tym przeciwne były władze algierskie, toteż przełożeni rozwiązali miejscową wspólnotę. W 2000 roku złożył w zakonie wieczyste śluby, a od września 2001 roku jest mistrzem nowicjatu w opactwie Notre Dame d'Aiguebelle.
Współpracuje z "Tygodnikiem Powszechnym", "W Drodze", "Znakiem", "Toposem", "Pastores", "Gwiazdą Morza" oraz "Azymutem". Jest także autorem bajek dla dzieci niewidomych i projektantem ilustracji odczytywanych przez dotyk.

</doc>
<doc id="1530143" url="https://pl.wikipedia.org/wiki?curid=1530143" title="Amadeo Carrizo">
Amadeo Carrizo

Amadeo Raúl Carrizo Larretape (ur. 12 czerwca 1926 w Rufino, zm. 20 marca 2020 w Buenos Aires) – piłkarz argentyński noszący przydomki "Tarzán" oraz "Mano", bramkarz. Wzrost 188 cm, waga 86 kg.
Carrizo urodził się w Rufino, leżącym w prowincji Santa Fe. W pierwszej lidze argentyńskiej zadebiutował 6 maja 1945 w barwach River Plate, w meczu, w którym jego zespół pokonał 2:1 CA Independiente.
Grając w barwach River Plate występował obok takich graczy jak José Manuel Moreno, Félix Loustau, Adolfo Pedernera, Ángel Labruna czy Alfredo Di Stéfano. Sześciokrotnie zdobył mistrzostwo Argentyny – w 1945, 1952, 1953, 1955, 1956 i 1957.
Jako piłkarz River Plate by w kadrze reprezentacji Argentyny podczas finałów mistrzostw świata w 1958 roku, gdzie Argentyna odpadła już w fazie grupowej. Zagrał we wszystkich 3 meczach – z Niemcami (stracił 3 bramki), Irlandią Północną (stracił 1 bramkę) i Czechosłowacją (stracił 6 bramek).
Carrizo razem ze swym klubem dotarł do finału Copa Libertadores 1966, gdzie jednak po trzech spotkaniach uległ urugwajskiemu klubowi CA Peñarol. Dotarł także do półfinału Copa Libertadores 1967. Łącznie w ramach turnieju Copa Libertadores wystąpił w 25 spotkaniach.
W 1968 roku Carrizo ustanowił jednocześnie dwa rekordy swoich czasów – rozegrał najwięcej (513) spotkań w pierwszej lidze argentyńskiej oraz w 8 meczach z rzędu nie stracił bramki.
W 1969 przeniósł się do Peru, gdzie grał w klubach Alianza Lima i Juan Aurich Chiclayo. Od 1970 grał w lidze kolumbijskiej w barwach klubu Millonarios FC, w którym w następnym roku zakończył karierę.
Carrizo należy do pionierów wielu technik i strategii bramkarskich. Jest pierwszym w historii bramkarzem, który w celu obrony bramki opuścił swoje pole karne oraz jako pierwszy zastosował wykopy w celu zapoczątkowania kontrataku swojej drużyny. Jego sposób gry naśladowało później wielu słynnych bramkarzy południowoamerykańskich, jak Hugo Gatti, René Higuita czy José Luis Chilavert. Był specjalistą w obronie rzutów karnych.
Nigdy nie wziął udziału w turnieju Copa América.

</doc>
<doc id="1530144" url="https://pl.wikipedia.org/wiki?curid=1530144" title="Bow Down">
Bow Down

Bow Down - debiutancki album amerykańskiej grupy hip-hopowej Westside Connection. Płyta wydana została w 1996 roku. Album osiągnął status platyny.

</doc>
<doc id="1530145" url="https://pl.wikipedia.org/wiki?curid=1530145" title="Amadeo Raúl Carrizo">
Amadeo Raúl Carrizo



</doc>
<doc id="1530146" url="https://pl.wikipedia.org/wiki?curid=1530146" title="Sąd do spraw Służby Publicznej (Unia Europejska)">
Sąd do spraw Służby Publicznej (Unia Europejska)

Sąd do spraw Służby Publicznej Unii Europejskiej (ang. "the Civil Service Tribunal") rozstrzygał spory między Unią Europejską a urzędnikami jej służby publicznej. Powołany decyzją Rady 2004/752/WE, Euratom z dnia 2 listopada 2004 r. Ustanowiony 2 grudnia 2005 roku. Funkcjonował przy Trybunale Sprawiedliwości Unii Europejskiej. Został rozwiązany z dniem 1 września 2016, a jego kompetencje przejął Sąd.
Skład.
Sąd ds. Służby Publicznej liczył siedmiu sędziów mianowanych przez Radę na okres sześciu lat (z możliwością ponownego mianowania). Sędziowie wybierali spośród siebie na okres trzech lat prezesa, którego mandat był odnawialny.
Procedura.
Postępowanie przed Sądem było uregulowane postanowieniami statutu Trybunału, w szczególności postanowieniami zawartymi w załączniku I do statutu oraz regulaminem postępowania, który wszedł w życie w dniu 1 listopada 2007 r. Od niektórych orzeczeń Sądu ds. Służby Publicznej przysługiwało odwołanie do Sądu, było ono jednakże ograniczone do kwestii prawnych. Odwołanie nie mogło dotyczyć wyłącznie ustalenia wysokości kosztów postępowania i wskazania strony je ponoszącej. Postępowanie przed sądami składa się z części pisemnej i ustnej. Postępowanie przed Sądem było wolne od opłat.
Związanie orzeczeniami Sądu oraz Trybunału Sprawiedliwości.
Sąd do Spraw Służby Publicznej UE nie był prawnie związany orzeczeniami, zawartymi tam poglądami w kwestiach prawnych, wydanymi przez Sąd oraz Trybunał Sprawiedliwości. Nie dotyczy to przypadku zwrócenia mu sprawy do ponownego rozpoznania, w relacji do sposobu rozstrzygnięcia tej sprawy.

</doc>
<doc id="1530147" url="https://pl.wikipedia.org/wiki?curid=1530147" title="Holaszowice">
Holaszowice

Holaszowice (, ) – wieś w Czechach, w kraju południowoczeskim, w powiecie Czeskie Budziejowice. Wchodzi w skład gminy Jankov. Wieś zamieszkuje około 140 mieszkańców.
Holaszowice są przykładem dobrze zachowanej środkowoeuropejskiej wioski, zachowującej średniowieczny układ urbanistyczny. Znajdują się tu liczne przykłady XVIII i XIX-wiecznych budynków w stylu t.zw. "południowoczeskiego wiejskiego baroku".
Historia.
Archeolodzy datują osadnictwo na tym terenie już od epoki neolitu. Słowianie zasiedlili je w IX-X wieku. Pierwsza wzmianka o miejscowości pochodzi z 1263 roku. W roku 1292 król Wacław II przekazał wieś klasztorowi cystersów z Wyższego Brodu. Holaszowice pozostały jego własnością do 1848 roku. W latach 1520-1525 wieś nawiedziła dżuma, która pozbawiła życia niemal wszystkich mieszkańców. Zakonnicy do opustoszałej wioski stopniowo sprowadzali osadników z Austrii i Bawarii. Holaszowice były głównie niemieckojęzyczną enklawą wewnątrz Czech do czasu wysiedlenia stąd niemieckich mieszkańców pod koniec II wojny światowej. W czasie reżimu komunistycznego wioska była opustoszała. Ponowne zasiedlenie nastąpiło w 1990 roku.
Obiekty.
W Holaszowicach znajdują się 22 murowane gospodarstwa, kaplica św. Jana Nepomucena z 1755 roku, staw rybny, tereny zielone.
UNESCO.
Wieś Holaszowice z późnobarokową wiejską zabudową została zapisana na liście światowego dziedzictwa UNESCO w 1998 roku.

</doc>
<doc id="1530149" url="https://pl.wikipedia.org/wiki?curid=1530149" title="Antoni Eisenbaum">
Antoni Eisenbaum

Antoni Eisenbaum (ur. 1791, zm. 17 lipca 1852 w Warszawie) – polski pisarz, dziennikarz, tłumacz i działacz asymilatorski pochodzenia żydowskiego, dyrektor Szkoły Rabinów w Warszawie.
Życiorys.
Uczył się w Liceum Warszawskim. W wieku 25 lat założył w Warszawie czasopismo w języku polskim i jidysz „Dostrzegacz Nadwiślański” („"Der Beobachter an der Weischel"”). Przyczynił się do otwarcia w Warszawie Szkoły Rabinów, której był potem wieloletnim dyrektorem.
Pochowany jest na cmentarzu żydowskim przy ulicy Okopowej w Warszawie (kwatera 1, rząd 2). W 1855 roku na jego nagrobku wyryto pierwszy napis w języku polskim na tym cmentarzu.

</doc>
<doc id="1530150" url="https://pl.wikipedia.org/wiki?curid=1530150" title="Amadeo Raul Carrizo">
Amadeo Raul Carrizo



</doc>
<doc id="1530151" url="https://pl.wikipedia.org/wiki?curid=1530151" title="Holašovice">
Holašovice



</doc>
<doc id="1530152" url="https://pl.wikipedia.org/wiki?curid=1530152" title="Sąd do spraw Służby Publicznej">
Sąd do spraw Służby Publicznej



</doc>
<doc id="1530155" url="https://pl.wikipedia.org/wiki?curid=1530155" title="Sąd ds. Służby Publicznej">
Sąd ds. Służby Publicznej



</doc>
<doc id="1530157" url="https://pl.wikipedia.org/wiki?curid=1530157" title="Powiat brzozowski (II Rzeczpospolita)">
Powiat brzozowski (II Rzeczpospolita)

Powiat brzozowski - powiat województwa lwowskiego II Rzeczypospolitej. Jego siedzibą było miasto Brzozów. 1 sierpnia 1934 r. dokonano nowego podziału powiatu na gminy wiejskie .

</doc>
<doc id="1530158" url="https://pl.wikipedia.org/wiki?curid=1530158" title="Sąd ds. Służby Publicznej Unii Europejskiej">
Sąd ds. Służby Publicznej Unii Europejskiej



</doc>
<doc id="1530159" url="https://pl.wikipedia.org/wiki?curid=1530159" title="Samuele Dalla Bona">
Samuele Dalla Bona

Samuele Dalla Bona (ur. 6 lutego 1981 w San Donà di Piave) – były włoski piłkarz występujący na pozycji pomocnika. W przeszłości grał m.in. w Chelsea oraz Milanie. Rozegrał 47 meczów w młodzieżowych reprezentacjach Włoch.

</doc>
<doc id="1530160" url="https://pl.wikipedia.org/wiki?curid=1530160" title="Naterki (stacja kolejowa)">
Naterki (stacja kolejowa)

Naterki - stacja kolejowa w Naterkach, w gminie Gietrzwałd, w województwie warmińsko-mazurskim, w Polsce. Stacja znajduje się na trasie Toruń - Olsztyn
W roku 2017 stacja obsługiwała 50–99 pasażerów na dobę.

</doc>
<doc id="1530161" url="https://pl.wikipedia.org/wiki?curid=1530161" title="Sąd ds. Służby Cywilnej Unii Europejskiej">
Sąd ds. Służby Cywilnej Unii Europejskiej



</doc>
<doc id="1530163" url="https://pl.wikipedia.org/wiki?curid=1530163" title="Sąd do spraw Służby Cywilnej Unii Europejskiej">
Sąd do spraw Służby Cywilnej Unii Europejskiej



</doc>
<doc id="1530170" url="https://pl.wikipedia.org/wiki?curid=1530170" title="Niezwykłe przygody Berta i Erniego">
Niezwykłe przygody Berta i Erniego

Niezwykłe przygody Berta i Erniego (ang. "Bert and Ernie's Great Adventures", 2008-2010) – amerykański serial animowany, zrealizowany w technice animacji plastelinowej.
W Polsce serial emitowała stacja MiniMini (obecnie MiniMini+) od 2008 roku. Serial zastąpił program "Sesame English".
Opis.
Zabawne historyjki o Bercie i Erniem przybliżają odległą przeszłość. Wraz z bohaterami maluchy przenoszą się do świata dinozaurów. Poznają też, jak działają różne przedmioty w naszym otoczeniu. Zachęcają dzieci do czytania i pisania. Każdy odcinek to 5-minutowa historyjka, która dotyczy wybranego tematu.
Wersja polska.
Opracowanie wersji polskiej: START INTERNATIONAL POLSKA
Reżyseria: Paweł Galia
Dialogi: Anna Niedźwiecka-Medek
Dźwięk i montaż: Jerzy Wierciński
Kierownictwo produkcji: Dorota Nyczek
Wystąpili:
Lektor tytułu: Paweł Galia

</doc>
<doc id="1530172" url="https://pl.wikipedia.org/wiki?curid=1530172" title="Wolfgang Güllich">
Wolfgang Güllich

Wolfgang Güllich (ur. 24 października 1960 w Ludwigshafen am Rhein, zm. 31 sierpnia 1992 w Ingolstadt) – niemiecki wspinacz, autor dróg wspinaczkowych, klasyfikowanych przez wiele lat jako najtrudniejsze na świecie, twórca zasad nowoczesnego treningu we wspinaczce sportowej.
Jako nastolatek wspinał się w piaskowcowych regionach rodzinnego Palatynatu. Szybko dał się poznać jako wielki talent; w wieku 16 lat dokonał pierwszego przejścia klasycznego drogi 'Jubiläumsriss' o wycenie VII- w skali UIAA. Podczas pierwszego wyjazdu do doliny Yosemite, amerykańskiej kolebki wspinaczki wielkościanowej, dokonał wielu znaczących powtórzeń, w tym pierwszego powtórzenia drogi "Grand Illusion", 5.13b/c. Jego ulubionym rejonem szybko stała się Frankenjura, gdzie ostatecznie zamieszkał i dokonywał kolejnych przełomów w światowym wspinaniu sportowym – wytyczał i prowadził drogi, których poziom trudności, mierzony w skali francuskiej wyprzedził jego epokę o cztery stopnie trudności. Kolejne najtrudniejsze drogi w jego karierze to:
Güllich opracował i wdrożył zasady nowoczesnego treningu sportowego we wspinaczce; regularnie używał zbudowanej przez siebie ścianki wspinaczkowej, był też pionierem ćwiczeń na kampusie, którego używał w celu wzmocnienia palców pod kątem przejścia "Action Directe".
Wspinał się również w górach – wytyczył m.in. "Eternal Flame" (IX- A2) w Karakorum oraz "Riders on the Storm" (IX A3) w Patagonii. Powaga i trudności tych dróg dorównywały wielkości jego osiągnięć we wspinaczce sportowej.
W wyniku upadku na drodze "Master's Edge" w brytyjskim Peak District
doznał urazu kręgosłupa; w trakcie rekonwalescencji przeszedł bez asekuracji drogę "Separate reality" (1986 r.) w Yosemite biegnącą rysą w dachu.
Był też dublerem Sylwestra Stallone w filmie "Na krawędzi".
Zginął w wyniku wypadku samochodowego 29 sierpnia 1992 r. na autostradzie pomiędzy Monachium a Norymbergą, zostawiając poślubioną rok wcześniej żonę Annette.
Jego grób na cmentarzu w Obertrubach udekorowany jest elementami nawiązującymi do wspinaczki, są na nim haki, woreczek z magnezją i zostawione przez przyjaciół ekspresy. Dla wielu młodych wspinaczy jest nadal wzorem do naśladowania.

</doc>
<doc id="1530173" url="https://pl.wikipedia.org/wiki?curid=1530173" title="Powiat jarosławski (II Rzeczpospolita)">
Powiat jarosławski (II Rzeczpospolita)

Powiat jarosławski od 23 grudnia 1920 do 18 sierpnia 1945 wchodził w skład województwa lwowskiego. Jego siedzibą było miasto Jarosław. 1 sierpnia 1934 dokonano nowego podziału powiatu na gminy wiejskie.. Po 1945 cały obszar powiatu jarosławskiego pozostał w Polsce.
Bibliografia.
Marek Przeniosło, "Polska Komisja Likwidacyjna 1918–1919", Kielce 2010, .

</doc>
<doc id="1530174" url="https://pl.wikipedia.org/wiki?curid=1530174" title="Stefan Martyka">
Stefan Martyka

Stefan Wacław Martyka (ur. 7 września 1909 w Bochni, zm. 9 września 1951 w Warszawie) – polski aktor i działacz teatralny, komunistyczny propagandzista w Polskim Radiu na przełomie lat 40. i 50., zamordowany przez żołnierzy zbrojnego podziemia antykomunistycznego.
Życiorys.
Był synem robotnika Stefana i Marii z Bigajów (ojciec w 1914 zaginął podczas I wojny światowej). Pochodził z Bochni, gdzie ukończył gimnazjum, po czym podjął studia na Wydziale Prawa Uniwersytetu Jagiellońskiego, które przerwał wobec zagrożenia gruźlicą. W 1932 ukończył szkołę dramatyczną w Warszawie. 
Był niewyróżniającym się aktorem kolejno: w Teatrze na Pohulance w Wilnie, w Teatrze Miejskim Kameralnym w Częstochowie, w Teatrze Polskim im. Stanisława Wyspiańskiego w Katowicach i ponownie w Wilnie. 
Podczas okupacji niemieckiej, którą spędził w Wilnie, współorganizował (wraz z Mieczysławem Szpa­kiewiczem) i prowadził konspiracyjne Studio Dramatyczne oraz prowadził wieczory artystyczne. Miał także zostać członkiem oddziału Armii Krajowej. 
Po wkroczeniu Armii Czerwonej w 1944 został dyrektorem Teatru Muzycznego „Lutnia”. W styczniu 1945 jako repatriant przyjechał do Lublina, gdzie poznał Arnolda Szyfmana, dyrektora Teatru Polskiego. Na jego zaproszenie przyjechał do Warszawy i został jego prawą ręką. Najprawdopodobniej za jego namową zgodził się wstąpić do PZPR. Szyfman liczył być może, że człowiek partii u jego boku złagodzi niechętny stosunek Ministerstwa Kultury i Sztuki do kierownictwa Teatru Polskiego. Tak się jednak nie stało i w 1948 Szyfman został pozbawiony stanowiska. Nowym dyrektorem został w 1949 roku Martyka. Ta decyzja personalna budzi kontrowersje. M.in. publicysta Jerzy S. Majewski sugerował w tekście "Działać na ludzi, na ich serca", opublikowanym w „Gazecie Stołecznej” 24 stycznia 2014, że Martyka "wygryzł" Szyfmana. Spotkało się to z kolei z ostrą reakcją aktora i publicysty Witolda Sadowego, który w liście otwartym do tego pierwszego zapewnia o lojalności Martyki wobec Szyfmana. Martyka zresztą stracił tę posadę już po jednym sezonie – we wrześniu 1950. Pełnił też wysokie funkcje w Ministerstwie Kultury i Sztuki. Był najpierw zastępcą dyrektora, a następnie dyrektorem Departamentu Teatrów w Ministerstwie Kultury i Sztuki.
Uchwałą Prezydium Krajowej Rady Narodowej z 16 stycznia 1946 został odznaczony Srebrnym Krzyżem Zasługi "w uznaniu wielkich zasług, położonych przy odbudowie gmachu Teatru Polskiego w Warszawie i wskrzeszeniu jego artystycznej działalności".
Martyka był dwukrotnie żonaty. Z pierwszego małżeństwa (z aktorką Marią Sierską), które rozpadło się tuż po wojnie, miał córkę – Teresę (późniejszą dziennikarkę Polskiego Radia). W Teatrze Polskim poznał swą drugą żonę, znaną aktorkę Zofię Lindorfównę, niegdyś zamężną z Józefem Węgrzynem. Oboje mieli córkę Teresę, w 1951 mającą 8 lat.
Fala 49.
Martyka zasłynął, prowadząc audycję w Polskim Radiu znaną jako "Fala 49". Pojawiała się ona nieregularnie, przerywając inne programy, z reguły muzyczne. Jej zapowiedź stylizowana była na komunikat wojskowy: "Tu Fala 49, tu Fala 49. Włączamy się". Audycja miała charakter polityczny i propagandowy. Martyka uzasadniał w niej m.in. procesy polityczne wytaczane byłym akowcom. Piętnował też „imperializm” Stanów Zjednoczonych i innych krajów zachodnich. 
Według swojej żony Martyka był jedynie "przypadkowym narzędziem, tarczą, speakerem, głosem". Nie pisał swoich tekstów, lecz otrzymywał je tuż przed audycją, a jego praca ograniczała się do ich odczytania na antenie. Ówczesny wiceminister kultury Włodzimierz Sokorski utrzymywał jednak, że Martyka był zaangażowany w pracę ideowo i sam pisał swoje wystąpienia. Tak czy inaczej, Martyka stał się dla wielu symbolem propagandy komunistycznego reżimu, symbolem kolaboracji.
Marek Hłasko w „Pięknych dwudziestoletnich” opisywał go: 
Zamach.
W niedzielę 9 września 1951 czterech członków podziemnej organizacji „Kraj”: Ryszard Cieślak, Lech Śliwiński, Tadeusz Kowalczuk i Bogusław Pietrkiewicz przyjechało pociągiem do Warszawy. Około godz. 6 otrzymali od Krystyny Metzger adres mieszkania Martyki, do którego dotarli pieszo dwie godziny później. Otworzyła im jego gospodyni. Zamachowcy wtargnęli do środka, podając się za członków rzekomej organizacji ZMK. Dotkliwie pobili żonę Martyki Zofię Lindorfównę i gosposię. Jego samego Ryszard Cieślak najpierw ogłuszył uderzeniem rękojeścią pistoletu, a następnie postrzelił w głowę. Martyka zmarł po kilkunastu minutach. Zamachowcy uciekli z mieszkania i rozdzielili się. Każdy z nich na własną rękę dotarł do dworca Warszawa Śródmieście i wrócił do miejsca zamieszkania. 
Śledztwo.
Śledztwo w sprawie zamachu miało dla władz priorytetowy charakter. Prowadził je pułkownik Józef Różański – szef departamentu śledczego MBP. W sprawę zaangażowane były także departamenty: III (zajmujący się zwalczaniem zbrojnego podziemia) i V (zajmujący się organizacjami, związkami i partiami politycznymi). Aresztowano wiele zupełnie niewinnych osób – ofiar sąsiedzkich donosów lub byłych akowców związanych w jakikolwiek sposób z teatrem. 
W czerwcu 1952 troje członków organizacji „Kraj” usiłowało włamać się do mieszkania posła na Sejm Hieronima Dobrowolskiego. Jedna z jego sąsiadek zauważyła, że na korytarzu stoją uzbrojeni mężczyźni i zaczęła krzyczeć. Niedoszli zamachowcy zbiegli. Przypadkowi przechodnie pochwycili jednak towarzyszącą im kobietę – Krystynę Metzger, która pracowała jako korektorka w redakcji „Sztandaru Młodych”. Metzger załamała się w trzecim dniu przesłuchań. Podała całą znaną sobie strukturę organizacji „Kraj” i jej szefa – Zenona Sobotę. Przyznała także, że to ona przypadkowo odkryła, gdzie mieszka Stefan Martyka. Wkrótce aresztowano wszystkich uczestników zamachu. Nastąpiła także kolejna fala aresztowań – tym razem autentycznych i domniemanych członków „Kraju”. Do 7 lipca 1952 organizacja przestała istnieć – aresztowano 111 jej członków – głównie studentów i uczniów. O ujęciu sprawców zabójstwa Stefana Martyki poinformowano publicznie pod koniec sierpnia 1952.
Popularna plotka głosiła, iż Martykę zastrzelono z zemsty za donoszenie Gestapo na członków wileńskiego AK w czasie wojny. Wedle innej wersji byli akowcy z Wilna postanowili go uciszyć prewencyjnie, obawiając się represji ze strony nowych władz. Nigdy jednak nie ustalono, czy Martyka w ogóle działał w AK. Najbardziej prawdopodobną przyczyną zamachu wydaje się chęć uderzenia w symbol komunistycznej propagandy.
Reakcje.
Postanowieniem prezydenta Bolesława Bieruta z 11 września 1951 Stefan Martyka został pośmiertnie odznaczony na wniosek Ministra Kultury i Sztuki Krzyżem Oficerskim Orderu Odrodzenia Polski "za zasługi położone w pracy artystycznej i społecznej".
Śmierć Martyki władze wykorzystały propagandowo. Prasa komunistyczna informowała, iż Martyka "zginął na posterunku zamordowany przez faszystowskich zbirów", a jednocześnie podkreślano w tej sprawie "hitlerowsko-amerykańskie i imperialistyczne" tło świata zachodniego. Szybko ustalono, że wykonawcy zamachu mieli kontakty z Ośrodkiem Informacyjnym Ambasady USA, co podkreślano w antyamerykańskiej propagandzie tego okresu. Żołnierzy podziemia okrzyknięto faszystami, "anglosaskimi agentami". Znana propagandzistka tego okresu Wanda Odolska pisała w „Trybunie Ludu”: "Zastrzelili Stefana Martykę. Udało się. Udało się dlatego, że my wszyscy od sześciu lat przywykliśmy żyć w klimacie praworządności, bezpieczeństwa i spokoju. [...] Napad był ordynarnym zamachem bandyckim. Głos Stefana Martyki na radiowej »Fali 49« niósł daleko w eter prawdę. Twardo i ostro Stefan Martyka wypowiadał każde słowo, w które wierzył. Słowa oburzenia o trupach koreańskich dzieci, o nieszczęsnym Murzynie Mac Ghee, słowa gniewu, gdy wymieniał z imienia i nazwiska morderców gestapowskich, przywracanych do łask i zapraszanych do sztabów anglo-amerykańskich."
12 września 1951 w Teatrze Polskim odbyła się akademia żałobna poświęcona Martyce, a w kilkudziesięciu zakładach pracy zorganizowano tzw. „masówki” honorujące jego osobę. Podobny odzew nadszedł z placówek kulturalnych w całym kraju. 13 września 1951 trumna ze zwłokami zmarłego została wystawiona na widok publiczny w sali Teatru Polskiego, po czym tego samego dnia odbył się pogrzeb. Aktor został pochowany w grobowcu rodziny Lindorfów na cmentarzu Powązkowskim w Warszawie (kwatera 53-4-16).
Konsekwencje zamachu.
Audycja "„Fala 49”" została na antenie. Wkrótce przekształcono ją w program „Fala 49 odpowiada”, w którym dziennikarze PR odpowiadali (zgodnie z duchem ówczesnej propagandy) na niektóre, często bardzo krytyczne wobec władz, listy radiosłuchaczy. Program ten pełnił rolę wentyla bezpieczeństwa – namiastki wolności słowa. 
Wykonawcy zamachu złożyli obszerne wyjaśnienia i przyznali się do jego dokonania. Proces trwał od 18 do 22 września 1952 przed Wojskowym Sądem Rejonowym w Warszawie. Na ławie oskarżonych zasiedli Krystyna Metzger, Ryszard Cieślak, Lech Śliwiński, Tadeusz Kowalczuk, Bogusław Pietrkiewicz, Maria Karska (żona oficera WP w II RP), Stanisław Hrywniak i Kazimierz Ickowicz. Oskarżycielem był prokurator ppłk Henryk Ligięza. Wyrokiem warszawskiego WSR z 22 września 1952 Metzger, Cieślak, Śliwiński, Kowalczuk i Pietrkiewicz zostali skazani na karę śmierci, Karska na karę dożywotniego pozbawienia wolności, zaś Ickowicz i Hrywniak na karę 15 lat pozbawienia wolności. Karę śmierci dla Metzger zamieniono na karę dożywotniego pozbawienia wolności, gdyż okazało się, że jest w ciąży. 13 maja 1953 stracono czterech wykonawców likwidacji Martyki w więzieniu na Rakowieckiej. Odrębne procesy wytaczano innym członkom „Kraju”. Ukrywający się twórca organizacji, Zenon Sobota, popełnił samobójstwo podczas próby zatrzymania.
W maju 1993 wyrok na wykonawców zamachu na Martykę został unieważniony w części dotyczącej działalności w „Kraju”. Sąd odmówił jednak uwolnienia zamachowców od winy za morderstwo. W uzasadnieniu napisano: "„Nie da się usprawiedliwić zamachu terrorystycznego, jakim było zastrzelenie we własnym mieszkaniu Stefana Martyki, ponieważ poświęcone dobro, którym było życie ludzkie, pozostało w rażącej dysproporcji do dobra, które zamierzano uzyskać. Zastrzelenie Stefana Martyki nie było gestem obronnym, lecz aktem terroru politycznego, który nie był i nie może być w przyszłości, jako środek politycznego działania, dopuszczony. Stefan Martyka był aktywnym propagatorem obcej i narzuconej społeczeństwu polskiemu ideologii i niewątpliwie wpływał przez swoją działalność na kształtowanie opinii publicznej. Bez względu jednak na ocenę tej działalności, ograniczała się ona wyłącznie do sfery ideologicznej”".

</doc>
<doc id="1530177" url="https://pl.wikipedia.org/wiki?curid=1530177" title="Biologiczny okres półtrwania">
Biologiczny okres półtrwania

Biologiczny okres półtrwania, t1/2, t0,5, t50% – okres półtrwania rozważany z punktu widzenia farmakokinetyki, czyli czas, w którym stężenie leku we krwi, surowicy lub osoczu zmniejszy się do połowy wartości początkowej, po zakończeniu fazy wchłaniania i dystrybucji. Wyrażony jest w godzinach. Im wyższa wartość "t0,5", tym lek jest wolniej usuwany z organizmu.
Biologiczny okres półtrwania najczęściej analizowany jest w fazie eliminacji. Pozwala to między innymi na sprecyzowanie dawkowania leku. Wartość okresu półtrwania można obliczyć dla każdego procesu, który można scharakteryzować za pomocą stałej szybkości (okres półtrwania w fazie dystrybucji, absorpcji lub w przestrzeni docelowej).
Biologiczny okres półtrwania w fazie eliminacji ("t0,5Kel") obliczany jest na podstawie stałej szybkości eliminacji ("Kel"). Po średnim czasie przebywania leku w organizmie (MRT) jest jednym z podstawowych parametrów ilustrujących kinetykę eliminacji substancji z organizmu.
Jego wartość jest stała (nie zależy od stężenia maksymalnego) dla kinetyki liniowej (pierwszego rzędu), natomiast w procesach zerowego rzędu wartość "t0,5" przedłuża się wraz ze wzrostem stężenia maksymalnego.

</doc>
<doc id="1530179" url="https://pl.wikipedia.org/wiki?curid=1530179" title="Powiat kolbuszowski (II Rzeczpospolita)">
Powiat kolbuszowski (II Rzeczpospolita)

Powiat kolbuszowski – powiat województwa lwowskiego II Rzeczypospolitej. Jego siedzibą było miasto Kolbuszowa. 1 sierpnia 1934 r. dokonano nowego podziału powiatu na gminy wiejskie.

</doc>
<doc id="1530184" url="https://pl.wikipedia.org/wiki?curid=1530184" title="Nikołaj Kruzensztern">
Nikołaj Kruzensztern

Nikołaj Fiodorowicz von Kruzensztern (, ur. 7 lutego 1854 w Rewlu, zm. 5 kwietnia 1940) − generał kawalerii z 1913 armii rosyjskiej. W latach 1910−1916 dowódca 18 Korpusu Armijnego. Od 1918 mieszkał w Estonii, w 1939 deportowany do Niemiec, gdzie zmarł.
Życiorys.
W 1870 ukończył szkołę oficerską, od 1872 chorąży, od 1875 porucznik, 1877-1878 brał udział w wojnie rosyjsko-tureckiej. W 1881 ukończył Nikołajewską Akademię Sztabu Generalnego i został starszym adiutantem sztabu 1. Korpusu Armijnego, później uczestniczył w kursach wojskowych w Berlinie i Wiedniu i we wspólnych manewrach wojskowych. Od 1882 starszy adiutant sztabu 1. Kawaleryjskiej Dywizji Gwardii. Od 1886 ober-oficer do zadań przy sztabie wojsk Gwardii i Petersburskiego Okręgu Wojskowego. Od 1888 podpułkownik, od 1892 pułkownik. W 1894 ukończył kurs Oficerskiej Szkoły Kawalerii. Od 1895 szef sztabu 1. Kawaleryjskiej Dywizji Gwardii. Od 1900 dowódca 11. charkowskiego pułku dragonów, w 1902 mianowany generałem-majorem i dowódcą 4. Dywizji Kawalerii. Od 1907 generał-lejtnant, od 1913 generał kawalerii. 1914-1916 brał udział w I wojnie światowej, wycofany z frontu po poważnej kontuzji. Był odznaczony Orderem Świętego Aleksandra Newskiego, Orderem Świętego Włodzimierza II, III i IV klasy, Orderem Świętej Anny I, II i III klasy, Orderem Świętego Stanisława I, II i III klasy.

</doc>
<doc id="1530185" url="https://pl.wikipedia.org/wiki?curid=1530185" title="Gra narracyjna">
Gra narracyjna



</doc>
<doc id="1530186" url="https://pl.wikipedia.org/wiki?curid=1530186" title="John Pitt">
John Pitt

John Pitt, 2. hrabia Chatham KG (ur. 9 października 1756, zm. 24 września 1835 w Londynie) – brytyjski arystokrata, wojskowy i polityk, syn premiera Wielkiej Brytanii lorda Chathama i lady Hester Grenville, córki Richarda Grenville’a, starszy brat kolejnego premiera, Williama Pitta Młodszego.
Od 1766 r. nosił tytuł grzecznościowy "wicehrabiego Pitt". Po śmierci ojca w 1778 r. odziedziczył tytuł 2. hrabiego Chatham i zasiadł w Izbie Lordów. W 1788 r. został pierwszym lordem Admiralicji w gabinecie swojego brata. W latach 1794–1798 był Lordem Tajnej Pieczęci, w latach 1796–1801 Lordem Przewodniczącym Rady. W latach 1801–1806 i 1807–1810 był generałem artylerii. Po śmierci matki w 1803 r. został także 2. baronem Chatham.
Był generałem armii brytyjskiej w okresie wojen napoleońskich. Karierę wojskową zaczynał w 1774 r. w szeregach 47 pułku piechoty. W 1778 r. został porucznikiem 39 pułku piechoty. W 1779 r. otrzymał rangę kapitana 86 pułku piechoty. W 1792 r. został podpułkownikiem 3 pułku pieszego gwardii. W 1799 r. został pułkownikiem 4 pułku piechoty. Rangę generała uzyskał w 1812 r. W 1809 r. dowodził nieudaną wyprawą do Belgii, gdzie wojska brytyjskie zostały zmuszone od odwrotu przez epidemię malarii.
W latach 1805–1807 był gubernatorem Plymouth, a w latach 1820–1835 gubernatorem Gibraltaru. W 1790 r. został kawalerem Orderu Podwiązki. Od 1784 r. był członkiem Królewskiego Towarzystwa Starożytności.
10 lipca 1783 r. poślubił Mary Townshend (2 września 1762 – maj 1821), córkę Thomasa Townshenda, 1. wicehrabiego Sydney. Małżonkowie nie mieli razem dzieci. Wraz ze śmiercią Chathama w 1835 r. wygasły jego tytuły parowskie.

</doc>
<doc id="1530187" url="https://pl.wikipedia.org/wiki?curid=1530187" title="Black Arch">
Black Arch

Black Cave Arch (dosłownie: "Czarny Łuk") – naturalny łuk skalny w stanie Utah w Stanach Zjednoczonych, w północnej części Parku Narodowego Arches znanej jako Devil’s Garden.
Znajduje się on niedaleko szlaku Fin Canyon. Do łuku można dotrzeć idąc poprzez pętlę szlaku, która rozpoczyna się na parkingach Devil’s Garden.
"Black Cave Arch" dostał swoją nazwę z uwagi na to, że znajduje się prawie przez cały czas w cieniu przysłonięty przez inne skały. Sklepienie łuku z tego powodu wydaje się zazwyczaj ciemne lub czarne.

</doc>
<doc id="1530188" url="https://pl.wikipedia.org/wiki?curid=1530188" title="Czarny Łuk">
Czarny Łuk



</doc>
<doc id="1530189" url="https://pl.wikipedia.org/wiki?curid=1530189" title="Europejska Służba Działań Zewnętrznych">
Europejska Służba Działań Zewnętrznych

Służba zewnętrzna Unii Europejskiej (ang. "European External Action Service", EEAS) – pomocnicze ciało dyplomatyczne względem Wysokiego Przedstawiciela, którym obecnie jest Josep Borrell. Za jej powołanie, oprócz Borrella, odpowiedzialna jest Komisarz ds. stosunków zewnętrznych Benita Ferrero-Waldner. 
Służba została powołana przez Traktat lizboński. Rozpoczęcie działalności nastąpiło w roku 2009, wraz z wejściem w życie traktatu. Utworzenie służby zewnętrznej UE oraz nadanie jej cech służby dyplomatycznej popierają instytucje Unii, głównie Parlament Europejski i Komisja, które w serii dokumentów wskazywały na potrzebę dalszego rozwoju służby zewnętrznej i przekształcenia jej w służbę dyplomatyczną Unii Europejskiej. Taka postawa spotyka się z niechęcią niektórych państw członkowskich (głównie Wielkiej Brytanii), które obawiają się osłabienia własnego instrumentarium w zakresie polityki zagranicznej i jednocześnie nadawania zbyt wyraźnych cech państwowych Unii Europejskiej. O pomoc dyplomatyczną zwrócić się do niej będzie mógł każdy obywatel Unii – co jest rozwinięciem obecnej możliwości zwracania się do służby zagranicznej innego państwa członkowskiego, jeżeli w państwie pobytu nie występuje placówka dyplomatyczna lub konsularna państwa z którego się pochodzi.
Podstawy traktatowe.
Służba wymieniana jest w art. 13a Traktatu lizbońskiego
"1. Wysoki przedstawiciel Unii do spraw zagranicznych i polityki bezpieczeństwa, który przewodniczy Radzie do Spraw Zagranicznych, przyczynia się poprzez swoje propozycje do opracowania wspólnej polityki zagranicznej i bezpieczeństwa oraz zapewnia wykonanie decyzji przyjętych przez Radę Europejską i Radę."
"2. Wysoki przedstawiciel reprezentuje Unię w zakresie spraw odnoszących się do wspólnej polityki zagranicznej i bezpieczeństwa. Prowadzi w imieniu Unii dialog polityczny ze stronami trzecimi oraz wyraża stanowisko Unii w organizacjach międzynarodowych i na konferencjach międzynarodowych."
"3. W wykonywaniu swojego mandatu, wysoki przedstawiciel jest wspomagany przez Europejską Służbę Działań Zewnętrznych. Służba ta współpracuje ze służbami dyplomatycznymi Państw Członkowskich i składa się z urzędników właściwych służb Sekretariatu Generalnego Rady i Komisji, jak również z personelu delegowanego przez krajowe służby dyplomatyczne. Organizację i zasady funkcjonowania Europejskiej Służby Działań Zewnętrznych określa decyzja Rady. Rada stanowi na wniosek wysokiego przedstawiciela po konsultacji z Parlamentem Europejskim i po uzyskaniu zgody Komisji."
Reprezentacje Komisji w krajach trzecich.
Komisja reprezentowana jest obecnie w 155 krajach. Posiada również 5 przedstawicielstw w organizacjach międzynarodowych. W służbach poza granicami Wspólnot zatrudnionych jest obecnie ponad 1000 urzędników i 3800 innych pracowników. Nowa służba UE bazuje głównie na obecnych pracownikach służby zewnętrznej Komisji Europejskiej i na specjalnie wydelegowanych przedstawicielach państw członkowskich.

</doc>
<doc id="1530190" url="https://pl.wikipedia.org/wiki?curid=1530190" title="Lesięcin (przystanek kolejowy)">
Lesięcin (przystanek kolejowy)

Lesięcin – przystanek osobowy w Lesięcinie, w województwie zachodniopomorskim, w Polsce. Na przystanku stają pociągi osobowe relacji Runowo Pomorskie - Białogard.
W roku 2017 przystanek obsługiwał 20–49 pasażerów na dobę.

</doc>
<doc id="1530191" url="https://pl.wikipedia.org/wiki?curid=1530191" title="The Stories">
The Stories

The Stories – box set brytyjskiego zespołu My Dying Bride zawierający minialbumy "Symphonaire Infernus et Spera Empyrium" (1991), "The Thrash of Naked Limbs" (1993) oraz "I Am the Bloody Earth" (1994). Wydany 20 października 1994 roku przez wytwórnię płytową Peaceville w limitowanym nakładzie 3000 egzemplarzy. Materiał zawarty na tym wydawnictwie został również wydany na kompilacji "Trinity" w 1995 roku.
Lista utworów.
 

</doc>
<doc id="1530192" url="https://pl.wikipedia.org/wiki?curid=1530192" title="Służba zewnętrzna Unii Europejskiej">
Służba zewnętrzna Unii Europejskiej



</doc>
<doc id="1530197" url="https://pl.wikipedia.org/wiki?curid=1530197" title="Jakobina Bawarska">
Jakobina Bawarska

Jakobina Bawarska, Jakobina Wittelsbach (nid. "Jacoba van Beieren", fr. "Jacqueline de Bavière"; ur. 16 lipca 1401 w Le Quesnoy, Hainaut, zm. 9 października 1436 w Teijlingen) – księżna Bawarii-Straubing, hrabina Hainaut, Holandii i Zelandii w latach 1417-1432.
Jakobina była córką Wilhelma II Bawarskiego, hrabiego Zelandii, Holandii i Hainaut oraz Małgorzaty Burgundzkiej, hrabiny Mortain, córki księcia Burgundii Filipa II Śmiałego. Od 1418 roku jej konkurentem do tronu był Jan, książę bawarski, który zmarł w 1425 roku. Jakobina została pozbawiona władzy przez kuzyna, księcia Burgundii, Filipa III Dobrego, który panował jako Filip I i włączył Hainaut do Niderlandów. Została zamordowana w 1436 roku.

</doc>
<doc id="1530201" url="https://pl.wikipedia.org/wiki?curid=1530201" title="The Ascent of Man">
The Ascent of Man



</doc>
<doc id="1530202" url="https://pl.wikipedia.org/wiki?curid=1530202" title="Boğazköy">
Boğazköy

Boğazköy − miasto w Turcji, należące do metropolii stambulskiej, w dystrykcie Büyükçekmece.
Miasto założone pod Stambułem. Oprócz domów i bloków mieszkalnych znajdują się tam również parki, meczety, szkoły, przedszkola, centrum kulturalne, centrum sportowe, teatr, kino, restauracje, kawiarnie, biblioteka, centrum wystawiennicze, korty tenisowe, baseny.

</doc>
<doc id="1530204" url="https://pl.wikipedia.org/wiki?curid=1530204" title="Metate Arch">
Metate Arch

Metate Arch – naturalny łuk skalny w stanie Utah w Stanach Zjednoczonych, na południowy wschód od Escalante w Parku Narodowego Arches znajduje się na terenie Devil’s Garden.

</doc>
<doc id="1530206" url="https://pl.wikipedia.org/wiki?curid=1530206" title="Bryan Bailey">
Bryan Bailey

 
Bryan Jovan Bailey (ur. 13 maja 1980 w Hempstead) – amerykański koszykarz, występujący na pozycji rozgrywającego, posiadający także jamajskie obywatelstwo, po zakończeniu kariery zawodniczej trener koszykarski, obecnie asystent trenera Utah Jazz. 
W sezonie 2008/2009 bronił barw Turowa Zgorzelec.

</doc>
<doc id="1530207" url="https://pl.wikipedia.org/wiki?curid=1530207" title="Hrabia Chatham">
Hrabia Chatham

Baronowie Chatham 1. kreacji (parostwo Wielkiej Brytanii)
Baronowie Chatham 2. kreacji (parostwo Wielkiej Brytanii)
Hrabiowie Chatham 1. kreacji (parostwo Wielkiej Brytanii)

</doc>
<doc id="1530209" url="https://pl.wikipedia.org/wiki?curid=1530209" title="Budżet UE">
Budżet UE



</doc>
<doc id="1530210" url="https://pl.wikipedia.org/wiki?curid=1530210" title="Trinity (album)">
Trinity (album)

Trinity – kompilacja brytyjskiego zespołu My Dying Bride zawierająca utwory z minialbumów "Symphonaire Infernus et Spera Empyrium" (1991), "The Thrash of Naked Limbs" (1993), "I Am the Bloody Earth" (1994) oraz singla "The Sexuality of Bereavement" (1994). Wydana 25 września 1995 roku przez wytwórnię płytową Peaceville. W 2004 roku płyta ukazała się ponownie, tym razem poszerzona o dwa utwory pochodzące z dema "Towards the Sinister" (1990).

</doc>
<doc id="1530212" url="https://pl.wikipedia.org/wiki?curid=1530212" title="Bitwa pod Jędrzejowem">
Bitwa pod Jędrzejowem

Bitwa pod Jędrzejowem – bitwa powstania listopadowego stoczona pomiędzy wojskami polskimi dowodzonymi przez gen. bryg. Jana Umińskiego i rosyjskimi generała-feldmarszałka Iwana Dybicza. Miała ona miejsce pod Jędrzejowem na Mazowszu pomiędzy Kałuszynem a Mińskiem Mazowieckim.
12 maja 1831 roku gen. bryg. Jan Nepomucen Umiński stanął kwaterą w Jędrzejowie, gdzie otrzymał rozkazy przejęcia dowództwa nad korpusem, którego zadaniem miała być osłona głównych sił rozpoczynających ofensywę na gwardie cesarskie oraz jednocześnie osłona stolicy. Za przeciwnika miał zaś siły generała-feldmarszałka Iwana Dybicza, który otrzymał celowo rozpowszechniane, fałszywe informacje o ofensywie polskiej w kierunku na Litwę. 
13 maja 1831 roku o trzeciej rano Umiński wyruszył z Rudzianki do Jakubowa celem rozpoznania sił Dybicza. Wychodząc z lasu koło Jakubowa, usłyszał jednak odgłosy walki szpic polskich (pod dowództwem Bukowskiego i Śmigielskiego) oraz rosyjskich ścierających się w pobliżu Kałuszyna i Jędrzejowa. Polacy zostali tam pokonani, ale uszli z okrążenia i połączyli się z nadchodzącymi siłami Umińskiego.
Teren walki sprzyjał obrońcom - duża polana zmuszała Dybicza do rozwinięcia szyków w ogniu sił polskich, a las zabezpieczał te ostatnie przed próbami obejścia i zapewniał drogę odwrotu. W zaroślach po obu stronach szosy Umiński rozlokował cztery bataliony pułku grenadierów i dwa działa. W drugiej linii stanęły dwa kolejne bataliony grenadierów, jeden pułk strzelców oraz cztery działa. Rezerwę stanowić miały: 15 pułk piechoty, brygada jazdy Bukowskiego oraz jedna bateria pozycyjna Rzepeckiego.
Dybicz wahał się, czy uderzyć na kryjących się za lasem Polaków, nie mogąc dobrze ocenić ich siły, ponadto, jak pisze Callier, "zuchwała Umińskiego postawa nadawała jego jedynastotysiącznemu korpusowi pozór czoła jakiejś groźnej potęgi". Umiński odparł najpierw wysypujące się z lasu kolumny rosyjskie atakiem grenadierów, po czym wycofał swoją pierwszą linię za drugą, w ten sposób zarazem odsłaniając artylerię i ustępując pola Rosjanom. Ci znowu wystąpili z lasu, napotkali jednak bardzo silny i celny ogień sześciu dział Lewandowskiego, które zadawały im wielkie straty. Dybicz nakazał więc wysunięcie swoich baterii, na co Umiński zareagował odwrotem reszty jednostek liniowych, co odsłoniło z kolei baterię Rzepeckiego. Tak zaczął się wzajemny ostrzał, w którym dzięki większej celności górowała artyleria polska, pomimo większej siły ognia nieprzyjaciela. Pozostawiony w Jakubowie z kilkoma szwadronami ułanów Tomicki zapobiegł próbie obejścia lewej flanki polskiej przez rosyjską brygadę huzarów. Po pięciu godzinach Dybicz nakazał dwa kolejne natarcia, które okazały się bezowocne. W końcu Dybicz sądząc, że za lasem kryją się główne siły polskie, nakazał odwrót na miasteczko Kałuszyn.
Rosjanie pozostawili na placu boju tysiąc trzystu zabitych, straty polskie były kilkakrotnie niższe i nie przekroczyły liczby trzystu żołnierzy. Dużą stratą była natomiast śmierć dowódcy batalionu grenadierów majora Serkowskiego. Ostatecznie Umiński zrealizował postawione przed nim zadanie - utrzymał w tajemnicy odejście głównych sił polskich. Pomimo tego, zamiast pochwał otrzymał on oficjalną naganę, m.in. z powodu przedwczesnego - zdaniem wodza naczelnego - odwrotu.

</doc>
<doc id="1530213" url="https://pl.wikipedia.org/wiki?curid=1530213" title="Pod koszem">
Pod koszem

Pod koszem (ang. "Hang Time" 1995-2000) – amerykański serial telewizyjny nadawany niegdyś przez kanał telewizyjny TVN i ZigZap.

</doc>
<doc id="1530215" url="https://pl.wikipedia.org/wiki?curid=1530215" title="Temokapryl">
Temokapryl

Temokapryl – organiczny związek chemiczny, lek z grupy inhibitorów konwertazy angiotensyny, stosowany w terapii nadciśnienia tętniczego. Jest metabolizowany w organizmie do aktywnego związku – temokaprylatu.
Nie jest zarejestrowany w Polsce. Na świecie jest dostępny pod handlową nazwą "Acecol".

</doc>
<doc id="1530216" url="https://pl.wikipedia.org/wiki?curid=1530216" title="Ferenc Berényi">
Ferenc Berényi

Ferenc Berényi (ur. 9 listopada 1927 - zm. 2 sierpnia 2004) - węgierski malarz.
Życiorys.
Ferenc urodził się w 1927 w węgierskim mieście Dévaványa. W 1949 roku wyjechał do Budapesztu, gdzie rozpoczął studia na Akademii Sztuk Pięknych. Jego nauczycielem został Jenő Barcsay oraz kilku innych znanych malarzy. Po ukończeniu uczelni w 1953 roku rozpoczął karierę malarską.
Od 1954 był częstym gościem na wystawach organizowanych m.in. w takich miastach jak Moskwa, Praga, Warszawa, Sofia, Koszyce, Bombaj, Lozanna, Paryż, Bazylea, a także Waszyngton oraz Helsinki.
W 1961 roku ufundował nagrodę dla młodych artystów oraz malarzy. W tym samym roku otrzymał stypendium Drekowitza. Po ukończeniu studiów stypendialnych wyjechał do miasta Szolnok, gdzie mieszkał do końca życia.
Dwukrotnie został mianowany dyrektora budapeszteńskiej akademii sztuk pięknych, a w latach 1975-1982 był jednym z wykładowców na licznych artystycznych uczelniach na terenie Węgier.
Ferenc Berényi zmarł w Budapeszcie w 2004 roku w wieku 77 lat.
W czasie swojego życia, a także po śmierci prace Ferenca były wystawiane m.in. w galerii narodowej w Budapeszcie, a także galeriach i muzeach w Sofii oraz Szolonku.

</doc>
<doc id="1530217" url="https://pl.wikipedia.org/wiki?curid=1530217" title="Temokapril">
Temokapril



</doc>
<doc id="1530218" url="https://pl.wikipedia.org/wiki?curid=1530218" title="Temocapril">
Temocapril



</doc>
<doc id="1530219" url="https://pl.wikipedia.org/wiki?curid=1530219" title="Box 1991-2008">
Box 1991-2008

Box 1991-2008 – box set szwedzkiej grupy rockowej Kent. W skład boxu wchodzi 10 płyt, na których dodatkowo znajdują się b-side’y, bonusy i dema.
Lista utworów.
Vapen &amp; ammunition.
Utwory bonusowe:

</doc>
<doc id="1530220" url="https://pl.wikipedia.org/wiki?curid=1530220" title="Powiat krośnieński (II Rzeczpospolita)">
Powiat krośnieński (II Rzeczpospolita)

Powiat krośnieński – powiat województwa lwowskiego II Rzeczypospolitej. Jego siedzibą było miasto Krosno. Rozporządzeniem Rady Ministrów z dnia 7 stycznia 1932 zniesiono strzyżowski z dniem 1 kwietnia 1932, a jego terytorium włączono do powiatu rzeszowskiego. 1 sierpnia 1934 dokonano nowego podziału powiatu na gminy wiejskie.

</doc>
<doc id="1530221" url="https://pl.wikipedia.org/wiki?curid=1530221" title="Dyrekcja Kolei Rzeszy we Wrocławiu">
Dyrekcja Kolei Rzeszy we Wrocławiu



</doc>
<doc id="1530224" url="https://pl.wikipedia.org/wiki?curid=1530224" title="Andrzej Dyakowski">
Andrzej Dyakowski

Andrzej Dyakowski (ur. 1 czerwca 1936 w Krakowie, zm. 14 stycznia 2020) – polski malarz, profesor ASP w Gdańsku.
Życiorys.
Studiował na Wydziale Malarstwa w PWSSP w Gdańsku (od 1986 nazwa uczelni: Akademia Sztuk Pięknych w Gdańsku). Dyplom, w specjalności malarstwo architektoniczne, uzyskał w 1969 w pracowni prof. Władysława Jackiewicza. Na gdańskiej uczelni pracował w latach 1969–2008. Od 1978 do 1989 samodzielnie prowadził Pracownię Malarstwa i Rysunku w Studium Pedagogicznym PWSSP, a od 1983 pracownię Specjalizacji Malarstwa Ściennego (od 1991 jako jej kierownik). W styczniu 1997 otrzymał tytuł profesora. W latach 1995–2006 wchodził w skład Kapituły Nagrody Artystycznej Prezydenta Miasta Gdyni.
Został pochowany w rodzinnym grobie w Więcławicach koło Krakowa.
Życie prywatne.
Córka Ewa Dyakowska-Berbeka (1957-2018) artysta malarz, grafik i scenograf Teatru im. S.I. Witkacego w Zakopanem.
Brat Przemek Dyakowski (1935), saksofonista jazzowy.

</doc>
<doc id="1530228" url="https://pl.wikipedia.org/wiki?curid=1530228" title="Mojżesz Abram Feldsztein">
Mojżesz Abram Feldsztein

Mojżesz Abram Feldsztein (ur. 1855, zm. 29 czerwca 1936 w Warszawie) – polski działacz społeczności żydowskiej, prezes warszawskiej gminy żydowskiej.
Pochowany jest na cmentarzu żydowskim przy ulicy Okopowej w Warszawie (kwatera 10).

</doc>
<doc id="1530229" url="https://pl.wikipedia.org/wiki?curid=1530229" title="Poziewnik wielkokwiatowy">
Poziewnik wielkokwiatowy



</doc>
<doc id="1530232" url="https://pl.wikipedia.org/wiki?curid=1530232" title="145 Pułk Piechoty Strzelców Kresowych.">
145 Pułk Piechoty Strzelców Kresowych.



</doc>
<doc id="1530233" url="https://pl.wikipedia.org/wiki?curid=1530233" title="21 Pułk Strzelców Polskich">
21 Pułk Strzelców Polskich



</doc>
<doc id="1530234" url="https://pl.wikipedia.org/wiki?curid=1530234" title="Powiat leski (II Rzeczpospolita)">
Powiat leski (II Rzeczpospolita)

Powiat leski (do 4 marca 1931 roku powiat liski) – powiat województwa lwowskiego II Rzeczypospolitej. Jego siedzibą było miasto Lesko. 1 sierpnia 1934 r. dokonano nowego podziału powiatu na gminy wiejskie .

</doc>
<doc id="1530236" url="https://pl.wikipedia.org/wiki?curid=1530236" title="Samuel Mitchell">
Samuel Mitchell

Samuel Alfred Mitchell (ur. 29 kwietnia 1874 w Kingston, zm. 22 lutego 1960 w Bloomington) – kanadyjski astronom.
Życiorys.
W 1894 roku uzyskał stopień Master of Arts w dziedzinie matematyki na Queen’s University. Kontynuował studia matematyczne na Johns Hopkins University, zainteresował się też astronomią wykładaną przez Charlesa Lane'a Poora. W 1898 uzyskał stopień doktora astronomii i podjął pracę w Obserwatorium Yerkes.
W 1900 rozpoczął serię ekspedycji mających na celu obserwacje zaćmień Słońca. W 1937 roku opublikował na ich temat artykuł zatytułowany "Nature's Most Dramatic Spectacle" w „National Geographic Magazine”.
W 1914 roku został dyrektorem McCormick Observatory przy University of Virginia. Rozpoczął program pomiarów odległości bliskich gwiazd za pomocą fotografii. Jego współpracownikami byli m.in. Peter van de Kamp, Alexander Vyssotsky oraz Emma Williams.
Jego syn Allan C. G. Mitchell (1902-1963) był fizykiem, a wnuczka Alice Mitchell Rivlin – ekonomistką.
W 1948 roku został uhonorowany Medalem Jamesa Craiga Watsona. Nazwiskiem Samuela Mitchella została nazwana planetoida (2624) Samitchell.

</doc>
<doc id="1530240" url="https://pl.wikipedia.org/wiki?curid=1530240" title="Big Eye Arch">
Big Eye Arch

Big Eye Arch (dosłownie: "Wielkie Oko") – naturalny łuk skalny w stanie Utah w Stanach Zjednoczonych, w północnej części Parku Narodowego Arches na terenie Devil’s Garden.

</doc>
<doc id="1530244" url="https://pl.wikipedia.org/wiki?curid=1530244" title="Listopad 2008">
Listopad 2008



</doc>
<doc id="1530245" url="https://pl.wikipedia.org/wiki?curid=1530245" title="Meisterwerk 1">
Meisterwerk 1

Meisterwerk 1 – pierwsza część kompilacji brytyjskiego zespołu My Dying Bride zawierająca utwory z lat 1990-1999 podsumowująca dotychczasowy dorobek zespołu. Wydana 7 listopada 2000 roku przez wytwórnię płytową Peaceville.

</doc>
<doc id="1530247" url="https://pl.wikipedia.org/wiki?curid=1530247" title="Powiat lubaczowski (II Rzeczpospolita)">
Powiat lubaczowski (II Rzeczpospolita)

Powiat lubaczowski ("do 1922 r. powiat cieszanowski") – powiat województwa lwowskiego II Rzeczypospolitej. Jego siedzibą było miasto Lubaczów.
Powiat powstał 1 stycznia 1923 po przeniesieniu siedziby urzędu starostwa powiatu cieszanowskiego z Cieszanowa do Lubaczowa i zmianie nazwy powiatu na "lubaczowski".
Od 1915 r. władze powiatowe urzędowały w Lubaczowie. Oficjalnie siedzibę powiatu przeniesiono z powrotem do Lubaczowa 1 stycznia 1923 roku. Funkcjonował tu starosta, Rada Powiatowa i Wydział Powiatowy. Starosta był urzędnikiem powoływanym przez Ministra Spraw Wewnętrznych, Rada była organem stanowiącym, a Wydział Powiatowy był ciałem zarządzającym. W pierwszych latach niepodległości na czele zarządu gminy Lubaczów stał komisarz rządowy. W roku 1923 w skład zarządu wchodziło 16 członków, w tym: inż. Władysław Ruebenbauer – komisarz rządowy, jego zastępca Stanisław Polechowicz, I asesor Józef Argasiński, II asesor Ignacy Bardach. Byli tu też: naczelnik Sądu Grodzkiego, sędzia Marian Elektorowicz, notariusz Ernest Ganther, ks. Stanisław Sobczyński, proboszcz parafii rzymskokatolickiej i ks. Bazyli Hoszowski, proboszcz greckokatolicki.
15 czerwca 1934 roku z powiatu jaworowskiego wyłączono gminy Budomierz i Hruszów i włączono je do powiatu lubaczowskiego. Natomiast z powiatu lubaczowskiego wyłączono gminę Lipowiec (z przysiółkami Lindenau i Majdan) włączono je do powiatu jaworowskiego 1 sierpnia 1934 r. dokonano nowego podziału powiatu na gminy wiejskie.
Powiat lubaczowski obejmował 66 gmin administracyjnych: 64 gminy typu wiejskiego oraz gminy miejskie Cieszanów i Lubaczów. Do gminy miejskiej w Lubaczowie należało miasto wraz z przysiółkami Bałaje, Hurcze i Mokrzyca. Gminy zarządzane były przez wójtów. W obręb gminy wchodziły gromady na czele z sołtysami. Obszar powiatu obejmował 1146 km², a mieszkało na nim w roku 1931 – 87.300 osób.
Po wojnie powiat pozostał w Polsce, oprócz niewielkiej wschodniej części gminy Lisie Jamy z Hruszowem, która została włączona do Ukraińskiej SRR.
Miejscowości.
Decyzją Ministra Spraw Wewnętrznych zostały zmienione nazwy miejscowości z niemieckich na polskie od 11 marca 1939:

</doc>
<doc id="1530248" url="https://pl.wikipedia.org/wiki?curid=1530248" title="Prokuratura Europejska">
Prokuratura Europejska

Urząd Prokuratury Europejskiej (, EPPO) – samodzielna jednostka organizacyjna Unii Europejskiej posiadająca osobowość prawną, powołana przez członków Wspólnoty na podstawie mechanizmu wzmocnionej współpracy. Jej zadaniem jest prowadzenie dochodzeń w przestępstwach przeciwko budżetowi UE i oszustw w zakresie podatku VAT; funkcjonuje od 2021 roku.
Historia.
W 2007 roku komisarz Franco Frattini zapowiedział powołanie Prokuratury Europejskiej na podstawie traktatu lizbońskiego.
Struktura powstała na mocy rozporządzenia (UE) 2017/1939 z dnia 12 października 2017 r. Na pierwszego prokuratora generalnego wybrano Laurę Kövesi; urząd pod jej kierownictwem rozpoczął działalność 1 czerwca 2021.
Podstawa prawna.
Nowa struktura Unii przewidzians jest w art. 86 Traktatu o funkcjonowaniu Unii Europejskiej:
Personel.
W EPPO służy po jednym prokuratorze z każdego uczestniczącego państwa; współpracują z nimi "europejscy prokuratorzy delegowani", działający na terytorium swoich macierzystych państw. Oprócz prokuratorów, urząd zatrudnia też innych pracowników (łącznie 130 w momencie uruchomienia).
Członkowie.
W Prokuraturze Europejskiej uczestniczą: Austria, Belgia, Bułgaria, Chorwacja, Cypr, Czechy, Estonia, Finlandia, Francja, Grecja, Hiszpania, Holandia, Litwa, Luksemburg, Łotwa, Malta, Niemcy, Portugalia, Rumunia, Słowacja, Słowenia, Włochy.Członkami UE nieuczestniczącymi w Prokuraturze Europejskiej są Dania, Irlandia, Polska, Szwecja i Węgry.

</doc>
<doc id="1530249" url="https://pl.wikipedia.org/wiki?curid=1530249" title="Top Story Window">
Top Story Window

Top Story Window – naturalny łuk skalny w stanie Utah w Stanach Zjednoczonych, w północnej części Parku Narodowego Arches na terenie Devil’s Garden.

</doc>
<doc id="1530250" url="https://pl.wikipedia.org/wiki?curid=1530250" title="Rzeczpospolita Babińska">
Rzeczpospolita Babińska

Rzeczpospolita Babińska – szlachecka grupa towarzysko-literacka, nawiązująca do europejskiej tradycji zabaw karnawałowych, zajmująca się żartobliwą twórczością literacką, działająca od drugiej połowy XVI wieku w posiadłości rodziny Pszonków w Babinie. Grupa powstała z inicjatywy Stanisława Pszonki i Piotra Kaszowskiego. Rzeczpospolita Babińska stanowiła państwo karykaturalne – urzędy nadawano w niej za opowiedzenie jak najśmieszniejszej i kłamliwej anegdoty na dany temat, zgodnie z przyjętą maksymą: "omnis homo mendax" (łac. każdy człowiek jest kłamcą). W ten sposób autor zabawnej kłamliwej opowieści o polowaniu zostawał pasowany na myśliwego, pomysłodawca śmiesznego przepisu kulinarnego na kucharza, a ten, kto w sposób ciekawy i żartobliwy opowiadał o sztuce medycznej – na lekarza. W ten sposób można było również uzyskać godność rycerza lub hetmana (za kłamstwa dotyczące własnej odwagi), senatora lub biskupa i wiele innych. Od 1610 roku anegdoty opowiadane w Babinie i nadawane gościom urzędy notowano, wraz z datami, w spisie "Dla pamięci urzędników babińskich regestr". Prowadzony był on przez ród Pszonków, najpierw przez Jakuba Pszonkę, potem przez jego zięcia Wacława Zamoyskiego, a na końcu przez Adama Pszonkę. Śmierć tego ostatniego w 1677 roku kończy prowadzenie rejestru. W sumie dokument zawiera 411 historii, z których jednak wiele się powtarza. Historie te dotyczą m.in. opowieści o podróżach do dalekich krajów, np. do kraju obfitości Krzczelowa. Wiele z babińskich anegdot zostało zaczerpniętych z twórczości ludowej lub z autorów zagranicznych (m.in. z Boccacia lub Rabelais'go).
Z Rzecząpospolitą Babińską związani byli m.in. Jan Kochanowski (a także jego brat Andrzej Kochanowski i zięć, Filip Owadowski), Mikołaj Rej, Andrzej Trzecieski, Mikołaj Sęp Szarzyński, Walerian Otwinowski, Jan Andrzej Morsztyn, Stanisław Sarnicki i Bartłomiej z Wrześni.

</doc>
<doc id="1530255" url="https://pl.wikipedia.org/wiki?curid=1530255" title="Powiat łańcucki (II Rzeczpospolita)">
Powiat łańcucki (II Rzeczpospolita)

Powiat łańcucki – powiat województwa lwowskiego II Rzeczypospolitej. Jego siedzibą było miasto Łańcut. 1 sierpnia 1934 r. dokonano nowego podziału powiatu na gminy wiejskie .

</doc>
<doc id="1530258" url="https://pl.wikipedia.org/wiki?curid=1530258" title="Getsumento heiki Mina">
Getsumento heiki Mina

 – anime i manga, opowiadające o losach superbohaterek walczących z królikopodobnymi kosmitami. Historia zadebiutowała jako metaseria obecna w japońskim miniserialu fabularnym "Densha otoko" ("Train Man"), a następnie została zaadaptowana przez japońskie studio animacji Gonzo jako osobna 11 odcinkowa seria anime; na jej podstawie stworzono również mangę. Premierowy odcinek wyemitowano 13 stycznia 2007 roku na kanale Fuji TV.
Opis fabuły.
Po nawiązaniu przez ludzi kontaktu z cywilizacjami pozaziemskimi, odkryto że jedynie nasza rasa potrafi rozwijać różne dyscypliny sportowe. Dla obcych pojawiła się zupełnie nowa gałąź rozrywki – sport kosmiczny; co za tym idzie wyłoniła się stale rosnąca rzesza jego fanów. Ci najbardziej fanatyczni regularnie najeżdżali stadiony z żądaniem dopuszczenia do zawodów bądź zapewnienia rozrywki na odpowiednio wysokim poziomie. Aby uchronić cywilizacje przed wzajemnym wyniszczeniem, stworzono traktat zakazujący jakichkolwiek kontaktów kulturowych. Na jego mocy powołano Rabbit Force – grupę dziewczyn zmieniających się w królicze superbohaterki, odpowiedzialnych za egzekwowanie postanowień dokumentu oraz łapiących wszystkich którzy je łamią.

</doc>
<doc id="1530259" url="https://pl.wikipedia.org/wiki?curid=1530259" title="Czesław Sadowski (malarz)">
Czesław Sadowski (malarz)

Czesław Sadowski (ur. 9 lipca 1902 w Białymstoku, zm. 8 czerwca 1959 w Łodzi) – polski malarz.
Znane były jego pejzaż, portrety, martwe natury, a także malarstwo abstrakcyjne. Malował też karykatury i monotypie, które wystawił krótko przed śmiercią. Pozostało też kilka portretów żony artysty, Stefani z Kotkowiaków Sadowskiej.
Życiorys.
W Białymstoku po ukończeniu szkoły pracował jako nauczyciel rysunków. Za namową Józefa Rapackiego Sadowski wstąpił do Warszawskiej Szkoły Sztuk Pięknych, w której kształcił się pod kierownictwem prof. Karola Tichego.
W latach 1929–1931 przebywał w Paryżu na stypendium ufundowanym przez magistrat białostocki. Po powrocie pracował jako nauczyciel w Białymstoku w Gimnazjum im. Henryka Sienkiewicza (1934–1937). Współtworzył Grupę Plastyków Białostockich Forma – Farba – Faktura, do której należeli również: Nachum Edelman, Bencjon Rabinowicz, Michał Duniec i Ichiel Tynowicki. W 1938 pracował we Lwowie jako rysownik w "Dzienniku Polskim". Po wojnie osiedlił się w Łodzi. Pracował tam twórczo i społecznie. Był wiceprzewodniczącym Komisji Kultury Rady Narodowej miasta Łodzi. Był członkiem łódzkiej grupy artystycznej Piąte Koło zrzeszającej malarzy i poetów.
Był członkiem Związku Polskich Artystów Plastyków.
Wystawiał swoje prace w Białymstoku, w Zachęcie, oraz w Łodzi na wystawach zbiorowych i indywidualnych. Obrazy jego znajdują się w Muzeum Sztuki w Łodzi i Muzeum Historycznym w Białymstoku oraz w kolekcjach prywatnych. 
Mieszkał przed II wojną światową w Białymstoku, przy ul. Wiktorii 9.

</doc>
<doc id="1530262" url="https://pl.wikipedia.org/wiki?curid=1530262" title="Pandolfo da Pisa">
Pandolfo da Pisa



</doc>
<doc id="1530263" url="https://pl.wikipedia.org/wiki?curid=1530263" title="Steinar Nilsen">
Steinar Nilsen

Steinar Nilsen (ur. 1 maja 1972 w Tromsø) – norweski trener piłkarski i piłkarz.
Karierę piłkarską rozpoczynał w Tromsø IL, gdzie grał przez 8 lat. Potem przeszedł do A.C. Milan, lecz rozegrał tam tylko pięć meczów i odszedł do SSC Napoli. Przez 4 lata rozegrał tam 53 mecze zdobywając jedną bramkę. W 2002 roku powrócił do swojego pierwszego klubu. W reprezentacji Norwegii rozegrał 2 spotkania.
W 2005 roku próbował sił jako trener Tromsø IL, lecz jeszcze w tym samym roku odszedł. Wrócił w 2006 i zajmował z klubem w kolejnych sezonach Tippeligaen miejsca: 10, 6 i 3. Po sezonie 2008 otrzymał ofertę przejęcia SK Brann, z której skorzystał. Został szkoleniowcem tego klubu 1 stycznia 2009. Był nim przez dwa kolejne sezony.
Jego starszym bratem jest, również znany norweski piłkarz, Roger Nilsen.

</doc>
<doc id="1530264" url="https://pl.wikipedia.org/wiki?curid=1530264" title="Powiat niżański (II Rzeczpospolita)">
Powiat niżański (II Rzeczpospolita)

Powiat niżański - powiat województwa lwowskiego II Rzeczypospolitej. Jego siedzibą było miasto Nisko. 1 sierpnia 1934 r. dokonano nowego podziału powiatu na gminy wiejskie .

</doc>
<doc id="1530265" url="https://pl.wikipedia.org/wiki?curid=1530265" title="Meisterwerk 2">
Meisterwerk 2

Meisterwerk 2 – druga część kompilacji brytyjskiego zespołu My Dying Bride zawierająca utwory z lat 1990–1999 podsumowująca dotychczasowy dorobek zespołu. Wydana 13 czerwca 2001 roku przez wytwórnię płytową Peaceville.

</doc>
<doc id="1530267" url="https://pl.wikipedia.org/wiki?curid=1530267" title="Andrzej Grzymkowski">
Andrzej Grzymkowski

Andrzej Grzymkowski (ur. 2 czerwca 1947 w Płońsku) – polski archeolog, muzealnik, regionalista i samorządowiec.
Życiorys.
Absolwent Wydziału Archeologii Uniwersytetu Warszawskiego (1970). Starszy kustosz, wieloletni dyrektor Muzeum Ziemi Zawkrzeńskiej w Mławie, obecnie starszy kustosz w dziale archeologicznym tej placówki. Współzałożyciel Polskiego Towarzystwa Archeologiczno-Numizmatycznego Oddział w Mławie, działacz Towarzystwa Przyjaciół Ziemi Zawkrzeńskiej i PTTK, w latach 2005–2008 członek zarządu Oddziału Mazowieckiego Stowarzyszenia Muzealników Polskich. Radny powiatowy, w latach 1998–2002 starosta mławski. Autor ponad stu prac popularnonaukowych i naukowych. Odznaczony m.in. Odznaką „Zasłużony Działacz Kultury”, "Zasłużony dla Miasta Mławy", Odznaką honorową „Zasłużony dla Kultury Polskiej”. Laureat Nagrody II stopnia im. Zygmunta Glogera (1995) za dokonania w dziedzinie archeologii.

</doc>
<doc id="1530269" url="https://pl.wikipedia.org/wiki?curid=1530269" title="Powiat przemyski (II Rzeczpospolita)">
Powiat przemyski (II Rzeczpospolita)

Powiat przemyski – powiat województwa lwowskiego II Rzeczypospolitej. Jego siedzibą było miasto Przemyśl. 1 sierpnia 1934 r. dokonano nowego podziału powiatu na gminy wiejskie .
Po wojnie powiat pozostał głównie w Polsce, oprócz gmin Niżankowice i Miżyniec, wschodnich części gmin Stubno, Medyka i Popowice oraz południowo-wschodniego fragmentu gminy Hermanowice, które weszły w skład Ukraińskiej SRR.

</doc>
<doc id="1530272" url="https://pl.wikipedia.org/wiki?curid=1530272" title="Anti-Diluvian Chronicles">
Anti-Diluvian Chronicles

Anti-Diluvian Chronicles – trzypłytowa kompilacja brytyjskiego zespołu My Dying Bride zawierająca utwory z lat 1990–2005 podsumowująca 15 lat istnienia zespołu. Wydana 23 maja 2005 roku przez wytwórnię płytową Peaceville.

</doc>
<doc id="1530273" url="https://pl.wikipedia.org/wiki?curid=1530273" title="Powiat przeworski (II Rzeczpospolita)">
Powiat przeworski (II Rzeczpospolita)

Powiat przeworski – powiat województwa lwowskiego II Rzeczypospolitej. Jego siedzibą było miasto Przeworsk. 1 sierpnia 1934 r. dokonano nowego podziału powiatu na gminy wiejskie.

</doc>
<doc id="1530276" url="https://pl.wikipedia.org/wiki?curid=1530276" title="Joszua Farbstein">
Joszua Farbstein

Joszua Heszel Farbstein (ur. 20 lutego 1870 w Warszawie, zm. 1948 w Jerozolimie) – polski kupiec, przemysłowiec oraz działacz polityczny i syjonistyczny narodowości żydowskiej, poseł na Sejm Ustawodawczy oraz I i II kadencji Sejmu II RP.
Życiorys.
Od 1894 związany był z ortodoksyjnymi strukturami żydowskimi. W 1897 uczestniczył w I Kongresie Syjonistycznym w Bazylei. W latach 1915–1918 był przewodniczącym Organizacji Syjonistycznej w Polsce, a w latach 1918–1931 prezesem partii Mizrachi w Polsce, której był współzałożycielem. Uczestniczył w założeniu systemu szkolnego Tarbut. Sprawował funkcję członka prezydium Żydowskiej Rady Narodowej. W latach 1926–1931 był prezesem warszawskiej gminy żydowskiej, zaś w latach 1916–1926 był członkiem Rady Miejskiej w Warszawie. W 1931 wyemigrował do Palestyny i osiadł w Jerozolimie. Był współautorem planu osadzenia około 70 tysięcy Żydów w Transjordanii. W latach 1938–1945 był przewodniczącym gminy żydowskiej w Jerozolimie, zaś od 1945 był honorowym prezesem Rady Wspólnoty Żydowskiej w Jerozolimie. Tam zmarł i został pochowany.

</doc>
<doc id="1530281" url="https://pl.wikipedia.org/wiki?curid=1530281" title="Lista najwybitniejszych szczytów Tatr">
Lista najwybitniejszych szczytów Tatr

Lista najwybitniejszych szczytów Tatr – lista szczytów Tatr o minimalnej deniwelacji względnej (wybitności) większej lub równej 100 metrów uporządkowanych względem malejącej wybitności. Lista ta, zawierająca 76 wierzchołków, nazywana jest niekiedy Koroną Tatr. Na pomysł sporządzenia Korony Tatr, jako zbioru najważniejszych szczytów tatrzańskich wybranych według ścisłych i obiektywnych kryteriów, wpadł Piotr G. Mielus, zamieszczając pierwotną jej wersję (niekompletną) w czasopiśmie „Góry” (nr 46, marzec 1998).
Rozbieżności w wysokościach szczytów i przełęczy podawanych w różnych źródłach sięgają w niektórych przypadkach nawet 20 metrów, w związku z czym podana kolejność (i wartości MDW dla poszczególnych wierzchołków) może być w rzeczywistości nieco inna.

</doc>
<doc id="1530282" url="https://pl.wikipedia.org/wiki?curid=1530282" title="Powiat rzeszowski (II Rzeczpospolita)">
Powiat rzeszowski (II Rzeczpospolita)

Powiat rzeszowski - powiat województwa lwowskiego II Rzeczypospolitej. Jego siedzibą było miasto Rzeszów. Rozporządzeniem Rady Ministrów z dnia 7 stycznia 1932 zniesiono strzyżowski z dniem 1 kwietnia 1932, a jego terytorium włączono do powiatu rzeszowskiego. 1 sierpnia 1934 dokonano nowego podziału powiatu na gminy wiejskie .

</doc>
<doc id="1530283" url="https://pl.wikipedia.org/wiki?curid=1530283" title="Nikołaj Iwanow (generał)">
Nikołaj Iwanow (generał)

Nikołaj Iudowicz Iwanow (ros. Николай Иудович Иванов, ur. 22 lipca 1851, zm. 27 stycznia 1919 na południu Rosji) – rosyjski generał artylerii, generał adiutant.
W armii rosyjskiej od 1863. Ukończył 1 Petersburskie Gimnazjum Wojskowe, Pawłowski Korpus Kadetów i Nikołajewską Szkołę Oficerską Artylerii w 1869. Pełnił służbę w 3 Gwardyjsko-Grenadierskiej Brygadzie, w której był mianowany do stopnia oficerskiego w 1869. Walczył w wojnie rosyjsko-tureckiej 1877-1878. Za zasługi bojowe mianowany do stopnia kapitana w 1878. Później służył w jednostkach artylerii m.in. w oddziale mobilizacyjnym Głównego Zarządu Artylerii, dowódca artylerii twierdzy Kronsztad, szef artylerii Korpusu Desantowego.
Wojna rosyjsko-japońska.
W czasie wojny rosyjsko-japońskiej 1904-1905 w Armii Mandżurskiej gen. A. Kuropatkina dowódca Oddziału Wschodniego, później dowódca 3 Syberyjskiego Korpusu Armijnego, w którym jego korpus wyróżnił się w bitwie pod Liaoyang. Za walki w wojnie wyróżniony orderem Świętego Jerzego 3 i 4 stopnia, oraz złotą bronią z brylantami. Po zakończeniu wojny kwatermistrz Armii Mandźurskiej. W okresie grudzień 1905 - listopad 1907 dowódca 1 Korpusu Armijnego w Petersburskim Okręgu Wojskowym. Od kwietnia 1907 dowódca garnizonu Kronsztad i jednocześnie od listopada 1907 generał gubernator. Cieszył się poparciem cara Mikołaja II, w 1907 mianowany do stopnia generała adiutanta. W kwietniu 1908 mianowany generałem artylerii i powierzono mu obowiązki członka Rady Obrony Państwa. Od grudnia 1908 dowódca Kijowskiego Okręgu Wojskowego.
W czasie mobilizacji przed I wojną światową 19 lipca 1914 wyznaczony na naczelnego dowódcę Frontu Południowo-Zachodniego, wyznaczonego do działań przeciwko Austro Węgrom. W skład Frontu wchodziły: 4, 5, 3 i 8 Armie, działające w trzech grupach uderzeniowych na froncie ponad 400 km; od środkowego biegu Wisły na Lublin, Chełm, Kowel, Łuck, Dubno, Krzemieniec, Proskurow, Kamieniec Podolski. Wojska Frontu miały zadanie rozpocząć działania jednocześnie z Frontem Północno-Zachodnim ze zdaniem przeciwdziałania odejścia sił przeciwnika w kierunku na rzekę Dniestr.
W czasie rewolucji lutowej, 27 lutego 1917 wyznaczony na naczelnego dowódcę Piotrogrodzkiego Okręgu Wojskowego z pełnomocnictwami cara Mikołaja II do kierowania wszystkimi ministrami i zadaniem naprowadzenia porządku i zdławienia rewolucji. Wieczorem 1 marca przybył do Carskiego Sioła W nocy 1/2 marca otrzymał polecenie od cara nie podejmowania żadnych działań wojskowych do czasu przyjazdu cara. W tym czasie zatrzymano także wszystkie jednostki które były rzucone na Piotrogród. 2 marca car Mikołaj II abdykował. Gen. Iwanow został aresztowany i 18 marca przywieziony do Piotrogrodu. W końcu 1917 Iwanow był uwolniony. Udał się do Kijowa, a następnie za Don do Nowoczerkaska. W październiku 1918 przyjął propozycję gen. P. N. Krasnowa i objął 7 listopada 1918 dowództwo Południowej Armii Specjalnej (Korpusy: Woroneski, Astrachański i Saratowski).
Zmarł na tyfus na południu Rosji.

</doc>
<doc id="1530284" url="https://pl.wikipedia.org/wiki?curid=1530284" title="Korona Tatr">
Korona Tatr



</doc>
<doc id="1530286" url="https://pl.wikipedia.org/wiki?curid=1530286" title="Barbie i Diamentowy Zamek">
Barbie i Diamentowy Zamek



</doc>
<doc id="1530288" url="https://pl.wikipedia.org/wiki?curid=1530288" title="Mike Ratledge">
Mike Ratledge

Mike Ratledge, właśc. Michael Roland Ratledge (ur. 6 maja 1943 w Maidstone) – angielski muzyk i kompozytor grający na instrumentach klawiszowych, jeden z czołowych muzyków sceny kanterberyjskiej, długoletni członek zespołu Soft Machine.
Biografia artystyczna.
Dzieciństwo.
Ojciec jego był dyrektorem szkoły w Canterbury.
Mike od wczesnego dzieciństwa kształcił się muzycznie i nigdy nie był zainteresowany ani rockandrollem ani muzyką popową.
Jego najbliższym przyjacielem był Brian Hopper z tego samego rocznika, starszy brat Hugh Hoppera, rówieśnika Roberta Wyatta. Chociaż Mike i Brian chodzili do tej samej klasy w St. Stephen School, to zaprzyjaźnili się dopiero w Szkole Podstawowej dla Chłopców Simon Langton, gdy zapisali się do szkolnej orkiestry i chóru (Mike śpiewał altem). Wstąpili także do Canterbury Male Voice Choir, który był zapraszany do śpiewania w katedrze w Canterbury, a sam Mike był nawet solistą.
Mike i Brian praktykowali razem muzykę nawzajem w swoich domach wykonując głównie muzykę kameralną i współczesnych kompozytorów. Także jako duet występowali na szkolnych uroczystościach. Stopniowo wchodzili także w krąg takich kompozytorów jak Karlheinz Stockhausen i Pierre Boulez.
Wtedy także odkryli jazz. Mike najpierw zainteresował się pianistą Billem Evansem, ale w wieku 17 lat jego mistrzem stał się Cecil Taylor.
Do tej samej szkoły uczęszczał także Robert Ellidge Wyatt, który chodził do tej samej klasy i przyjaźnił się z młodszym (o dwa lata) bratem Mike’a – Hugh. Normalnie kontakty uczniów starszych z uczniami młodszymi nie były dopuszczalne. Jednak Mike piastował w szkole pozycję szkolnego prefekta, która nakładała na niego obowiązek asystowania w domowych zajęciach młodszych uczniów i utrzymywania wśród nich porządku. To stanowisko pomogło mu w kontaktach z Robertem, który posiadał album Cecila Taylora. Był to rok 1960.
Wtedy Mike ostatecznie stracił zainteresowanie tradycyjną klasyczną muzyką i zaczął brać lekcje pianistyki jazzowej. Brał także udział w szkolnych przedstawieniach teatralnych.
W drugiej połowie 1960 r. przybył do Canterbury Australijczyk Daevid Allen właściciel 200 jazzowych płyt, które wywarły wpływ na całe Canterbury. Mike wspominał "Daevid wywarł fantastyczny wpływ na Canterbury w tym czasie. Przywiózł około dwustu jazzowych płyt i nawrócił każdego w Canterbury na nie. Nie wiem, co by się stało bez nich."
Latem 1961 r. Mike ukończył szkołę z wyróżnieniami w językach: angielskim, francuskim i hiszpańskim. Został także jako jedyny ze swojego rocznika nagrodzony możliwością studiów na University College Oxford. Rozpoczął tam studiowanie psychologii, filozofii i języka angielskiego.
Kariera.
W maju 1963 r. Mike rozpoczął wspomagać przyjaciół z The Daevid Allen Trio grą na instrumentach klawiszowych podczas ich występów w Londynie.
W 1964 r. ukończył studia na Uniwersytecie Oksfordzkim i poza okazjonalnymi jamami i występami z przyjaciółmi, kontynuował swój muzyczny rozwój w Oksfordzie u takich awangardowych muzyków jak Mal Dean i Rab Spall. Napisał także wtedy swoją jedyną popową piosenkę w rytmie 4/4 "Could Have Been the Saddest Thing".
W tym samym roku jego ciotka w nagrodę za ukończenie studiów na Oksfordzie, zafundowała mu podróż do Nowego Jorku. W mieście tym Mike chodził do klubów jazzowych i zapoznawał się ze środowiskiem literackim i muzycznym Nowego Jorku. Poznał między innymi pisarza Williama Burroughsa, u którego przez jakiś czas przebywał. Spodziewał się także kontynuować studia w USA, ale spóźnił się z podaniem o grant na studia.
W 1965 r. powrócił do Londynu. Chociaż rozpoczął już współpracę z London School of Economics muzyka okazała się silniejsza. W sierpniu 1966 r. dołączył do grupy Mister Head, w której grali Kevin Ayers (wokal, gitara), Daevid Allen (gitara basowa), Larry Nowlin (gitara) i Robert Wyatt (perkusja, wokal). Dzięki znajomości, William Burroughs wyraził zgodę na wykorzystanie tytułu jego powieści "The Soft Machine" jako nazwy zespołu.
Mike był w zespole Soft Machine od sierpnia 1966 do marca 1976 r. Odszedł z grupy i przekazał kierowanie nią Karlowi Jenkinsowi.
Po odejściu z zespołu zaangażował się w wykonanie "Tubular Bells" Mike’a Oldfielda w Royal Albert Hall. Wziął także udział w projekcie Davida Bedforda "The Song of the White Horse" dla programu artystycznego Omnibus Telewizji BBC. Napisał także muzykę do ambitnego, artystycznego filmu "Riddles of the Sphinx".
W 1978 r. rozpoczął współpracę z Karlem Jankinsem w grupie Planet Earth, która nagrała album w 1978 r.
Projekt "Rollercoaster" zaowocował albumem oraz ostatnim wcieleniem grupy Soft Machine, która nagrała wtedy album "Land of Cockayne", jednak już bez udziału RatlEdge’a.
Kontynuował stałą współpracę z Jenkinsem, która zaoowocowała setkami nagrań dla firmy DeWolfe. Rozpoczął komponowanie muzyki dla reklam i stał się także ich producentem.
W połowie lat 90. współpracował z Jenkinsem w grupie Adiemus, ale na wydanym pierwszym ich albumie jego rola ograniczyła się do zaprogramowania perkusji.
W ostatnich latach odszedł niemal całkowicie od muzyki zajmując się różnorodnymi projektami, jak np. produkcją CD-ROM poświęconego sztuce Wenecji.

</doc>
<doc id="1530289" url="https://pl.wikipedia.org/wiki?curid=1530289" title="Diego Fernández">
Diego Fernández

Diego Fernández (ur. 1520, zm. 1581) – hiszpański pisarz i historyk. 
Urodził się w Palencia, gdzie pobierał nauki z przygotowaniem do posługi duchownej. Około 1545 roku wyjechał do Peru, gdzie wstąpił do Armii Królewskiej i służył pod dowództwem Alonzo de Alvarado. W 1555 roku Markiz Canet, Andres Hurtado de Mendoza, wicekról Peru, uczynił go kronikarzem Peru. Fernandez opisywał przebieg powstania Francisca Hernandeza Girona, bunt Gonzalo Pizarro oraz rządy Pedro de la Gasca. Jego praca została opublikowana w 1571 roku w Sewilli pod tytułem "Primera y segunda parte de la Historia del Piru" i została dedykowana królowi Filipowi II

</doc>
<doc id="1530290" url="https://pl.wikipedia.org/wiki?curid=1530290" title="Traktat o funkcjonowaniu Unii Europejskiej">
Traktat o funkcjonowaniu Unii Europejskiej

Traktat o funkcjonowaniu Unii Europejskiej (TFUE) – główny akt prawa pierwotnego Unii Europejskiej (obok Traktatu o Unii Europejskiej). Stanowi część dorobku prawnego Unii od 2009 roku, kiedy to wszedł w życie traktat z Lizbony. Wcześniej funkcjonował pod nazwą Traktat ustanawiający Europejską Wspólnotę Gospodarczą (1958–1993) oraz Traktat ustanawiający Wspólnotę Europejską (1993–2009).
Nazwa.
Pierwotnie, tworząc Europejską Wspólnotę Gospodarczą, dokument w latach 1958-1992 nosił nazwę "Traktat ustanawiający Europejską Wspólnotę Gospodarczą". W 1992 na podstawie Traktatu z Maastricht, w związku z przekształceniem EWG we Wspólnotę Europejską, zmieniono nazwę umowy na "Traktat ustanawiający Wspólnotę Europejską". Obecne brzmienie nadał dokumentowi Traktat lizboński z 2007 roku, który skutkował przekształceniem WE w Unię Europejską.
Struktura.
Wersja obowiązująca zawiera preambułę oraz 358 artykułów zgrupowanych w siedmiu częściach.

</doc>
<doc id="1530291" url="https://pl.wikipedia.org/wiki?curid=1530291" title="Fonetyka akustyczna">
Fonetyka akustyczna

Fonetyka akustyczna – dział fonetyki zajmujący się badaniem dźwięku ze względu na fizyczne właściwości fal wytwarzanych przy mówieniu takich jak częstotliwość, długość fali, wysokość, amplituda itp.
Do badań w dziedzinie fonetyki akustycznej wykorzystuje się specjalistyczne oprogramowanie (np. Praat). Wyniki tych badań nie tylko pomagają poznać mowę ludzką, ale znajdują także praktyczne zastosowanie w rozmaitych formach komunikacji między maszyną a człowiekiem (wejścia głosowe, wyjścia głosowe, programy czytające tekst). Analiza akustyczna pozwala także na identyfikację mówiącego, toteż bywa wykorzystywana w kryminalistyce.

</doc>
<doc id="1530294" url="https://pl.wikipedia.org/wiki?curid=1530294" title="Sieweczka nowozelandzka">
Sieweczka nowozelandzka

Sieweczka nowozelandzka ("Anarhynchus obscurus") – gatunek średniej wielkości ptaka z rodziny sieweczkowatych (Charadriidae). Jest zagrożonym gatunkiem, występuje tylko w niektórych obszarach Nowej Zelandii. Jej nazwy w języku maoryskim: "Tūturiwhatu", "Pukunui" i "Kūkuruatu", są związane z podobieństwem tego gatunku do morneli (sieweczek gniadych).
Systematyka.
Gatunek ten po raz pierwszy zgodnie z zasadami nazewnictwa binominalnego opisał w 1789 roku niemiecki przyrodnik Johann Friedrich Gmelin w 13. edycji linneuszowskiego "Systema Naturae". Autor nadał gatunkowi nazwę "Charadrius obscurus", a jako miejsce typowe wskazał Nową Zelandię. Analizy filogenetyczne, których wyniki opublikowano w 2022 roku, wsparły umieszczenie tego gatunku w rodzaju "Anarhynchus".
Zwykle wyróżnia się dwa podgatunki "Anarhynchus obscurus":
Autorzy "Handbook of the Birds of the World" (a tym samym IUCN) uznają oba te taksony za osobne gatunki.
Morfologia.
Długość ciała 26–28 cm, rozpiętość skrzydeł 46–50 cm. Masa ciała: podgatunek "aquilonius" 128–169 g, podgatunek "obscurus" 147–179 g.
Środowisko.
Sieweczki nowozelandzkie są to ptaki brzegowe, zwykle można je znaleźć na piaszczystych plażach i wydmach lub kamienistych brzegach w ujściach rzek.
Rozmnażanie.
Lęgi odbywają się na wiosnę i latem. Rodzice budują gniazda na plażach z dala od wody. Na Wyspie Stewart lęgi odbywają się na wyższych wysokościach – na gołych wzgórzach, bagnach czy łąkach tussock. Samo gniazdo jest tylko płytką dziurą w ziemi bez gałązek jak typowe gniazdo na drzewie. Samica składa zwykle 3 jaja. Pisklęta wykluwają się po około 28 dniach od zniesienia jaj. Pisklęta mogą chodzić i zdobywać pokarm już w dniu wyklucia, a latają w ciągu 6–7 tygodni. Dojrzałość płciową osiągają w drugim roku życia.
Status.
IUCN, który uznaje oba podgatunki "Anarhynchus obscurus" za odrębne gatunki, klasyfikuje "A. o. aquilonius" jako gatunek najmniejszej troski (LC – "Least Concern"), a "A. o. obscurus" jako gatunek krytycznie zagrożony (CR – "Critically Endangered"). Największym zagrożeniem są introdukowane drapieżniki: koty, szczury, gronostaje i inne łasicowate, a także jeże. Niektóre rodzime ptaki, a zwłaszcza mewa południowa, stanowią zagrożenie dla jaj i piskląt.
Liczebność populacji "A. o. aquilonius" w latach 1989–2011 wzrosła z około 1320 do 2130 osobników, a w 2020 roku szacowano ją na 2600 osobników. Udało się ją zwiększyć dzięki prowadzonym działaniom ochrony czynnej. Tam, gdzie działań takich się nie prowadzi, liczebność spada.
Populacja "A. o. obscurus" w latach 1991–1992 liczyła zaledwie 62 osobniki, jednak dzięki podjętym działaniom ochrony czynnej (polegającym m.in. na tępieniu szczurów i dzikich kotów) udało się ją zwiększyć i od roku 2005 liczyła stabilne 240–290 osobników. Od roku 2012 liczebność z niewyjaśnionych jeszcze przyczyn znów gwałtownie spadła i w 2016 roku szacowano ją na zaledwie 120 osobników (w tym 60–80 dorosłych).

</doc>
<doc id="1530296" url="https://pl.wikipedia.org/wiki?curid=1530296" title="Charadrius obscurus">
Charadrius obscurus



</doc>
<doc id="1530298" url="https://pl.wikipedia.org/wiki?curid=1530298" title="Gekon tajski domowy">
Gekon tajski domowy



</doc>
<doc id="1530299" url="https://pl.wikipedia.org/wiki?curid=1530299" title="Pete Belasco">
Pete Belasco

Pete Belasco – amerykański wokalista, saksofonista i pianista z Nowego Jorku. Zadebiutował w 1997 roku albumem "Get It Together". Jednak większą popularność zdobył albumem "Deeper" w 2004 roku, który uplasował się na pierwszej pozycji brytyjskiego radia "Jazz FM". Jego muzyka jest określana uwodzicielską i mocno sensualną, często przyrównywaną do dokonań Marvina Gaye'a. 

</doc>
<doc id="1530302" url="https://pl.wikipedia.org/wiki?curid=1530302" title="Wilhelm III">
Wilhelm III



</doc>
<doc id="1530303" url="https://pl.wikipedia.org/wiki?curid=1530303" title="Uniwersytet Australii Zachodniej">
Uniwersytet Australii Zachodniej

Uniwersytet Australii Zachodniej (ang. University of Western Australia) – australijska uczelnia państwowa znajdująca się w Perth, założona w 1911 (jako pierwsza tego rodzaju instytucja w Australii Zachodniej). Kształci około 19 tysięcy studentów i zatrudnia ponad 3 tysiące pracowników.
Wydziały.
W skład uczelni wchodzi dziewięć wydziałów:

</doc>
<doc id="1530306" url="https://pl.wikipedia.org/wiki?curid=1530306" title="Powiat sanocki (II Rzeczpospolita)">
Powiat sanocki (II Rzeczpospolita)

Powiat sanocki – powiat województwa lwowskiego II Rzeczypospolitej. Jego siedzibą było miasto Sanok.
Demografia.
Według spisu ludności z 30 września 1921 powierzchnia powiatu sanockiego wynosiła 1261 km², a na jego terenie istniały dwa miasta, Sanok i Rymanów oraz 129 gmin wiejskich. Ludność powiatu wynosiła wówczas 102 167 mieszkańców, z czego 13 134 w miastach i 88 893 na wsiach. Gęstość zaludnienia na 1 km² wynosiła 81 osób.
Według stanu z 1925 powierzchnia powiatu sanockiego wynosiła 1238,79 km², ludność 102 435 mieszkańców (w tym katolików 91 163, wyznania mojżeszowego 11 249 oraz innych wyznań 23).
Spis powszechny z 1931 wykazał, że ludność powiatu wzrosła o 9 732 (111 899 mieszkańców, w tym 17 879 w miastach), a gęstość zaludnienia wyniosła 87,3. Powierzchnia powiatu miała wtedy 1282 km².
Według stanu z 1934 obszar powiatu wynosił 12.754 ha (z tego 2/3 terenu górzystego), który był podzielony na 128 gmin miejskich i 2 miejskie (Sanok i Rymanów).
Według stanu z 1938 ludność powiatu wynosiła 114 tys. mieszkańców.
Siedziba.
Na początku II Rzeczypospolitej w latach 20. siedziba starostwa była w kamienicy przy Rynku nr 14. Do końca II RP w 1939 Urząd Starostwa Powiatu Sanockiego funkcjonował w budynku przy ul. Henryka Sienkiewicza 5 w Sanoku. Sala posiedzeń rady powiatu sanockiego mieściła się w budynku przy rynku. W latach 30. mieszkanie starosty mieściło się w sanockim zamku.
W sierpniu 1939 stanowisko sekretarza starostwa pełnił Arnold Andrunik, a komendantem gmachu starostwa był Bronisław Polityński. Po wybuchu II wojny światowej 1 września 1939 zorganizowano ewakuację dokumentów urzędu (tajnych, poufnych), maszyn biurowych, depozytów (broń), które furmankami z wsi Wujskie zostały wywiezione z miasta. Cały konwój obejmował także sanocki Urząd Skarbowy i Urząd Gminy. We wrześniu 1939 pod Haliczem konwojujący tajne akta i dokumenty starostwa spalili je i wrzucili z mostu do rzeki Dniestrze.
Gminy wiejskie w 1934.
1 sierpnia 1934 r. dokonano nowego podziału powiatu na gminy wiejskie.

</doc>
<doc id="1530307" url="https://pl.wikipedia.org/wiki?curid=1530307" title="Zasańska Przełęcz">
Zasańska Przełęcz

Zasańska Przełęcz – położona na wysokości 415 m n.p.m. (według różnych źródeł także 410 albo 416 m) przełęcz pomiędzy zwornikową przełęczą między Ostryszem (507 m) i Glichowcem (523 m), a Kamiennikiem Północnym (785 m). Ostrysz i Glichowiec należą do Pasma Glichowca znajdującego się na Pogórzu Wiśnickim, zaś masyw Kamiennika według Jerzego Kondrackiego należy do Pasma Lubomiera i Łysiny w Beskidzie Wyspowym. Przełęcz Zasańska zatem może być uznana za łącznik dwóch mezoregionów. Jej nazwa pochodzi od miejscowości Zasań, w której znajduje się przełęcz.
Przez przełęcz biegnie lokalna droga Myślenice – Wiśniowa. Z uwagi na brak zalesienia przełęcz jest dobrym punktem widokowym – widać stąd szczyty Beskidu Wyspowego, Makowskiego i Pogórza Wiśnickiego. Spływają spod niej dwa potoki: w zachodnim kierunku jest to Zasanka, dopływ Trzemeśnianki, we wschodnim Czerwin znajdujący się w zlewni Krzyworzeki. Doliny tych potoków tworzą naturalną granicę między Beskidem Wyspowym i Pogórzem Wiśnickim.
W czasie II wojny światowej partyzanci AK z myślenickiego obwodu „Murawa” pod dowództwem Wincentego Horodyńskiego „Kościesza” na Zasańskiej Przełęczy zorganizowały udaną zasadzkę na niemiecką ekspedycję karną wysłaną do zwalczenia bardzo silnej partyzantki działającej w tym rejonie.

</doc>
<doc id="1530308" url="https://pl.wikipedia.org/wiki?curid=1530308" title="Samdhong Rinpoche">
Samdhong Rinpoche



</doc>
<doc id="1530309" url="https://pl.wikipedia.org/wiki?curid=1530309" title="Korpus Żandarmów">
Korpus Żandarmów



</doc>
<doc id="1530310" url="https://pl.wikipedia.org/wiki?curid=1530310" title="Sieweczka patagońska">
Sieweczka patagońska

Sieweczka patagońska ("Anarhynchus falklandicus") – gatunek ptaka z rodziny sieweczkowatych (Charadriidae), zamieszkujący południową część Ameryki Południowej. Nie jest zagrożony wyginięciem.
Systematyka.
Gatunek ten po raz pierwszy zgodnie z zasadami nazewnictwa binominalnego opisał John Latham w 1790 roku, nadając mu nazwę "Charadrius falklandicus". Jako miejsce typowe wskazał Falklandy. W 2022 roku gatunek przeniesiono do na nowo zdefiniowanego rodzaju "Anarhynchus". Nie wyróżnia się podgatunków.
Morfologia.
Długość ciała 17–18,5 cm; masa ciała 62–72 g.
Zasięg, środowisko.
W sezonie lęgowym można ją spotkać w Argentynie, południowym i środkowym Chile, lokalnie w południowej Brazylii. Większość populacji migruje na zimę na niewielkie odległości na północ, po północne Chile, Urugwaj i południową Brazylię. Część populacji z południowej Patagonii jest osiadła. Ponadto osobna, osiadła populacja występuje na Falklandach.
Naturalnymi siedliskami sieweczek patagońskich są słodkowodne jeziora, słone bagna, skaliste wybrzeża i piaszczyste brzegi.
Rozród.
Składanie jaj ma miejsce od września do grudnia, później na siedliskach wyżynnych. Para gniazduje samotnie. Gniazdo to płytkie wydrapane zagłębienie w ziemi, na obszarze trawiastym lub na wrzosowisku.
Samica składa 2–4 płowo-oliwkowe jaja z brązowymi znaczeniami. Inkubacja trwa około 28 dni. Pisklęta bardzo szybko opuszczają gniazdo i można je zobaczyć, jak szybko biegają wzdłuż plaży pod ochroną dorosłych. Rodzice mogą odwracać uwagę intruza, udając rannego, aby uchronić pisklęta przed niebezpieczeństwem.
Status.
Międzynarodowa Unia Ochrony Przyrody (IUCN) uznaje sieweczkę patagońską za gatunek najmniejszej troski (LC, "Least Concern") nieprzerwanie od 1988 roku. Globalny trend liczebności populacji uznawany jest za stabilny, choć u niektórych populacji nie jest on znany.

</doc>
<doc id="1530311" url="https://pl.wikipedia.org/wiki?curid=1530311" title="Powiat tarnobrzeski (II Rzeczpospolita)">
Powiat tarnobrzeski (II Rzeczpospolita)

Powiat tarnobrzeski – powiat województwa lwowskiego II Rzeczypospolitej. Jego siedzibą było miasto Tarnobrzeg. 1 sierpnia 1934 r. dokonano nowego podziału powiatu na gminy wiejskie .

</doc>
<doc id="1530312" url="https://pl.wikipedia.org/wiki?curid=1530312" title="Gander">
Gander



</doc>
<doc id="1530314" url="https://pl.wikipedia.org/wiki?curid=1530314" title="Emilian Wiszka">
Emilian Wiszka

Emilian Wiszka (ur. 1 grudnia 1940 w Żurawcach koło Tomaszowa Lubelskiego, zm. 21 października 2014 w Toruniu) – polski historyk.
W 1962 ukończył Studium Nauczycielskie, w 1968 geografię w Wyższej Szkole Pedagogicznej w Gdańsku, a w 2000 uzyskał stopień doktora na Wydziale Nauk Historycznych Uniwersytecie Mikołaja Kopernika w Toruniu.
Od połowy lat 90. XX w. był współpracownikiem Instytutu Historii i Archiwistyki, a następnie Katedry Stosunków Międzynarodowych UMK.
Prowadził badania nad dziejami emigracji ukraińskiej w Polsce w latach 1920–1939. Jest autorem monografii „Prasa emigracji ukraińskiej w Polsce 1920-1939” (Toruń 2001), jak również książki: „Emigracja ukraińska w Polsce 1920-1939” (Toruń 2004).
Jest autorem ponad stu artykułów naukowych, popularnonaukowych oraz recenzji opublikowanych w Polsce, Ukrainie, Francji i Wielkiej Brytanii, współorganizatorem oraz uczestnikiem konferencji naukowych i kongresów w Polsce (m.in. w Toruniu, Warszawie, Wrocławiu, Gdańsku) i Ukrainie (m.in. we Lwowie, Charkowie, Odessie, Łucku, Czerniowcach). Był również tłumaczem z języka ukraińskiego i rosyjskiego, oraz współredaktorem kilku wydawnictw naukowych w tym czasopisma toruńsko-kijowskiego „Nad Wisłą i Dnieprem”.
Publikacje.
Nad Wіsłą і Dnіeprem. Polska і Ukraіna w przestrzenі europejskiej – przeszłość і teraźnіejszość. Zbiór prac naukowych dedykowanych profesorowie Emilianowi Wiszce (1940-2014). – Toruń-Kijów: Consortium scientifico-éducatif international Lucien Febvre, 2017. – T.1. – S.104-107. http://iff.kubg.edu.ua/images/photogallery/Nad_Visloyu_ta_Dniprom/%20%202017.pdf

</doc>
<doc id="1530318" url="https://pl.wikipedia.org/wiki?curid=1530318" title="Artaksata">
Artaksata



</doc>
<doc id="1530319" url="https://pl.wikipedia.org/wiki?curid=1530319" title="Wymiar Północny Unii Europejskiej">
Wymiar Północny Unii Europejskiej

Wymiar Północny – inicjatywa Unii Europejskiej zajmująca się kształtowaniem polityki wobec Europy Północnej, obejmującej Islandię, Norwegię, region Morza Bałtyckiego oraz północno-europejskie obszary Rosji. Poza państwami wymienionymi wyżej, zakładano również możliwość współpracy z USA i Kanadą. Koncepcja ta została zainicjowana w 1997 roku przez premiera Finlandii na konferencji Rady Regionu Morza Barentsa w Rovaniemi – Paavo Lipponena.
 Korzenie tej koncepcji sięgają jednak przynajmniej początku lat 90., kiedy to, wskutek zakończenia zimnej wojny, mapa geopolityczna Europy Północnej uległa znaczącym zmianom. Wiązał się z odzyskaniem niepodległości przez państwa bałtyckie, co odegrało dużą rolę w powstawaniu różnorakich organizacji. Duże znaczenie dla rozwoju koncepcji Wymiaru Północnego miała konferencja ministrów spraw zagranicznych krajów członkowskich Unii Europejskiej, która odbyła się w Helsinkach 11 i 12 listopada 1999 r. pod fińskim przewodnictwem Unii Europejskiej.
Obszary działań.
Jego zamiarem jest zapewnienie wspólnej płaszczyzny dla promowania dialogu i wymiernej współpracy, jak również wzmocnienie stabilności i wspomaganie integracji ekonomicznej, konkurencyjności i zrównoważonego rozwoju w Północnej Europie.

</doc>
<doc id="1530322" url="https://pl.wikipedia.org/wiki?curid=1530322" title="Charadrius falklandicus">
Charadrius falklandicus



</doc>
<doc id="1530323" url="https://pl.wikipedia.org/wiki?curid=1530323" title="Parafia Chrystusa Dobrego Pasterza w Poznaniu">
Parafia Chrystusa Dobrego Pasterza w Poznaniu

Parafia pw. Chrystusa Dobrego Pasterza w Poznaniu - rzymskokatolicka parafia w dekanacie Poznań - Jeżyce obejmująca terytorialnie osiedle Ogrody. Na terenie parafii znajduje się zabytkowy cmentarz.

</doc>
<doc id="1530325" url="https://pl.wikipedia.org/wiki?curid=1530325" title="Muzeum Narodowe w Kielcach">
Muzeum Narodowe w Kielcach

Muzeum Narodowe w Kielcach (MNKi) – placówka muzealna z ponad 100-letnią tradycją. W swoich zbiorach posiada cenne eksponaty z dziedziny malarstwa, rzemiosła artystycznego, sztuki ludowej, archeologii i przyrody. 
Główną siedzibą muzeum jest pałac z XVII w., należący niegdyś do biskupów krakowskich.
Na ekspozycji stałej można zobaczyć:
Muzeum organizuje również liczne wystawy czasowe. W pałacu odbywają się koncerty, wykłady, warsztaty dla dzieci i młodzieży a także imprezy adresowane do rodzin.
We wrześniu 2009 Muzeum otrzymało Certyfikat ISO 9001:2008, a w 2010 pałac został przystosowany dla osób niepełnosprawnych. 
Muzeum posiada również salę wystawową przy ul. Orlej oraz cztery oddziały: Muzeum Henryka Sienkiewicza w Oblęgorku, Muzeum Lat Szkolnych Stefana Żeromskiego, Muzeum Dialogu Kultur i Muzeum Archeologiczne w Wiślicy.
Historia Muzeum.
Muzeum zostało powołane do życia przez Kielecki oddział Polskiego Towarzystwa Krajoznawczego w 1908, a pierwszym dyrektorem został Szymon Tadeusz Włoszek. W księdze inwentarzowej jako pierwszy eksponat figuruje okaz skamieniałego drzewa z Miedzianej Góry ze zbiorów Feliksa Rybarskiego, byłego nauczyciela szkól kieleckich; jako drugi wpisany został białogoński odlew popiersia Stanisława Staszica z oryginału Tatarkiewicza. W 1910 Muzeum posiadało już 1986 skatalogowanych obiektów. Już w 1922 czyniono starania, aby zbiory ulokować w dawnym pałacu biskupim.
Po śmierci Szymona Włoszka w 1933 kierownictwo Muzeum obejmuje Sylwester Kowalczewski, nauczyciel szkół powszechnych w Bodzentynie, Oblęgorku i Kielcach, znawca regionu. Istotną, podjętą przez niego akcją było zorganizowanie w 1936 w Warszawie wystawy Świętokrzyskiej, na której zaprezentowano dorobek regionu i miasta. Od tegoż roku muzeum przybrało miano Świętokrzyskiego. W 1938 w płd.-zach. części parteru kieleckiego pałacu (siedzibie Urzędu Wojewódzkiego w latach 1919–1939 i 1945–1971) powstało Sanktuarium Marszałka Józefa Piłsudskiego i Muzeum Legionów. 
Muzeum Świętokrzyskie zostało wskrzeszone po II wojnie światowej w nowej formie prawnej przez powołane w 1945 Towarzystwo Muzeum Świętokrzyskiego, a otwarte oficjalnie przez Ministra Kultury Dybowskiego latem 1947 (jednak jego sytuacja prawna została uregulowana dopiero w 1949, kiedy zostało upaństwowione). Pierwszym dyrektorem po wojnie został Juliusz Nowak Dłużewski. W 1946 otwarto już pierwszą ekspozycję. Dyrektorem Muzeum w latach 1946–1961 był Edmund Massalski – przyrodnik i regionalista. Będąc w latach trzydziestych prezesem PTK, któremu podlegało Muzeum, otoczył je szczególną troską, przyczynił się do ocalenia cennych zbiorów w czasie wojny. Należał do komitetu organizacyjnego Muzeum. Przeobraził je z lamusa staroci w placówkę o specjalistycznych wystawach, prowadzącą badania naukowe; inspirował powstawanie nowych muzeów na Kielecczyźnie. 
Pierwszą wzorowo urządzoną wystawą Muzeum Świętokrzyskiego w okresie powojennym była otwarta w listopadzie 1958 wystawa archeologiczna autorstwa Zygmunta Włodzimierza Pyzika i Janusza Kuczyńskiego, której towarzyszył przewodnik „Pradzieje ziem województwa kieleckiego”. Muzeum organizowało również placówki regionalne, m.in. w 1958 r. otwarto Muzeum Sienkiewicza w Oblęgorku, następnie w Szydłowie i w Czarnolesie.
W 1961 dyr. Massalski przeszedł na emeryturę, a jego miejsce zajął Alojzy Oborny historyk sztuki, dotychczasowy dyrektor muzeum w Raciborzu. Fatalny stan budynków sprawił, że pierwszymi czynnościami nowego dyrektora były kroki w celu podjęcia remontu, który trwał do 1967. Nie przeszkadzało to w działalności muzeum. W 1965 dzięki inwencji i zapałowi Aleksandry Dobrowolskiej otwarto Muzeum Stefana Żeromskiego. Trwa dobra passa Muzeum Sienkiewicza w Oblęgorku, które w 1967 zostało odwiedzone przez ponad 80 tys. osób. Zaczął się ukazywać Rocznik Muzeum Świętokrzyskiego. W związku z planami otwarcia Galerii Malarstwa Polskiego dokonywane są zakupy, do kolekcji trafiają obrazy takich artystów jak: Boznańska, Brandt, Fałat, Aleksander Gierymski, Grottger, Kostrzewski, Lampi, Malczewski, Malecki, Pankiewicz, Podkowiński, Siemiradzki, Wyspiański, oraz obce: Claude Callot, Luca Giordano, Johann Liss, Pierre Mignard, Andreas Möller czy David Teniers mł. Działalność staje się coraz bardziej prężna. Następuje inauguracja Ogólnopolskiego Przeglądu Filmów o Sztuce; w 1968 w sześćdziesiątą rocznicę powstania Muzeum udostępniono stałe ekspozycje: historyczną, etnograficzną i galerię malarstwa polskiego. Wciąż trwały starania o pozyskanie na cele muzealne dawnego Pałacu Biskupów Krakowskich.
W 1971 Uchwałą Wojewódzkiej Rady Narodowej przekazano Muzeum Świętokrzyskiemu w Kielcach zespół pałacowy wraz z przynależnymi budynkami. Ale "na życzenie" władz miejskich i wojewódzkich w bardzo krótkim czasie, bo w osiem miesięcy, ma zostać otwarta stała ekspozycja w pałacu. Przestrzeń 1306,5 m zostaje zagospodarowana, a podczas uroczystego otwarcia, W 1975 Muzeum w uznaniu zasług dla rozwoju kultury i nauki polskiej oraz wielkiego znaczenia tej placówki zarządzeniem Ministra Kultury i Sztuki podniesiono do rangi Muzeum Narodowego. Staje się jednym z siedmiu Muzeów Narodowych w Polsce.
W Muzeum stale przebiegają prace konserwatorsko – budowlane. Najważniejsze to odtworzenie schodów elewacji zachodniej z loggii do ogrodu, renowacja pierwszej kaplicy pałacowej, wymiana stolarki okiennej na parterze pałacu, odtworzenie murów obwodowych od strony północnej z rekonstrukcją siedemnastowiecznego puntone, rozpoczęto prace konserwatorskie przy stropie ramowym w Pierwszym Pokoju Senatorskim.
Wystawy.
2020
2019
2018
2017
2016
2015
2014
2013
2012
2011
2010
2009
2008
2007
2006
2005
2004
2003
2002
2001
2000
Wystawy przed 2000 rokiem

</doc>
<doc id="1530327" url="https://pl.wikipedia.org/wiki?curid=1530327" title="Parafia Dobrego Pasterza w Poznaniu">
Parafia Dobrego Pasterza w Poznaniu



</doc>
<doc id="1530328" url="https://pl.wikipedia.org/wiki?curid=1530328" title="Wymiar Północny">
Wymiar Północny



</doc>
<doc id="1530335" url="https://pl.wikipedia.org/wiki?curid=1530335" title="Ribnitz-Damgarten">
Ribnitz-Damgarten

Ribnitz-Damgarten, Bernsteinstadt – miasto w Niemczech w kraju związkowym Meklemburgii-Pomorzu Przednim, w powiecie Vorpommern-Rügen, siedziba związku gmin Ribnitz-Damgarten.
Geografia.
Ribnitz-Damgarten położony jest na północny wschód od miasta Rostock, przy ujściu rzeki Recknitz do zatoki Saaler Bodden.
Przez miasto przebiega droga krajowa B105.
Dzielnice miasta:
Toponimia.
Obydwa człony nazwy miasta mają pochodzenie słowiańskie. Nazwa Damgarten powstała z połączenia słów "dąb" i "gród", zaś Ribnitz powstało od połabskiej nazwy oznaczającej miejsce bogate w ryby. W języku polskim odpowiednikami tych nazw są "Rybnica" i "Dębogóra".
Historia.
Po raz pierwszy o Damgarten wzmiankowano w 1225 r. jako wsi "Damechore". W 1258 roku książę rugijski Jaromir lokował miasto na prawie lubeckim na wzór Stralsundu. Damgarten miało zadanie strzec granicy z Meklemburgią. Zostało zlokalizowane na wzniesieniu nad bagnistą doliną Reknicy. Po zachodniej (meklemburskiej) stronie rzeki powstało wtedy miasto Ribnitz. Damgarten otrzymało wraz z lokacją miasta samorząd, dobra ziemskie, przywileje gospodarcze, w tym zwolnienie z ceł w całym księstwie rugijskim.
W 1326 roku wymarła dynastia książąt rugijskich i po kilkuletniej wojnie sukcesyjnej między księstwem pomorskim a Meklemburgią, Damgarten wraz z całym władztwem Wisławowiców zostało przyłączone do Pomorza (ostatecznie w 1354 roku). 
Miasto początkowo miało wójta książęcego stojącego na czele rady miejskiej, która składała się z przedstawicieli mieszczan. Wójt książęcy ok. 1300 roku miał już tylko prerogatywy sądownicze, a miasto było zarządzane przez burmistrza na czele rajców.
Początkowo w radzie miejskiej zasiadało 3 członków łącznie z burmistrzem, a na podstawie recesu z 1736 roku było już 5 członków. W 1570 roku miała miejsce wizytacja książęca, która potwierdziła ustrój miasta. W XVII wieku zniesiono stanowisko wójta książęcego będącego sędzią i jego kompetencje przejął burmistrz i towarzysząca mu rada. W XVII wieku w wyniku konfliktów społecznych pomiędzy radą miejską a pospólstwem zostały utworzone obok magistratu organy kontrolne: kolegium czterech i kolegium ośmiu mieszczan.
Samorządowy ustrój miasta wykształcony w okresie książęcym przetrwał z niewielkimi zmianami cały okres panowania szwedzkiego (1648-1815) i był potwierdzany kilkukrotnie w 1736 i 1802 roku, a także w pierwszym dziesięcioleciu po przyłączenia do pruskiego Pomorza Przedniego. W 1849 roku rada miejska utraciła kompetencje sądownicze. Następnie w 1858 roku wprowadzono m.in. trójklasowe prawo wyborczego do rady miejskiej, jednakże ustrój komunalny Damgarten (podobnie jak innych miasta dawnego Pomorza Szwedzkiego) różnił się znacznie od wzorców pruskich opartych na ordynacie z 1808 i 1853 roku.
Odrębność ustrojowa miast Pomorza Przedniego została zlikwidowano dopiero po objęciu władzy przez nazistów w Niemczech. Ustrój miast i gmin wiejskich został ujednolicony poprzez Pruską Ordynację Gminną (niem. "Gemeindeverfassunggesetz") z 1933 roku oraz Niemiecką Ordynację Gminną (niem. "Deutsche Gemeindeordnung").
Po II wojnie światowej Damgarten znajdowało się w radzieckiej strefie okupacyjnej Niemiec, w landzie Meklemburgia. W 1949 po utworzeniu Niemieckiej Republiki Demokratycznej miejscowość znalazła się w Okręgu Rostockim (niem. Bezirk Rostock). W 1950 roku miasta Damgarten oraz leżące na zachodnim brzegu Reknicy Ribnitz połączono w jedną gminę miejską Ribnitz-Damgarten (niem. "Stadt Ribnitz-Damgarten"). 

</doc>
<doc id="1530336" url="https://pl.wikipedia.org/wiki?curid=1530336" title="Sieweczka jawajska">
Sieweczka jawajska

Sieweczka jawajska ("Anarhynchus javanicus") – gatunek małego ptaka z rodziny sieweczkowatych (Charadriidae), zamieszkujący Indonezję. Długość ciała około 15 cm.
Systematyka.
Takson ten po raz pierwszy opisał Frederick Nutter Chasen w 1938 roku na łamach czasopisma „Ornithologische Monatsberichte”. Autor nadał mu nazwę "Charadrius alexandrinus javanicus", uznając go za podgatunek sieweczki morskiej. Holotyp to samiec odłowiony w marcu 1936 roku na wybrzeżu w okolicach Dżakarty na wyspie Jawa; paratypy (3 samce i 5 samic) także pochodziły z Jawy. Status taksonomiczny sieweczki jawajskiej był niepewny, przez różnych autorów bywała uznawana za podgatunek także innych gatunków sieweczek, np. sieweczki rdzawogłowej ("C. ruficapillus") czy sundajskiej ("C. peronii"). Na współczesnych listach ptaków świata jest traktowana jako osobny gatunek. Analizy filogenetyczne, których wyniki opublikowano w 2022 roku, wsparły przeniesienie większości gatunków z rodzaju "Charadrius" (w tym sieweczki jawajskiej) do "Anarhynchus". Jest to gatunek monotypowy.
Zasięg, środowisko.
Jest to gatunek występujący endemicznie w Indonezji – na Jawie, Wyspach Kangean, Bali, Małych Wyspach Sundajskich aż po Timor. Odnotowany także na południu Sumatry i południowym zachodzie Celebesu. Najliczniejszy na Jawie.
Jego naturalnymi siedliskami są przybrzeżne niziny, piaszczyste i kamieniste plaże oraz stawy rybne i pola ryżowe.
Status.
IUCN od 2021 roku klasyfikuje sieweczkę jawajską jako gatunek najmniejszej troski (LC – "Least Concern"); wcześniej, od 1994 roku klasyfikowano ją jako gatunek bliski zagrożenia (NT – "Near Threatened"); a od 1988 roku – gatunek najmniejszej troski (LC – "Least Concern"). Liczebność populacji szacuje się na 1300–4000 dorosłych osobników, zaś jej trend uznawany jest za stabilny. Gatunek jest zagrożony głównie przez utratę terenów lęgowych oraz niepokojenie przez ludzi.

</doc>
<doc id="1530337" url="https://pl.wikipedia.org/wiki?curid=1530337" title="Charadrius javanicus">
Charadrius javanicus



</doc>
<doc id="1530339" url="https://pl.wikipedia.org/wiki?curid=1530339" title="Zajezdnia św. Wawrzyńca">
Zajezdnia św. Wawrzyńca

Zajezdnia przy ul. św. Wawrzyńca – jeden z zabytków Krakowa, zespół architektoniczno-budowlany: dawna zajezdnia tramwajowa i autobusowa znajdująca się przy ul. św. Wawrzyńca 12, 13, 15 oraz 17.
Założenie zajezdni ukształtowało się w 4 fazach rozwoju:
Po uruchomieniu nowej zajezdni w Podgórzu w 1939 r. zajezdnia przy ul. św. Wawrzyńca i Gazowej nie podlegała już istotnym zmianom przestrzennym. Stopniowo jako niefunkcjonalna traciła na znaczeniu, wyprowadzano z niej kluczowe funkcje (likwidacja tramwaju wąskotorowego w 1953 r., likwidacja normalnotorowego do 1960 r.), zlikwidowano większość detalu architektonicznego, przekształcano wnętrza, wprowadzano przybudówki i wiaty, ostatecznie zlikwidowano pozostałości ogrodu zakładowego, zlikwidowano niektóre nowsze budynki. Po opuszczeniu przez MPK w poł. lat 90. XX w. zwrócono zakonowi część północną z 1913 r. (św. Wawrzyńca 12), wyłączono narożny budynek pozostawiając funkcje administracyjne, a w najstarszej części zespołu Gmina M. Krakowa utworzyła w 1998 r. Muzeum Inżynierii Miejskiej.
W latach 1997–2010 prowadzono w tej części sukcesywnie kompleksowe prace konserwatorskie, jeszcze nie sfinalizowane. M.in. w 2008 II wozownia została poddana odnowie konserwatorskiej, a w ul. św. Wawrzyńca przywrócono dojazd normalnotorowy w celu wprowadzenia tam zabytkowych tramwajów (Tramwaje w Krakowie), będących w posiadaniu MPK SA. Oficjalne otwarcie wyremontowanej hali odbyło się podczas krakowskiej Nocy Muzeów 2009, 15 maja 2009. Przy muzeum jest przystanek tramwajowy, z którego w wakacje korzysta linia turystyczna 0, obsługiwana taborem zabytkowym z tej zajezdni. W zajezdni stacjonują następujące składy tramwajowe:
W ekspozycji MIM okresowo znajduje się także zabytkowy miejski autobus krakowski: durant rugby z nadwoziem firmy Orlicki, z 1929 r., własność MPK w Krakowie.
Zajezdnia jest obiektem nr 10 Krakowskiego Szlaku Techniki.

</doc>
<doc id="1530345" url="https://pl.wikipedia.org/wiki?curid=1530345" title="Mannerheimintie">
Mannerheimintie

Mannerheimintie (szw. Mannerheimvägen) – jedna z ważniejszych ulic Helsinek nazwana na cześć fińskiego dowódcy wojskowego, Carla Gustafa Mannerheima. Pierwotnie ulica nosiła nazwę Heikinkatu, wziętą od imienia Roberta Henrika Rehbindera, jednakże po zakończeniu wojny zimowej ulica zmieniła nazwę na obecną. Jednym z powodów dla których ulica została nazwana na cześć Mannerheima były fakt, że w 1918 roku wkroczył do Helsinek właśnie Mannerheimintie po tym jak miasto zostało zdobyte przez oddziały antykomunistów („białych”) podczas wojny domowej w Finlandii, podczas której antykomuniści pokonali siły komunistów („czerwonych”). Dla uczczenia tego wydarzenia na końcu ulicy, niedaleko muzeum Kiasama znajduje się posąg Mannerheima na koniu.
Ulica zaczyna się na placu Erottaja, niedaleko szwedzkiego teatru, a kończy się wzdłuż autostrady prowadzącej do Hämeenlinna. Mannerheimintie przebiega m.in. przez dzielnice Kamppi, Töölö, Meilahti, Laakso oraz Ruskeasuo.
Na ulicy znajduje się wiele dużych budynków, m.in. liczne domy handlowe, teatr narodowy, budynek parlamentu Finlandii, budynek poczty głównej, muzeum sztuki nowoczesnej Kiasama oraz budynek opery narodowej. Mannerheimintie jest ozdobione także licznymi pomnikami oraz posągami słynnych Finów. Większość z nich znajduje się wokół muzeum Kiasama.

</doc>
<doc id="1530350" url="https://pl.wikipedia.org/wiki?curid=1530350" title="Judit Magos">
Judit Magos

Judit Magos (ur. 19 lutego 1951 w Budapeszcie, zm. 18 października 2018) - węgierska tenisistka stołowa, sześciokrotna mistrzyni Europy.
W mistrzostwach Europy jedenastokrotnie zdobywała medale. Dwukrotnie była mistrzynią Starego Kontynentu w grze pojedynczej, podwójnej (w parze z Henriettą Lotaller) i drużynowo.
Nie startowała w igrzyskach olimpijskich, a w mistrzostwach świata nie odniosła większych sukcesów. Dwukrotnie zajmowała 4. miejsce drużynowo (1973, 1975) oraz trzykrotnie grała w ćwierćfinale mistrzostw: dwukrotnie w grze podwójnej (1973, 1979) oraz jeden raz w grze mieszanej (1977).
Startując w turnieju Europa Top 12 w 1973 roku w Böblingen musiała uznać wyższość jedynie rodaczce czterokrotnej tryumfatorce tej imprezy Beatrix Kisházi, zajmując 2. miejsce.

</doc>
<doc id="1530356" url="https://pl.wikipedia.org/wiki?curid=1530356" title="Sławoj Ostrowski">
Sławoj Ostrowski

Sławoj Ostrowski (ur. 14 grudnia 1943 w Słupcy, zm. 9 marca 2018) – polski rzeźbiarz, profesor Akademii Sztuk Pięknych w Gdańsku.
Życiorys.
Studiował w PWSSP w Gdańsku (obecna nazwa uczelni: Akademia Sztuk Pięknych w Gdańsku) na Wydziale Rzeźby, dyplom z wyróżnieniem uzyskał w 1969 r. w pracowni prof. Alfreda Wiśniewskiego. Następnie był wieloletnim asystentem w pracowni prof. Adama Smolany. Między rokiem 1990 a 1993 był prodziekanem, potem przez trzy lata dziekanem. W latach 1996–2002 pełnił funkcję prorektora ASP, a od 2005 do 2012 roku dziekana wydziału rzeźby. Został pochowany na cmentarzu Srebrzysko w Gdańsku (rejon VIII, kwatera I, rząd 7).
Autor pomników i rzeźb plenerowych, m.in.:
Brał udział w wielu wystawach indywidualnych i zbiorowych.
Ważniejsze wystawy indywidualne (m.in.):

</doc>
<doc id="1530358" url="https://pl.wikipedia.org/wiki?curid=1530358" title="Zarząd do spraw Jeńców Wojennych Ludowego Komisariatu Spraw Wewnętrznych ZSRR">
Zarząd do spraw Jeńców Wojennych Ludowego Komisariatu Spraw Wewnętrznych ZSRR



</doc>
<doc id="1530360" url="https://pl.wikipedia.org/wiki?curid=1530360" title="Sieweczka długodzioba">
Sieweczka długodzioba

Sieweczka długodzioba ("Charadrius placidus") – gatunek małego ptaka z rodziny sieweczkowatych (Charadriidae). Zamieszkuje głównie wschodnią Azję, izolowana populacja także w północno-wschodnich Indiach. Nie jest zagrożony wyginięciem.
Systematyka.
Jest to gatunek monotypowy. Niekiedy bywał uznawany za podgatunek sieweczki obrożnej ("Charadrius hiaticula").
Zasięg występowania.
Obszary lęgowe sieweczki długodziobej znajdują się na Rosyjskim Dalekim Wschodzie, w północno-wschodnich i wschodnich Chinach, Korei i Japonii; izolowana populacja także w północno-wschodnich Indiach (zachodni Arunachal Pradesh). Zimuje od wschodniego Nepalu i północno-wschodnich Indii po północne Indochiny, południowe Chiny, Koreę Południową i Japonię.
Morfologia.
Długość ciała 18–21 cm; rozpiętość skrzydeł 45 cm, masa ciała 41–70 g. Obie płcie są do siebie podobne, ale u samców czarny pas na czole i czarna obroża na piersi są zwykle szersze.
Status.
IUCN klasyfikuje sieweczkę długodziobą jako gatunek najmniejszej troski (LC – "Least Concern"). Liczebność populacji szacuje się na 670–17 000 dorosłych osobników, a jej trend jest malejący ze względu na niszczenie środowiska życia tych ptaków.

</doc>
<doc id="1530362" url="https://pl.wikipedia.org/wiki?curid=1530362" title="Teatr akademicki Uniwersytetu Warszawskiego &quot;Hybrydy&quot;">
Teatr akademicki Uniwersytetu Warszawskiego &quot;Hybrydy&quot;



</doc>
<doc id="1530364" url="https://pl.wikipedia.org/wiki?curid=1530364" title="Skarb (singel)">
Skarb (singel)

Skarb – inauguracyjny singel z drugiego albumu polskiej piosenkarki Ramony Rey. Producentem i autorem muzyki jest Tel Arana. Tekst utworu napisała Ramona Rey. W wersji piosenki z teledysku wykorzystano sample utworu „The Launching of Big Face” duetu Plaid.
Piosenka zajęła pierwsze miejsce w kategorii "Elektroniczny Hit Dekady", w głosowaniu zorganizowanym na stronie "Polski Hit Dekady".
Wideoklip.
Klip rozpoczyna się tańcem Ramony ze statystami. Następnie półnaga piosenkarka zakrywając dłońmi swój biust śpiewa zwrotkę piosenki. W czasie refrenu wokalistka ukazana jest wśród mydlanych baniek.
Całość klipu przeplatana jest ujęciami z parkingu, a także układami tanecznymi.
Reżyserem i operatorem wideoklipu był Marek Dawid. Montaż oraz efekty 3D zostały wykonane w studiu Platige Image. Choreografię stworzyła Agnieszka Kurek. Produkcja teledysku kosztowała ponad 100 tys. zł. Premiera teledysku odbyła się 27 kwietnia 2008 na oficjalnym kanale YouTube artystki. Klip został nominowany do nagrody Yach Film w kategoriach: Grand Prix i "najlepsze zdjęcia". Zwyciężył w drugiej kategorii.

</doc>
<doc id="1530368" url="https://pl.wikipedia.org/wiki?curid=1530368" title="Ciała krystaliczne">
Ciała krystaliczne



</doc>
<doc id="1530369" url="https://pl.wikipedia.org/wiki?curid=1530369" title="I liga brazylijska w piłce nożnej (1976)">
I liga brazylijska w piłce nożnej (1976)

Brazylia 1976
Mistrzem Brazylii został klub SC Internacional, natomiast wicemistrzem Brazylii - klub Corinthians Paulista.
Do Copa Libertadores w roku 1977 zakwalifikowały się następujące kluby:
W 1976 roku w rozgrywkach I ligi brazylijskiej wzięły udział 54 kluby. Nie było żadnych spadków, a w następnym sezonie I liga liczyła 62 kluby.
Campeonato Brasileiro Série A 1976.
Uczestnicy.
W mistrzostwach Brazylii w 1976 roku wzięły udział 54 kluby - najlepsze w mistrzostwach stanowych 1975 roku.
Stan Alagoas reprezentowały 2 kluby: CRB Maceió, CSA Maceió.
Stan Amazonas reprezentowały 2 kluby: Rio Negro Manaus, Nacional Manaus.
Stan Bahia reprezentowały 3 kluby: EC Bahia, Fluminense Feira de Santana, Vitória Salvador.
Stan Ceará reprezentowały 2 kluby: Ceará Fortaleza, Fortaleza.
Stan Espírito Santo reprezentowały 2 kluby: Desportiva Cariacica, Rio Branco Cariacica.
Stan Goiás reprezentowały 2 kluby: Goiânia, Goiás EC.
Stan Maranhão reprezentował 1 klub: Sampaio Corrêa São Luís.
Stan Mato Grosso reprezentowały 2 kluby: Mixto Cuiabá, Operário Campo Grande.
Stan Minas Gerais reprezentowały 4 kluby: América Belo Horizonte, Clube Atlético Mineiro, Cruzeiro EC, Uberaba.
Stan Pará reprezentowały 2 kluby: Paysandu SC, Remo Belém.
Stan Paraíba reprezentowały 2 kluby: Botafogo João Pessoa, Treze Campina Grande.
Stan Parana reprezentowały 3 kluby: Athletico Paranaense, Coritiba FBC, Londrina.
Stan Pernambuco reprezentowały 3 kluby: Náutico Recife, Santa Cruz Recife, Sport Recife.
Stan Piauí reprezentował 1 klub: Flamengo Teresina.
Stan Rio de Janeiro reprezentowało 7 klubów: América Rio de Janeiro, Americano Campos, Botafogo FR, CR Flamengo, Fluminense FC, CR Vasco da Gama, Volta Redonda.
Stan Rio Grande do Norte reprezentowały 2 kluby: ABC Natal, América Natal.
Stan Rio Grande do Sul reprezentowały 3 kluby: SC Internacional, Caxias, Grêmio Porto Alegre.
Stan Santa Catarina reprezentowały 2 kluby: Avaí FC, Figueirense Florianópolis.
Stan São Paulo reprezentowało 8 klubów: Botafogo Ribeirão Preto, Corinthians Paulista, Guarani FC, SE Palmeiras, Ponte Preta Campinas, Portuguesa São Paulo, Santos FC, São Paulo.
Stan Sergipe reprezentował 1 klub: Confiança Aracaju.
Format rozgrywek.
W pierwszym etapie 54 kluby podzielono na 6 grup po 9 klubów. Z każdej grupy awansowały dalej 4 kluby.
W drugim etapie 24 kluby podzielone zostały na 4 grupy po 6 klubów. Do trzeciego etapu awansowały po 3 najlepsze kluby z każdej grupy.
Równolegle do drugiego etapu rozegrano turniej z udziałem 30 klubów, które odpadły w pierwszym etapie. Kluby te podzielone zostały na 6 grup po 5 klubów. Do trzeciego etapu awansowali tylko zwycięzcy tych grup.
W trzecim etapie 18 klubów podzielono na dwie grupy (A i B) liczące po 9 klubów. Do półfinału awansowały 2 najlepsze kluby z każdej grupy.
W półfinale 4 najlepsze kluby z trzeciego etapu zmierzyły się ze sobą "na krzyż" - czyli zwycięzca grupy A grał u siebie z drugim zespołem grupy B oraz zwycięzca grupy B grał u siebie z drugim zespołem grupy A.
Zwycięzcy par finałowych rozegrali jeden mecz decydujący o mistrzostwie Brazylii.
Pierwszy etap.
Grupa A.
Tabela grupy A.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Grupa B.
Tabela grupy B.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Grupa C.
Tabela grupy C.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Grupa D.
Tabela grupy D.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Grupa E.
Tabela grupy E.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Grupa F.
Tabela grupy F.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Drugi etap.
Grupa G.
Tabela grupy G.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Grupa H.
Tabela grupy H.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Grupa I.
Tabela grupy I.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Grupa J.
Tabela grupy J.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Turniej przegranych.
Kluby, które odpadły we wcześniejszych etapach mistrzostw miały jeszcze szansę dostać się do trzeciego etapu mistrzostw Brazylii.
Grupa K.
Tabela grupy K.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Grupa L.
Tabela grupy L.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Grupa M.
Grupa M.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Grupa N.
Tabela grupy N.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Grupa O.
Tabela grupy O.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Grupa P.
Tabela grupy P.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Trzeci etap.
Grupa Q.
Tabela grupy Q.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Grupa R.
Tabela grupy R.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.
Finał.
Mistrzem Brazylii w 1976 roku został klub SC Internacional, a wicemistrzem Brazylii – Corinthians Paulista.
Końcowa klasyfikacja sezonu 1976.
Zwycięstwo różnicą 3 lub więcej bramek nagradzano 3 punktami, a pozostałe zwycięstwa 2 punktami. W tabeli w kolumnie zwycięstw najpierw podano liczbę zwycięstw 3-punktowych, a po ukośniku liczbę zwycięstw 2-punktowych.

</doc>
<doc id="1530372" url="https://pl.wikipedia.org/wiki?curid=1530372" title="Ramona Rey 2">
Ramona Rey 2

Ramona Rey 2 – drugi studyjny album polskiej wokalistki Ramony Rey. Premiera płyty planowana była na 27 listopada 2008, lecz została przesunięta na 30 stycznia 2009.
Album zawiera 14 utworów, do których muzykę skomponował Tel Arana, a teksty napisała Ramona Rey.
Płyta spotkała się ze świetnym przyjęciem zarówno fanów jak i krytyków.
Album został nominowany w plebiscycie "Superjedynki 2009" w kategorii "płyta roku".
Lista utworów.
Źródło.

</doc>
<doc id="1530373" url="https://pl.wikipedia.org/wiki?curid=1530373" title="Crystal Dynamics">
Crystal Dynamics

Crystal Dynamics, Inc – amerykańska firma produkująca gry komputerowe.
Firma założona została w połowie 1992 roku przez Judy’ego Lange’a, Madeline Canepę i Dave’a Morse’a, weteranów Segi. Siedziba firmy mieści się w rejonie zatoki San Francisco. Na początku istnienia współpracowała z The 3DO Company. W 1998 Crystal Dynamics wykupione zostało przez brytyjską firmę Eidos Interactive, z którą współpracuje jako podmiot zależny. Najbardziej znanymi produkcjami Crystal Dynamics są serie "Legacy of Kain" i "Gex". Od 2003 firma odpowiedzialna jest również za markę "Tomb Raider", do której prawa otrzymała po tym, gdy Eidos odebrał je studiu Core Design.

</doc>
<doc id="1530375" url="https://pl.wikipedia.org/wiki?curid=1530375" title="Tribsees">
Tribsees

Tribsees (dawniej "Tribbses" lub "Tribsee", łac. "Tributum Caesaris", ) – miasto w Niemczech, w kraju związkowym Meklemburgia-Pomorze Przednie, w powiecie Vorpommern-Rügen, siedziba urzędu Recknitz-Trebeltal.
Prawa miejskie nadał miastu w 1285 Wisław II.
Toponimia.
Nazwa pochodzenia słowiańskiego, od połabskiego "trebiti" oznaczającego wycinkę lasu, określałoby więc miejscowość zbudowaną w porębie. Można ją wywieść również od słowa "trzeba" „ofiara”, jako miejsce domniemanego kultu przedchrześcijańskiego. Na język polski przekładana jako "Trzebież", "Trzebusz" lub "Trzebudzice".
Geografia.
Tribsees położony jest 40 km na wschód od miasta Rostock, nad rzeką Trebel.
Tribsees dzieli się na dzielnice:

</doc>
<doc id="1530376" url="https://pl.wikipedia.org/wiki?curid=1530376" title="Teatr akademicki">
Teatr akademicki



</doc>
<doc id="1530378" url="https://pl.wikipedia.org/wiki?curid=1530378" title="Sieweczka madagaskarska">
Sieweczka madagaskarska

Sieweczka madagaskarska ("Anarhynchus thoracicus") – gatunek małego ptaka z rodziny sieweczkowatych (Charadriidae), zamieszkujący Madagaskar. Narażony na wyginięcie.
Systematyka.
Gatunek ten opisał Charles Wallace Richmond w 1896 roku na łamach „Proceedings of the Biological Society of Washington”. Autor nadał mu nazwę "Ægialitis thoracica". Holotypem była dorosła samica odłowiona w czerwcu 1895 roku w lokalizacji o nazwie Loholoka na wschodnim wybrzeżu Madagaskaru. Później gatunek umieszczano w rodzaju "Charadrius". Analizy filogenetyczne, których wyniki opublikowano w 2022 roku, wsparły przeniesienie większości gatunków (w tym sieweczki madagaskarskiej) z rodzaju "Charadrius" do "Anarhynchus". Nie wyróżnia się podgatunków.
Zasięg, środowisko.
Sieweczka madagaskarska jest gatunkiem endemicznym występującym tylko na wybrzeżach Madagaskaru – zachodnich i południowych, sporadycznie na wschodnich.
Jego naturalnym siedliskiem są subtropikalne lub tropikalne lasy mangrowe, piaszczyste brzegi, niedostępne mokradła, przybrzeżne i słone laguny, nadbrzeżne łąki.
Wygląd.
Jest to najmniejsza na świecie siewka. Długość ciała 13–14 cm; masa ciała: samce 32–42 g, samice 31–43,5 g.
Status.
IUCN klasyfikuje sieweczkę madagaskarską jako gatunek narażony na wyginięcie (VU – "Vulnerable"). Liczebność populacji szacuje się na 1800–2300 dorosłych osobników, a jej trend jest malejący.

</doc>
<doc id="1530379" url="https://pl.wikipedia.org/wiki?curid=1530379" title="Jak pisać. Pamiętnik rzemieślnika">
Jak pisać. Pamiętnik rzemieślnika

Jak pisać. Pamiętnik rzemieślnika (ang. "On Writing: A Memoir of the Craft") – opublikowana w 2000 roku autobiograficzna książka Stephena Kinga, napisana w formie przewodnika.
"Jak pisać. Pamiętnik rzemieślnika" jest tryptykiem. Część pierwsza przedstawia dzieciństwo Kinga i jego pierwsze próby pisarskie. Ukazuje dążenie do opublikowania pierwszych wydań i przełom, który przyniosło wydanie "Carrie". King opisuje tu również swoje problemy z alkoholizmem i narkomanią. Część druga jest typowym przewodnikiem omawiającym warsztat pisarza, począwszy od porad dotyczących gramatyki, po wskazówki dotyczące fabuły. King zwraca tu uwagę, że jedną z podstawowych zasad pisarskich jest unikanie zbędnych szczegółów opisowych. Część trzecia powstała w 1999 roku, po wypadku drogowym, którego King stał się ofiarą. Ma charakter typowo autobiograficzny. Autor opisuje swoje spotkanie ze śmiercią, bolesny powrót do zdrowia i wewnętrzną walkę związaną z powrotem do pracy pisarza.

</doc>
<doc id="1530380" url="https://pl.wikipedia.org/wiki?curid=1530380" title="Charadrius thoracicus">
Charadrius thoracicus



</doc>
<doc id="1530381" url="https://pl.wikipedia.org/wiki?curid=1530381" title="Aloy">
Aloy

Aloy ("Aloe", "Orzeł Złoty") – polski herb szlachecki, z indygenatu.
Opis herbu.
Polskie herbarze podają dwie wersje tego herbu:
Najwcześniejsze wzmianki.
Zatwierdzony indygenatem w 1768 roku dla Jana d'Aloy, pułkownika wojsk koronnych.
Herbowni.
Aloy, d'Aloy – de Aloe, Tadeusz Gajl dodaje jeszcze nazwisko Orzeł.

</doc>
<doc id="1530383" url="https://pl.wikipedia.org/wiki?curid=1530383" title="Alfa Volantis">
Alfa Volantis

Alfa Volantis ("α Vol") – gwiazda w gwiazdozbiorze Ryby Latającej o jasności wizualnej +4,00. Oddalona jest o około 125 lat świetlnych od Słońca.
Charakterystyka.
Alfa Volantis to biała gwiazda ciągu głównego reprezentująca typ widmowy A. Jej powolny obrót sprawia, że dyfuzja rozdziela składniki jej atmosfery, powodując problem z określeniem jej typu widmowego. Użycie w tym celu linii widmowych różnych pierwiastków prowadzi do oznaczenia typu od A2,5 do A7, a nawet sprawiło, że była zaklasyfikowana jako podolbrzym. W rzeczywistości jest jeszcze w połowie czasu pobytu na ciągu głównym, który łącznie będzie trwał 890 milionów lat.

</doc>
<doc id="1530385" url="https://pl.wikipedia.org/wiki?curid=1530385" title="Α Vol">
Α Vol



</doc>
<doc id="1530392" url="https://pl.wikipedia.org/wiki?curid=1530392" title="Wiktor Serebrianikow">
Wiktor Serebrianikow

Wiktor Petrowycz Serebrianikow, ukr. Віктор Петрович Серебряников, ros. Виктор Петрович Серебряников, "Wiktor Pietrowicz Sieriebrianikow" (ur. 29 marca 1940 w Zaporożu, Ukraińska SRR, zm. 12 listopada 2014 w Kijowie, Ukraina) – radziecki i ukraiński piłkarz występujący na pozycji pomocnika, trener piłkarski.
Kariera piłkarska.
Kariera klubowa.
Jako nastolatek został przyjęty do zespołu juniorów Metałurha Zaporoże, skąd wkrótce przeszedł do pierwszego składu. Po roku występów klubie z rodzinnego miasta, w 1959 został zakupiony przez Dynamo Kijów. 12 lat występował w składzie Dynama, z którym zdobył największe sukcesy.
W latach sześćdziesiątych cieszył się opinią jednego z najlepszych radzieckich pomocników, czego dowodem były m.in. tytuły Mistrza Sportu ZSRR w 1960, 1966 i 1967.
Kariera reprezentacyjna.
Serebrianikow zadebiutował w reprezentacji ZSRR 11 października 1964 w spotkaniu towarzyskim z drużyną Austrii. Był powołany do składu "Sbornej" na mistrzostwach świata w 1962, ale nie zagrał żadnego meczu. Występował na mistrzostwach świata w 1966 oraz mistrzostwach świata w 1970.
Na mistrzostwach świata w 1970 został pierwszym piłkarzem w historii wszystkich mistrzostw świata, który był zmieniony przez zawodnika rezerwowego - do tej pory nie wolno było robić zmian. Zmiennikiem tym był Anatolij Puzacz.
Kariera trenera i działacza.
Po zakończeniu kariery piłkarskiej trenował drużyny Frunzenec Sumy oraz Nywa Podhajce.
12 listopada 2014 zmarł w Kijowie w wieku 75 lat.

</doc>
<doc id="1530395" url="https://pl.wikipedia.org/wiki?curid=1530395" title="Frunzenec Sumy">
Frunzenec Sumy



</doc>
<doc id="1530396" url="https://pl.wikipedia.org/wiki?curid=1530396" title="Lista prawosławnych biskupów przemysko-samborskich">
Lista prawosławnych biskupów przemysko-samborskich

Lista prawosławnych biskupów przemysko-samborskich

</doc>
<doc id="1530402" url="https://pl.wikipedia.org/wiki?curid=1530402" title="Sieweczka sundajska">
Sieweczka sundajska

Sieweczka sundajska ("Anarhynchus peronii") – gatunek małego ptaka z rodziny sieweczkowatych (Charadriidae), zamieszkujący Azję Południowo-Wschodnią. Monotypowy. Bliski zagrożenia wyginięciem.
Zasięg, środowisko.
Jest to ptak brodzący, zamieszkujący słone plaże w Azji Południowo-Wschodniej – od południowego Wietnamu, Kambodży i Tajlandii po Filipiny i Indonezję. Nie migruje.
Wygląd.
Sieweczka sundajska ma około 15 cm długości i waży około 35–42 g. Samca można rozpoznać po cienkim czarnym pasemku wokół szyi, samica ma cienkie brązowe pasemka i blade nóżki.
Rozmnażanie.
Sieweczka sundajska znosi dwa do pięciu (najczęściej trzy) jaj, które zostają ukryte w małym dołku na plaży. Jaja są wysiadywane przez oboje rodziców przez około 30 dni, pisklęta po wykluciu są pod opieką, dopóki nie mogą latać przez następny miesiąc. Głównym pożywieniem są bezkręgowce znalezione na plaży.
Status.
Międzynarodowa Unia Ochrony Przyrody (IUCN) uznaje sieweczkę sundajską za gatunek bliski zagrożenia (NT – "Near Threatened"). Liczebność populacji zgrubnie szacuje się na 6700–17 000 dorosłych osobników. Trend liczebności populacji jest prawdopodobnie spadkowy ze względu na utratę i degradację siedlisk oraz płoszenie przez ludzi, zwłaszcza na stanowiskach lęgowych.

</doc>
<doc id="1530403" url="https://pl.wikipedia.org/wiki?curid=1530403" title="Martin Bernard">
Martin Bernard

Martin Bernard (ur. 17 września 1808 w Montbrison - zm. 22 października 1883 w Paryżu) – francuski działacz republikański.
Życiorys.
Bernard był z wykształcenia robotnikiem drukarskim, pochodził z Delfinatu, w Paryżu doskonalił swoje umiejętności zawodowe. W 1830 zapisał się do Stowarzyszenia Praw Człowieka i wziął udział w rewolucji lipcowej. Szybko zapoznał się z ideami saintsimonizmu oraz pismami Pierre'a Leroux i został zdeklarowanym socjalistą. W 1833 uczestniczył w strajku drukarzy w Paryżu, a od 1834 zaczął publikować w "Przeglądzie republikańskim".
W ramach swojej aktywności w stowarzyszeniu Bernard zajmował się nielegalną produkcją prochu, co doprowadziło do jego aresztowania w 1835. Przewód sądowy zakończył się jednak uniewinnieniem. Należał do liderów Stowarzyszenia Pór Roku, gdzie był jednym z trzech głównych przywódców (pozostałymi byli Barbès i Blanqui). Wziął aktywny udział w powstaniu republikańskim w 1839 i został za to aresztowany. Sądzony przez Izbą Parów, odmówił prowadzenia obrony. Został skazany na deportację i uwięziony w Mont Saint Michel, a następnie w Doullens.
W czasie rewolucji lutowej został uwolniony przez Rząd Tymczasowy i otrzymał stanowisko komisarza generalnego ds. departamentów Ardèche, Haute-Loire, Loire i Rhône. 28 kwietnia 1848 został wybrany do Zgromadzenia Narodowego, gdzie zasiadał na lewicy, zajmując się głównie problemami robotników. Po dniach czerwcowych promował kandydaturę Alexandre'a Ledru-Rollina na prezydenta republiki.
W pierwszych latach II Cesarstwa był aktywnym opozycjonistą, przez co musiał uciekać za granicę i powrócić do zawodu drukarza. Do Francji wrócił w 1859, gdzie pracował w gazowni paryskiej, a w 1861 wydał wspomnienia więzienne. Po obaleniu cesarstwa na nowo został wybrany deputowanym; ponownie zasiadał na lewicy, uczestnicząc w szybko zerwanych negocjacjach pomiędzy rządem Thiersa a Komuną Paryską. W 1876 zakończył karierę polityczną.

</doc>
<doc id="1530407" url="https://pl.wikipedia.org/wiki?curid=1530407" title="Júlio Rocha">
Júlio Rocha

Júlio César Rocha da Costa Porto (ur. 22 października 1979 w São Paulo) – brazylijski aktor i model.
Życiorys.
Urodził się w São Paulo jako syn Anny Marii Rochy Porto i Eduardo Costa Porto. Swoją karierę aktorską rozpoczął w wieku czternastu lat. Studiował aktorstwo w Teatro Escola Célia Helena, a następnie w szkole teatralnej Faculdade de Teatro w Rio de Janeiro, Artes Cênicas na Universidade Anhembi- Morumbi (SP) i Escola Wolf Maya. Mieszkał na prawie roku w Nowym Jorku. Zagrał w sztuce szekspirowskiej.
Po udziale w telenowelach: "Bang Bang" (2006), "Zwiedzanie w Jaca" ("Pé na Jaca", 2007) i "Tropikalny raj" ("Paraíso Tropical", 2007). Za rolą kierowcy João Batistę w telenoweli "Dwie twarze" ("Duas Caras", 2007/2008) był nominowany do nagrody Contigo 2008 w kategorii najbardziej obiecujący aktor.
Wziął udział w sesji zdjęciowej czasopisma „Lounge” i „Mensch” oraz kilku kampaniach reklamowych "Nova Schin", Mitsubishi, Seda i Brahma.
Był towarzyszem Marílii „Gabi” Gabrieli, o 31 lat starszej brazylijskiej dziennikarki, z którą się rozstał Reynaldo Gianecchini. Ze związku z Karoline Kleine Buckstegge ma dwóch synów – José i Eduardo.

</doc>
<doc id="1530408" url="https://pl.wikipedia.org/wiki?curid=1530408" title="Nowojorskie taksówki">
Nowojorskie taksówki

Taksówki w Nowym Jorku – charakterystyczne, żółte taksówki, poruszające się po Nowym Jorku.
Każda autentyczna taksówka nowojorska ("Yellow Cab") ma zamocowany na przodzie maski oficjalny medalion, a wewnątrz płytę z grubego plastiku, dzielącą kierowcę od pasażerów. Na dachu taksówki są dwa oznaczenia świetlne. Jeśli numer taksówki jest włączony, oznacza to, że taksówka jest wolna i przyjmuje pasażerów; jeśli światło "off-duty" jest włączone lub wszystkie światła są wyłączone, oznacza, że taksówka jest zajęta lub nie bierze pasażerów. Czasami jednak, pomimo wyłączonych obydwu świateł lub włączonego światła "off-duty", taksówkarz zatrzyma się po czekającego pasażera – oznacza to, że taksówkarz kończy zmianę, ale jedzie w kierunku, w którym czeka pasażer, co daje mu ostatnią szansę na zarobek. Napiwek to generalnie 10–20% zapłaconej taryfy. Co więcej, pasażer jest odpowiedzialny za opłaty dodatkowe, jak na przykład przejazd przez mosty czy tunele. Od roku 2009 wszystkie nowojorskie taksówki są zobowiązane do przyjmowania płatności kartami kredytowymi.
Firma Nissan wygrała kontrakt opiewający na 1 mld dolarów amerykańskich dotyczący zastąpienia 13 000 nowojorskich taksówek Ford Crown Victoria modelem samochodu Nissan NV200. W przetargu Nissan pokonał m.in. Ford Motor i Karsan Otomotiv. Pierwsze dostawy zaplanowano na rok 2013. Dostawy mają potrwać 5 lat.

</doc>
<doc id="1530410" url="https://pl.wikipedia.org/wiki?curid=1530410" title="Wyżni Kozi Staw">
Wyżni Kozi Staw

Wyżni Kozi Staw (słow. "Vyšné Kozie pleso", niem. "Oberer Gemsensee", węg. "Felső-Zerge-tó") – nieduże jezioro (w Tatrach nazywane są one stawami) w słowackich Tatrach Wysokich, w najwyższej części Doliny Młynickiej. Znajduje się w jej północno-wschodniej odnodze, Kozim Kotle, u podnóży Szczyrbskiego Szczytu (2381 m), Młynickiej Przełęczy, Hlińskiej Turni (2340 m), Basztowej Przełęczy i Capich Turni (2364 m). Położone jest na wysokości 2109 m n.p.m.
Według pomiarów pracowników TANAP-u z lat 1961–67 staw miał powierzchnię 0,500 ha, rozmiary 150 × 75 m i głębokość 3,2 m. Według "Wielkiej encyklopedii tatrzańskiej" przy niskim stanie wód tworzą się dwa oddzielne Wyżnie Kozie Stawy ("Vyšné Kozie plesá"). Józef Nyka w swoim przewodniku pisze o dwóch Wyżnich Kozich Stawach.
Staw znajduje się daleko od szlaku turystycznego wiodącego dnem Doliny Młynickiej i nie jest dostrzegalny z doliny, słabo widoczny jest jedynie spod podejścia na Bystrą Ławkę.

</doc>
<doc id="1530414" url="https://pl.wikipedia.org/wiki?curid=1530414" title="SGP/Lohner E1">
SGP/Lohner E1

SGP/Lohner E1 – typ tramwaju produkowanego w zakładach Lohner (od 1972 Rotax) (numery taborowe 4461–4560) i Simmering-Graz-Pauker (numery taborowe 4631–4868) w latach 1969–1976. Jedynym odbiorcą było przedsiębiorstwo w Wiedniu. Stanowiły ulepszenie produkowanych od 1959 roku tramwajów typu E, będących licencyjną wersją niemieckiego Düwag GT6. Od 1970 roku montowano w nich półautomatyczny system sterowania jazdą Geamatic. W latach osiemdziesiątych wyposażenie wagonów poddano głębokiej modernizacji wprowadzając wiele układów elektronicznych do sterowania wagonów, dzięki temu uzyskano dużo lepsze warunki bezpieczeństwa pasażerów i pracy motorniczego. 
Typ E1 może być łączony z doczepami typu c3. Zyskuje się wtedy dodatkowe 32 miejsca siedzące i 75 stojących. Doczepa ma długość 14 700 mm, szerokość taką jak E1, a waży 11 600 kg. Wszystkie zostały wyprodukowane w zakładach Lohner w latach 1959–1962.
Po wymianie taboru w Wiedniu, wagony E1 zostały sprzedane za granicę, w tym do Polski. 
MPK w Krakowie posiada i użytkuje od 2004 roku 75 wagonów typu E1 i 65 doczep typu c3.
Tramwaje Śląskie posiadają obecnie i użytkują 4 wagonów typu SGP E1, w których przeprowadzono remonty i zmieniono zewnętrzną stylistykę pojazdów. Wprowadzono je do użytku w 2011 roku. Od 15 marca 2021 tramwaje zostają wyłączone z użytkowania.
Tramwaje tego typu jeżdżą również w Sarajewie.

</doc>
<doc id="1530415" url="https://pl.wikipedia.org/wiki?curid=1530415" title="Wyżnie Kozie Stawy">
Wyżnie Kozie Stawy



</doc>
<doc id="1530419" url="https://pl.wikipedia.org/wiki?curid=1530419" title="Stroitiel Połtawa">
Stroitiel Połtawa



</doc>
<doc id="1530423" url="https://pl.wikipedia.org/wiki?curid=1530423" title="Wiktor Sieriebrianikow">
Wiktor Sieriebrianikow



</doc>
<doc id="1530426" url="https://pl.wikipedia.org/wiki?curid=1530426" title="Ostatni Mohikanin">
Ostatni Mohikanin

Ostatni Mohikanin (ang. "The Last of the Mohicans") – powieść przygodowo-historyczna autorstwa amerykańskiego pisarza Jamesa Fenimore’a Coopera opublikowana w roku 1826. Stanowi drugi, najbardziej znany tom z cyklu pt. "Pięcioksiąg przygód Sokolego Oka". W Polsce po raz pierwszy powieść została wydana w 1830 roku w przekładzie Feliksa Wrotnowskiego pod tytułem "Ostatni Mohikan".
Książka ma najbardziej zwarty wątek z całej serii. Wydarzenia rozgrywają się w połowie XVIII wieku na terenach brytyjskich kolonii w Ameryce Północnej (Prowincja Nowy Jork) podczas wojny francusko-brytyjskiej.
Po poddaniu Fortu William Henry bronionego przez Brytyjczyków i amerykańskich osadników, dochodzi do masakry jego obrońców przez sprzymierzonych z Francuzami Huronów. Sokole Oko wraz ze swoimi indiańskimi przyjaciółmi – Mohikanami Chingachgookiem i jego synem Unkasem – ratują córki angielskiego dowódcy – Korę i Alicję. Kora oraz Unkas zostają jednak zabici przez wodza Huronów, Maguę, który tę walkę również przypłacił życiem. Chingachgook, pozbawiony syna, pozostaje ostatnim żywym Mohikaninem.
Powieść cechują doskonałe opisy przyrody, wartka i pełna dramatyzmu akcja, barwna narracja oraz dobrze zarysowane sylwetki bohaterów. Powieść była kilkakrotnie ekranizowana (m.in. w 1992 roku – jako film pt. "Ostatni Mohikanin").

</doc>
<doc id="1530428" url="https://pl.wikipedia.org/wiki?curid=1530428" title="Osterholz-Scharmbeck">
Osterholz-Scharmbeck

Osterholz-Scharmbeck (dolnoniem. "Oosterholt-Scharmbeck") − miasto powiatowe w Niemczech, w kraju związkowym Dolna Saksonia, siedziba powiatu Osterholz.
Geografia.
Osterholz-Scharmbeck położony jest ok. 22 km na północ od Bremy.
Przez obszar miasta przebiega droga krajowa B74.
Podział administracyjny.
W skład obszaru miasta wchodzi dziewięć dzielnic:
Pozostałe miejscowości wschodzące w obszar miasta:
Współpraca.
Miejscowości partnerskie:

</doc>
<doc id="1530429" url="https://pl.wikipedia.org/wiki?curid=1530429" title="Polityka Unii Europejskiej względem regionu arktycznego">
Polityka Unii Europejskiej względem regionu arktycznego



</doc>
<doc id="1530430" url="https://pl.wikipedia.org/wiki?curid=1530430" title="Polityka Unii Europejskiej względem Arktyki">
Polityka Unii Europejskiej względem Arktyki



</doc>
<doc id="1530431" url="https://pl.wikipedia.org/wiki?curid=1530431" title="Polityka arktyczna Unii Europejskiej">
Polityka arktyczna Unii Europejskiej

Polityka Unii Europejskiej względem Arktyki – polityka względem strategicznego regionu Arktyki, którego - według Komisji Europejskiej - rozwój będzie miał istotne następstwa dla życia następnych pokoleń mieszkańców Europy. Zwiększone zaangażowanie Unii Europejskiej we współpracę z Arktyką otworzy nowe perspektywy dla kontaktów, jakie państwa UE utrzymują z państwami regionu arktycznego.
Rozwój tej polityki wiąże się ze zmianami klimatycznymi, jak i ekspansją rosyjską w tej części świata. Spekuluje się, że region ten będzie polem zaciętej walki, związanej z ogromnymi pokładami surowców. Pięć państw konkurujących ze sobą w rejonie Arktyki: Rosja, Kanada, Norwegia, Dania i Stany Zjednoczone obiecały spór związany z ich roszczeniami terytorialnymi rozwiązywać przy wsparciu Organizacji Narodów Zjednoczonych. Państwa te miały czas do maja 2009, by zgłosić swoje postulaty w tej kwestii. Zaniepokojenie w tej kwestii wyraża również Parlament Europejski.
20 stycznia 2011 r. Parlament Europejski przyjął kolejną rezolucję ws. Regionu Dalekiej Północy, który to jest rozwinięciem i uszczegółowieniem poprzednich dokumentów.
Cele polityki.
Komisja Europejska wymienia podstawowe zadania jakie Unia powinna sobie zadać

</doc>
<doc id="1530433" url="https://pl.wikipedia.org/wiki?curid=1530433" title="Achalgori">
Achalgori

Achalgori albo Leningor (os. Ленингор, gruz. ახალგორი (translit.) Akhalgori; Nowe Gori) – osiedle typu miejskiego w Gruzji, we wschodniej części Osetii Południowej, 49 km w linii prostej (ok. 55 km drogami) na północny zachód od Tbilisi, a 33 km na północny wschód od Gori, nad rzeką Ksani, 788 m n.p.m. W czasach ZSRR w Gruzińskiej SRR, do 1990, pod gruzińską nazwą ლენინგორი – ros. "Ленингори" ("Leningori", na cześć W. Lenina), wariantu tej nazwy dalej używają osetyjscy seperatysci: oset. "Ленингор" ("Leningor").
Przed wojną w Osetii Południowej w roku 2008 miasto zamieszkane było przez ok. 2 tys. osób (w całym dystrykcie ok. 7,7 tys., z czego ok. 85% Gruzinów). Po tej wojnie władze Osetii Południowej używają nazwy Leningor i uznają miasto za stolicę obwodu leningorskiego, natomiast władze Gruzji wciąż traktują je jako część obwodu achalgorskiego w regionie Mccheta-Mtianetia.
23 listopada 2008 na drodze z Tbilisi do Achalgori doszło do incydentu z udziałem prezydentów: gruzińskiego Saakaszwili i polskiego Kaczyńskiego, kiedy południowoosetyjski posterunek położony nieopodal wioski Odzisi z użyciem broni maszynowej zawrócił kolumnę prezydencką nie dopuszczając do ich wjazdu na teren sporny. Prezydent Kaczyński relacjonował, że kawalkada pojazdów została zatrzymana przez posterunek rosyjski, są też poglądy, według których za zajście odpowiedzialni są Gruzini.

</doc>
<doc id="1530447" url="https://pl.wikipedia.org/wiki?curid=1530447" title="Jamie Baulch">
Jamie Baulch

James Steven „Jamie” Baulch (ur. 3 maja 1973) – brytyjski lekkoatleta, sprinter, medalista Igrzysk Olimpijskich, Mistrzostw Świata i Europy.
Złoty medalista Mistrzostw Świata Juniorów w Lekkoatletyce (Seul 1992) w sztafecie 4 × 100 metrów (podczas tej samej imprezy był 4. w biegu na 200 metrów).
W karierze seniorskiej największe indywidualne sukcesy odnosił na dystansie 400 metrów:
Jeszcze więcej medali Baulch zdobył jako członek brytyjskiej sztafety 4 × 400 metrów:
Wynik uzyskany w finale olimpijskim w Atlancie (3 sierpnia 1996) – 2:56.60 jest aktualnym rekordem Europy.

</doc>
<doc id="1530449" url="https://pl.wikipedia.org/wiki?curid=1530449" title="Józef Seidenbeutel">
Józef Seidenbeutel

Józef Seidenbeutel (jid. יוסף זיידענבייטעל; ur. 24 października 1894 w Warszawie, zm. 15 czerwca 1923 w Otwocku) – polski malarz żydowskiego pochodzenia, starszy brat Efraima i Menasze Seidenbeutlów.
Był jednym z ośmiorga dzieci księgowego w fabryce tekstylnej. Studiował na warszawskiej Akademii Sztuk Pięknych. Jego wykładowcą był m.in. Stanisław Lentz. Utrzymywał żywe stosunki z Abrahamem Ostrzegą, Szymonem Kratką, Fiszlem Rubinlichtem, Henrykiem Berlewim, Efraimem Kaganowskim i Maksem Eliowiczem. 
Był portrecistą i ilustratorem książek. 
Zmarł w wyniku gruźlicy. Pochowany jest na cmentarzu żydowskim przy ulicy Okopowej w Warszawie (kwatera 71, rząd 2).

</doc>
<doc id="1530450" url="https://pl.wikipedia.org/wiki?curid=1530450" title="Konkurs Piosenki Eurowizji dla Dzieci 2009">
Konkurs Piosenki Eurowizji dla Dzieci 2009

7. Konkurs Piosenki Eurowizji dla Dzieci został zorganizowany 21 listopada 2009 roku Pałacu Sportu w Kijowie przez Narodową Telekompanię Ukrainy (NTU).
Finał konkursu, który poprowadzili Ani Lorak, Timur Mirosznyczenko i Dmytro Borodin, wygrał Ralf Mackenbach, reprezentant Holandii z utworem „Click Clack”, za który zdobył łącznie 121 punktów.
Kraje uczestniczące.
8 czerwca 2009 roku Europejska Unia Nadawców (EBU) podała do oficjalnej wiadomości, że w konkursie wezmą udział reprezentanci trzynastu państw. Do stawki konkursowej powrócił nadawca publiczny Szwecji, zaś z konkursu wycofały się telewizji z Bułgarii (z powodu słabego wyniku osiągnietego rok wcześniej), Grecji (z powodu niewielkiego zainteresowania widowiskiej wśród telewidzów) i Litwy (z powodu problemów finansowych nadawcy publicznego). Transmisję przeprowadziły też nieuczestniczące w konkursie telewizje z Azerbejdżanu oraz Bośni i Hercegowiny.
13 października odbyło się losowanie kolejności występów wszystkich uczestników konkursu.

</doc>
<doc id="1530454" url="https://pl.wikipedia.org/wiki?curid=1530454" title="Ariane Mnouchkine">
Ariane Mnouchkine

Ariane Mnouchkine (ur. 3 marca 1939 w Boulogne-Billancourt) – francuska reżyserka teatralna i filmowa oraz scenarzystka. Współzałożycielka paryskiego Théâtre du Soleil. Pochodzi z rodziny związanej ze środowiskiem filmowym. Jej ojciec, Alexandre Mnouchkine, z pochodzenia Rosjanin, był producentem filmowym. 
Pierwszym sukcesem Ariane Mnouchkine była nominacja do Oskara w 1964 roku dla filmu "Człowiek z Rio", do którego napisała scenariusz. Druga nominacja do tej nagrody to film "Molière", zrealizowany w latach 1976–1978 z obsadą aktorów z Théâtre du Soleil. Produkcję zrealizowano z wielkim rozmachem i z przepychem dekoracji, uznanie krytyki wzbudziły rozwiązania inscenizacyjne, a film uznano za jedną z najlepszych biografii w historii kina.
Kolejnym sukcesem okazał się film "1789", traktujący o rewolucji francuskiej. 
Reżyserka swój sukces oparła na udanym połączeniu formy teatralnej ze sztuką filmową.
18 czerwca 2008 otrzymała doktorat honoris causa Uniwersytetu Oksfordzkiego.
W 2019 roku została odznaczona Nagrodą Kioto w dziedzinie sztuki i filozofii.

</doc>
<doc id="1530458" url="https://pl.wikipedia.org/wiki?curid=1530458" title="Lista prawosławnych metropolitów kijowskich">
Lista prawosławnych metropolitów kijowskich

Lista prawosławnych metropolitów kijowskich
Prawosławna metropolia kijowska została założona w okresie między 976, a 998 r. Była podporządkowana patriarchatowi konstantynopolitańskiemu, a jej wewnętrzna organizacja był wzorowana na kościele bizantyjskim.
W wyniku rozpadu Rusi Kijowskiej i jej podboju przez Polskę, Litwę i Moskwę, w XIV metropolia kijowska rozpadła się na trzy ośrodki kijowski (faktycznie włodzimierski), halicki i litewski. 
W XVI w. oficjalny tytuł metropolity kijowskiego brzmiał: "arcybiskup metropolita kijowski, halicki i całej Rusi". Nie rezydował on w Kijowie, lecz w północnej części diecezji na Litwie (w Nowogródku lub Wilnie). 

</doc>
<doc id="1530460" url="https://pl.wikipedia.org/wiki?curid=1530460" title="Knieje (przystanek osobowy)">
Knieje (przystanek osobowy)

Knieje – nieczynny przystanek osobowy w Jaworznie, w województwie śląskim, w Polsce.
Został zamknięty 7 października 2002. Od marca 2022 przejeżdżają przez niego bez zatrzymania regionalne pociągi pasażerskie relacji Olkusz – Kraków Główny.

</doc>
<doc id="1530466" url="https://pl.wikipedia.org/wiki?curid=1530466" title="Grasberg (Dolna Saksonia)">
Grasberg (Dolna Saksonia)

Grasberg – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Osterholz.
Geografia.
Gmina Grasberg położona jest pk. 13 km na wschód od miasta Osterholz-Scharmbeck.
Dzielnice gminy.
W skład obszaru gminy wchodzą następujące dzielnice:

</doc>
<doc id="1530468" url="https://pl.wikipedia.org/wiki?curid=1530468" title="Janusz Akermann">
Janusz Akermann

Janusz Maciej Akermann (ur. 1957 w Tczewie) – polski malarz, grafik, profesor ASP w Gdańsku.
Życiorys.
Studiował w latach 1981-1985 na Wydziale Malarstwa w Państwowej Wyższej Szkole Sztuk Plastycznych w Gdańsku (ASP).
Dyplom uzyskał w 1985 r. w pracowni prof. Kazimierza Śramkiewicza. Od [1985 pracownik gdańskiej uczelni na Wydziale Wydziale Architektury i Wzornictwa. W latach 1999-2002 wykładał malarstwo i rysunek w Europejskiej Akademii Sztuk w Warszawie. W 2006 otrzymał tytuł profesora.
Zasiada w Radzie Akademii Sztuk Pięknych w Gdańsku.
Nagrody i wyróżnienia

</doc>
<doc id="1530470" url="https://pl.wikipedia.org/wiki?curid=1530470" title="Tiocyjanki">
Tiocyjanki



</doc>
<doc id="1530476" url="https://pl.wikipedia.org/wiki?curid=1530476" title="Altexwange">
Altexwange

Altexwange ("Alexwange", "Alekswange", "Altekswange") – polski herb szlachecki, z nobilitacji.
Blazonowanie.
Na tarczy dzielonej w pas inicjał "S" złoty. W polu górnym, srebrnym dwie róże czerwone po bokach inicjału. W polu dolnym, czerwonym, róża srebrna w zakręcie inicjału. Klejnot: inicjał jak w herbie. Labry: czerwone, podbite srebrem.
Najwcześniejsze wzmianki.
Nadany burmistrzowi Elbląga, Jakubowi Altexwange 10 kwietnia 1525 przez króla Zygmunta Starego.
Herbowni.
Altexwange – Altekswange – Alekswange – Alexwange.

</doc>
<doc id="1530477" url="https://pl.wikipedia.org/wiki?curid=1530477" title="Dobra pani">
Dobra pani

Dobra pani – nowela Elizy Orzeszkowej opublikowana po raz pierwszy w 1888 roku w zbiorze "Panna Antonina". 
Eliza Orzeszkowa w swoim utworze obnaża powierzchowność i fałsz realizacji pozytywistycznego hasła filantropii i dobroduszności. Tytułowa "dobra pani" to ironiczne określenie Eweliny Krzyckiej, która swoją fałszywą dobroczynnością wyrządza ludziom krzywdę, traktując ich jak zabawki.
W ramach 8. edycji Narodowego Czytania w 2019 r. spośród ponad stu tytułów przesłanych do Kancelarii Prezydenta para prezydencka wybrała osiem nowel, wśród których znalazła się "Dobra pani".
Opis fabuły.
W niewielkim, prowincjonalnym miasteczku, Ongrodzie, mieszka bogata, bezdzietna wdowa. Wszyscy chwalą ją za okazaną dobroć wobec pięcioletniej dziewczynki sieroty - Helenki, którą wzięła pod opiekę. Przez kilka lat pani Ewelina uwielbia swoją podopieczną i nie rozstaje się z nią, obsypuje pieszczotami i podarunkami, zachwyca się jej urodą. Po pewnym czasie Krzycka zmienia swój stosunek do Heli, zaczyna ją nudzić dorastająca dziewczyna, która nie jest już taka słodka i śliczna jak kiedyś. Coraz częściej spędzają czas oddzielnie. Dziewczyna w końcu zmuszona zostaje do opuszczenia domu wdowy i przeniesienia się pod dach biednej rodziny. W nowej dla niej sytuacji czuje się jednak całkowicie zagubiona.

</doc>
<doc id="1530478" url="https://pl.wikipedia.org/wiki?curid=1530478" title="Christina Vukicevic">
Christina Vukicevic

Christina Vukicevic (ur. 18 czerwca 1987 w Lørenskog) – norweska lekkoatletka pochodzenia serbskiego, która specjalizuje się w biegu na 100 m przez płotki.
Piąta zawodniczka mistrzostw świata juniorów w 2004 oraz wicemistrzyni Europy juniorek z 2005. W 2006 w Pekinie, podczas kolejnych mistrzostw świata juniorów zdobyła srebrny medal ustanawiając czasem 13,34 s nowy rekord Norwegii w kategorii juniorów. Również srebro zdobyła podczas młodzieżowych mistrzostw Europy w Debreczynie w 2007 roku. W tym samym sezonie brała udział w Osace w mistrzostwach świata. W 2008 bez powodzenia startowała w igrzyskach olimpijskich – ustanowiła tam jednak swój rekord życiowy: 13,05 s. Czwarta zawodniczka halowych mistrzostw Europy w 2009 roku. Podczas młodzieżowego czempionatu Starego Kontynentu w Kownie (2009) zdobyła złoto. Pierwszy sukces w gronie seniorek odniosła w 2011 zdobywając brąz halowych mistrzostw Europy. Siedmiokrotna mistrzyni kraju (2004–2010). Halowa rekordzistka Norwegii na 50 (6,81 s, 2010) i 60 metrów przez płotki (7,83 s, 2011), a także na 100 metrów przez płotki - (12,74 s, 2009).
Przez sześć lat – do marca 2011 – jej partnerem był dwukrotny mistrz olimpijski, oszczepnik, Andreas Thorkildsen. Jej ojciec – Petar Vukičević także uprawiał biegi płotkarskie, reprezentował Jugosławię na igrzyskach olimpijskich w Moskwie (1980). Bratem sportsmenki jest płotkarz, srebrny medalista mistrzostw świata juniorów z 2010 roku, Vladimir Vukicevic. 6 czerwca 2014 w Wenecji poślubiła piłkarza Vadima Demidova.

</doc>
<doc id="1530485" url="https://pl.wikipedia.org/wiki?curid=1530485" title="Lilienthal (Dolna Saksonia)">
Lilienthal (Dolna Saksonia)

Lilienthal – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Osterholz.

</doc>
<doc id="1530486" url="https://pl.wikipedia.org/wiki?curid=1530486" title="Chris Riggott">
Chris Riggott

Christopher „Chris” Mark Riggott (ur. 1 września 1980 w Derby) – piłkarz angielski grający na pozycji środkowego obrońcy.
Kariera klubowa.
Riggott urodził się w mieście Derby i tam też zaczął swoją karierę piłkarską, w zespole Derby County. W 1998 roku był już w składzie pierwszej drużyny, jednak nie rozegrał żadnego spotkania na boiskach Premier League. W najwyższej klasie rozgrywkowej Anglii zadebiutował 14 maja 2000 w przegranym 0:4 wyjazdowym spotkaniu z Chelsea. Od następnego sezonu, czyli 2000/2001 był podstawowym zawodnikiem Derby, jednak w 2002 roku spadł z nim z ligi i przez pół roku występował na boiskach Division One. Ogółem w barwach Derby rozegrał 91 meczów ligowych i zdobył 5 bramek.
31 stycznia 2003 roku Riggott podpisał kontrakt z Middlesbrough, do którego trafił za 1,5 miliona funtów wraz z partnerem z zespołu Malcolmem Christiem. W zespole prowadzonym przez menedżera Steve'a McClarena zadebiutował 8 lutego w meczu z Liverpoolem, zremisowanym 1:1. Natomiast dwa tygodnie później zaliczył dwa trafienia w meczu z Sunderlandem (3:1). W 2004 roku dotarł z Middlesbrough do finału Pucharu Ligi Angielskiej, jednak w zwycięskim 2:1 spotkaniu z Boltonem Wanderers nie wystąpił. W sezonie 2005/2006 był partnerem Garetha Southgate'a w pierwszej jedenastce „Boro” i dotarł z tym klubem do finału Pucharu UEFA. W nim Middlesbrough uległo 0:4 Sevilli. W sezonie 2006/2007 usiadł na ławce rezerwowych, po tym jak zakupiono kolejnych defensorów do Middlesbrough, Jonathana Woodgate'a i Roberta Hutha. 29 lutego 2008 roku został do końca sezonu wypożyczony do Stoke City, któremu pomógł w awansie do Premier League. Latem 2008 powrócił do Middlesbrough. W sezonie 2008/09 spadł wraz ze swoim klubem do Championship.
W 2010 roku Riggott przeszedł do Cardiff City.
Kariera reprezentacyjna.
W latach 2001–2002 Riggott rozegrał 9 spotkań w młodzieżowej reprezentacji Anglii U-21.

</doc>
<doc id="1530487" url="https://pl.wikipedia.org/wiki?curid=1530487" title="Wojciech Borkowski">
Wojciech Borkowski

Wojciech Janusz Borkowski (ur. 21 listopada 1960 w Warszawie) – polski archeolog, popularyzator nauki.
Życiorys.
Absolwent Uniwersytetu Warszawskiego (1984). W 1994 r. uzyskał w Instytucie Etnologii i Archeologii PAN stopień doktora nauk humanistycznych na podstawie rozprawy "System zagospodarowania złoża krzemieni pasiastych na polu eksploatacyjnym Krzemionki. Próba rekonstrukcji" (promotor: prof. zw. dr hab. Romuald Schild). Od 1997 r. wicedyrektor Państwowego Muzeum Archeologicznego w Warszawie. 
Członek Zarządu Oddziału Mazowieckiego Stowarzyszenia Muzealników Polskich, były prezes Oddziału Stowarzyszenia Naukowego Archeologów Polskich w Warszawie, przewodniczący komisji do spraw oświaty i popularyzacji archeologii SNAP. Członek Stowarzyszenia Artylerii Dawnej „Arsenał”. Autor kilkudziesięciu prac naukowych. Specjalność badawcza: archeologia Polski, górnictwo krzemienia, neolit. Współautor (obok Gerarda Sawickiego) programów telewizyjnych "Robinsonowie" i "Łowcy ognia" (TVP 1). Laureat Nagrody Rektora Uniwersytetu Warszawskiego oraz Nagrody im. Krzysztofa Dąbrowskiego za Popularyzację Nauki. W 2004 r. otrzymał statuetkę "Przasnyskiego Koryfeusza".

</doc>
<doc id="1530488" url="https://pl.wikipedia.org/wiki?curid=1530488" title="Ulica ks. Ignacego Kłopotowskiego w Warszawie">
Ulica ks. Ignacego Kłopotowskiego w Warszawie

Ulica ks. Ignacego Kłopotowskiego – ulica w dzielnicy Praga-Północ w Warszawie.
Historia.
Ulica w tym miejscu pojawiła się po raz pierwszy na planie geometry Macieja Deutscha z roku 1765, jako wąska droga biegnąca od ulicy Targowej do ul. Senatorskiej (obecnie Sierakowskiego). Kilka lat później ulicę przedłużono do Wisły; była w tym czasie zabudowana 13 domami drewnianymi, niewielką kamieniczką, małym domkiem, browarem i spichrzem. Dopełnieniem tego krajobrazu była drewniana altana od strony łyżwowego mostu Ponińskiego przy ulicy Brukowanej (współcześnie Okrzei), należąca do spadkobierców budowniczego mostu, Adama Ponińskiego.
Plan pruski wykonany tuż po Rzezi Pragi pozwala stwierdzić, że część zabudowy zlokalizowana w okolicy ul. Targowej przetrwała wydarzenia roku 1794.
Główną rolę pełniła ówcześnie stanowiąca dojazd do mostu ul. "Brukowana"; przy dzisiejszej ul. Kłopotowskiego, wtedy "Brukowej", znajdowały się głównie drewniane zabudowania położone na zapleczu jej zabudowań.
W latach 1806−1809 z rozkazu cesarza Napoleona I Bonapartego w związku z budową fortyfikacji wyburzono większość zabudowań dzielnicy; ulica "Brukowa" ocalała tylko na odcinku przylegającym do Wisły, utraciła jednak całą zabudowę mieszkalną. W związku z budową fortyfikacji za linią dzisiejszej ul. Sierakowskiego bieg ulicy odchylono nieco na zachód, wznosząc na jej osi silnie umocniony nowy most łyżwowy. Po południowej stronie ulicy wzniesiono długie pawilony koszarowe poprzedzone obszernym placem musztry; przeciwną stronę zajęły zabudowania służące odpowiedzialnym za most pontonierom. Wśród nich wyróżniał się parterowy dom kryty dachówką, stojący tuż przy moście frontem do Wisły; później, w roku 1819 mieścił się w nim lazaret wojskowy.
Po roku 1815 umocnienia napoleońskie zlikwidowano; pięć lat później na osi dzisiejszej ulicy wytyczono idealnie prostą drogę.
W latach 1824−1825 po północnej stronie przyczółka mostu wzniesiono według proj. Antonia Corazziego Komorę Wodną – miejsce poboru opłat za przejazd przez most. Jego odpowiednikiem na lewym brzegu Wisły był budynek łazienek Teodozji Majewskiej przy ulicy Bednarskiej 2/4. W 1836 przy skrzyżowaniu z ul. Petersburską (obecnie Jagiellońską) zakończono budowę Synagogi Praskiej zaprojektowanej przez Józefa Lessela.
Po otwarciu mostu Kierbedzia w roku 1864 ulice Pragi uregulowano; po dziesięciu latach od tego wydarzenia Brukowej nadano miano przeniesione z sąsiedniej ul. Jagiellońskiej, nadające jej nazwę "Szeroka".
Pomiędzy ulicami Szeroką, Panieńską, Brukowaną (Okrzei) i brzegiem Wisły utworzono "plac Mikołajewski", zwany także później "placem Aleksandrowskim".
W roku 1867 od strony Wisły usypano wał chroniący przed jej wylewami; w okresie 1868-69 wybudowano przy nim gmach "Zakładu Wodociągów Praskich" projektowany przez Zygmunta Kiślańskiego i Edwarda Cichockiego.
Gmach mieszczący maszynę parową, wodozbiór i pompownię otrzymał formę nakrytej kopułą ceglanej rotundy, do której od zachodu dostawiono smukłą czterokondygnacyjną wieżę ciśnień zwieńczoną tarasem.
Zaprojektowany przez inż. Alfonsa Grotowskiego "Zakład Wodociągów Praskich" obsługiwał jedynie 33 budynki, głównie użyteczności publicznej i wojskowe; po roku 1889 zastąpił go system wodociągów warszawskich zaprojektowanych i zbudowanych przez brytyjskiego inżyniera Williama Lindleya.
Obsadzony drzewami "Plac Mikołajewski" ozdobiła fontanna, jednak nigdy nie otrzymał on zwartej, uporządkowanej zabudowy.
W roku 1869 przebudowano Komorę Wodną; połączyło się to z rozebraniem zachodniego skrzydła budynku. Na jego tyłach rozbudowano zespół carskich magazynów wojskowych, zaś sam budynek dawnej Komory Wodnej służył w tym okresie jako dom mieszkalny pracowników "Zakładu Wodociągu Praskiego".
Pomiędzy Wisłą a obecną ulicą Sierakowskiego w tym okresie istniała głównie parterowa zabudowa; dopiero krótko przed rokiem 1900 powstała pod nr. 6 pierwsza trzypiętrowa kamienica Józefa Markowskiego.
Znacznie intensywniej zabudowywano odcinek "Szerokiej" pomiędzy dzisiejszymi ulicami Sierakowskiego i Jagiellońską; w latach osiemdziesiątych i dziewięćdziesiątych XIX wieku powstał zwarty ciąg zabudowy w pierzei parzystej. Krótko przed rokiem 1900 powstały trzypiętrowe kamienice w rejonie ul. Targowej; około roku 1906 wzniesiono wspaniały secesyjny dom o trzech frontach: od strony "Szerokiej", Targowej i "Brukowanej" (dziś: Okrzei).
Przed rokiem 1914 pod nr. 31 wybudowano według projektu Nauma Hornsteina budynek mykwy (żydowskiej łaźni rytualnej). Zachowany do dziś budynek mykwy jest jedynym tego typu obiektem w mieście.
Historyczne znaczenie w skali całej Warszawy miało wzniesienie w latach 1903-4 pierwszego miejskiego "Zespołu Szkół Powszechnych nr. 49 i 51" pod nr. 17; budynek zaprojektował Apoloniusz Nieniewski, budowę zaś ukończył Henryk Julian Gay, który nieco zmodyfikował projekt poprzednika. Inną placówką o charakterze edukacyjnym przy "Szerokiej" było IV Gimnazjum Męskie im. gen. Jasińskiego działające w latach 1921–1934 w wynajętej kamienicy pod nr 5.
Przed rokiem 1914 przy ulicy pojawiło się kilka sporych zakładów przemysłowych: pod nr. 22/24 działała "Manufaktura Pończoszniczo-Trykotowa" M.S. Gorbowa zatrudniająca w roku 1905 500 osób. W części zabudowań jeszcze przed rokiem 1914 ulokowała się piekarnia "Praski Młyn Parowy" Mieczysława Rubinsteina, przejęta w roku 1930 przez "Przetwórczą Spółdzielnię Pracy „Warmłyn”" z ul. Białostockiej.
Innymi istotnymi przedsiębiorstwami były "Warszawska Fabryka Koronek i Tiulu" Maurycego Salzmana pod nr 18 oraz "Fabryka Maszyn i Kamieni Młyńskich" Oskara Hartwiga i Gustawa Łęgiewskiego pod nr. 11. Sam budynek pod nr 11 powstał w 1910 roku, a znajdująca się w nim fabryka była jedną z najlepszych tego typu w Polsce. Surowiec do produkcji kamieni sprowadzano aż z Francji, z Laferte k. Nancy. Fabryka znana była w całym kraju i słynęła z doskonałych produktów.
Na początku lat dwudziestych XX wieku stowarzyszenie Auxilium Academicum Judae wybudowało ogromny narożny gmach akademicki, Dom Studentów-Żydów, przypisany dziś numeracji ul. Sierakowskiego; po przeciwnej stronie tej ulicy budynki dawnej "Warszawskiej Fabryki Koronek i Tiulu" przejęły i rozbudowały siostry zakonne ze zgromadzenia Benedyktynek-Loretanek.
Wielkie gmachy dla ogólnego użytku zapoczątkowały przeobrażenie ulicy; w latach trzydziestych XX wieku "Szeroka" zaczęła doganiać ulice z lewego brzegu Wisły. Wznoszone ówcześnie przy jej początkowym odcinku kamienice wyróżniały się stosunkowo starannym i kosztownym wykończeniem. Do wybuchu wojny w roku 1939 kilka placów zostało niezabudowanych, część z nich po roku 1945 zagospodarowano jako zieleńce, ostatni zajął "PDT Praga", przemianowany następnie na "Rainbow Center". Obecnie w budynku mieści się II Urząd Skarbowy Warszawa-Śródmieście oraz Urząd Skarbowy Warszawa-Praga.
W roku 1939 podczas bombardowań uległ zniszczeniu gmach szkół powszechnych pod nr. 17, a liczne domy zostały uszkodzone. W czasie wojny zniszczeniu uległa zabudowa na odcinku od ul. Wybrzeże Szczecińskie, natomiast ocalała zabudowa bliżej ulicy Targowej.
Większe zniszczenia przyniósł okres powojenny: w roku 1955 rozebrano bezcenny budynek synagogi; w latach siedemdziesiątych - kilka kamienic, dawne budynki młyna i magazynów wojskowych. Równolegle znacjonalizowane kamienice zostały silnie zdewastowane, zniszczono ich fasady, nierzadko usuwając tynki. W okresie powojennym renowacji poddano jedynie kilka kamienic i budynek Komory Wodnej, równocześnie budując naprzeciwko, na dawnym "Placu Aleksandrowskim", jeden z bloków osiedla „Panieńska” (według projektu m Teresy Tyszyńskiej i Gabriela Rekwirowicza), niszcząc tym samym starannie zaplanowane wnętrze urbanistyczne.
W marcu 1949 ulicy nadano nazwę Karola Wójcika, którą zmieniono na obecną w styczniu 1991. Na miejscu zniszczonego zespołu szkół powszechnych w 1950 roku wzniesiono budynek, w którym współcześnie ma siedzibę Urząd Dzielnicy Praga-Północ. 
Nie istnieją już dwa najciekawsze architektonicznie obiekty z okresu powojennego, tj. kino Praha z roku 1948, dzieło architektów Jana Bogusławskiego oraz Józefa Łowińskiego, zastąpiono nowoczesnym budynkiem Centrum Praha o tej samej funkcji. Z kolei budynek "PDT Praga" z roku 1952, projektu Wiktora Espenhau i Juliusza Dumnickiego, w 1997 przebudowano na wymalowany w tęczowe kolory biurowiec.
Od marca 2009 przy wejściu do Domu Generalnego Sióstr Loretanek (nr 18) działa okno życia.

</doc>
<doc id="1530489" url="https://pl.wikipedia.org/wiki?curid=1530489" title="Franz Kanik">
Franz Kanik

Franz Kanik, właśc. "František Kaník" (ur. 30 czerwca 1863, zm. 18 marca 1931) – generał piechoty cesarskiej i królewskiej Armii oraz generał armii Sił Zbrojnych Republiki Czechosłowackiej.
Życiorys.
30 listopada 1911 roku został mianowany generałem majorem ze starszeństwem z 1 listopada 1911 roku. 22 grudnia 1914 roku został mianowany marszałkiem polnym porucznikiem.
W latach 1917-1918 był inspektorem cesarskiej i królewskiej Żandarmerii. 13 maja 1918 roku został mianowany generałem piechoty ze starszeństwem z 1 maja 1918 roku. W tym samym roku został dowódcą 10 Korpusu Kawalerii. Z dniem 1 stycznia 1919 roku został przeniesiony w stan spoczynku.
Po rozpadzie Austro-Węgier został przyjęty do Sił Zbrojnych Republiki Czechosłowackiej w stopniu generała 3 klasy w stanie spoczynku.
16 grudnia 1927 roku, po przeprowadzonej zmianie stopni wojskowych, został mianowany generałem armii (czes. "Armádní generál").
Zmarł 18 marca 1931 roku w Łaźniach Mariańskich w Czechach.

</doc>
<doc id="1530494" url="https://pl.wikipedia.org/wiki?curid=1530494" title="Ritterhude">
Ritterhude

Ritterhude - gmina samodzielna (język niemiecki "Einheitsgemeinde") w Niemczech, w kraju związkowym Dolna Saksonia, w powiecie Osterholz.
Geografia.
Gmina Ritterhude położona jest ok. 10 km na północ od Bremy.

</doc>
<doc id="1530495" url="https://pl.wikipedia.org/wiki?curid=1530495" title="Carlo Buti">
Carlo Buti

Carlo Buti (ur. 14 listopada 1902, zm. 16 listopada 1963) – włoski piosenkarz.
Urodził się we Florencji. Już od młodości interesował się śpiewaniem. W roku 1930 śpiewał w radiu, a w 1934 zaczął nagrywać piosenki. Nazywany był "Włoskim Frankiem Sinatrą" oraz "Złotym głosem Włoch". Występował we włoskich filmach, w roku 1956 przeszedł na emeryturę. Zmarł w swoim domu w Montelupo Fiorentino w roku 1963.

</doc>
<doc id="1530497" url="https://pl.wikipedia.org/wiki?curid=1530497" title="Pokolenie „Współczesności”">
Pokolenie „Współczesności”

Pokolenie „Współczesności”, także pokolenie '56 – generacja artystów debiutujących około 1956 roku w Polsce i dominujących w życiu literackim przez następne 10 lat. Ich twórczość stanowiła punkt odniesienia dla wszystkich następnych pokoleń pisarzy i grup literackich. Swoją obecność zaznaczyła nie tylko w literaturze, ale także w filmie (tzw. czarny dokument, polska szkoła filmowa, filmy Wajdy, Kutza, Munka), w teatrze (Grotowski, Tomaszewski), plastyce (wystawa w Arsenale w 1955 roku) oraz w muzyce. Termin "pokolenie „Współczesności”" został sformułowany po raz pierwszy przez krytyka literackiego Jana Błońskiego w 1961 roku, i miał mieć, według niego, charakter pejoratywny, badacz zarzucał bowiem twórcom tego pokolenia brak wspólnego programu, bezideowość i mitologizowanie rzeczywistości. Termin ten jednak szybko utrwalił się w polskiej krytyce literackiej, tracąc swój negatywny wydźwięk. Pokolenie to uważane jest dzisiaj przez badaczy za bardzo istotne w rozwoju literatury polskiej XX wieku.
Dzięki postaciom Andrzeja Bursy, Stanisława Grochowiaka, Mirona Białoszewskiego, Jerzego Harasymowicza, Marka Hłaski, Haliny Poświatowskiej czy Edwarda Stachury pokolenie to jest wciąż obecne w świadomości czytelników.
Sytuacja polityczna.
Debiut pokolenia „Współczesności” nie byłby możliwy bez określonych przemian politycznych w państwach bloku komunistycznego. W 1953 zmarł Józef Stalin, rok później zlikwidowano Ministerstwo Bezpieczeństwa Publicznego PRL, a w lutym 1956 roku na XX Zjeździe KPZR Chruszczow wygłosił referat "O kulcie jednostki i jego następstwach". W tym samym roku w Moskwie zmarł Bolesław Bierut, a w czerwcu w Poznaniu doszło do protestów robotników. Władysław Gomułka został wybrany I sekretarzem PZPR. W społeczeństwie odżyły nadzieje na demokratyzację życia, a wśród artystów – na wolność tworzenia.
Grupa Literacka Współczesność.
Ożywienie na polu literackim i szerzej – kulturalnym poskutkowało powołaniem do istnienia Grupy Literackiej Współczesność. Jej założycielami byli: Zdzisław Jerzy Bolek, Józef Lenart, Monika Kotowska, Marian Ośniałowski, Jerzy Stanisław Czajkowski, Roman Śliwonik. Grupa założyła własne czasopismo, które do 1958 roku ukazywało się co półtora miesiąca, a później jako dwutygodnik.
Periodyk ten szybko stał się trybuną młodych twórców. Linia pisma wyraźnie odróżniała go od „Nowej Kultury”, „Przeglądu Kulturalnego”, „Życia Literackiego”, które były zdominowane przez pisarzy pokolenia Kolumbów oraz współpracowników nieistniejącej już „Kuźnicy”. Artyści skupieni wokół „Współczesności” nie sformułowali jednak żadnych postulatów artystycznych. Podkreślano natomiast wspólnotę grupy organizując spotkania autorskie w różnych miastach Polski. Jej członkowie starali się pełnić rolę animatorów kultury, także w takich dziedzinach sztuki, jak film (Amatorska Grupa Filmowa), plastyka (Galeria Współczesności), teatr (nie zrealizowana koncepcja Teatru Współczesności). Zakładano kluby literackie.
W składzie grupy badacze wymieniają, poza założycielami, także Aleksandra Wieczorkowskiego, Jerzego Prokopiuka, Eugeniusza Kabatca, Zbigniewa Irzyka, Mirosława Malcharka, Lecha Emfazego Stefańskiego, Jana Zbigniewa Słojewskiego, Stanisława Grochowiaka, Tadeusza Strumffa, Ernesta Brylla, Jerzego Falkowskiego, Władysława Terleckiego, Bogusława Choińskiego, Stanisława Swena Czachorowskiego, Andrzeja Dobosza, Józefa Gielo, Ireneusza Iredyńskiego, Janusza Krasińskiego, Magdę Leję, Ludmiłę Marjańską, Marka Nowakowskiego, Marię Szypowską, Piotra Wierzbickiego, Andrzeja Brychta i Józefa Waczkowa.
Grupa istniała do 1959 roku. Wraz z jej rozwiązaniem pismo straciło swój charakter pokoleniowy, drukując coraz więcej tekstów pisarzy starszej generacji. Zaczęto sięgać wówczas do tradycji dwudziestolecia międzywojennego oraz publikować tych nowych twórców, którzy w latach 60. przyjęli nazwę Orientacji Poetyckiej Hybrydy, a jeszcze później – poetów Nowej Fali.
Idee programowe.
Tekstami programowymi grupy były artykuły opublikowane w 1957 roku:
Artykuły te jednak miały charakter ogólny, sloganowy, mówiono o pomocy sztuki w budowie socjalizmu, demokratyzacji. Kładziono nacisk na skupieniu wokół czasopisma nowych, młodych twórców. Padały stwierdzenia o "uczciwości wobec siebie, swojej sztuki i społeczeństwa", "konieczności przestrzegania zasad moralności i etyki". Jednocześnie nie sformułowano żadnych założeń estetycznych i artystycznych, a nawet wywyższano indywidualizm.
Pokolenie 1956.
Już po rozpadzie grupy, skupionej wokół „Współczesności” na łamach tego czasopisma zaczęły pojawiać się artykuły, które przez wiele następnych lat stały się przyczynkiem do gwałtownych polemik; stanowiły także punkt odniesienia dla wszystkich kolejnych pokoleń literackich w Polsce. Pierwszym takim artykułem był tekst Grochowiaka "Karabela na strychu" (nr 35 z 1959 roku), autor bowiem zawarł w nim charakterystykę stosunku pokolenia 1956 do twórców starszej daty, a przede wszystkim do pokolenia Kolumbów. Pisał m.in.: "Owszem, jesteśmy rozczarowani i nieskorzy do ulegania prostym frazesom (...), ale posiadamy na tyle autoironii i dystansu do samych siebie, że łatwo dostrzegamy sens każdej konkretnej roboty ulepszającej życie człowieka w naszym kraju".. Taką pragmatyczną ideę pokoleniową wyrażała m.in. książka Jacka Łukasiewicza "Szmaciarze i bohaterowie" (1963).
Pokoleniowa spójność przejawiała się najsilniej na początku jej zaistnienia – w okresie odwilży. Nowych twórców łączył wtedy bunt przeciwko socrealizmowi, czy szerzej: przeciwko literaturze zaangażowanej, a także odrzucenie polskich mitów narodowych. Łączył także ich debiut przed i po 1956 rokiem, a także (już nieco później) – wspólne czasopismo. Po roku 1965 żywotność generacji osłabła, a całe pokolenie uległo znacznej dezintegracji.
Do pokolenia należeli: Zdzisław Jerzy Bolek, Stanisław Grochowiak, Roman Śliwonik, Andrzej Bursa, Halina Poświatowska, Urszula Kozioł, Jerzy Harasymowicz, Edward Stachura, Ernest Bryll, Marek Hłasko, Marek Nowakowski, Włodzimierz Odojewski, Leszek Płażewski, Władysław Terlecki, Stanisław Stanuch, Stanisław Czycz, oraz poeci od nich starsi, którzy nie opublikowali swojej twórczości w okresie socrealizmu: Miron Białoszewski i Zbigniew Herbert. Do pokolenia zalicza się także Wisławę Szymborską i Tadeusza Nowaka (debiutowali w okresie socrealizmu wierszami propagandowymi).
Krytyka pokolenia.
Po raz pierwszy terminem "pokolenie „Współczesności”" posłużył się Jan Błoński w książce "Zmiana warty" (1961). Wyrażała ona w formie pamfletowej rozczarowanie autora do braku programu i idei pokolenia. Nazwa ta spopularyzowała się szybko w ówczesnej publicystyce literackiej, tracąc swój negatywny wydźwięk. Została także przyjęta przez historyków literatury.
W 1961 roku Antoni Słonimski w utworze pt. "W obronie wiersza" zaatakował poezję nowego pokolenia, a konkretnie twórczość Grochowiaka, Białoszewskiego, Iredyńskiego. Podobnie postąpił Julian Przyboś, który w swojej "Odzie do turpistów" zaatakował antyestetyzm pokolenia „Współczesności”.

</doc>
<doc id="1530501" url="https://pl.wikipedia.org/wiki?curid=1530501" title="Schwanewede">
Schwanewede

Schwanewede – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Osterholz.
Geografia.
Gmina Schwanewede położona jest ok. 14 km na zachód od miasta Osterholz-Scharmbeck.

</doc>
<doc id="1530510" url="https://pl.wikipedia.org/wiki?curid=1530510" title="Juliusz Twardowski">
Juliusz Twardowski

Juliusz Twardowski, Julius von Twardowski, Juliusz Twardowski ze Skrzypny, Julius von Twardowski-Skrzypna (ur. 23 stycznia 1874 w Wiedniu, zm. 3 czerwca 1945) – doktor praw, polityk austriacki, polski i polonijny. 
Życiorys.
Urodził się 23 stycznia 1874 w Wiedniu, w rodzinie Piusa i Malwiny z Kuhnów. Absolwent Theresianum w Wiedniu (1882–1892), student prawa na Uniwersytecie Wiedeńskim ("Universität Wien") (1892–) i Uniwersytecie Franciszkańskim we Lwowie (–1897). Brat Kazimierza Twardowskiego założyciela Szkoła Lwowsko-Warszawska. Był zatrudniony w austriackiej Prokuratorii Skarbu (1898–), Ministerstwie Handlu, Ministerstwie Robót Publicznych (1907–1910), w komórce ds. Galicji w Prezydium Rady Ministrów ("Ministerratspräsidium") (1910–1917); formalnie pełnił urząd ministra bez teki ("Minister ohne Geschäftsbereich" lub "Minister ohne Portefeuille") w Rządzie Ernsta Seidlera, którego nieoficjalnie określano ministrem ds. Galicji ("Staatsminister für Galizien") (1917–1918). Następnie różne funkcje powierzały mu władze II Rzeczypospolitej – pełnomocnika Głównego Urzędu Likwidacyjnego w Wiedniu i przedstawiciela Polski w Konferencji Posłów w Wiedniu (1919–), jak i szefa delegacji do rokowań o I traktacie handlowym z Niemcami w Warszawie (1928–1930). Był założycielem jak pełnił też godność prezesa Austriacko-Polskiej Izby Handlowej ("Österreichisch-Polnische Handelskammer") (1921–1930), oraz przewodniczącego Rady Przybocznej Miasta Krakowa (1939–1941).
Od 9 stycznia 1919 był mężem Pauli Smolinowej.
Pochowany na Cmentarzu Rakowickim w Krakowie (kwatera IVa-zach-po lewej Gertlerów i Wisłockich).

</doc>
<doc id="1530513" url="https://pl.wikipedia.org/wiki?curid=1530513" title="Hannover (prowincja)">
Hannover (prowincja)



</doc>
<doc id="1530515" url="https://pl.wikipedia.org/wiki?curid=1530515" title="Pokolenie Współczesności">
Pokolenie Współczesności



</doc>
<doc id="1530516" url="https://pl.wikipedia.org/wiki?curid=1530516" title="Pokolenie 1956">
Pokolenie 1956



</doc>
<doc id="1530517" url="https://pl.wikipedia.org/wiki?curid=1530517" title="Pokolenie 56">
Pokolenie 56



</doc>
<doc id="1530518" url="https://pl.wikipedia.org/wiki?curid=1530518" title="Arie Lerner">
Arie Lerner

Arie Lejb Lerner (hebr. אריה לערנער; ur. 18 czerwca 1918, zm. 2 kwietnia 2002 w Warszawie) – polski działacz społeczności żydowskiej, orędownik zbliżenia polsko-żydowskiego.
Życiorys.
Po wybuchu II wojny światowej uciekł w głąb Związku Radzieckiego, gdzie na Syberii przeżył całą wojnę. W 1946 jako repatriant wrócił do Polski. Na przełomie lat 40. i 50. był zastępcą konsula w poselstwie izraelskim w Warszawie. Pod koniec 1952 został aresztowany przez Urząd Bezpieczeństwa pod zarzutem szpiegostwa na rzecz Izraela, Stanów Zjednoczonych i Francji. W pierwszej instancji wytoczony przeciwko niemu proces zakończył się wyrokiem skazującym na 10 lat pozbawienia wolności. Po apelacji i ponownym rozpatrzeniu sprawy – już po śmierci Józefa Stalina – prokurator odstąpił od oskarżenia. Łącznie spędził dwa lata w więzieniu na Mokotowie. Po wyjściu z więzienia wyemigrował do Izraela, skąd powrócił do Polski po 1989. Przez pewien czas pracował w ambasadzie izraelskiej, był także nauczycielem języka hebrajskiego. Ostatnie lata życia spędził na emeryturze.
Był Honorowym Członkiem Polskiej Rady Chrześcijan i Żydów oraz jedynym polskim członkiem międzynarodowego stowarzyszenia Więźniów Syjonu. W 2000 Grzegorz Linkowski nakręcił film o losach Lernera pt. "Polski Więzień Syjonu".
Jego pierwszą żoną była Rachela z domu Laks (1918–1991). W więzieniu na Rakowieckiej siedział w jednej celi z księdzem Władysławem Stefańskim, z którym wbrew oczekiwaniom władz, zaprzyjaźnił się. W Izraelu więzienny przyjaciel odnalazł go, Lerner myślał, że Stefański nie żyje, więc uznał to za cud. Gdy po śmierci żony Racheli wrócił do Polski, poznał siostrę zaprzyjaźnionego księdza, w której zakochał się i z którą wkrótce się ożenił. Kazimiera Lerner z domu Stefańska opiekowała się swym ukochanym mężem aż do jego śmierci. Sama zmarła w swoim mieszkaniu w Warszawie w 2009 roku. Ksiądz Władysław Stefański zmarł w 1995 roku.
Arie Lerner został pochowany 4 kwietnia 2002 roku na cmentarzu żydowskim przy ulicy Okopowej w Warszawie (kwatera 2).

</doc>
<doc id="1530520" url="https://pl.wikipedia.org/wiki?curid=1530520" title="Beta Volantis">
Beta Volantis

Beta Volantis ("β Vol") – gwiazda w gwiazdozbiorze Ryby Latającej. Oddalona jest o około 108 lat świetlnych.
Charakterystyka.
Jest to olbrzym o pomarańczowej barwie, reprezentujący typ widmowy K2. Pomimo małej obserwowalnej wielkości gwiazdowej (3,775), gwiazda ta jest najjaśniejszą gwiazdą tego gwiazdozbioru. Jednak ludzkie oko nie jest w stanie rozdzielić składników układu podwójnego Gamma Volantis, przez co wydaje się on być jedną gwiazdą, nieco jaśniejszą niż Beta.

</doc>
<doc id="1530521" url="https://pl.wikipedia.org/wiki?curid=1530521" title="Pogrzeb (film)">
Pogrzeb (film)

Pogrzeb (ang. "The Funeral") – amerykański dramat z 1996 w reżyserii Abla Ferrary.
Opis.
Najmłodszy z braci Tempio zostaje zastrzelony. Nim odbędzie się pogrzeb, jego zwłoki w trumnie przenoszone zostają do jego rodzinnego domu, gdzie przez 2 dni rodzina wspomina go w żałobie. W filmie widzimy sceny z ostatnich dni życia Johnny’ego, które doprowadziły do jego śmierci, wspomnienia z dzieciństwa jego dwóch starszych braci, Raya i Cheza, a także dążenia Raya do pomszczenia śmierci brata. Film jest doskonałą interpretacją sposobu myślenia gangstera i mechanizmu wendety.

</doc>
<doc id="1530523" url="https://pl.wikipedia.org/wiki?curid=1530523" title="Armin Only">
Armin Only

Armin Only (ang. 'Tylko Armin') – całonocna impreza prowadzona przez holenderskiego DJ-a Armina van Buurena odbywająca się od 2005 roku. Podczas koncertu dominuje elektroniczna muzyka taneczna oraz trance. Towarzyszą jej także pokazy laserów, sztucznych ognii.
Historia.
Po raz pierwszy impreza odbyła się 12 listopada 2005 w hali Ahoy w Rotterdamie. Zgromadziła dziesięciotysięczną publiczność. Wszystkich zaskoczyła długość setu, który trwał 7 godzin. Kolejna edycja eventu odbyła się w tym samym miejscu 11 listopada 2006 roku, w 10-lecie kariery Armina. Tym razem na widowni znalazło się 12 tysięcy osób.
Ciąg dalszy impreza miała w 2008 roku, promując najnowszy album Armina Imagine (tym samym tytuł wydarzenia w owym roku to "Armin Only Imagine"). Impreza dzieliła się na 5 części – "Vision, Scent, Touch, Sound, Emotion" (ang. Wzrok, Zapach, Dotyk, Dźwięk, Emocje). Jej pierwsza edycja, rozpoczynająca całą serię, odbyła się w Jaarbeurs w Utrechcie 19 kwietnia 2008 roku, publiczność liczyła już 16 tysięcy osób. Dużą rolę we wzroście popularności imprezy miało zdobycie przez Armina w 2007 i 2008 roku tytułu Najpopularniejszego DJ-a Świata w rankingu DJ Mag Top 100.
W Polsce "Armin Only" odbył się 29 listopada 2008 roku w poznańskiej hali Arena.
Po raz ostatni impreza odbyła się w noc sylwestrową 2008/2009 w The Los Angeles Sports Arena (USA).
Armin Only – Mirage.
Na 2010 zaplanowano kolejną edycję "Armin Only", którą zapoczątkuje występ w holenderskim Utrechcie. Jedna z imprez ma odbyć się w Polsce w Poznaniu. Trasa obejmuje w sumie około 20 państw m.in. Czechy. Zapis z występu z 13 listopada został wydany na DVD i blu-ray.

</doc>
<doc id="1530525" url="https://pl.wikipedia.org/wiki?curid=1530525" title="Beata Maciejewska (dziennikarka)">
Beata Maciejewska (dziennikarka)

Beata Maciejewska (ur. 21 marca 1964 w Kościanie) – polska dziennikarka i publicystka.
Życiorys.
Z wykształcenia historyk, absolwentka Wydziału Historii Uniwersytetu Wrocławskiego (1988). Od 1992 roku pracuje we wrocławskiej redakcji „Gazety Wyborczej”, w której zajmuje się popularyzacją historii Wrocławia. Prowadziła bloga "Beata Maciejewska: Wysiadłam na przystanku Wrocław". 
Pomysłodawczyni akcji „Oddajcie co nasze”, poruszającej problem zabytków wywiezionych po 1945 roku z Dolnego Śląska do Warszawy. Inicjatorka wykupienia przez miasto Wrocław oraz samych wrocławian tzw. złotego skarbu z Bremy. Autorka cykli publicystycznych: „Historia dolnośląskiego biznesu”, „Przez wrocławskich tysiąc lat”, „Breslau-Wrocław. Dni ostatnie. Dni pierwsze”.
Uczestniczyła w redagowaniu Encyklopedii Wrocławia (hasła sygnowane "BM"). Autorka książek i scenariuszy:
Odznaczenia i nagrody.
W 2002 roku została laureatką Polsko-Niemieckiej Nagrody Dziennikarskiej w kategorii prasa. W 2013 roku została uhonorowana Laurem Wrocławia przez Towarzystwo Miłośników Wrocławia. W 2014 roku otrzymała Nagrodę Kulturalną Śląska. W 2015 roku jej książka „Spacerownik wrocławski 2. Nowe trasy” została uznana za najlepszy przewodnik podczas XXIV Ogólnopolskiego Przeglądu Książki Krajoznawczej i Turystycznej.
W 2018 roku odznaczona Srebrną Odznaką Honorową Wrocławia.

</doc>
<doc id="1530529" url="https://pl.wikipedia.org/wiki?curid=1530529" title="George Hendrik Breitner">
George Hendrik Breitner

George Hendrik Breitner (ur. 12 września 1857 w Rotterdamie, zm. 5 czerwca 1923) – holenderski malarz i fotograf.
W latach 1876-1880 uczęszczał na zajęcia w Akademii w Hadze. W 1880 wydalono go z uczelni ze względów dyscyplinarnych. Breitner kontynuował naukę u pejzażysty Willema Marisa, został członkiem zrzeszenia artystów "Pulchri Studio" i tworzył pod wpływem realistów szkoły haskiej. Jego wczesne prace poruszają tematykę kawalerii, koni i jeździectwa. Od 1880 brał udział w malowaniu monumentalnej Panoramy Mesdag.
Przełomem w jego twórczości była przyjaźń i wspólna praca z Vincentem van Goghiem, z którym pracował w najbiedniejszych dzielnicach Hagi, malując robotników, służące i ludzi z najniższych klas. Jego twórczość stopniowo ewoluowała od surowego realizmu szkoły haskiej do bogatego w kolory i światło impresjonizmu.
W 1884, po zakończeniu projektu Mesdag, Breitner udał się do Paryża, gdzie pracował w atelier Fernanda Cormona. W 1886 wrócił do Holandii i osiadł na stałe w Amsterdamie. Malował życie codzienne miasta. Jego prace, często szare i ponure, ilustrowały prawdziwe oblicze aglomeracji. Oprócz scen miejskich artysta malował też wnętrza, martwe natury i portrety. Szczególną uwagę przyciągały jego akty, które cieszyły się popularnością wśród znawców sztuki i malarzy, lecz były ostro oceniane przez krytykę za ich realizm i dosłowność. Około 1889 Breitner zainteresował się fotografią i odtąd nie rozstawał się z aparatem fotograficznym, ilustrując sceny miejskie. Odnalezione w latach 60. XX w. negatywy, świadczą o jego wysokich umiejętnościach.
Na przełomie wieków Breitner był już uznanym malarzem. Wiele podróżował odwiedzając m.in. Paryż, Londyn i Berlin, w 1909 wyjechał do Stanów Zjednoczonych jako członek jury Carnegie International Exhibition w Pittsburghu. W czasie całej kariery miał tylko dwóch uczniów (Kees Maks (1876-1967) i Marie Henrie Mackenzie (1878-1961)). Zmarł nagle na atak serca 5 czerwca 1923 w Amsterdamie. Dużą kolekcję jego prac posiada Rijksmuseum.

</doc>
<doc id="1530530" url="https://pl.wikipedia.org/wiki?curid=1530530" title="Pomnik Ofiar Wojny i Faszyzmu w Tarnowie">
Pomnik Ofiar Wojny i Faszyzmu w Tarnowie

Pomnik Ofiar Wojny i Faszyzmu – pomnik zlokalizowany przed Starym Cmentarzem przy ulicy Narutowicza w Tarnowie. Został odsłonięty 19 czerwca 1966 roku w 26. rocznicę pierwszego transportu więźniów do obozu koncentracyjnego KL Auschwitz w Oświęcimiu. 
Autorami i realizatorami monumentu są miejscowi artyści-rzeźbiarze - zwycięzcy tematycznego konkursu na projekt - Bogdana Ligęza-Drwal i Anatol Drwal.
Pomnik składa się z dwóch części: jedna przedstawia trzy klęczące postacie męczenników z wydartym sercem, a druga ukazuje stojące dwa miecze (nawiązanie do bitwy pod Grunwaldem) oraz płaczące dziecko przy niedostępnej, zimnej i obcej ścianie.
Na ścianie od ul. Narutowicza są umieszczone daty: 1939-1945, a na tylnej ścianie widnieje napis: "W hołdzie 45 000 mieszkańców ziemi tarnowskiej – ofiarom niemieckiego faszyzmu pomordowanym, bohaterom poległym w walce z najeźdźcą o niepodległość ojczyzny w latach 1939-1945."

</doc>
<doc id="1530531" url="https://pl.wikipedia.org/wiki?curid=1530531" title="Dekanat Lubochnia">
Dekanat Lubochnia

Dekanat Lubochnia – jeden z 21 dekanatów diecezji łowickiej. 
W skład dekanatu wchodzą następujące parafie:
Dziekan dekanatu Lubochnia 
Wicedziekan

</doc>
<doc id="1530532" url="https://pl.wikipedia.org/wiki?curid=1530532" title="Geosaurus">
Geosaurus



</doc>
<doc id="1530534" url="https://pl.wikipedia.org/wiki?curid=1530534" title="UR-100NUTTH">
UR-100NUTTH

UR-100NUTTH (RS-18B, NATO: "SS-19 Mod 3", "Stiletto") – radziecki (aktualnie rosyjski) rakietowy pocisk balistyczny dalekiego zasięgu klasy ICBM, z dwustopniowym napędem na paliwo ciekłe, przystosowany do przenoszenia sześciu głowic jądrowych MIRV o mocy 550–750 kt. Pociski RS-18B stanowią zmodernizowaną wersję wcześniejszego pocisku UR-100N (RS-18). Ulepszenia obejmowały polepszenie parametrów systemu naprowadzania oraz napędowego, a także nowe oprzyrządowanie pocisku, w tym system zarządzania nim.
Rozwój.
Pierwsze testy nowego pocisku nazwanego UR-100NUTTH i o oznaczeniu kodowym 15A35, przeprowadzono pomiędzy 26 października 1977 r. a 26 czerwca 1979 roku, nowy system został zaś wcielony do służby 5 listopada 1979 r. Pierwszy pułk zaopatrzony w UR-100NUTTH ("SS-19 Mod 3") został postawiony do stanu gotowości bojowej 6 listopada 1979 roku, wszystkie natomiast pociski UR-100N z pojedynczą głowicą zostały przez niego zastąpione w latach 1980–1982, zaś wymiana pozostałych pocisków (wyposażonych w głowice MIRV) została ukończona w 1983 Do 1984 roku, liczba pocisków RS-18B wzrosła do 360, zaś w roku 1987 rozpoczęto proces wymiany niektórych z nich na nowy system pocisków.
Służba.
Gdy w 1991 roku podpisano układ START I, Związek Radziecki posiadał na wyposażeniu sił zbrojnych 300 pocisków UR-100NUTTH: 130 rozlokowanych na terytorium Ukraińskiej SRR, reszta zaś w Rosyjskiej FSRR. Po rozpadzie Związku Radzieckiego, wolna Ukraina uznała znajdujące się na jej terytorium pociski za swoją własność, w konsekwencji czego stała się odpowiedzialna za wykonanie w tym zakresie postanowień traktatu START I, zwłaszcza za eliminację wyrzutni tych pocisków. Wszystkie głowice nuklearne pocisków ukraińskich zostały przekazane Rosji, która zakupiła też od niej 32 pociski, magazynowane następnie i nigdy nie napełnione paliwem.
Aktualnie (2008), w Rosji znajduje się 140 aktywnych wyrzutni pocisków RS-18B. W związku z przedłużeniem w 1995 r. ich standardowego konstrukcyjnego czasu użycia do 21 lat, pociski te miały pozostać na służbie co najmniej do 2005 roku, przy czym pociski rozmieszczone w 1980 roku mogą pozostać na służbie dłużej, z uwagi na przedłużenie ich konstrukcyjnego czasu użycia do 25 lat.
Odmowa ratyfikacji przez rosyjską Dumę traktatu START II spowodowała, iż pociski te w dalszym ciągu pozostają na służbie, mimo iż ten podpisany w 1993 roku traktat zakazuje Stanom Zjednoczonym oraz Rosji posiadania uzbrojonych w głowice MIRV pocisków ICBM.

</doc>
<doc id="1530535" url="https://pl.wikipedia.org/wiki?curid=1530535" title="RS-18B">
RS-18B



</doc>
<doc id="1530538" url="https://pl.wikipedia.org/wiki?curid=1530538" title="Organizacja Narodów Zjednoczonych a Unia Europejska">
Organizacja Narodów Zjednoczonych a Unia Europejska

Współpraca Organizacji Narodów Zjednoczonych z Unią Europejską. Wszyscy z 27 członków Unii Europejskiej są również członkami ONZ. Francja jest stałym członkiem z prawem weta Rady Bezpieczeństwa. Państwa członkowskie Unii Europejskiej z Komisją Europejską na czele koordynują swoje działania i współpracują z ONZ starając się tym samym mówić jednym głosem na jej forum, zgodnie z zapisami Wspólnej Polityki Zagranicznej i Bezpieczeństwa. W 1974 r. Wspólnocie Europejskiej przyznano status stałego obserwatora w ONZ. W dającej się przewidzieć przyszłości nie ma też mowy o wspólnej, jednej reprezentacji Unii Europejskiej (zamiast państw członkowskich) w tej organizacji.

</doc>
<doc id="1530539" url="https://pl.wikipedia.org/wiki?curid=1530539" title="Współpraca Organizacji Narodów Zjednoczonych z Unią Europejską">
Współpraca Organizacji Narodów Zjednoczonych z Unią Europejską



</doc>
<doc id="1530540" url="https://pl.wikipedia.org/wiki?curid=1530540" title="Zakłady Przemysłu Spożywczego Ostrowin">
Zakłady Przemysłu Spożywczego Ostrowin

Zakłady Przemysłu Spożywczego Ostrowin – firma zajmująca się produkcją napojów alkoholowych założona w 1890 roku z inicjatywy osób o nazwiskach Glaser i Remak (jako destylatornia i wytwórnia win owocowych). Siedziba znajduje się w Ostrowie Wielkopolskim. Została spółką z ograniczoną odpowiedzialnością w grudniu 1994 roku. Produkuje wina gatunkowe na bazie win owocowych, vermouthów i napojów winopodobnych na bazie soku owocowego. W 2006 roku rozpoczęto produkcję i rozlew mocnych alkoholi typu brandy i whisky w ciekawych opakowaniach (skrzynki drewniane, kartonik z kieliszkiem). Z końcem roku 2010 została ogłoszona decyzja o upadłości ostrowskich Zakładów Przemysłu Spożywczego „Ostrowin”.
W latach 2000-2006 częścią zakładu było Przedsiębiorstwo Win Importowanych TORWIN w Toruniu.

</doc>
<doc id="1530541" url="https://pl.wikipedia.org/wiki?curid=1530541" title="Guz chromochłonny nadnerczy">
Guz chromochłonny nadnerczy



</doc>
<doc id="1530545" url="https://pl.wikipedia.org/wiki?curid=1530545" title="Čierna hora">
Čierna hora



</doc>
<doc id="1530546" url="https://pl.wikipedia.org/wiki?curid=1530546" title="Ołeh Bazyłewycz">
Ołeh Bazyłewycz

Ołeh Petrowycz Bazyłewycz, ukr. Олег Петрович Базилевич, ros. Олег Петрович Базилевич, "Oleg Pietrowicz Bazilewicz" (ur. 6 lipca 1938 w Kijowie, zm. 16 października 2018 tamże) – ukraiński piłkarz występujący na pozycji napastnika, trener piłkarski.
Kariera piłkarska.
Kariera klubowa.
Jako nastolatek rozpoczynał karierę piłkarską w 1952 w zespole juniorów Budiwelnyk Kijów. Absolwent kijowskiej FSzM (Futbolowej Szkoły Młodzieżowej) (1954-1957). Debiutował w składzie Dynama Kijów w 1957 roku. Wyróżniał się wysoką szybkością, techniką pracy z piłką, bardzo dobrze grał głową w powietrzu. Często przy dalszym słupku zamykał podania kolegi Walerego Łobanowskiego. Obaj doskonale się rozumieli. Potem razem występowali w drużynach Czornomoreć Odessa oraz Szachtar Donieck.
Kariera reprezentacyjna.
Chociaż był dobrym napastnikiem, ale nie był powoływany do reprezentacji ZSRR tak jak w te czasy było bardzo dużo mocnych piłkarzy grających na tej pozycji.
Kariera trenerska.
Po zakończeniu kariery piłkarskiej Bazyłewycz najpierw wykładał w Instytucie Kultury Fizycznej w Kijowie. Potem trenuje ukraińskie drużyny drugiej ligi Desna Czernihów i Szachtar Kadijewka. W 1973 został zaproszony na stanowisko głównego trenera Szachtara Donieck. Zdobył awans do Wysszej Ligi w tymże roku. W latach 1974-1976 razem ze swoim przyjacielem Walerym Łobanowskim trenował Dynamo Kijów i reprezentację ZSRR. W klubie Dynama też łączył stanowisko dyrektora drużyny. Wtedy osiągnął największe sukcesy - tytuł mistrza ZSRR w 1974 i 1975 oraz Puchar Zdobywców Pucharów i Superpuchar Europy w 1975. Był zwolennikiem ciężkich fizycznych treningów, czemu sprzeciwili się piłkarze Dynama. Był zmuszony w końcu opuścić klub. Później trenował kluby Dynamo Mińsk i Paxtakor Taszkent. Cudem przeżył przelot z drużyną na mecz piłkarski do Mińska (zespół zginął w wyniku katastrofy powietrznej). Po trenerskiej pracy w drużynach CSKA Moskwa, Zoria Woroszyłowgrad i Szachtar Donieck wyjechał za granicę do Bułgarii, gdzie trenował najpierw klub Slawia Sofia, a potem olimpijską reprezentację Bułgarii. Po odzyskaniu niepodległości przez Ukrainę w 1992 zostaje głównym trenerem reprezentacji Ukrainy. W latach 1995-1996 znowu wyjeżdża za granicę trenować olimpijską reprezentację Kuwejtu, a potem w 1997 klub Al Kuwait Kaifan.
16 października 2018 po przewlekłej chorobie zmarł w Kijowie w wieku 81 lat.

</doc>
<doc id="1530547" url="https://pl.wikipedia.org/wiki?curid=1530547" title="Zoria Woroszyłowgrad">
Zoria Woroszyłowgrad



</doc>
<doc id="1530548" url="https://pl.wikipedia.org/wiki?curid=1530548" title="ACP (białko)">
ACP (białko)

ACP (), proteina przenosząca acyl, białkowy nośnik grup acylowych – białko przenoszące grupy acylowe (acyle). Składa się z 77 aminokwasów oraz grupy fosfopanteteinowej, takiej samej jaka wchodzi w skład CoA, przyłączonej do seryny białkowego komponentu.
Białko to wchodzi w skład kompleksu enzymatycznego, na którym zachodzi biosynteza kwasów tłuszczowych i jest białkiem przenoszącym reszty acylowe kwasów tłuszczowych, należy do grupy transferaz.
Podczas syntezy kwasy tłuszczowe są kowalencyjnie związane z grupą tiolową () białkowego nośnika grup acylowych, natomiast podczas rozpadu wiążą się z CoA

</doc>
<doc id="1530551" url="https://pl.wikipedia.org/wiki?curid=1530551" title="Ladislav Medňanský">
Ladislav Medňanský

Ladislav Medňanský, (także Ladislav Mednyánszky, lub László Mednyánszky) (ur. 23 kwietnia 1852 w Beckovie, zm. 17 kwietnia 1919 w Wiedniu) malarz Austro-Węgierski, tworzący głównie na terenach Słowacji, Węgier i Austrii.
Życiorys.
Syn Edwarda Medňanskiego i Marii Anny z domu Szirmay. W 1861 r. przeniósł się wraz z rodziną do miejscowości Strážky na terenach północnej Słowacji. Początkowo edukację odbierał w Kieżmarku. Następnie studiował malarstwo w Monachium na Akademie der Bildenden Künste (1872–1873), a następnie w Paryżu w École des Beaux-Arts. W 1877 r. powrócił do Strážek. W okolicach tej miejscowości powstała znacząca część jego prac. Tworzył także na pozostałych terenach Austro-Węgier i w Paryżu. W trakcie pierwszej wojny światowej był korespondentem wojennym. W 2007 r. ukazały się w koedycji wydawnictwa Kalligram i Słowackiej Galerii Narodowej jego pamiętniki.
Twórczość.
Jego twórczość w większości inspirowana była impresjonizmem. Tematami jego prac były pejzaże, oraz portrety. Wśród pejzaży wiele prezentuje krajobraz Słowackich Tatr. Portrety prezentują głównie mieszkańców wsi, oraz przedstawicieli mniejszości Romskiej; ale także przyjaciół i członków rodziny. W 1895 r. zmarł ojciec Ladislava Medňanskiego. Wywarło to wpływ na tematykę i kolorystykę jego prac. W trakcie I wojny światowej stworzył szereg prac związanych z wojną.
Kolekcje.
Istnieją dwie duże kolekcje prac Ladislava Medňanskiego. Pierwsza z nich znajdują się w zbiorach Słowackiej Galerii Narodowej. Prace zostały jej podarowane przez Margitę Czóbel, ostatnią właścicielkę zamku w Strážkach i powinowatą Medňanskiego. W zamku stworzono oddział galerii ze stałą ekspozycją prac Medňanskiego, oraz muzeum jego rodziny. Znajdują się tam także osobiste pamiątki malarza. Druga kolekcja jest w posiadaniu Węgierskiej Galerii Narodowej

</doc>
<doc id="1530552" url="https://pl.wikipedia.org/wiki?curid=1530552" title="Šimonka">
Šimonka

Šimonka (1092 m n.p.m.) – najwyższy szczyt w Górach Tokajsko-Slańskich we wschodniej Słowacji. Jest zalesiony, na andezytowej platformie szczytowej znajduje się punkt widokowy oraz krzyż. Cały masyw obejmuje rezerwat przyrody "Šimonka" chroniący pierwotną puszczę bukową z udziałem jodły, jesionu i jaworu.
Na szczycie kończy się krótki żółty szlak turystyczny z przełęczy Grimov laz.

</doc>
<doc id="1530554" url="https://pl.wikipedia.org/wiki?curid=1530554" title="Kościół św. Trójcy w Tarnowie">
Kościół św. Trójcy w Tarnowie

Kościół pw. Św. Trójcy – kościół znajdujący się w Tarnowie przy ul. Tuchowskiej, wzniesiony został w latach 1595–1597 w ówczesnej podtarnowskiej wsi Terlików z inicjatywy księdza Łukasza Godzinki, seniora wikariuszy kolegiaty tarnowskiej. Konsekracji kościoła dokonał w 1597 roku biskup krakowski kard. Jerzy Radziwiłł.
Późnogotycki, drewniany, orientowany kościół konstrukcji zrębowej z niewysoką barokową wieżą z ośmioboczną latarnią nakrytą baniastym hełmem. Wnętrze nakryte stropami płaskimi z polichromią z początku XX wieku. W późnorenesansowym ołtarzu głównym znajduje się obraz przedstawiający Trójcę Świętą w typie ikonograficznym zwanym Tronem Łaski, malowany na desce ok. 1600 roku.
W depozycie w Muzeum Diecezjalnym w Tarnowie znajdują się skrzydła późnogotyckiego tryptyku z 1. połowy XVI wieku, ze scenami z życia Chrystusa.
Kościół został gruntownie odnowiony w latach 1857–1858, staraniem proboszcza parafii katedralnej ks. Michała Króla, przy wydatnej pomocy finansowej księcia Władysława Sanguszki. W grudniu 1995 roku ustanowiono przy kościele odrębną parafię, wydzielając ją z parafii katedralnej.

</doc>
<doc id="1530560" url="https://pl.wikipedia.org/wiki?curid=1530560" title="Francisco Aguirre">
Francisco Aguirre

Francisco Aguirre (1908–?) – piłkarz paragwajski, lewy pomocnik, napastnik.
Przez większość swej kariery występował a barwach klubu Club Olimpia. Jako gracz Olimpii wziął udział w turnieju Copa América 1929, gdzie Paragwaj zdobył wicemistrzostwo Ameryki Południowej. Aguirre zagrał w dwóch meczach - z Argentyną i Peru.
Wciąż jako piłkarz Olimpii wziął udział w pierwszym mistrzostwach świata w 1930 roku, gdzie Paragwaj odpadł w fazie grupowej. Aguirre zagrał w jednym meczu - z USA.
W końcu lat 30. grał w Argentynie (w Córdobie).
Aguirre znalazł się w kadrze Paragwaju na turniej Copa América 1937, gdzie Paragwaj zajął 4. miejsce. Zagrał tylko w jednym meczu - z Brazylią.

</doc>
<doc id="1530561" url="https://pl.wikipedia.org/wiki?curid=1530561" title="Bruno Maderna">
Bruno Maderna

Bruno Maderna także Bruno Maderna Grossato (ur. 21 kwietnia 1920 w Wenecji, zm. 13 listopada 1973 w Darmstadt) – włoski kompozytor i dyrygent.
Życiorys.
W wieku czterech lat rozpoczął naukę gry na skrzypcach. Dziadek uznał go za geniusza. Jego naukę opłacała Madame de Polignac (francuska księżna i mecenas sztuki). W wieku ośmiu lat dyrygował orkiestrą Teatru La Scala w Mediolanie i Arena di Verona. Wówczas rozpoczęła się jego kariera cudownego dziecka znanego na całym świecie jako "Brunetto" (mały Bruno). Studiował w Mediolanie (1935), Wenecji (1939) i w Rzymie (1940)
W czasie II wojny światowej uczestniczył w kampanii rosyjskiej, później wstąpił do partyzanckiego ruchu oporu. Przebywał także w obozie koncentracyjnym.
Po wojnie wykładał kompozycję w Konserwatorium Weneckim (1947–1950). Studiował również muzykę dawną, zwłaszcza średniowieczną, co stało się inspiracją dla wielu jego wczesnych dzieł. W tych latach jego klasa była bardzo liczna, znajdował się w niej także Luigi Nono (będący w tym czasie studentem prawa). Maderna dyrygował na festiwalu "Musica Viva" w Monachium zaangażowany przez Karla Amadeusa Hartmanna; była to jego pierwsza profesjonalna dyrygentura.
Podczas międzynarodowego Kursu Kompozytorskiego (Internationale Ferienkurse für Neue Musik) w Darmstadt w 1951 zorganizował zespół Internationales Kranichsteiner Kammer-Ensemble; tutaj spotkał wielu innych uznanych kompozytorów: Bouleza, Messiaena, Stockhausena, Cage’a, Pousseura i wielu wykonawców "neue Musik", którzy stali się inspiracją do powstania nowych utworów (np. "Musica su due dimensioni" dla flecisty Severino Gazzelloniego). Maderna był eklektycznym twórcą, łączył wiele stylów muzycznych. Dyrygował dziełami Purcella "Dydona i Eneasz", Wagnera "Parsifal", wieloma utworami Debussy’ego i Ravela, symfoniami klasycznymi i romantycznymi; lubił także muzykę jazzową, co jest zauważalne w jego utworach (np. w operze "Don Perlimplin").
Razem z Luciano Berio założył Studio di Fonologia Musicale przy RAI (Radiotelevisione Italiana); w 1955 założyli także "Incontri Musicali". W latach 1957–58 wykładał technikę dodekafoniczną w Konserwatorium Mediolańskim; w tym okresie wykładał też kompozycję podczas letnich kursów muzycznych w Dartington's Summer School of Music. W 1963 uzyskał niemieckie obywatelstwo. W latach 1967–1970 wykładał dyrygenturę w salzburskim Mozarteum oraz w Konserwatorium w Rotterdamie. W 1970 uzyskał także obywatelstwo miasta Darmstadt (lecz nigdy nie zrezygnował z włoskiego obywatelstwa na rzecz niemieckiego). W 1971 i 1972 był dyrektorem Berkshire Music Center (Tanglewood MA, USA). W 1971 został dyrygentem mediolańskiej orkiestry RAI. Zmarł w 1973 w Darmstadt podczas prac nad "Peleasem i Melizandą" Debussy’ego.
W następnym roku Pierre Boulez napisał dla niego "Rituel in Memoriam Bruno Maderna".
Twórczość.
Maderna napisał muzykę do pięciu włoskich filmów zrealizowanych w latach 1946–1968. Jeden z jego utworów znalazł się na ścieżce dźwiękowej filmu "", lecz jego nazwisko nie znalazło się w napisach końcowych.

</doc>
<doc id="1530568" url="https://pl.wikipedia.org/wiki?curid=1530568" title="FK Stachanow Kadyjewka">
FK Stachanow Kadyjewka

FK Stachanow Kadyjewka (ukr. ФК «Стаханов» Кадіївка) - ukraiński klub piłkarski z siedzibą w Kadyjewce, w obwodzie łuhańskim. Pozbawiony statusu profesjonalnego w roku 1999.
W latach 1992-1999 występował w rozgrywkach ukraińskiej Drugiej Lihi.
Historia.
Chronologia nazw: 
Zespół piłkarski Stachanoweć został założony w Kadyjewce w 1936. Występował w rozgrywkach Mistrzostw ZSRR.
Od 1992 występował w rozgrywkach mistrzostw Ukrainy w Drugiej Lidze.
Po rundzie jesiennej sezonu 1998/99 klub z przyczyn finansowych zrezygnował z dalszych występów w Drugiej Lidze i potem kontynuował występy w rozgrywkach regionalnych. Klub został pozbawiony statusu klubu profesjonalnego. Od 2004 klub był finansowany z budżetu miejskiego i nazywał się FK Stachanów. W 2005 występował w mistrzostwach obwodu jako Stachanoweć. 
W maju 2016 nazwa miasta została zmieniona na "Kadyjewka". 21 maja 2016 klub z nazwą FK Stachanow przystąpił do II mistrzostw nieuznanej ŁRL.

</doc>
<doc id="1530571" url="https://pl.wikipedia.org/wiki?curid=1530571" title="Borki (województwo lubuskie)">
Borki (województwo lubuskie)

Borki – osada w Polsce położona w województwie lubuskim, w powiecie nowosolskim, w gminie Otyń.
W latach 1975–1998 miejscowość należała administracyjnie do województwa zielonogórskiego.
Pierwsze informacje o Borkach jako niewielkim folwarku pojawiają się w 1774 roku. Po 1945 roku osada przynależy do PGR Otyń. Obecnie po przebudowie w latach 60 XX wieku pozostały w osadzie 2 domy mieszkalne.

</doc>
<doc id="1530575" url="https://pl.wikipedia.org/wiki?curid=1530575" title="Čierna hora (Góry Tokajsko-Slańskie)">
Čierna hora (Góry Tokajsko-Slańskie)

Čierna hora (1073 m) – szczyt górski w Górach Tokajsko-Slańskich we wschodniej Słowacji, drugi co do wysokości szczyt tej grupy górskiej.
Znaczenie turystyczne.
Przez szczyt biegnie czerwono znakowany czerwony szlak turystyczny Ruská Nová Ves – Tri chotáre – Przełęcz Hanuszowska – Čierna hora – przełęcz Červená mlaka – przełęcz Grimov laz – Makovica – Przełęcz Herlańska – Lazy – Przełęcz Slańska – Slanec. Na szczycie kończy się również krótki, żółto znakowany szlak z Sigordu.
Szczyt w całości zalesiony, jedynie na zachodnim zboczu punkt widokowy. 

</doc>
<doc id="1530577" url="https://pl.wikipedia.org/wiki?curid=1530577" title="Szachtar Kadijewka">
Szachtar Kadijewka



</doc>
<doc id="1530578" url="https://pl.wikipedia.org/wiki?curid=1530578" title="Tri chotáre (Góry Tokajsko-Slańskie)">
Tri chotáre (Góry Tokajsko-Slańskie)

Tri chotáre (1025 m n.p.m.) – szczyt górski w Górach Tokajsko-Slańskich we wschodniej Słowacji. Zalesiony. 
Przez szczyt biegnie czerwono znakowany szlak turystyczny: Ruská Nová Ves – Tri chotáre – Przełęcz Hanuszowska – Čierna hora – przełęcz Červená mlaka – przełęcz Grimov laz – Makovica – Mošník – Przełęcz Herlańska – Lazy – Przełęcz Slańska – Slanec.

</doc>
<doc id="1530580" url="https://pl.wikipedia.org/wiki?curid=1530580" title="Białkowy nośnik grup acylowych">
Białkowy nośnik grup acylowych



</doc>
<doc id="1530581" url="https://pl.wikipedia.org/wiki?curid=1530581" title="Makovica">
Makovica

Makovica – szczyt górski w Górach Tokajsko-Slańskich we wschodniej Słowacji. 981 m n.p.m. Zalesiony. Na szczycie krzyż. 
Na szczyt prowadzi droga ze wsi Kecerovce ze szlakiem rowerowym. Przez szczyt biegnie szlak czerwony Ruská Nová Ves – Tri Chotáre – Przełęcz Hanuszowska – Čierna hora – przełęcz Červená mlaka – przłęcz Grimov laz – Makovica – Mošník – Przełęcz Herlańska – Lazy – Przełęcz Slańska – Slanec.

</doc>
<doc id="1530585" url="https://pl.wikipedia.org/wiki?curid=1530585" title="Eric Winter">
Eric Winter

Eric Barrett Winter (ur. 17 lipca 1976 w La Mirada) – amerykański aktor.
Grał rolę Reksa DiMery (Brady'ego) w operze mydlanej "Dni naszego życia" ("Days of Our Lives"), w której występował w latach 2002–2004, oraz z roli Colina w filmie "Brzydka prawda" ("The Ugly Truth", 2009).
Od 2001 do 2005 roku był mężem aktorki Allison Ford. Od 29 listopada 2008 jest mężem Roselyn Sánchez. Mają córkę – Sebellę Rose, urodzoną w 2012 roku.

</doc>
<doc id="1530586" url="https://pl.wikipedia.org/wiki?curid=1530586" title="Mošník">
Mošník

Mošník – szczyt górski w Górach Tokajsko-Slańskich we wschodniej Słowacji. 911 m n.p.m. Zalesiony. 
Przez szczyt biegnie szlak czerwony Ruská Nová Ves – Tri Chotáre – Przełęcz Hanuszowska – Čierna hora – przełęcz Červená mlaka – przełęcz Grimov laz – Makovica – Mošník – Przełęcz Herlańska – Lazy – Przełęcz Slańska – Slanec.

</doc>
<doc id="1530588" url="https://pl.wikipedia.org/wiki?curid=1530588" title="Bogota (szczyt)">
Bogota (szczyt)

Bogota – szczyt górski w Górach Tokajsko-Slańskich we wschodniej Słowacji. 856 m n.p.m. Zalesiony.
Przez szczyt nie biegnie żaden znakowany szlak turystyczny. Pod szczytem biegnie szlak czerwony Ruská Nová Ves – Tri Chotáre – przełęcz Červená mlaka – przełęcz Grimov laz – Makovica – Mošník – Przełęcz Herlańska – Lazy – Przełęcz Slańska – Slanec.

</doc>
<doc id="1530590" url="https://pl.wikipedia.org/wiki?curid=1530590" title="Veľký Milič">
Veľký Milič

Veľký Milič (węg. "Nagy-Milic"; 895 m n.p.m.) – szczyt górski w Górach Tokajsko-Slańskich na granicy słowacko-węgierskiej. Najwyższy szczyt węgierskiej części pasma. Zalesiony. Na północnym stoku rezerwat przyrody "Miličská skala". 
Ze strony słowackiej na szczyt nie prowadzi żaden znakowany szlak turystyczny, choć tuż pod szczytem przebiega szlak czerwony Ruská Nová Ves – Tri Chotáre – przełęcz Červená mlaka – przełęcz Grimov laz – Makovica – Mošník – Przełęcz Herlańska – Lazy – Przełęcz Slańska – Slanec. Od strony węgierskiej przez szczyt biegnie fragment 27 etapu Krajowego Szlaku Niebieskiego: Hollóháza – Nagy–Milic – Füzér – Füzérkomlós. 

</doc>
<doc id="1530591" url="https://pl.wikipedia.org/wiki?curid=1530591" title="Nagymilic">
Nagymilic



</doc>
<doc id="1530593" url="https://pl.wikipedia.org/wiki?curid=1530593" title="Kapoven">
Kapoven

Kapoven – szczyt górski w Górach Tokajsko-Slańskich w północno-wschodnich Węgrzech. 730 m n.p.m.

</doc>
<doc id="1530594" url="https://pl.wikipedia.org/wiki?curid=1530594" title="Zobraná">
Zobraná

Zobraná – szczyt górski w Górach Tokajsko-Slańskich w południowo-wschodniej Słowacji. 610 m n.p.m.

</doc>
<doc id="1530595" url="https://pl.wikipedia.org/wiki?curid=1530595" title="Gergely">
Gergely

Gergely – szczyt górski w Górach Tokajsko-Slańskich w północno-wschodnich Węgrzech. 783 m n.p.m. Pod szczytem źródła rzeki Takta – dopływu Cisy.

</doc>
<doc id="1530597" url="https://pl.wikipedia.org/wiki?curid=1530597" title="Szokolya">
Szokolya

Szokolya – szczyt górski w Górach Tokajsko-Slańskich w północno-wschodnich Węgrzech. 607 m n.p.m.

</doc>
<doc id="1530600" url="https://pl.wikipedia.org/wiki?curid=1530600" title="Paul Milgrom">
Paul Milgrom

Paul Milgrom (ur. 20 kwietnia 1948 w Detroit) – amerykański ekonomista, zdobywca Nagrody Banku Szwecji im. Alfreda Nobla za 2020 rok.
Doktorat obronił na Uniwersytecie Stanforda w 1979. W latach 1979–1983 pracował na Uniwersytecie Północno-Zachodnim, od 1982 do 1987 na Uniwersytecie Yale, a od 1987 roku powrócił na Uniwersytet Stanforda, jako profesor. 
Większość jego badań dotyczy teorii aukcji.
W 2008 został laureatem Nagrody Nemmersa. W październiku 2020 ogłoszono go laureatem Nagrody Banku Szwecji im. Alfreda Nobla w dziedzinie ekonomii, razem z Robertem Wilsonem.
Linki zewnętrzne.
 

</doc>
<doc id="1530602" url="https://pl.wikipedia.org/wiki?curid=1530602" title="Lazy (Góry Tokajsko-Slańskie)">
Lazy (Góry Tokajsko-Slańskie)

Lazy – szczyt górski w Górach Tokajsko-Slańskich we wschodniej Słowacji. 859 m n.p.m. Zalesiony. 
Przez szczyt biegną Ruská Nová Ves – Tri Chotáre – Przełęcz Hanuszowska – Čierna hora – przełęcz Červená mlaka – przełęcz Grimov laz – Makovica – Mošník – Przełęcz Herlańska – Lazy – Przełęcz Slańska – Slanec i Lazy – Przełęcz Dargowska – Herľany. Na szczycie kończy się krótki ze wsi Dargov. 

</doc>
<doc id="1530603" url="https://pl.wikipedia.org/wiki?curid=1530603" title="Bradlo">
Bradlo

Bradlo – szczyt górski w Górach Tokajsko-Slańskich we wschodniej Słowacji. 840 m n.p.m. Zalesiony. Ze szczytu w sprzyjających warunkach można dostrzec Tatry, Bieszczady oraz inne pasma Karpat Wschodnich, m.in. Popa Iwana Marmaroskiego.
Przez szczyt nie biegnie żaden znakowany szlak turystyczny. Jego podnóża okrążają Ruská Nová Ves – Tri Chotáre – przełęcz Červená mlaka – przełęcz Grimov laz – Makovica – Mošník – Przełęcz Herlańska – Lazy – Przełęcz Slańska – Slanec i ze wsi Vyšná Myšľa.

</doc>
<doc id="1530604" url="https://pl.wikipedia.org/wiki?curid=1530604" title="Przełęcz Herlańska">
Przełęcz Herlańska

Przełęcz Herlańska (słow. "Herlianske sedlo") – przełęcz w północnej (słowackiej) części Gór Tokajsko-Slańskich. 660 m n.p.m. Dzieli masywy Makovicy na północy i Mošníka na południu. Przełęcz wykorzystuje droga nr 576 z Vranova nad Topľou przez Herľany do Koszyc. 

</doc>
<doc id="1530605" url="https://pl.wikipedia.org/wiki?curid=1530605" title="Grimov laz">
Grimov laz

Grimov laz – przełęcz w północnej (słowackiej) części Gór Tokajsko-Slańskich. 943 m n.p.m. 
Węzeł pieszych szlaków turystycznych: 

</doc>
<doc id="1530606" url="https://pl.wikipedia.org/wiki?curid=1530606" title="Červená mlaka">
Červená mlaka

Červená mlaka – przełęcz w północnej (słowackiej) części Gór Tokajsko-Slańskich. 855 m n.p.m. 
Skrzyżowanie pieszych szlaków turystycznych: 

</doc>
<doc id="1530608" url="https://pl.wikipedia.org/wiki?curid=1530608" title="Sekretarz generalny">
Sekretarz generalny

Sekretarz generalny (także I sekretarz) – tytuł przywódcy partii politycznej, a także urzędnika administracyjnego w różnego typu organizacjach międzynarodowych, stowarzyszeniach, partiach politycznych, gremiach nieformalnych, itp.
Partie komunistyczne / socjalistyczne.
W partiach o ideologii komunistycznej lub socjalistycznej sekretarz generalny, czy też I sekretarz, jest faktycznym przywódcą partii.
W państwach, których partia komunistyczna jest partią rządzącą, jest to faktycznie przywódca państwa. Funkcję głowy państwa pełni w państwach rządzonych przez tę ideologię przewodniczący parlamentu, lub innego kolegialnego organu. Funkcje pierwszych sekretarzy często bywają łączone jednak, z kluczowymi urzędami w strukturach państwowych. W PRL Wojciech Jaruzelski będąc I sekretarzem KC PZPR pełnił urząd premiera, ministra obrony narodowej, a później przewodniczącego Rady Państwa i prezydenta PRL. Był też najwyższym stopniem dowódcą wojskowym (generałem armii) w służbie czynnej. Podobnie Fidel Castro na Kubie sprawował obok funkcji I sekretarza partii, urzędy premiera, czy prezydenta. 
I sekretarz był także w PZPR najwyższym funkcjonariuszem aparatu partyjnego niższego szczebla – na przykład komitetu wojewódzkiego, komitetu powiatowego, komitetu zakładowego.
Przywódcy partyjni:
Inne partie polityczne.
W niektórych partiach politycznych sekretarz generalny pełni różne funkcje administracyjne. 
Przykłady:
Organizacje międzynarodowe.
Sekretarz generalny, jest najczęściej występującym funkcjonariuszem międzynarodowym pełniącym różne zadania administracyjne przy organizacjach międzynarodowych, często stojącym na czele danej organizacji
Przywódcy organizacji międzynarodowych:
Organizacje innego typu.
Sekretarz generalny jako stanowisko administracyjne występuje w różnego typu organizacjach, gremiach czy stowarzyszeniach. Przykłady:

</doc>
<doc id="1530609" url="https://pl.wikipedia.org/wiki?curid=1530609" title="Sekretarz Generalny">
Sekretarz Generalny



</doc>
<doc id="1530610" url="https://pl.wikipedia.org/wiki?curid=1530610" title="Ernst von Feuchtersleben">
Ernst von Feuchtersleben

Baron Ernst von Feuchtersleben (ur. 29 kwietnia 1806 w Wiedniu, zm. 3 września 1849 tamże) – austriacki lekarz, poeta i filozof.
Życiorys.
Pochodził ze starej saksońskiej rodziny szlacheckiej. Urodził się w 1806 roku, jego ojcem był radca dworu Ernst von Feuchtersleben (1765–1834), przyrodnim bratem Eduard von Feuchtersleben (1798–1857), inżynier górnictwa i pisarz. Od 1825 roku studiował medycynę na Uniwersytecie Wiedeńskim. W 1833 roku otrzymał tytuł doktora nauk medycznych i otworzył prywatną praktykę chirurgiczną na przedmieściach Wiednia. W 1834 roku ożenił się. Wykładał na macierzystej uczelni, od 1840 roku sekretarz Towarzystwa Lekarskiego ("Gesellschaft der Ärzte"), od 1844 roku był dziekanem wydziału medycznego i profesorem psychiatrii. Utrzymywał kontakty z kręgami intelektualistów wiedeńskich, do których należeli Franz Grillparzer, Franz Schubert, Franz von Schober, Johann Mayrhofer, Romeo Seligmann, Adalbert Stifter czy Friedrich Hebbel.
W 1836 roku opublikował swoje poezje. Pisał też eseje krytycznoliterackie, publikowane w czasopismach i almanachach wiedeńskich. W 1838 roku ukazało się jego dzieło "Zur Diätetik der Seele" („O dietetyce duszy”), które zyskało dużą popularność. 
Został pochowany na Cmentarzu Centralnym ("Wiener Zentralfriedhof") w Wiedniu (kwatera 14 A, grób 17).

</doc>
<doc id="1530611" url="https://pl.wikipedia.org/wiki?curid=1530611" title="Przełęcz Hanuszowska (Góry Tokajsko-Slańskie)">
Przełęcz Hanuszowska (Góry Tokajsko-Slańskie)

Przełęcz Hanuszowska (słow. "Hanušovske sedlo") – przełęcz w północnej (słowackiej) części Gór Tokajsko-Slańskich. 835 m n.p.m. 
Skrzyżowanie pieszych szlaków turystycznych: 
Źródła: 

</doc>
<doc id="1530612" url="https://pl.wikipedia.org/wiki?curid=1530612" title="Biuro Polityczne PZPR">
Biuro Polityczne PZPR



</doc>
<doc id="1530613" url="https://pl.wikipedia.org/wiki?curid=1530613" title="Komitet Centralny Polskiej Zjednoczonej Partii Robotniczej">
Komitet Centralny Polskiej Zjednoczonej Partii Robotniczej

Komitet Centralny Polskiej Zjednoczonej Partii Robotniczej (KC PZPR) – organ kierowniczy Polskiej Zjednoczonej Partii Robotniczej (PZPR) w latach 1948–1990; najwyższa władza PZPR między zjazdami, kierująca całokształtem pracy partii.
Organizacja i działalność KC PZPR.
Komitet Centralny był najwyższą władzą PZPR między zjazdami, kierującą pracą partii i w efekcie kraju. I sekretarze KC PZPR (do 1954 sekretarze generalni PZPR) byli "de facto" najważniejszymi osobami w państwie w czasach Polski Ludowej.
Komitet Centralny był powoływany na zjazdach partii. Po utworzeniu powoływał z kolei Biuro Polityczne KC i Sekretariat KC, a także inne organy pomocnicze. Biuro Polityczne kierowało jego pracą między posiedzeniami plenarnymi, odbywającymi się nie rzadziej niż raz na cztery miesiące. Sekretariat KC kierował pracą bieżącą, głównie w dziedzinie kontroli wykonania uchwał partii i doboru kadr.
Komitetowi Centralnemu podlegały komitety wojewódzkie PZPR, które kierowały komitetami powiatowymi, miejskimi, zakładowymi, miejsko-gminnymi i gminnymi PZPR.
Komórki organizacyjne.
Do 1990 aparat KC PZPR składał się z komórek:
Przy KC funkcjonowały:
Siedziba KC PZPR.
W latach 1948–1952 centrum decyzyjne PPR (a następnie PZPR) mieściło się przy ul. Chopina 1, róg Al. Ujazdowskich 19, w budynku wybudowanym w miejscu wypalonej kamienicy Spokornego, później zajmowanym przez Komitet Warszawski PZPR, a obecnie przez szereg komórek Ministerstwa Sprawiedliwości i Sądu Okręgowego w Warszawie. Następnie, do 1990, Komitet Centralny pomieszczono w budynku wzniesionym w latach 1948–1952 z obligatoryjnych składek (cegiełek) rozprowadzanych wśród całego społeczeństwa, oficjalnie noszącym nazwę Domu Partii, popularnie – „Białego Domu” lub „Domu pod Baranami”.

</doc>
<doc id="1530614" url="https://pl.wikipedia.org/wiki?curid=1530614" title="KC PZPR">
KC PZPR



</doc>
<doc id="1530619" url="https://pl.wikipedia.org/wiki?curid=1530619" title="Dalby Söderskogs nationalpark">
Dalby Söderskogs nationalpark

Dalby Söderskogs nationalpark – park narodowy w Szwecji, położony na terenie gminy Lund, w regionie Skania.
Jest to najbardziej na południe położony park narodowy w Szwecji. Został utworzony w 1918 w celu ochrony lasu liściastego położonego na żyznych równinach Skanii. Gatunki drzew spotykane na terenie parku to: jesion ("Fraxinus excelsior"), wiązy ("Ulmus sp."), dęby ("Quercus sp.") oraz dość rzadki w Skandynawii buk ("Fagus sylvatica"). Ponadto spotyka się także olszę czarną ("Alnus glutinosa"), kasztanowca ("Aesculus hippocastanum"), jabłoń ("Malus sylvestris"), lipy ("Tilia sp."), klony ("Acer sp.") i wierzby ("Salix"). Dzięki wysokiej zawartości wapnia w glebie, występują liczne gatunki roślin zielnych. Szczególnie widoczne jest to wiosną podczas aspektu wiosennego.
Park narodowy Dalby Söderskog jest łatwo dostępny dla turystów. Na jego terenie (mimo niewielkich rozmiarów parku) wytyczono kilka szlaków turystycznych.
Około połowy powierzchni parku jest otoczone wałem ziemnym o szerokości 56 m i wysokości 1m. Jest to prawdopodobnie grodzisko.

</doc>
<doc id="1530620" url="https://pl.wikipedia.org/wiki?curid=1530620" title="Elpenoryzm">
Elpenoryzm



</doc>
<doc id="1530621" url="https://pl.wikipedia.org/wiki?curid=1530621" title="Zespół Elpenora">
Zespół Elpenora



</doc>
<doc id="1530624" url="https://pl.wikipedia.org/wiki?curid=1530624" title="Kwadrat sumy">
Kwadrat sumy



</doc>
<doc id="1530626" url="https://pl.wikipedia.org/wiki?curid=1530626" title="Ulica Kolejowa w Warszawie">
Ulica Kolejowa w Warszawie

Ulica Kolejowa – jedna z ulic warszawskiej Woli znajdująca się na osiedlu Czyste. Jest przedłużeniem ul. Prądzyńskiego, biegnąca od skrzyżowania z ul. Sławińską do ul. Towarowej. 
Historia.
Ulica Kolejowa powstała krótko przed rokiem 1875 jako droga podwalna, powiązana z Okopami Lubomirskiego, od których pochodzi także nazwa jednej z przecznic – ul. Przyokopowej. Linię wałów miejskich przesunięto ówcześnie nieco na zachód tak, by obejmowały infrastrukturę kolejową i torowiska stacji towarowej Kolei Warszawsko-Wiedeńskiej. Okopy Lubomirskiego zniesiono już po około 10 latach, tworząc zgodną z ich przebiegiem ulicę zwaną "Zaokopową", będącą przedłużeniem odcinka dawnej "Drogi Królewskiej", czyli obecnej ul. Ignacego Prądzyńskiego, odciętego torami kolejowymi od innych jej części – ulic Nowowiejskiej i Niemcewicza.
Rozwój i dzieje ulicy "Zaokopowej" związane są nierozerwalnie z istnieniem bocznic i torów Kolei Warszawsko-Wiedeńskiej; pierwszymi wzniesionymi tutaj obiektami były wielkie hale magazynów kolejowych, budowane od ok. roku 1896 pod nr. 8/10. Proces ich rozbudowy trwał do około roku 1930; ostatecznie wypełniły niemal całą parzystą stronę ulicy. Równocześnie, już przed rokiem 1888 przy "Zaokopowej" pojawił się pierwszy zakład przemysłowy – warsztaty kotlarskie Bańkowskiego, przejęte pod koniec XIX wieku przez zakłady metalowe "Borman i Szwede" z ul. Srebrnej. Przy ulicy zwanej już od roku 1901 Kolejową działał w latach 1907-1911 znany zakład elektrotechniczny "Bracia Borkowscy", jednak ostatecznie przeniósł się na praski brzeg, na ul. Grochowską. Na opuszczonej posesji i kilku sąsiednich placach pod ogólnym numerem 57 w roku 1920 wybudowano ogromne hale produkcyjne Warszawskiej Spółki Akcyjnej Budowy Parowozów, znanej od 1935 roku jako Wytwórnia Parowozów Spółki Akcyjnej Wielkich Pieców i Zakładów Ostrowieckich; owe zabudowania sięgnęły aż do nieistniejącego dziś odcinka ul. Karolkowej. Pierwszy parowóz wybudowany w zakładach na ul. Kolejowej nosił oznaczenie Tr12.
Istotną rolę w okolicy odgrywały firmy powiązane z przemysłem metalowym: pod nr. 37/39 w roku 1904 powstała odlewnia metali W. Ambroziewicza, pod nr. 51 działała założona w roku 1887 niewielka fabryka narzędzi służących do obróbki metali J. Dziewulskiego. Innym zakładem o zbliżonym profilu działającym w bliskiej okolicy była fabryka pił tnących "Gloria" z siedzibą przy ul. Zwrotniczej 8 A. W latach 1905-08 powstały zabudowania elektrowni Towarzystwa Warszawskich Tramwajów, przypisane numeracji ul. Przyokopowej, lecz tarasujące wylot Kolejowej na ul. Grzybowską. Nieco na południe od budynków elektrowni od lat dwudziestych XX wieku działały "Warszawskie Zakłady Przemysłowe Wyrobu Drożdży"; w zbliżonym okresie u zbiegu z ul. Zwrotniczą powstały przypisane jej numeracji składy opałowe oraz budynki administracyjne górnośląskiego koncernu węglowego "Robur".
Poza dwoma niewielkimi domkami na terenach kolejowych, przy ulicy Kolejowej nigdy nie wzniesiono obiektów mieszkalnych. W roku 1939 straty spowodowane bombardowaniami nie były wielkie. Również powstanie roku 1944 przyniosło nieduże straty, głównie w obrębie elektrowni Towarzystwa Warszawskich Tramwajów oraz "Wytwórni Parowozów". W okresie powojennym po nacjonalizacji fabryki parowozów przekształcono ją w "Warszawskie Zakłady Maszyn Budowlanych im. Ludwika Waryńskiego" (obecnie: Bumar-Waryński); nowa fabryka wchłonęła część dawnej ul. Kolejowej. Końcowy fragment przy elektrowni całkowicie przestał istnieć, odcięty wcześniej przedłużeniem ul. Marcina Kasprzaka. Do lat 80. przetrwał odcinek na terenie zakładów Bumar-Waryński, jednak już wcześniej wytyczono go na nowo nieco na południe, na przedłużeniu początkowego fragmentu.
Po zburzeniu w 2007 budynków Bumaru w ich miejscu od 2010 powstaje etapami osiedle mieszkaniowe 19. Dzielnica.

</doc>
<doc id="1530630" url="https://pl.wikipedia.org/wiki?curid=1530630" title="Tadeusz Wallas">
Tadeusz Wallas

Tadeusz Wallas (ur. 25 maja 1958) – polski politolog, profesor nauk społecznych, prorektor Uniwersytetu im. Adama Mickiewicza w Poznaniu, profesor UAM. W latach 2008–2016 pełnił funkcję dziekana Wydziału Nauk Politycznych i Dziennikarstwa UAM w Poznaniu. Od 1 września 2016 prorektor UAM.
Życiorys.
Studia ukończył na kierunku nauki polityczne ze specjalnością dziennikarstwo na Wydziale Nauk Społecznych Uniwersytetu im. Adama Mickiewicza w Poznaniu. Stopień naukowy doktora uzyskał w 1992 na podstawie pracy pt. "Ruch społecznego poparcia na rzecz władzy w Polsce po II wojnie światowej". Habilitował się w 2008 na podstawie dorobku naukowego oraz cyklu artykułów i rozdziałów pt. "Transformacja systemowa w Polsce po 1989 roku". W okresie 2004–2012 wykładał jako profesor w Państwowej Wyższej Szkoły Zawodowej w Koninie. 6 kwietnia 2021 roku decyzją prezydenta RP otrzymał tytuł naukowy profesora.
Pełnił funkcję przewodniczącego Komitetu Nauk Politycznych PAN. Został członkiem tego komitetu na kadencję 2020–2023.
Jest też kierownikiem Zakładu Kultury Politycznej na Wydziale Nauk Politycznych i Dziennikarstwa UAM. Wchodzi w skład międzynarodowej Rady Naukowej "Polish Political Science Yearbook".
W 2019 został członkiem Rady Doskonałości Naukowej I kadencji.
W pracy naukowej podejmuje tematy związane z transformacją ustrojową oraz rolą mediów w kreowaniu postkomunistycznej rzeczywistości społecznej.
Otrzymał doktorat honorowy Kijowskiego Uniwersytetu Narodowego im. Tarasa Szewczenki. W 2017 został uhonorowany statuetką Gali MP Power Awards w Warszawie dla wybitnych postaci polskiej branży eventowej.

</doc>
<doc id="1530633" url="https://pl.wikipedia.org/wiki?curid=1530633" title="Marc de Beauveau-Craon">
Marc de Beauveau-Craon

Marc de Beauveau, markiz (potem książę) de Beauveau-Craon (ur. 1679, zm. 1754) – francuski arystokrata i dyplomata.
Pracował w królewskiej dyplomacji francuskiej. W roku 1741 został francuskim posłem na dworze Elektoratu Bawarii w Monachium. Bawaria była wówczas bliskim sojusznikiem Francji. Przy elektorze Karolu Albercie przebywał inny dyplomata francuski Charles Louis Auguste Fouquet de Belle-Isle. 

</doc>
<doc id="1530634" url="https://pl.wikipedia.org/wiki?curid=1530634" title="Coaxil">
Coaxil



</doc>
<doc id="1530635" url="https://pl.wikipedia.org/wiki?curid=1530635" title="Thadée Humphrey">
Thadée Humphrey

Thadée Humphrey, hrabia O’Dunne – francuski arystokrata i dyplomata irlandzkiego pochodzenia żyjący w drugiej połowie XVIII wieku.
Walczył jako oficer w szeregach francuskiej armii w czasie amerykańskiej wojny o niepodległość. Od 1779 roku minister pełnomocny Francji w Monachium. Od 1780 roku ambasador Francji w Lizbonie. Instrukcję w tej sprawie otrzymał 19 maja 1780 roku.

</doc>
<doc id="1530636" url="https://pl.wikipedia.org/wiki?curid=1530636" title="Zespół Clerambaulta-Kandinsky'ego">
Zespół Clerambaulta-Kandinsky'ego



</doc>
<doc id="1530637" url="https://pl.wikipedia.org/wiki?curid=1530637" title="Obłęd pasożytniczy">
Obłęd pasożytniczy

Obłęd pasożytniczy (także: parazytoza urojeniowa, zespół Ekboma, halucynoza pasożytnicza, halucynoza dotykowa) – zaburzenie psychiczne, w przebiegu którego chory ma silne poczucie, że jest zarażony żywymi bądź nieożywionymi pasożytami, owadami albo innymi drobnymi stworzeniami. W rzeczywistości pasożyty te u pacjenta nie występują. Chorzy zazwyczaj skarżą się również na uczucie drążących pod skórą parazytów, najczęściej pod postacią mrowienia. W rzeczywistości są to omamy bądź objawy innej choroby somatycznej. 
Według nomenklatury ICD-10, jeśli u pacjenta dominuje silne przekonanie (urojenie), że jest zakażony, bez współwystępujących omamów czucia poruszających się w ciele pasożytów, chorobę można zaliczyć do organicznych zaburzeń urojeniowych. Jeśli dominują omamy czucia ustrojowego, a urojenia pasożytów w ciele są tylko ich interpretacją, stawia się rozpoznanie halucynozy organicznej.
Rozwija się najczęściej na podłożu organicznego uszkodzenia OUN, występuje także u osób uzależnionych od metamfetaminy. 
Na to zaburzenie najczęściej cierpią samotne kobiety w starszym wieku, pozostające w społecznej izolacji, o niskim statusie socjoekonomicznym i bez wykształcenia. Występuje we wszystkich kulturach, niezależnie od rasy.
W leczeniu stosuje się pimozyd, atypowe leki przeciwpsychotyczne, oraz SSRI.
Opisana po raz pierwszy przez szwedzkiego neurologa Karla Axela Ekboma (autora opisu zespołu niespokojnych nóg, znanego też jako zespół Wittmaacka-Ekboma).

</doc>
<doc id="1530640" url="https://pl.wikipedia.org/wiki?curid=1530640" title="Szlak mezolimbiczny">
Szlak mezolimbiczny



</doc>
<doc id="1530647" url="https://pl.wikipedia.org/wiki?curid=1530647" title="Bobsleje na Zimowych Igrzyskach Olimpijskich 1972">
Bobsleje na Zimowych Igrzyskach Olimpijskich 1972

Bobsleje na Zimowych Igrzyskach Olimpijskich 1972 – jedna z dyscyplin rozgrywanych podczas igrzysk w dniach 4–12 lutego 1972 w Mt. Teine Bobsleigh Course w Sapporo. Zawodnicy odbywały się w dwóch konkurencjach: dwójkach mężczyzn i czwórkach mężczyzn. 

</doc>
<doc id="1530648" url="https://pl.wikipedia.org/wiki?curid=1530648" title="Zespół Landolta">
Zespół Landolta



</doc>
<doc id="1530653" url="https://pl.wikipedia.org/wiki?curid=1530653" title="ONZ a Unia Europejska">
ONZ a Unia Europejska



</doc>
<doc id="1530663" url="https://pl.wikipedia.org/wiki?curid=1530663" title="Dublet elektronowy">
Dublet elektronowy



</doc>
<doc id="1530676" url="https://pl.wikipedia.org/wiki?curid=1530676" title="1 Batalion Czołgów">
1 Batalion Czołgów



</doc>
<doc id="1530679" url="https://pl.wikipedia.org/wiki?curid=1530679" title="Wybory parlamentarne w Danii w 1977 roku">
Wybory parlamentarne w Danii w 1977 roku

Wybory parlamentarne w Danii zostały przeprowadzone 15 lutego 1977. Wybory wygrała lewicowa partia Socialdemokraterne, zdobywając 37% głosów, co dało partii 65 mandatów w 179-osobowym Folketingecie. Frekwencja wyniosła 88,7%.

</doc>
<doc id="1530681" url="https://pl.wikipedia.org/wiki?curid=1530681" title="Panorama Mesdag">
Panorama Mesdag



</doc>
<doc id="1530682" url="https://pl.wikipedia.org/wiki?curid=1530682" title="Wybory parlamentarne w Danii w 1998 roku">
Wybory parlamentarne w Danii w 1998 roku

Wybory parlamentarne w Danii w 1998 roku zostały przeprowadzone 11 marca 1998 roku. Wybory wygrała lewicowa partia Socialdemokraterne zdobywając 35,9% głosów, co dało partii 63 mandatów w 179 osobowym Folketingecie.

</doc>
<doc id="1530684" url="https://pl.wikipedia.org/wiki?curid=1530684" title="Legion Zaolziański">
Legion Zaolziański

Legion Zaolziański – grupy dywersyjne Wojska Polskiego II RP, improwizowane we wrześniu 1938 r., w trakcie przygotowań politycznych i wojskowych do rewindykacji Zaolzia, przeznaczone do przeprowadzenia „"działań dywersyjnych w większym stylu na tyłach armii czeskiej”".
Historia.
17 września 1938 r. szef Sztabu Głównego WP, gen. bryg. Wacław Stachiewicz wydał tajny rozkaz, w którym stwierdził między innymi, że należy „"przystąpić do organizowania Legionu Zaolziańskiego na naszym terenie przygranicznym”" i „"wyznaczyć oficera na dowódcę całości akcji”". Oficerem tym został ppłk dypl. Ludwik Zych, szefem sztabu Komendy Głównej Straży Granicznej, a podczas przygotowań do plebiscytu w 1920 r. – jeden z kierowników Tajnej Organizacji Wojskowej. Miejscem postoju sztabu było Bielsko. Z chwilą utworzenia Samodzielnej Grupy Operacyjnej „Śląsk”, legion podporządkowany został jej dowódcy.
Propagandę i agitację oraz werbunek na rzecz legionu prowadził utworzony w Katowicach Komitet Walki o Śląsk Zaolziański, na czele którego stanął Karol Grzesik, marszałek Sejmu Śląskiego.
Kadra oficerska wywodziła się z Wojska Polskiego, natomiast reszta to ochotnicy polscy zza Olzy, którzy przeszli procedurę kwalifikacyjną w obozach dla uchodźców w Hermanicach i Ochabach.
W Zebrzydowicach działała grupa wywiadowcza Legionu: pchor. Tadeusz Skrzypiec i aspirant SG Boratyński. W jej składzie znaleźli się również nauczyciel Józef Durczok i szofer Franciszek Siwek.
Do Legionu werbowano ochotników po stronie polskiej. Wśród nich duży procent stanowili członkowie Związku Strzeleckiego z powiatu cieszyńskiego i bielskiego. Polacy zza Olzy trafiali zaś do Organizacji Bojowej, Podgrupa „Cieszyn”.
Organizacja i obsada personalna.
Liczebność Legionu wyniosła 1400–1700 osób, skupionych w 14 kompaniach ze sztabem i służbami. Członkowie Legionu uzbrojeni byli w broń niemiecką (karabiny i granaty ręczne, 27 rkm, 20 lkm, 12 ckm).

</doc>
<doc id="1530685" url="https://pl.wikipedia.org/wiki?curid=1530685" title="Przygody Misia Paddingtona">
Przygody Misia Paddingtona

Przygody Misia Paddingtona, (ang. "The Adventures of Paddington Bear", 1997–2001) – kanadyjsko-francuski serial animowany dla dzieci oparty na książkach autorstwa Michaela Bonda.
Wersja polska.
Wersja polska: Telewizyjne Studia Dźwięku w Warszawie
Reżyseria: Dorota Kawęcka
Dialogi: Dorota Dziadkiewicz-Brewińska
Teksty piosenek: Filip Łobodziński
Opracowanie muzyczne: Eugeniusz Majchrzak
Dźwięk: Wiesław Jurgała
Montaż: Danuta Rajewska
Kierownictwo produkcji: Ewa Darczyńska
Udział wzięli:

</doc>
<doc id="1530687" url="https://pl.wikipedia.org/wiki?curid=1530687" title="Konstantyn Asen Tich">
Konstantyn Asen Tich

Konstantyn I Asen Tich – (bułg.: Константин Асен Тих) car bułgarski w latach 1257 – 1277.
Życie.
Wielki bojar ze Skopje, syn możnowładcy z tego rejonu o imieniu Tich (stanowiącym być może skróconą wersję imienia Tichomir), wnuk po kądzieli króla serbskiego Stefana Nemanii. Po wstąpieniu na tron dla podkreślenia swych związków z dynastią władców Bułgarii przyjął, podobnie jak jego poprzednik, imię Asen.
Objęcie władzy.
Wydarzeniami, które doprowadziły do objęcia władzy w państwie przez Konstantyna Ticha były niepowodzenia cara Michała I Asena w wojnie z Cesarstwem Nicejskim i będąca ich efektem walka o władzę. Niezadowolenie bojarów doprowadziło do spisku na czele którego stanął Koloman, brat stryjeczny cara i do zamordowania Michała I Asena w 1256 roku. Po zabójstwie Michała I Asena, Koloman ogłosił się carem poślubiając wdowę po zamordowanym, córkę Rościsława, bana Maczwy, Marię. Rościsław wystąpił jednak przeciw Kolomanowi II. Nadciągnął na czele swego wojska spod Belgradu pod Tyrnowo. Koloman II zbiegł, a władzę w stolicy przejął Mico, szwagier zamordowanego Michała I Asena. Rościsław nie zdołał opanować Tyrnowa i wraz z córką powrócił do swoich ziem. W drodze powrotnej oderwał od Bułgarii Widyń i tam ogłosił się carem bułgarskim. Koloman II opuszczony przez swych stronników został zamordowany.
Związki z dynastią panującą nie wystarczyły Mico Asenowi aby utrzymać się u władzy. W 1257 roku bojarzy tyrnowscy poparli bowiem Konstantyna Ticha. Mico ustąpił z Tyrnowa opanowując południową Bułgarię, która nie uznała władzy nowego cara. Dla umocnienia się na tronie Konstantyn Tich poślubił wnuczkę Iwana Asena II, córkę cesarza bizantyńskiego Teodora Laskarysa, Irenę. Zabezpieczony sojuszem z Bizancjum podjął walki z Micem Asenem i około 1261/1262 roku wyparł go z zajętych terytoriów. Pokonany Mico schronił się na dworze bizantyńskim, gdzie w wyniku oślepienia młodziutkiego cesarza z dynastii Laskarysów do władzy doszedł przedstawiciel nowej dynastii Michał VIII Paleolog. Uciekając do Bizancjum Mico przekazał w ręce cesarza portowe miasta bułgarskie: Messembrię i Anchialos.
Na zachodzie Konstantyn Tich musiał toczyć walki z pretendentem do tronu bułgarskiego, carem w Widyniu Rościsławem i jego protektorem królem węgierskim Belą IV. W 1261 roku najazd węgierski dotarł w okolice Tyrnowa. Konstantyn Tich był zmuszony zawrzeć pokój z królem węgierskim, zrzec się zachodnich ziem swego państwa i pogodzić się z przybraniem przez Belę IV tytułu króla Bułgarii.
Wojna z Bizancjum.
W 1261 roku wódz cesarza nicejskiego Michała VIII Aleksy Strategopulos zdobył Konstantynopol. Michał VIII proklamował odrodzenie Cesarstwa Bizantyńskiego, a w kilka miesięcy później oślepił współcesarza 9-letniego brata carowej bułgarskiej Ireny Jana IV. Kiedy zachodziły te wypadki Konstantyn Tich zajęty był wojną z Węgrami. W następnym roku wypowiedział wojnę Bizancjum i wkroczył do Tracji. W 1263 roku wielka armia bizantyńska pod dowództwem Michała Glawasa Tarchanioty rozpoczęła ofensywę w głąb ziem bułgarskich: zajęła wschodnią i środkową Trację wraz z miastem Filipopol i wtargnęła przez Starą Płaninę do ziemi sredeckiej. Namiestnik tych ziem, despota Jakub Swetosław, mąż drugiej córki Teodora II Laskarysa, nie otrzymawszy pomocy od swego szwagra, cara bułgarskiego, wezwał na pomoc przeciw Grekom Węgrów. Bela IV osadził go na opustoszałym po śmierci Rościsława tronie w Widyniu i pozwolił przybrać tytuł cara Bułgarów.
Aby odeprzeć najazd bizantyński Konstantyn Tich zwrócił się o pomoc do chana Złotej Ordy Berke. W 1264 roku wielka armia bułgarsko-tatarska wkroczyła do Tracji. Michał VIII omal nie dostał się wówczas do niewoli. Tracja została doszczętnie złupiona, tak że nie dało się dojrzeć "wołu w jarzmie ani oracza przy pługu". Tatarzy z bogatymi łupami wrócili nad Wołgę. W 1266 Bułgarię ponownie najechali Węgrzy. Walki bułgarsko-bizantyńskie przeciągnęły się do 1268 roku. Ostatecznie cesarz bizantyński utrzymał południową część wybrzeża Morza Czarnego i prawie całą Trację.
Dalsze kroki przeciw Bizancjum.
Około 1270 roku zmarła carowa Irena i stosunki bułgarsko-bizantyńskie uległy chwilowo odprężeniu. Cesarz wykorzystując śmierć swej zaciekłej przeciwniczki rozpoczął pertraktacje z carem bułgarskim, który skłaniał się ku koalicji tworzonej przez króla Sycylii i Neapolu Karola Andegaweńskiego, w skład której weszli już książę Achai Wilhelm II Villehardouin i król Serbii Urosz I. Chcąc odciągnąć Konstantyna Ticha od groźnej dla cesarstwa koalicji Michał VIII zawarł przymierze z carem Bułgarii wydając za niego swą siostrzenicę Marię Kantakuzenę, córkę swej umiłowanej siostry Eulogii, i obiecując przekazać carowi jako jej wiano nadmorskie Miasta Anchialos i Messembrię, pozostające od około 1262 w rękach bizantyńskich.
Ponieważ cesarz zwlekał z realizacją obietnicy car zerwał krótkotrwałe porozumienie bizantyńsko-bułgarskie i rozpoczął przygotowania do wojny, jednocześnie wysłał posłów do Karola Andegaweńskiego. Michałowi VIII udało się natomiast zneutralizować zagrożenie tatarskie. W 1272 roku między cesarzem Bizancjum a wodzem tatarskim Nogajem został zawarty pakt przyjaźni. Cesarz oddał mu za żonę swą nieślubną córkę Eufrozynę. W wyniku zawartego przymierza silne oddziały tatarskie najechały kilkakrotnie Bułgarię, paraliżując dalsze poczynania zbrojne przeciw Bizancjum. Chronologia tych wydarzeń nie jest pewna i opiera się na współzależności zdarzeń. Ponieważ w 1271 roku Nogaj najechał Bizancjum do zawarcia przymierza pomiędzy nim a Michałem VIII mogło dojść dopiero w 1272 roku. Z kolei przyjmując, że Irena Laskarys zmarła w 1270 roku, a po jej śmierci doszło do ślubu Konstantyna Ticha z Marią Kantakuzeną i narodzin ich syna, najazd tatarski na Bułgarię mógł nastąpić najwcześniej w 1272 roku. T. Wasilewski datuje ślub Konstantyna Ticha na 1269 rok . Z kolei S. Runciman ślub Eufrozyny i Nogaja umieszcza w 1266 roku, przyjmując, że po 1270 roku doszło jedynie do odnowienia przymierza .
Stosunki bułgarsko-bizantyńskie zaostrzyły się jeszcze bardziej, gdy zagrożony przez Karola Andegaweńskiego Michał VIII zawarł w 1274 roku w Lyonie unię kościelną z Rzymem. Cesarz bizantyński wskrzesił wówczas za zgodą papieża biskupstwo ochrydzkie i zaczął się domagać, by jak to było za czasów cesarza Bazylego II, podporządkowane mu zostały wszystkie ziemie bułgarskie.
Powstanie Iwajły.
Ostatnie lata panowania Konstantyna Ticha wypełniły intrygi nowej carowej, Greczynki, Marii Kantakuzeny, zabiegającej o zapewnienie następstwa tronu swemu małoletniemu synowi Michałowi. Maria by zapewnić sukcesję własnemu dziecku zamordowała swego pasierba, prawowitego następcę Konstantyna Ticha, podjęła też kroki godzące w niechętnych jej przedstawicieli bojarstwa. W niszczonym nieustannymi najazdami węgierskimi, bizantyńskimi i tatarskimi carstwie bułgarskim narastało niezadowolenie z rządów Konstantyna Ticha. Szczególnym ciężarem liczne najazdy kładły się na ludności wiejskiej, nie chronionej murami zamków czy miast. Zniszczone gospodarstwa nie mogły podołać ciężarom danin państwowych i rosnących powinności ("angarii") feudalnych. Słabość władzy carskiej uzależnionej od poparcia wielkiego bojarstwa sprzyjała wzrostowi samowoli urzędników, poborców podatkowych i bojarów. Zrujnowani chłopi uciekali od swych panów i tworzyli oddziały zbrojne. W 1277 roku niezadowolenie przerodziło się w otwarty buntu, na którego czele stanął chłop z północno-wschodniej Bułgarii Iwajło.
Iwajło skupił wokół siebie siły chłopskie, które zaczęły występować przeciw majątkom i zamkom bojarskim i zaopatrywać się w broń. Uzbrojeni przez Iwajłę powstańcy rozbili dwa oddziały tatarskie grasujące w północno-wschodniej Bułgarii. Po tym sukcesie powstanie rozszerzyło się na nowe obszary. Car na początku 1277 roku doznał ciężkich obrażeń spadając z konia. Mimo to jesienią 1277 roku wyruszył przeciw powstańcom. Nieliczna armia carska została rozgromiona, a Konstantyn Tich zginął z rąk Iwajły

</doc>
<doc id="1530688" url="https://pl.wikipedia.org/wiki?curid=1530688" title="Grupa I „Cieszyn” Legionu „Zaolzie”">
Grupa I „Cieszyn” Legionu „Zaolzie”

Grupa I "Cieszyn" - grupa dywersyjna Wojska Polskiego II RP, zorganizowana we wrześniu 1938 r., w składzie Legionu Zaolziańskiego. 
Organizacja i obsada personalna.

</doc>
<doc id="1530691" url="https://pl.wikipedia.org/wiki?curid=1530691" title="Rusłan Maszczenko">
Rusłan Maszczenko

Rusłan Maszczenko (ros. Руслан Мащенко, ur. 11 listopada 1971) – rosyjski lekkoatleta, płotkarz, trzykrotny olimpijczyk (1996, 2000, 2004).
Maszczenko zdobył złoty medal w biegu na 400 metrów podczas Halowych Mistrzostw Europy w Lekkoatletyce (Walencja 1998), jednak przez większość kariery jego koronną konkurencją był bieg na 400 metrów przez płotki, odniósł na tym dystansie liczne sukcesy :
Maszczenko był także silnym punktem rosyjskiej sztafety 4 × 400 metrów, pomagając jej zdobyć dwa medale na światowych imprezach :

</doc>
<doc id="1530694" url="https://pl.wikipedia.org/wiki?curid=1530694" title="Grupa III „Bielsko” Legionu „Zaolzie”">
Grupa III „Bielsko” Legionu „Zaolzie”

Grupa III "Bielsko" – grupa dywersyjna Wojska Polskiego II RP, zorganizowana we wrześniu 1938 r., w składzie Legionu Zaolziańskiego.
Organizacja i obsada personalna w końcowej fazie.

</doc>
<doc id="1530695" url="https://pl.wikipedia.org/wiki?curid=1530695" title="10 Brygada Kawalerii Pancerno-Motorowej">
10 Brygada Kawalerii Pancerno-Motorowej



</doc>
<doc id="1530697" url="https://pl.wikipedia.org/wiki?curid=1530697" title="Roald Hoffman">
Roald Hoffman



</doc>
<doc id="1530698" url="https://pl.wikipedia.org/wiki?curid=1530698" title="Andrzej Schally">
Andrzej Schally



</doc>
<doc id="1530699" url="https://pl.wikipedia.org/wiki?curid=1530699" title="Imagine (album Armina van Buurena)">
Imagine (album Armina van Buurena)

Imagine – trzeci album holenderskiego DJ-a Armina van Buurena wydany 19 kwietnia 2008 roku.
Pierwszym singlem promującym płytę był utwór „"Going Wrong"” nagrany we współpracy z DJ Shah oraz Chris Jones. Miał on swoją premierę podczas audycji radiowej A State Of Trance.
Wydanie płyty zostało poprzedzone koncertami Armin Only.
Lista utworów.
utwory bonusowe na iTunes

</doc>
<doc id="1530700" url="https://pl.wikipedia.org/wiki?curid=1530700" title="Grupa IV „Pszczyna” Legionu „Zaolzie”">
Grupa IV „Pszczyna” Legionu „Zaolzie”

Grupa IV "Pszczyna" - grupa dywersyjna Wojska Polskiego II RP, zorganizowana we wrześniu 1938 r., w składzie Legionu Zaolziańskiego.
Organizacja i obsada personalna.

</doc>
<doc id="1530705" url="https://pl.wikipedia.org/wiki?curid=1530705" title="Grupa Szturmowa Powstańców Zaolziańskich">
Grupa Szturmowa Powstańców Zaolziańskich

Grupa Szturmowa Powstańców Zaolziańskich im. Pułkownika Walentego Fojkisa – została sformowana w Michałkowicach koło Siemianowic. Działała w 1938 roku niezależnie od Legionu Zaolziańskiego.

</doc>
<doc id="1530707" url="https://pl.wikipedia.org/wiki?curid=1530707" title="Andrzej Głyda">
Andrzej Głyda

Andrzej Głyda (ur. 12 września 1979 w Poznaniu) – polski strzelec, mistrz świata, dwukrotny olimpijczyk.
Zawodnik Sokoła Piła, a następnie Śląska Wrocław. Jego koronną konkurencją jest skeet, po wielu sukcesach w gronie juniorów, w 2001 został wicemistrzem Europy (Zagrzeb), zaś dwa lata później zdobył tytuł Mistrza Świata podczas zawodów rozegranych w Nikozji. Tak duże sukcesy w seniorskim gronie w tak młodym wieku były dużym wydarzeniem, Głyda zajął 18. miejsce w Plebiscycie Przeglądu Sportowego 2003. Dwukrotnie brał udział w igrzyskach olimpijskich : podczas Igrzysk w Sydney zajął 14. miejsce, zaś 4 lata później był 21. (Ateny 2004).
Jego trenerem był Zdzisław Gryń.

</doc>
<doc id="1530708" url="https://pl.wikipedia.org/wiki?curid=1530708" title="Europejski Trybunał Służby Cywilnej">
Europejski Trybunał Służby Cywilnej



</doc>
<doc id="1530710" url="https://pl.wikipedia.org/wiki?curid=1530710" title="Francis Jammes">
Francis Jammes

Francis Jammes ["żam"] (ur. 2 grudnia 1868 w Tournay, Pireneje Wysokie, zm. 1 listopada 1938 w Hasparren, Pireneje Atlantyckie) – francuski poeta, pisarz, dramaturg i krytyk literacki; przedstawiciel franciszkanizmu w literaturze modernistycznej.
Życie i twórczość.
Jammes pobierał nauki w Pau, a później w Bordeaux. W 1886 roku odkrył twórczość Charles'a Baudelaire'a. Własne poezje zaczął pisać po niepowodzeniu na maturze (otrzymał zero z języka francuskiego). Po śmierci ojca, Victora Jammes'a, w 1888 roku zamieszkał wraz z matką w Orthez. Do 1894 roku wydał cztery zbiory poetyckie: "Six Sonnets" w 1891 roku i trzy wydania pod tytułem "Vers". W 1895 roku postanowił całkowicie poświęcić się poezji; ukazał się wtedy poemat "Un jour". Jego utwory zostały zauważone między innymi przez Stéphane'a Mallarmégo i André Gide'a. Jammes nawiązał wtedy współpracę z czasopismem „Mercure de France”. W 1896 roku spotkał się z Gide'em podczas podróży po Algierii.
W 1897 roku opublikował manifest poetycki "Le jammisme", w którym przeciwstawił się panującym wtedy w literaturze francuskiej trendom artystycznym. Rok później ukazał się "De l'Angélus de l'aube à l'Angélus du soir". W 1900 roku Jammes poznał katolickiego poetę Paula Claudela. Rok później opublikował "Le Deuil des Primevères". W wieku 35 lat przeżył nieszczęśliwą historię miłosną, którą opisał w cyklu "Tristesses" opublikowanym w 1906 roku w zbiorze "Clairières dans le ciel". Rok wcześniej, za sprawą między innymi Claudela, powrócił do chrześcijaństwa; od tamtego czasu jego twórczość miała charakter katolicki. W 1912 roku ukazał się cykl "Géorgiques chrétiennes".
Wielokrotnie, choć bez rezultatu, starał się o członkostwo w Akademii Francuskiej.
Po śmierci Jammes'a ukazało się wiele tomów jego korespondencji ze znanymi francuskimi pisarzami, między innymi André Gide'em, Stéphane'em Mallarmém, Albertem Samainem, Colette, Paulem Claudelem czy Francisem Vielé-Griffinem.

</doc>
<doc id="1530711" url="https://pl.wikipedia.org/wiki?curid=1530711" title="Pomnik Stanisława Moniuszki">
Pomnik Stanisława Moniuszki

 

</doc>
<doc id="1530712" url="https://pl.wikipedia.org/wiki?curid=1530712" title="Jerzy Paruszewski">
Jerzy Paruszewski

Jerzy Paruszewski (ur. 4 lipca 1958 w Warszawie) – polski poeta, satyryk i animator kultury, przez długie lata związany z Żyrardowem.
Życiorys.
Z wykształcenia archeolog, absolwent Uniwersytetu Warszawskiego (1987). Od 1987 do 1990 r. pracownik Muzeum Okręgowego w Żyrardowie (w 2000 r. nazwa placówki została zmieniona na Muzeum Mazowsza Zachodniego w Żyrardowie). W latach 1990-1994 radny Rady Miejskiej Żyrardowa z ramienia Komitetu Obywatelskiego, od 1991 wiceprzewodniczący rady. Jeden z pionierów nadawania lokalnego programu w sieci telewizji kablowej Żyrardowskiej Spółdzielni Mieszkaniowej. Założyciel Samorządowego Ośrodka Telewizyjnego Rady Miejskiej Żyrardowa „Telewizja Żyrardowska” TV-ŻYR. Według jego pomysłu powstały flagi miejskie Żyrardowa (galowa i zwykła).
Redaktor i współautor antologii poezji "ŻWL: GORE!" (2000) oraz "W żyroskopie" (2007), a także almanachu poetyckiego "Zbliżenia 2" (2010), współautor "Slamoteki" - zbioru "poezji nowej generacji" (2010), antologii "Szyszki i wiersze" (2014), autor tomików wierszy "Żarty wierszem lubię", "Ynny", "Niekoniecznie lekkostrawny", "Owaki i taki" oraz książki publicystycznej o literaturze "Pozytywni" (z Jerzym Jankowskim). W 2012 r. ukazał się w Serbii tomik jego poezji w jęz. węgierskim i polskim "Hűséges folyók" - "Wierne rzeki". W tym samym roku poeta trafił do almanachu Adama Siemieńczyka (założyciela grupy „PoEzja Londyn”) "Piękni ludzie - Poeci mojej emigracji". W 2014 r. jego wiersze, przełożone na jęz. jakucki, zostały zamieszczone w antologii "Pol'sha anygy poettara - Współcześni poeci Polski", wydanej w Republice Sacha (Jakucja) Federacji Rosyjskiej. Autor ponad stu wierszy, które złożyły się na "Małą Encyklopedię - Pojęciownik szkoły dawnej i dzisiejszej" (pod red. Sabiny Furmańskiej, 2014). Jest też jednym z autorów wierszy zamieszczonych w podręczniku dla nauczycieli wychowania początkowego "Odkrywam siebie" (Kielce 2014). Również w 2014 r. ukazała się książka poetycka z dwoma zbiorami wierszy: Violetty Paruszewskiej (małż. Jerzego) "Tom-i-czek" oraz "The Best-ja of Jerzy Paruszewski -" w tej 2. części wybrane utwory zostały przełożone na jęz. angielski przez Igora W. Pańkowa. Jerzy Paruszewski jest współautorem antologii poezji "Mosty: Warszawa - Petersburg" (Wydawnictwo Książkowe IBiS, 2015), gdzie jego wiersze przeczytać można w oryginale polskim oraz w tłumaczeniu na jęz. rosyjski (przekład Vera Vinogorova). Także w 2015 r. opublikował w Żyrardowie polsko-rumuński tomik swoich wierszy "Krótki przepis hodowlany - Scurt îndrumător de creştere" (przekład Alexandru Şerban). W 2016 r., nakładem Wydawnictwa Książkowego IBiS, ukazała się antologia poezji "Mosty: Warszawa - Bari", m.in. z jego wierszami po polsku i w tłumaczeniu na jęz. włoski (przekład Joanna Kalinowska). Rok 2016 przyniósł mu również druk wierszy w lubelskim Almanachu Poezji Religijnej "A Duch wieje kędy chce" (pod red. Mariana Stanisława Hermaszewskiego). Ponadto w 2016, 2017 i 2020 r. powstały w Riazaniu (Federacja Rosyjska) antologie z cyklu Poeticheskiy sbornik "Na odnom yazyke" - Zbiór poezji "Wspólnym językiem", zawierające m.in. wiersze Jerzego Paruszewskiego w przekładach rosyjskich (Igor W. Pańkow, Vera Vinogorova, Vladimir Orso). W 2017 r. jego wiersze zamieszczone zostały w zbiorze "Suchasnaya polskaya paeziya v perakladakh berastseytsav - Współczesna polska poezja w przekładach brześcian" (tłumaczenie na język białoruski - Anatol Kreydzich). Jest też współautorem antologii poezji "Mosty: Warszawa - Ryga" (Wydawnictwo Książkowe IBiS, 2017), gdzie jego wiersze wydrukowano w oryginale polskim oraz w przekładzie na jęz. rosyjski (tłumaczenie Vera Vinogorova). Współautor wydawanych w Warnie - po bułgarsku - antologii międzysłowiańskich: "Slovoprinoshenie" (2017), "Rekata i tretiyat y bryag…" (2018), "Khleb nash nasushchniy…" (2019), "„O” - kato Otechestvo" (2020). W 2018 r. wiersz i obszerna notka biograficzna Jerzego Paruszewskiego opublikowane zostały w antologii "Kosmos literatów", która ukazała się w Orlando (Floryda, USA), nakładem Dreamme Little City (pod red. Danuty Błaszak i Anny Marii Mickiewicz). Wiersze tego poety można znaleźć np. w antologiach zatytułowanych "Metafora Współczesności" - 2018 i 2020 r. - Międzynarodowej Grupy Literacko-Artystycznej „Kwadrat” (pod red. Alicji Marii Kuberskiej, Izabeli Zubko, Agnieszki Jarzębowskiej i Katarzyny Anny Lisowskiej). Do "Metafory Współczesności" z 2019 r. napisał "Posłowie", umieścił w niej także wiersze swoje oraz 22 innych uczestników Żyrardowskich Wieczorów Literackich, jak również rys historyczny ŻWL. W tymże roku Wydawnictwo Książkowe IBiS wydrukowało jego wiersze po polsku i rosyjsku (przekład Vera Vinogorova) w antologii "Mosty: Warszawa - Wilno - Grodno - Ryga - Tallin", ponadto biogram i trzy wiersze opublikował w antologii "Majstersztyk chleba" (pod red. Piotra Goszczyckiego - Wydawnictwo Komograf, Warszawa), a jeden - w Antologii 48. Warszawskiej Jesieni Poezji "...Czeladnicy u Kochanowskiego..." (Związek Literatów Polskich). Współautor antologii poezji polskiej "Przez miedzę - Cherez mezhu", która ukazała się w jęz. polskim i ukraińskim - nakładem wydawnictwa NIGHTinGALE (2021). W 2022 r. ukazały się dwa tomiki jego wierszy: "Chwila przed - A Moment Before - Moment do", opublikowany w jęz. polskim, angielskim i rosyjskim przez Wydawnictwo IBiS Aleksander Nawrocki, jako Tom XXIX Biblioteki „Poezji Dzisiaj” oraz "Wolność słowa - Svoboda slova - Vārda brīvība", wydany w jęz. polskim, rosyjskim i łotewskim przez Międzynarodowe Stowarzyszenie Pisarzy w Rydze.
W przeszłości wieloletni współpracownik „Płomyczka”, a od dłuższego czasu „Poezji Dzisiaj”, „Życia Żyrardowa” oraz innych czasopism ogólnopolskich i regionalnych. Gdy w 2015 r. Jerzy Jankowski zainicjował wydawanie „Żyrardowskich Zeszytów Literackich” od początku włączył się w prace zespołu redakcyjnego. Jego wiersze publikują także periodyki zagraniczne, jak bułgarskie „Znaci” (docierające do wszystkich krajów słowiańskich) i - popularne wśród rosyjskojęzycznych czytelników w ponad stu krajach świata - „Planeta Poetów” czy „Akademia Poezji” oraz ukazujący się na Węgrzech i w Rumunii „Irodalmi Jelen”, jak również „Poezia”, kwartalnik Związku Pisarzy Rumunii, greckie „Trzecie Tysiąclecie” i litewskie „Naujoji Romuva" (poeta tłumaczony był ponadto na francuski i łotewski). Współtwórca kabaretu „Sęk”. Prezes Oddziału Zachodniomazowieckiego Ogólnopolskiego Klubu Poetów, Wiceprezes Zarządu Głównego OKP. Współzałożyciel (1996) i Koordynator Żyrardowskich Wieczorów Literackich - grupy poetyckiej oraz Wydawnictwa Literackiego Centrum Kultury w Żyrardowie, opiekun Klubu Polskiej Książki w Żyrardowie, członek ZAiKS, PTTK, Międzynarodowego Stowarzyszenia Pisarzy i Publicystów (MAPP-APIA, obecnie Międzynarodowe Stowarzyszenie Pisarzy: MAP-IAW), Komisji Spraw Międzynarodowych Słowiańskiej Akademii Literackiej i Artystycznej w Warnie (Bułgaria) oraz Towarzystwa Przyjaciół Miasta Żyrardowa. Członek Honorowy Klubu Żyrardowskich Muzyków „Muzykus”. Współorganizator festiwali poetyckich i zjazdów pisarzy w Polsce, uczestnik podobnych imprez na Łotwie, Węgrzech, Białorusi, w Bułgarii, Rumunii, Serbii, Wielkiej Brytanii. Juror krajowych i lokalnych konkursów literackich. W plebiscycie „Człowiek Roku Ziemi Żyrardowskiej AD 2013” otrzymał największą liczbę głosów spośród osób nominowanych w kategorii „Kultura”. Podczas gali w 100 Rocznicę Praw Miejskich Żyrardowa (2016) otrzymał z rąk Prezydenta Miasta Żyrardowa, Wojciecha Jasińskiego, prezydencki Medal 100-lecia dla Żyrardowskich Wieczorów Literackich. ŻWL obchodzą w tym samym roku Jubileusz 20 lat istnienia i są jedyną organizacją kulturalną, uhonorowaną ww. medalem.
Nagrody i wyróżnienia.
i Dziedzictwa Narodowego RP.

</doc>
<doc id="1530713" url="https://pl.wikipedia.org/wiki?curid=1530713" title="Kościół bł. Honorata Koźmińskiego w Białej Podlaskiej">
Kościół bł. Honorata Koźmińskiego w Białej Podlaskiej

Kościół Błogosławionego Honorata Koźmińskiego w Białej Podlaskiej – kościół parafialny parafii Błogosławionego Honorata Koźmińskiego w Białej Podlaskiej.
Historia.
28 października 1990 roku biskup ordynariusz diecezji siedleckiej Jan Mazur erygował parafię błogosławionego Honorata Koźmińskiego, utworzoną z części parafii Narodzenia NMP w Białej Podlaskiej. Parafia korzystała z kaplicy przy ulicy Janowskiej, obok której znajdowały się mieszkania księży. Kaplica służyła parafii przez 8 lat. Pierwszym proboszczem parafii, organizatorem życia parafialnego i budowniczym był ks. Stanisław Zajko.
W listopadzie 1991 r. radni miejscy na sesji Rady Miasta przekazali nieodpłatnie plac pod budowę kościoła przy ulicy Terebelskiej. W lutym 1992 roku Komisja Sztuki i Architektury w siedleckiej kurii zatwierdziła do realizacji plan kościoła i budynku parafialnego. Plany wykonywali inżynierowie Janusz Jaworski i Witold Kalinowski z Warszawy. 2 sierpnia 1992 r. dokonano poświęcenia placu pod budowę kościoła przy ul. Terebelskiej 50A i postawiono krzyż. Przystąpiono do budowy kościoła. W lipcu 1993 r. biskup Jan Mazur poświęcił kamień węgielny.
W latach 1992–1998 wysiłkiem parafian, mieszkańców Białej Podlaskiej i pierwszego proboszcza, księdza Stanisława Zajko, wybudowano kościół i plebanię. 4 października 1998 r. ksiądz biskup Jan Wiktor Nowak, ordynariusz diecezji siedleckiej, dokonał poświęcenia świątyni i plebanii. Kościół ma styl współczesny, kształt bryły nieregularny. Wewnątrz podparty na 8 filarach, na których opiera się więźba dachowa.
W listopadzie 1999 roku parafia przeżywała misje ewangelizacyjne "Z wiarą Ojców w Trzecie Tysiąclecie", które przeprowadzili księża z diecezji – ks. Franciszek Juchimiuk i ks. Sylwester Ługowski. Misje Ewangelizacyjne były okazją do postawienia przez parafian krzyży: przy ul. Królowej Jadwigi (przy bloku nr 7), przy Szkole Podstawowej nr 9, na rogu ulic Radziwiłłowskiej i Osiedle Sitnickie oraz dwa krzyże przy ul. Anny Jagiellonki.
W trakcie dalszych prac w otoczeniu kościoła ogrodzono teren, utworzono parking i założono pierwsze zieleńce.
W kolejnych latach wnętrze świątyni wzbogaciło się w ławki, konfesjonały, krzyż w głównym ołtarzu, pierwsze witraże i mozaiki, a w 2003 r. – organy.
W sierpniu 2006 roku proboszczem parafii został ks. kanonik Janusz Onufryjuk, budowniczy i organizator parafii św. Brata Alberta w Łukowie. Nowy proboszcz kontynuuje dzieło swego poprzednika, dba o wystrój świątyni i parafię. W 2007 roku przeprowadzono remont i pomalowano kościół wewnątrz.

</doc>
<doc id="1530715" url="https://pl.wikipedia.org/wiki?curid=1530715" title="Parka">
Parka



</doc>
<doc id="1530723" url="https://pl.wikipedia.org/wiki?curid=1530723" title="Lashinda Demus">
Lashinda Demus

Lashinda Demus (ur. 10 marca 1983) – amerykańska lekkoatletka, płotkarka, mistrzyni olimpijska z Londynu, pięciokrotna medalistka mistrzostw świata.
Największe sukcesy odnosi na dystansie 400 metrów przez płotki:

</doc>
<doc id="1530724" url="https://pl.wikipedia.org/wiki?curid=1530724" title="The Islander">
The Islander

The Islander – wydany 30 maja 2008 roku singel zespołu Nightwish promujący płytę Dark Passion Play.
Muzykę do utworu skomponował Marco Hietala, który również jest głównym wokalistą w tym nagraniu. Anette Olzon, nominalna wokalistka zespołu, występuje tylko w chórkach.
W warstwie muzycznej utwór jest akustyczny i ma bardzo oszczędne aranżacje, czym wyróżnia się na płycie Dark Passion Play.
Teledysk.
Do utworu nagrano teledysk. Jego reżyserem jest Tuomas „St0be” Harju, a sesja zdjęciowa miała miejsce w Laponii.

</doc>
<doc id="1530729" url="https://pl.wikipedia.org/wiki?curid=1530729" title="Batalion Silnikowy">
Batalion Silnikowy

Batalion Silnikowy – oddział saperów Wojska Polskiego w II Rzeczypospolitej.
Formowanie i zmiany organizacyjne.
Batalion został sformowany w styczniu 1930, w Nowym Dworze Mazowieckim. Podlegał Dowództwu (Szefostwu) Saperów Ministerstwa Spraw Wojskowych.
Podstawą utworzenia w Wojsku Polskim oddziałów silnikowych, zwanych wtedy motorowymi, był sprzęt pochodzący z byłej armii austro-węgierskiej. Na początku 1919, w Krakowie, została sformowana kompania motorowa wojsk kolejowych nr 1 pod dowództwem porucznika inżynier Stanisława Langnera. Zadaniem tej kompanii była budowa i eksploatacja kolejek polowych. W marcu 1919 pododdział został przydzielony do I Batalionu Wojsk Kolejowych. W sierpniu 1919 ukończono tworzenie kompanii motorowej nr 2 pod dowództwem kapitana Władysława Łuczyńskiego, która została wcielona do II Batalionu Wojsk Kolejowych. Podczas walk o Niepodległość obie kompanie motorowe nie odegrały istotnej roli. Wiadomo, że działały one przede wszystkim na Podolu i Wołyniu.
Od 1928 był on rozbudowywany i ostatecznie 10 stycznia 1930 utworzono batalion silnikowy z miejscem postoju w Modlinie. Baon wchodził w skład 1 Brygady Saperów. W marcu 1934 baon został podporządkowany dowódcy 3 Brygady Saperów.
7 grudnia 1931 Minister Spraw Wojskowych ustalił datę święta baonu na dzień 10 lutego.
Mobilizacja i rozformowanie baonu w 1939.
Mobilizacja.
We wrześniu 1939, w mobilizacji powszechnej, Batalion Silnikowy dowodzony przez ppłk. Stanisława Olczaka wystawił:
Ponadto, w składzie załogi Wojskowej Składnicy Tranzytowej na Westerplatte pozostawał pociąg elektrogeneratorowy normalnotorowy nr 27.
Mobilizacja plutonów eksploatacyjnych silnikowych 60 cm (wąskotorowych) odbywała się w ramach I rzutu mobilizacji powszechnej w terminach od 3 do 6 dnia mobilizacji. Natomiast mobilizacja pociągów elektrogeneratorowych normalnotorowych odbywała się w II rzucie mobilizacji powszechnej w terminach od X+3 do X+9.
Mobilizowane plutony eksploatacyjne silnikowe wąskotorowe etatowo obsługiwały odcinek 15-20 km i 4 stacjach. Na stanie miał 3 pociągi składające się każdy z elektrowagonu i 5 wózków silnikowych, był w stanie na odcinku 20 km przewieźć 90-130 t zaopatrzenia z prędkością 7-9 km/h. Pluton taki składał się z:
Pluton liczył 2 oficerów, 113 szeregowych, wyposażony był w 20 wózków silnikowych, 16 kbk, 73 pistolety, 24 sztylety (bagnety), 4 skrzynie do gotowania.
Pociągi elektrogeneratorowe normalnotorowe, służyły do transportu i ewakuacji i przewozu zaopatrzenia. Pracować miał na odciętych przez przeszkody odcinkach kolejowych, jednorazowo przewoził 70 t zaopatrzenia z prędkością 25 km/h. Składał się z elektrowagonu, 4 wagonów silnikowych dodatkowo można było uzupełnić skład 2 wagonami 15 t. Pociąg składał się z oficera-dowódcy, ordynansa, podoficerów; broni, technicznego i gospodarczego, 2 kierowników, 2 pomocników, 2 elektromonterów, 2 kierowców i 2 hamulcowych. Łącznie 15 żołnierzy na dwie zmiany.
Działania bojowe pododdziałów zmobilizowanych przez batalion silnikowy.
Po zarządzeniu mobilizacji alarmowej siłami stanu pokojowego batalionu wykonano szereg zadań transportowych na rzecz innych jednostek saperskich garnizonu Modlin. Na przykład w dniu 28 sierpnia przewożono drewno do budowy umocnień twierdzy z lasów nadleśnictwa Pomiechówek.
11 i 12 plutony eksploatacyjne silnikowe wąskotorowe
Z chwilą ogłoszenia mobilizacji powszechnej od 31 sierpnia 1939 roku w ramach jej I rzutu jako pierwsze sformowano 11 i 12 plutony eksploatacyjne silnikowe wąskotorowe. 11 pluton posiadał 20 sztuk wozów silnikowych trzytonowych, a 12 pluton 12 wozów pięciotonowych silnikami Polski Fiat 122B. Oficerowie i podoficerowie otrzymali pistolety w ilości ok. 60 sztuk, a szeregowi 27-29 kbk, reszta bagnety i sztylety. Sprzęt silnikowy, pomiarowy i budowlany został pobrany zgodnie z wykazami należności. 1 września oba plutony osiągnęły gotowość do działań. Dowódcą 11 plutonu został por. Marian Wenge, a 12 plutonu por. Henryk Sosnowski. W godzinach południowych plutony udały się do Szczypiorna koło Modlina. W nocy z 1/2 września dowództwo 11 plutonu objął kpt. Edward Rudomin-Dusiatski. 2 września plutony karczowały la w rejonie Szczypiorna, a pozyskane drewno przetransportowano do północnej części twierdzy. 3 września 11 i 12 plutony pod dowództwem kpt. Rudomira-Dusiatskiego przydzielono do Kwatery Głównej Naczelnego Wodza i rozkazem ze stanowiska NW miały odjechać do rejonu Lublina. Z uwagi na brak transportu kolejowego w Modlinie, plutony przegrupowano celem zawagonowania do Palmir. Nocą 3/4 września i 4 września do południa 11, 12, oraz sukcesywnie formowane plutony 13, 14,15 i 16 pracowały przy budowie kolejki wąskotorowej z twierdzy modlińskiej do Kazunia. Po wybudowaniu torów połączono się z siecią międzyfortową linii wąskotorowej, którą można było dojechać do składnicy w Palmirach. 11 pluton po południu 4 września wybudował odcinek wąskotorowy do linii normalnotorowej prowadzący do składów i magazynów w Palmirach. 5 września 11 i 12 plutony wybudowały prowizoryczne rampy i załadowały swój sprzęt na transport normalnotorowy. Rano 6 września po perturbacjach z lokomotywą transport z 11 i 12 plutonami wyruszył w kierunku Warszawy. W pobliżu Bielan żołnierze plutonów musieli naprawić nasyp i tor kolejowy wysadzony przez polskich saperów przez dezinformację dywersantów. 6 września wieczorem eszelon z saperami silnikowymi dotarł do dworca Warszawa-Gdańska. 7 września rano stację Warszawa-Targówek, a następnie na wysokości stacji Warszawa-Wschodnia Rozrządowa transport z plutonami 11 i 12 został silnie zaatakowany przez lotnictwo niemieckie, w wyniku czego bomby trafiły i zniszczyły trzy wagony z żołnierzami, zginęło co najmniej 39 żołnierzy, 20 zaginęło i do 60 zostało rannych. Wieczorem zakończono porządkować transport, dokonano reorganizacji z powodu strat, utworzono jeden pluton pod dowództwem kpt. E. Rudomina-Dusiatskiego. Transport skierowano w kierunku Brześcia nad Bugiem, 8 września w momencie dojazdu do stacji Dębe Wielkie transport ponownie zaatakowało niemieckie lotnictwo zginęło 2 saperów, a kilku zostało rannych, uszkodzono jedną z lokomotyw. Nocą 8/9 września osiągnięto Mińsk Mazowiecki. 9 i 10 września jazdę kontynuowano tylko nocą, w dzień chroniąc się pobliskich lasach, naprawiano linię kolejową wspierając jadącą z przodu 25 kompanię mostów kolejowych. Nocą 11/12 września z uwagi na zatłoczenie torów pluton zbiorczy w transporcie utknął w rejonie miejscowości Broszków, następnie pomaszerował marszem pieszym w kierunku Siedlec, po drodze pluton podzielił się na grupy pod dowództwem oficerów i podoficerów. Część plutonu zbiorczego (11 i 12 pluton) zdezerterowała lub dostała się do niewoli niemieckiej. Część pomaszerowała w kierunku wschodnim i dostała się do niewoli sowieckiej. 13 września transport kolejowy ze sprzętem i niewielką grupą saperów został opanowany przez wojska niemieckie.
Pozostałe zmobilizowane plutony i pociągi elektrogeneratorowe
Mobilizowane od 31 sierpnia 1939 roku plutony eksploatacyjne silnikowe wąskotorowe nr 13, 14, 15, 16, 17 i 18 oraz co najmniej dwa pociągi elektrowagonowe normalnotorowe zostały zmobilizowane w ramach I i II rzutu mobilizacji powszechnej. Po zmobilizowaniu zostały sukcesywnie kierowane do rejonu Szczypiorna koło Modlina. Od 3 września zmobilizowane już plutony na rozkaz kwatermistrza DOK nr I rozbudowały i uruchomiły linię kolejki wąskotorowej ze składnicy amunicji w Palmirach do Modlina, celem dowozu amunicji. Do 5 września pododdziały silnikowe saperów dotarły do Palmir, tam prawdopodobnie rozkazem dowódcy batalionu pozostawiły sprzęt silnikowy, gdyż do transportu pododdziałów silnikowych do dyspozycji Szefa Komunikacji Wojskowej NW zabrakło taboru kolejowego. Z uwagi na nikłą ilość materiału dokumentacyjnego należy domniemać, że ze sprzętem pozostały w Palmirach plutony eksploatacyjne silnikowe wąskotorowe nr 13-18. Przed połową września plutony z Palmir przybyły do Warszawy. Rozkazem dowódcy saperów obrony Warszawy płk. Langnera włączone zostały do Zgrupowania Saperów Armii "Warszawa". Plutony nr 13 i 14 weszły w skład odtwarzanej 111 rezerwowej kompanii saperów, plutony 15 i 16 uzupełniły 113 rezerwową kompanię saperów, a plutony 17 i 18 weszły w skład 138 rezerwowej kompanii saperów. W składzie w/w kompanii plutony uczestniczyły w pracach i działaniach bojowych aż do kapitulacji stolicy. Dwa pociągi elektrowagonowe normalnotorowe nr 12 i 19 wykonywały zadania na rzecz Armii "Modlin", a następnie dla załogi twierdzy w Modlinie.
Pozostałe pododdziały batalionu silnikowego i OZN
Pozostałe pododdziały batalionu silnikowego: tj. zapasowy pluton silnikowy, załogi 2 pociągów elektrogeneratorowych normalnotorowych oraz Oddział Zbierania Nadwyżek weszły w skład Ośrodka Zapasowego Saperów typ specjalnych nr 1. 5 września 1939 roku między innymi z saperów silnikowych został sformowany batalion saperów w sile 700 żołnierzy, słabo uzbrojonych w pistolety i niewielką liczbę kbk oraz bagnety i sztylety. Ppłk Olczak objął stanowisko zastępcy dowódcy OZSMK nr 2 i wraz z jego dowództwem ewakuował się na wschód, 24 września w rejonie Bełżca ppłk Olczak dostał się do niewoli sowieckiej. Sformowany batalion saperów pomaszerował w kierunku wschodnim poprzez Legionowo, Jabłonnę, Strugę, Rembertów, Sulejówek, Mińsk Maz. Kałuszyn, Siedlce, Międzyrzec Podlaski do Brześcia n/Bugiem. W trakcie marszu pieszego batalion był kilkakrotnie atakowany przez lotnictwo niemieckie ponosząc straty osobowe. Następnie batalion saperski pomaszerował przez Kowel do Sarn. W rejonie miejscowości Antonówka koło Sarn batalion stacjonował w dniu 17 września 1939 roku. Na wieść o agresji sowieckiej dowództwo batalionu dało wolną rękę szeregowym co do dalszego działania, a kadra oficerska udała się na południe zarekwirowanymi samochodami. Dalsze losy żołnierzy batalionu nie są znane. Część na pewno trafiła w ręce Armii Czerwonej i oficerowie zostali zamordowani w zbrodni katyńskiej. Grupa saperów silnikowych licząca ok. 100 żołnierzy pod dowództwem ppor. rez. inż. Tadeusza Zdziarskiego z niewielką ilością amunicji i kilkunastoma kbk i pistoletami szybkim marszem pomaszerował w kierunku Bugu na zachód. Toczyła potyczki z dywersantami ukraińskimi. We wsi Mokrzec po 20 września grupa stoczyła walkę z dużą grupą dywersyjną, poległ ppor. rez. Zdziarski, a żołnierze po wyczerpaniu amunicji dostali się do niewoli, większość została przekazana nadchodzącym wojskom sowieckim, nieliczni zbiegli za Bug.
Od 24 lutego 2004 tradycje batalion silnikowego kontynuuje 5 Ośrodek Przechowywania Sprzętu im. ppłk. Adama Szugajewa w Nowym Dworze Mazowieckim.
Żołnierze batalionu silnikowego.
Dowódcy batalionu:
Oficerowie:
Organizacja i obsada personalna w 1939.
"Ostatnia organizacja pokojowa i obsada personalna batalionu":
Dowództwo batalionu
kompania szkolna
1 kompania silnikowa
2 kompania silnikowa 
Oddelegowani na kurs
Odznaka pamiątkowa.
7 grudnia 1931 Minister Spraw Wojskowych zatwierdził wzór i regulamin odznaki pamiątkowej Batalionu Silnikowego. Odznaka o wymiarach 35 x 45 mm ma kształt srebrnego wieńca, na którym umieszczono: u dołu - skrzydełko kolejowe, u góry - trzy cylindry silnika, które razem podtrzymują centralnie osadzony medalion w kolorach saperów, tj. czarno-czerwonych. Na czerwonym tle widnieje orzeł rządowy, na czarnej obwódce widnieje napis "BATALION SILNIKOWY". Po raz pierwszy odznaki wręczono z okazji święta batalionu 9 lutego 1932.

</doc>
<doc id="1530734" url="https://pl.wikipedia.org/wiki?curid=1530734" title="Batalion Elektrotechniczny">
Batalion Elektrotechniczny

Batalion Elektrotechniczny – pododdział saperów Wojska Polskiego w II Rzeczypospolitej.
Formowanie i zmiany organizacyjne.
Batalion podlegał Dowództwu Saperów Ministerstwa Spraw Wojskowych. Był pododdziałem całkowicie zmotoryzowanym. Eksploatowano w nim między innymi ciągniki Citroën-Kegresse B2 10CV i C4P.
W sierpniu 1919, w garnizonie Warszawa, sformowany został batalion maszynowy saperów. W marcu 1921 Jednostka dyslokowana została do Nowego Dworu Mazowieckiego, a w 1925 przemianowana na batalion elektrotechniczny.
Na początku 1932 batalion sformował morską kompanię reflektorów, która w lutym tego roku przeniesiona została do Gdyni i podporządkowana dowódcy 1 Morskiego dywizjonu artylerii przeciwlotniczej. Kompania wyposażona była w reflektory Breguet 120 cm przewożone na ciągnikach Citroën-Kegresse. W kampanii wrześniowej 1939 pododdział walczył w obronie wybrzeża przy czym jeden pluton wszedł w skład załogi Rejonu Umocnionego „Hel”.
Od 24 lutego 2004 tradycje batalionów: maszynowego (1919–1925), elektrotechnicznego (1925–1934) i silnikowego (1930–1939) kontynuuje 5 Ośrodek Przechowywania Sprzętu im. ppłk. Adama Szugajewa w Nowym Dworze Mazowieckim.
Mobilizacja w 1939.
Zgodnie z planem mobilizacyjnym „W” batalion elektrotechniczny miał wystawić:
w okresie zagrożenia, w grupie jednostek oznaczonych kolorem brązowym, podgrupa 2:
w I rzucie mobilizacji powszechnej:
Zmobilizowane jednostki planowano przydzielić następująco:
Batalion elektrotechniczny zmobilizował w 1939:
Ponadto rozwinął Ośrodek Zapasowy Saperów Specjalnych nr 1.
Działania bojowe zmobilizowanych jednostek batalionu elektrotechnicznego..
Batalion w ramach mobilizacji alarmowej w grupie brązowej rozpoczął czynności 24 sierpnia 1939 roku i zakończył przed upływem 36 godzin. Pozostałe jednostki mobilizowane w ramach I i II rzutu sformowano od 2 do 4 września 1939 r.
- 11, 14 i 17 zmotoryzowane kompanie reflektorów przeciwlotniczych 
27 sierpnia 11 i 17 kompanie reflektorów przeciwlotniczych przybyły do Warszawy i zajęły wyznaczone w planie obrony plot. stanowiska, stacjonująca w koszarach 1 paplot. Warszawie 14 kompania reflektorów przeciwlotniczych po uzupełnieniu wyposażenia zajęła swój rejon. Wszystkie trzy kompanie reflektorów do 4 września zajmowały swoje stanowiska, w tym czasie jedne raz uczestniczyły w odparciu nocnego nalotu lotnictwa niemieckiego na Warszawę. 4 września wszystkie kompanie zostały dyslokowane do wschodniej części Warszawy na prawy brzeg Wisły oraz do miejscowości podwarszawskich; Jabłonny, Strugi, Marek i Zielonki oraz w pobliżu mostów i dworców kolejowych. 6 września kompanie 11 i 17 wymaszerowały w kierunku Lublina, a 8 września w tym samym kierunku kompania 14. Kompanie wykonywały marsz nocami po zatłoczonych drogach w ciągu dnia biwakowały w lasach w obawie przed nalotami lotnictwa wroga. W okolicach Garwolina 14 kompania została zbombardowana 8 września w trakcie czego poległo 7 żołnierzy, a 8-10 zostało rannych. 9 i 10 września kompanie dotarły do Lublina, a 11 września kompanie zatrzymały się w rejonie lasów wokół Zamościa i Tomaszowa Lubelskiego. W maszerującej w kierunku Lwowa 17 kompanii zabrakło paliwa do ciągników, w okolice jej postoju dołączyła 14 kompania. W okolicy Tomaszowa Lubelskiego pojawiły się zmotoryzowane oddziały niemieckie. W pobliżu zgrupowanych 14 i 17 kompanii zaczęły gromadzić się pododdziały i rozbitkowie. Po uzupełnieniu paliwa 13 września 14 i 17 kompanie podjęły dalszy marsz w kierunku Hrubieszowa, natomiast 11 kompania 12 września pod miejscowością Łabunie natknęła się na niemieckie czołgi i wycofała się w kierunku Włodzimierza Wołyńskiego nazajutrz osiągając jego okolice. 15 września 14 i 17 kompanie dotarły w okolice Łucka, maskując się w okolicznych lasach odpoczywały, konserwowały i naprawiały sprzęt 16 i 17 września. Na rozkaz gen. bryg. Piotra Skuratowicza w lasach pozostawiono reflektory i inny sprzęt uszkadzając go i obie kompanie na samochodach i ciągnikach nocą 17/18 września podjęły marsz w kierunku „Przedmościa rumuńskiego”. 18 września kompanie dotarły do Horochowa, a następnie przez Radziechów do Buska, gdzie dołączyła 11 kompania. Maszerujące zgrupowanie w kierunku Lwowa we wsi Bałuczyn było ostrzeliwane przez dywersantów ukraińskich. 19 września po dojechaniu do miejscowości Unterwalden 25 km od Lwowa kolumna 11, 14 i 17 zmotoryzowane kompanii reflektorów przeciwlotniczych zostały ostrzelane przez czołgi sowieckie, w wyniku ostrzału rany odniosło 3 żołnierzy, a pozostali dostali się do niewoli i zostali rozbrojeni. 
- 1 kompania elektrotechniczna specjalna 
2 września 1939 roku zakończono formowanie kompanii we wsi Okunin w pobliżu Nowego Dworu Mazowieckiego, 2 września kompania o trakcji konnej przybyła się do Warszawy i na stacji Warszawa-Praga załadowana została do transportu kolejowego, a następnie po kilkakrotnym przetaczaniu po dworach i stacjach węzła warszawskiego wyładowana została 5 września na dworcu Warszawa-Główna. Podjęła marsz po zatłoczonych i bombardowanych drogach do Brześcia nad Bugiem. 6 września osiągnięto Dębe Wielkie, a 8 września kompania zatrzymała się w lasach pomiędzy Siedlcami i Białą Podlaską. Podczas tego postoju wybuchła strzelanina i miały się ukazać czołgi, na powyższe zdarzenia kompania rozbiegła się. Zebrała się jedynie grupa kilkunastu żołnierzy pod dowództwem plut. pchor. Eysmontta, która dotarła 13 września do Brześcia n/Bugiem, a 15 września do Kowla i dołączyła tam do Ośrodka Zapasowego Saperów Specjalnych nr 1. 
- 2 kompania elektrotechniczna specjalna 
Kompania formowała się i kwaterowała w Bożej Woli koło Nowego Dworu Mazowieckiego. 6 września 1939 r. kompania otrzymała rozkaz wymarszu do Lublina, poprzez Jabłonnę, Warszawę, Garwolin, Ryki. Następnie z uwagi na zmianę sytuacji wojennej kompania ok. połowy września pomaszerowała w kierunku Włodawy, którą osiągnięto ok. 20 września. Dalszy marsz odbywał się w kierunku „Przedmościa rumuńskiego”, z uwagi na zajęcie Chełma Lubelskiego przez wojska sowieckie, zniszczono sprzęt, a część wozów i koni sprzedano. Z uwagi na okrążenie od południa, wschodu i zachodu podjęto marsz w kierunku odwrotnym do Warszawy. W trakcie marszu do uzbrojonej kompanii dołączyły grupy żołnierzy w dużej części bez broni, łącznie ok. 1000 żołnierzy, na terenach zamieszkałych przez ludność ukraińską toczono potyczki z licznymi grupami dywersantów, likwidując je. Po dojściu w okolice Lublina 30 września, żołnierze zgrupowani przy kompanii rozproszyli się, a kompania z uwagi na informacje o kapitulacji Warszawy, została rozwiązana. Zakopano broń, zniszczono dokumentację, a żołnierze podzieleni na grupy pomaszerowali w swoje rodzinne strony. 
- kompania reflektorów przeciwlotniczych (konna) 
Kompania po zmobilizowaniu 4 września została załadowana do transportu kolejowego, w trakcie transportu była atakowana przez lotnictwo niemieckie na stacji Mrozy, gdzie zostało rannych kilku żołnierzy. Po wyładowaniu się z transportu kolejowego w okolicach Siedlec, ponownie maszerującą kompanię zaatakowało lotnictwo niemieckie. 18 września kompania dotarła do Kowla. Podjęto marsz w kierunku Rumunii, jednak w trakcie marszu kompania prowadziła walki z ukraińskimi grupami dywersyjnymi. Z uwagi na trudności w przebyciu zrewoltowanego terenu większość kompanii powróciła do Kowla i 22 września żołnierze zostali rozbrojeni przez wojska sowieckie, oficerowie dostali się do niewoli, a szeregowi rozpuszczeni. 
- inne poddziały mobilizowane na bazie batalionu elektrotechnicznego 
Planowane do Armii "Pomorze", "Poznań" i "Łódź" plutony i stacje nie dotarły do ich składu, w większości weszły one w skład zorganizowanej w Warszawie 8 września kompanii elektrotechnicznej. Brała ona udział zgodnie ze swoją specjalnością w obronie Warszawy do dnia 28 września. Zmobilizowane plutony dla Armii „Modlin” weszły w większości w skład garnizonu Modlina i wraz z nim skapitulowały 29 września 1939 roku. 
Żołnierze batalionu.
Organizacja i obsada personalna batalionu w 1929 roku.
W dniu 5 sierpnia 1929 roku obchodzono 10-lecie batalionu, z tej okazji wykonano pamiątkowy album, w którym upamiętniono obsadę batalionu:
Organizacja i obsada personalna batalionu w 1939 roku.
Ostatnia organizacja pokojowa i obsada personalna batalionu
Oddelegowani na kurs:
Ustaleni dowódcy pododdziałów zmobilizowanych w batalionie elektrotechnicznym
Symbole batalionu.
Odznakę stanowi srebrny, równoramienny krzyż emaliowany jasnoniebieski. W centrum widnieje czarny krzyż z czerwono-żółtym kwadratem. Na odznakę nałożono dużą ozdobną literę „E” opierającą się na górnym i dolnym ramieniu krzyża. Wzdłuż wszystkich ramion krzyża – srebrne błyskawice. Wymiary 42 x 42 mm.Odznaka miała wiązać odznaczonych z tradycjami oraz stanowić nagrodę za wzorową służbę i umacnianie dobrego imienia batalionu. Odznakę nadawał i odbierał dowódca batalionu. Mógł ją otrzymać każdy żołnierz, który odsłużył 2 lata (w służbie zawodowej) lub rok niezawodowo z wyjątkiem karanych sądownie lub dyscyplinarnie. W szczególnych wypadkach odznaka mogła być przyznana osobom prawnym lub fizycznym zasłużonym dla batalionu. Posiadaczom odznaki wydawano legitymacje. Odznakę należało nosić umocowaną na śrubce, na lewej piersi; u oficerów 4 cm poniżej guzika kieszeni górnej, u szeregowych na wysokości 3 guzika munduru. Prawo do jej noszenia tracili:
Ponadto żołnierze batalionu elektrotechnicznego nosili na naramiennikach inicjał „E”, haftowany dla oficerów i starszych podoficerów, a metalowy dla szeregowców i młodszych podoficerów.
19 maja 1927 Minister Spraw Wojskowych ustalił i zatwierdził dzień 5 sierpnia świętem batalionu, a 29 listopada 1930 przesunął tę datę na dzień 5 maja.

</doc>
<doc id="1530735" url="https://pl.wikipedia.org/wiki?curid=1530735" title="Third Man Out">
Third Man Out



</doc>
<doc id="1530743" url="https://pl.wikipedia.org/wiki?curid=1530743" title="Teatr akademicki Hybrydy">
Teatr akademicki Hybrydy



</doc>
<doc id="1530751" url="https://pl.wikipedia.org/wiki?curid=1530751" title="Citroën-Kegresse">
Citroën-Kegresse



</doc>
<doc id="1530752" url="https://pl.wikipedia.org/wiki?curid=1530752" title="Henryk Dyga">
Henryk Dyga

Henryk Dyga (ur. 1879 w Świętochłowicach, zm. 5/6 maja 1921 w Świętochłowicach) - powstaniec śląski.
Uczestniczył w trzech powstaniach śląskich. W trzy dni po rozpoczęciu III powstania śląskiego podczas patrolu powstańczego został zastrzelony wraz z Wojciechem Stokłosą. Obydwu pochowano uroczyście, z honorami wojskowymi na starym cmentarzu. W wyniku śledztwa wskazano, że zabójstwa dokonali bracia Bochynkowie. Brunon Bochynek został rozstrzelany 8 maja 1921 na hałdzie w Chropaczowie, natomiast jego brat Franciszek zmarł dwa miesiące później.

</doc>
<doc id="1530756" url="https://pl.wikipedia.org/wiki?curid=1530756" title="Ashia Hansen">
Ashia Hansen

Ashia Hansen (ur. 5 grudnia 1971 w Evansville) – reprezentująca Wielką Brytanię lekkoatletka, trójskoczkini.
Urodziła się w Stanach Zjednoczonych i została adoptowana przez Angielkę oraz jej męża z Ghany. Do 6 roku życia mieszkała w rodzicami w Afryce, a następnie zamieszkali w Londynie. Dwa razy – w 1996 oraz 2000 – startowała w igrzyskach olimpijskich. W 1998 roku została halową mistrzynią Europy, a rok później zdobyła złoty medal podczas halowych mistrzostw świata (osiągnięcie te powtórzyła 4 lata później). Złota medalistka mistrzostw Europy w Monachium (2002). Mistrzyni igrzysk Wspólnoty Narodów z 1998 oraz 2002 roku. 28 lutego 1998 rezultatem 15,16 ustanowiła halowy rekord świata. Dziewięciokrotna rekordzistka Wielkiej Brytanii w trójskoku na stadionie (od 14,09 w 1994 do 15,15 w 1997). Hansen doznała poważnej kontuzji kolana podczas zawodów superligi pucharu Europy w Bydgoszczy (2004). Przeszła kilka operacji jednak powróciła do sportu. Ostatecznie po niezakwalifikowaniu się do reprezentacji Wielkiej Brytanii na mistrzostwa Europy w 2006 roku postanowiła zakończyć karierę. Rekord życiowy: stadion – 15,15 (13 września 1997, Fukuoka); hala – 15,16 (28 lutego 1998, Walencja) 3. wynik w historii światowej lekkoatletyki. Oba te rezultaty są aktualnymi rekordami Wielkiej Brytanii. Odznaczona Orderem Imperium Brytyjskiego V klasy (MBE). 

</doc>
<doc id="1530761" url="https://pl.wikipedia.org/wiki?curid=1530761" title="Nissan X-Trail">
Nissan X-Trail

Nissan X-Trail − samochód osobowy typu SUV klasy średniej produkowany przez japoński koncern Nissan od 2000 roku. Od 2021 roku produkowana jest czwarta generacja modelu.
Pierwsza generacja.
Nissan X-Trail I produkowany od 2000 do 2007 roku został zbudowany na płycie podłogowej modeli Primera oraz Almera. 
Charakterystycznym elementem wnętrza pojazdu są centralnie umieszczone zegary.
W 2002 roku zaprezentowano wersję GT Turbo o mocy 280 KM. Rok później auto przeszło delikatny lifting nadwozia oraz wnętrza. 
Wersje wyposażeniowe.
Standardowo pojazd wyposażony był m.in. w dwie poduszki powietrzne, ABS, klimatyzację, elektryczne sterowanie szyb, elektryczne sterowanie lusterek oraz radio CD. W zależności od wersji wyposażenia pojazd doposażyć można było w m.in. wielofunkcyjną kierownicę, 16-calowe alufelgi (Sport), szyberdach (Sport+) oraz ESP, skórzaną tapicerkę z podgrzewanymi fotelami (Elegance).
Druga generacja.
Nissan X-Trail II produkowany w latach 2008 - 2013 zaprezentowany został po raz pierwszy podczas targów motoryzacyjnych w Genewie w 2007 roku. Auto to tak naprawdę zmodyfikowana pierwsza generacja modelu.
W 2010 roku auto przeszło delikatny lifting przeznaczony na rynek japoński. Zmodernizowano m.in. atrapę chłodnicy, przeprojektowano zderzaki, odnowiono reflektory oraz zastosowano nowe lampy tylne w technologii LED. We wnętrzu zmodernizowano deskę rozdzielczą z nowymi zegarami, wyświetlaczami oraz funkcjami.
Trzecia generacja.
Nissan X-Trail III produkowany jest od 2013 roku. Auto zostało po raz pierwszy zaprezentowane podczas targów motoryzacyjnych Frankfurt Motor Show we wrześniu 2013 roku we Frankfurcie.
Samochód po raz kolejny zbudowano na wspólnej płycie podłogowej Nissana i Renault, tym razem wykorzystano tzw. Common Module Family (CMF), czyli platformę modułową. Na rynku północnoamerykańskim auto sprzedawane jest jako druga generacja samochodu Nissan Rogue. 
Wprowadzając na rynek nową generację samochodu Nissan zastąpił nią poprzednią wersję X-Trail oraz Qashqaia +2. 
Wyposażenie.
Wystrój wnętrza X-Traila jest niemal identyczny, jak w mniejszym Qashqaiu. Auto wyposażone jest m.in. w system NissanConnect, który integruje nawigację satelitarną z dostępem do danych z Google, system grający z możliwością podłączenia Smartfona, dostęp do internetu oraz pokładowy system rozrywkowy. Całością steruje się za pomocą ekranu dotykowego o przekątnej 7 cali, zlokalizowanego na środkowej konsoli; Active Ride Control, który potrafi wykryć nierówności na drodze i tak posterować amortyzatorami, by ograniczyć ich wpływ na nadwozie oraz Active Engine Brake, który steruje momentem hamującym od silnika podczas hamowania i jazdy po zakrętach, odpowiednio wspomagając hamulce; Active Trace Control to odpowiednik ESP, który na podstawie danych dotyczących m.in. prędkości, skrętu kierownicy oraz położenia pedałów gazu i hamulca, tak steruje prędkością obrotową kół (poprzez indywidualne hamowanie), by auto zachowało stabilność, Uphill Start Support (asystent ruszania pod górę) i Hill Descent Control (przydatna w terenie regulacje prędkości zjazdu).
Wersje wyposażenia:.
W 2017 roku producent uruchomi sprzedaż modelu z silnikiem hybrydowym z automatyczną bezstopniową skrzynią biegów CVT8 HYBRID.
Lifting 2017.
W połowie 2017 roku, samochód przeszedł lifting, dokonano modernizacji wnętrza oraz nadwozia samochodu.Samochód został wzbogacony o najnowsze technologie poprawiające komfort i bezpieczeństwo jazdy. 
Czwarta generacja.
Nissan X-Trail IV został zaprezentowany w drugim kwartale 2021 roku. Do Europy trafił we wrześniu 2022 roku. 

</doc>
<doc id="1530764" url="https://pl.wikipedia.org/wiki?curid=1530764" title="Jerzy Adam Marszałkowicz">
Jerzy Adam Marszałkowicz

Jerzy Adam Marszałkowicz (ur. 19 stycznia 1931 w Zgłobicach pod Tarnowem, zm. 13 maja 2019 w Nysie) – polski duchowny katolicki, założyciel Towarzystwa Pomocy im. św. Brata Alberta.
Życiorys.
Syn Adama Marszałkowicza (zarządcy komisarycznego Tarnowa) i Zofii z domu Turnau. W 1945 wyjechał ze Zgłobic do Wrocławia. W 1949 przyjęty na Uniwersytet Wrocławski. W lutym 1956 ukończył Seminarium – przyjął niższe święcenia. Do wyższych święceń kapłańskich nie przystępował ze względu na słaby stan zdrowia. Rozpoczął pracę w Instytucie Katolickim w Trzebnicy. W 1959 został bibliotekarzem w Wyższym Seminarium Duchownym we Wrocławiu. W 1962 powierzono mu funkcję głównego furtiana portierni seminaryjnej. W tym czasie zetknął się z ludźmi bezdomnymi, ubogimi, a zwłaszcza alkoholikami, którzy przychodzili i prosili o wsparcie. Wówczas rozpoczął systematycznie udzielać im pomocy. W 1971 wystąpił do władz Wrocławia prosząc o udostępnienie budynku na dom noclegowy, ale spotkał się z odmową.
Inicjował, wraz z grupą około trzydziestu osób, założenie zarejestrowanego 2 listopada 1981 Towarzystwa Pomocy im. Adama Chmielowskiego (obecnie pod nazwą Towarzystwo Pomocy im. św. Brata Alberta), stowarzyszenia niosącego pomoc bezdomnym przez tworzenie dla nich schronisk. Jeszcze tego samego roku (tj. w 1981) opuścił seminarium i zamieszkał w pierwszym schronisku Towarzystwa przy ul. Lotniczej we Wrocławiu. Za jego pośrednictwem założono następnie inne schroniska, m.in. w Bielicach, Klisinie, Gamowie, Jasienicy Górnej, Gliwicach–Bojkowie.
Autor licznych homilii, przemówień okazjonalnych i tekstów o tematyce bezdomności. W 2011 wydano autobiograficzny "Mój Pamiętnik". 
Pochowany został w grobie rodzinnym na cmentarzu parafii Świętej Rodziny przy ul. Smętnej we Wrocławiu.

</doc>
<doc id="1530767" url="https://pl.wikipedia.org/wiki?curid=1530767" title="Bitwa pod Falklandami">
Bitwa pod Falklandami



</doc>
<doc id="1530769" url="https://pl.wikipedia.org/wiki?curid=1530769" title="Bitwa pod Połągą">
Bitwa pod Połągą

Bitwa pod Połągą – seria starć stoczonych w czasie powstania listopadowego w okolicach Połągi w dniach 10-13 maja 1831 roku przez polskie oddziały powstańcze pod wodzą generała Onufrego Jacewicza z wojskami rosyjskimi pułkownika Karla Pawłowicza Rennenkampfa.
Zdobycie Połągi miało na celu otworzenie powstańcom listopadowym dostępu do morza i umożliwić im tą drogą odbieranie dostaw broni z Europy zachodniej.
Oddział Jacewicza stanowiło 4000 ludzi oraz dwa działa czterofuntowe. Powstańcy zamierzali zdobyć Połągę uderzeniem koncentrycznym z Kretyngii i Dorbian. Już 9 maja zostali jednak zaskoczeni uderzeniami wyprzedzającymi Rosjan, którzy ich wyparli z miejsc ich koncentracji. Pierwszy szturm Połągi 10 maja załamał się, gdy oddziałom polskim zabrakło amunicji. Drugi szturm miasta 13 maja załamał się, gdyż na tyłach sił powstańczych operowały oddziały rosyjskie. Cofające się oddziały polskie uległy rozproszeniu.

</doc>
<doc id="1530784" url="https://pl.wikipedia.org/wiki?curid=1530784" title="Park Narodowy Llullaillaco">
Park Narodowy Llullaillaco

Park Narodowy Llullaillaco – park narodowy w północnym Chile o powierzchni 2686,7 km², założony w 1995 roku.
Park położony jest w Andach, niecałe 300 km na południowy wschód od Antofagasty, pomiędzy wschodnimi partiami Gór Domeyki a granicą państwową z Argentyną. Obejmuje szereg szczytów górskich włącznie z czynnym wulkanem Llullaillaco (6739 m n.p.m.) oraz Cerro Guanaqueros (5131 m), Cerro Zorritas (4274 m), Cerro Bayo (4920 m), Cerro Aguas Calientes (5066 m) i Cerro de la Pena (5260 m).
Środowisko parku zmienia charakter z zachodu na wschód, z pustynnego w step wysokogórski. Zarejestrowano w nim 93 gatunki roślin należące do 29 rodzin. Park chroni także przedstawicieli fauny, takich jak kusoń andyjski, puma, sokół wędrowny, szynszyla górska i wigoń.
Brak infrastruktury turystycznej. Na terenie parku znajdują się inkaskie stanowiska archeologiczne; w pobliżu szczytu Llullaillaco znaleziono trzy mumie.

</doc>
<doc id="1530788" url="https://pl.wikipedia.org/wiki?curid=1530788" title="Lipiny (gmina Wodynie)">
Lipiny (gmina Wodynie)

Lipiny – kolonia w Polsce położona w województwie mazowieckim, w powiecie siedleckim, w gminie Wodynie.
W latach 1975–1998 miejscowość należała administracyjnie do województwa siedleckiego.

</doc>
<doc id="1530792" url="https://pl.wikipedia.org/wiki?curid=1530792" title="Andrew Valmon">
Andrew Valmon

Andrew Valmon (ur. 1 stycznia 1965 w Nowym Jorku) – amerykański lekkoatleta, sprinter, złoty medalista igrzysk olimpijskich i Mistrzostw Świata.
Największe sukcesy odnosił jako członek amerykańskiej sztafety 4 x 400 metrów:
Wynik uzyskany podczas tej ostatniej imprezy jest aktualnym rekordem świata (2:54.29, 22 sierpnia 1993).
Podczas Igrzysk Olimpijskich w Seulu (1988) Valmon biegł w eliminacjach sztafety 4 x 400 metrów, która w finale sięgnęła po złoty medal.
Rekord życiowy Valmona w biegu na 400 metrów wynosi 44.28 (1993).

</doc>
<doc id="1530794" url="https://pl.wikipedia.org/wiki?curid=1530794" title="Nowiny (powiat siedlecki)">
Nowiny (powiat siedlecki)

Nowiny – osada leśna w Polsce położona w województwie mazowieckim, w powiecie siedleckim, w gminie Wodynie.
W latach 1975–1998 miejscowość należała administracyjnie do województwa siedleckiego.

</doc>
<doc id="1530795" url="https://pl.wikipedia.org/wiki?curid=1530795" title="Deathchase">
Deathchase

Deathchase (lub 3D Deathchase) – gra komputerowa wydana w 1983 roku na mikrokomputery ZX Spectrum. Autorem gry jest Mervyn Estcourt, zaś za dystrybucję odpowiedzialne były Micromega (w Wielkiej Brytanii) i Ventamatic (w Hiszpanii). Gra stanowi jeden z pierwszych przykładów grafiki z perspektywy pierwszej osoby (FPP).
Gra.
Gracz wciela się w patrolującego las motocyklistę-najemnika, którego jedynym zdaniem jest zestrzelenie uciekających przed nim dwóch innych motocyklistów. Motocykl gracza wyposażony jest w działo strzelające zgodnie z aktualnym kierunkiem jazdy. Za każde trafienie gracz otrzymuje 1000 punktów. Celem gracza jest trafienie obu wrogów w każdym z ośmiu sektorów (poziomów), z których każdy podzielony jest na dwa etapy (dzienny i nocny). Przejście do kolejnego etapu lub poziomu odbywa się automatycznie. Po pokonaniu wszystkich poziomów gra rozpoczyna się od początku (z zachowaniem zdobytych punktów). Kolejne sektory różnią się od siebie tylko liczbą drzew, pomiędzy którymi trzeba manewrować. Gra kończy się po trzykrotnym uderzeniu w drzewo.
Opinie prasy.
Magazyn "Your Sinclair" uznał w 1992 roku Deathchase za najlepszą grę na platformę ZX Spectrum.
W czasopiśmie "CRASH" pochwalono "niezwykle prosty pomysł na grę i jej niezwykłą grywalność" i przyznano ocenę 92%.

</doc>
<doc id="1530796" url="https://pl.wikipedia.org/wiki?curid=1530796" title="Weißenhof">
Weißenhof

Weißenhof, Weissenhof – niem. "Biały Dwór"

</doc>
<doc id="1530798" url="https://pl.wikipedia.org/wiki?curid=1530798" title="IC 443">
IC 443

IC 443 (również Mgławica Meduza) – pozostałość po supernowej znajdująca się w konstelacji Bliźniąt w odległości około 5000 lat świetlnych. Została odkryta 25 września 1892 roku przez Maxa Wolfa.
IC 443 jest pozostałością po supernowej, której wybuch nastąpił między 8000 a 30 000 lat temu. Jest to wyjątkowy przykład oddziaływania pozostałości po supernowej z obłokiem molekularnym. Wielka supernowa wybuchła pozostawiając po sobie bąbel ogrzanego gazu, który rozszerzając się w ośrodku międzygwiezdnym zderzył się z dużym obłokiem molekularnym. W obszarze tym zachodzi jonizacja gazów. W środku mgławicy została zidentyfikowana gwiazda neutronowa będąca pozostałością supernowej, która utworzyła Mgławicę Meduza.

</doc>
<doc id="1530799" url="https://pl.wikipedia.org/wiki?curid=1530799" title="Ruda Szostkowska">
Ruda Szostkowska

Ruda Szostkowska – wieś w Polsce położona w województwie mazowieckim, w powiecie siedleckim, w gminie Wodynie.
Wierni Kościoła rzymskokatolickiego należą do parafii św. Andrzeja Boboli w Rudzie Wolińskiej.
W latach 1975–1998 miejscowość należała administracyjnie do województwa siedleckiego.

</doc>
<doc id="1530807" url="https://pl.wikipedia.org/wiki?curid=1530807" title="Quality assurance">
Quality assurance



</doc>
<doc id="1530809" url="https://pl.wikipedia.org/wiki?curid=1530809" title="Weinsberg (ujednoznacznienie)">
Weinsberg (ujednoznacznienie)

Niemcy:
Osoby:
Zobacz też:

</doc>
<doc id="1530810" url="https://pl.wikipedia.org/wiki?curid=1530810" title="Mączniak młynarek">
Mączniak młynarek



</doc>
<doc id="1530813" url="https://pl.wikipedia.org/wiki?curid=1530813" title="Integer overflow">
Integer overflow



</doc>
<doc id="1530815" url="https://pl.wikipedia.org/wiki?curid=1530815" title="Mädchen in Uniform">
Mädchen in Uniform



</doc>
<doc id="1530820" url="https://pl.wikipedia.org/wiki?curid=1530820" title="Heap overflow">
Heap overflow



</doc>
<doc id="1530823" url="https://pl.wikipedia.org/wiki?curid=1530823" title="Charles Durning">
Charles Durning

Charles Edward Durning (ur. 28 lutego 1923 w Highland Falls, w stanie Nowy Jork, zm. 24 grudnia 2012 w Nowym Jorku) – amerykański aktor filmowy, znany z licznych charakterystycznych ról drugoplanowych. Dwukrotnie nominowany do Oscara w kategorii „Najlepszy aktor drugoplanowy”. Nominacje otrzymał za role w filmach: "Najlepszy mały burdelik w Teksasie" (1982; reż. Colin Higgins) oraz "Być albo nie być" (1983; reż. Alan Johnson). Weteran II wojny światowej; uhonorowany najwyższymi amerykańskimi odznaczeniami wojskowymi, m.in. Srebrną Gwiazdą i trzykrotnie Purpurowym Sercem.
Młodość, wojna i aktorstwo.
Charles Durning urodził się w niewielkiej miejscowości w stanie Nowy Jork jako dziewiąte z dziesięciorga dzieci irlandzkich imigrantów. W młodości imał się różnych zajęć. Jako 20-latek zaciągnął się do wojska. Brał udział w inwazji w Normandii 6 czerwca 1944. Z jego oddziału przeżył tylko on. Po pobycie w szpitalu wrócił na front, uczestnicząc potem m.in. w bitwie o Ardeny. Był jeszcze kilka razy ranny, znów cudem uniknął śmierci, trafił do niewoli. Za odwagę i rany odniesione w walce Durning został wielokrotnie odznaczony.
Po wojnie postanowił zostać aktorem. Karierę zaczynał w teatrach Nowego Jorku. Do filmu trafił dopiero w latach 60. – mimo iż późno debiutował, udało mu się stworzyć blisko 200 aktorskich kreacji w filmach i serialach telewizyjnych. Prawdziwym przełomem okazała się rola skorumpowanego policjanta w słynnym "Żądle" z 1973. Od tej chwili występował regularnie w kilku produkcjach rocznie. Swoje najsłynniejsze kreacje tworzył w takich filmach jak m.in. "Pieskie popołudnie" (1975), "Tootsie" (1982) czy "Hudsucker Proxy" (1994). Był dwukrotnie nominowany do Oscara, jednak statuetki nigdy nie udało mu się zdobyć. W lipcu 2008 otrzymał swoją gwiazdę na słynnej Hollywoodzkiej Alei Sławy.
Durning był dwukrotnie żonaty i miał troje dzieci.
Śmierć.
Zmarł z przyczyn naturalnych w swoim mieszkaniu na Manhattanie w wigilię Bożego Narodzenia 2012. Niemal do końca życia pozostawał aktywny zawodowo.

</doc>
<doc id="1530825" url="https://pl.wikipedia.org/wiki?curid=1530825" title="Osiedle Roździeńskiego">
Osiedle Roździeńskiego



</doc>
<doc id="1530828" url="https://pl.wikipedia.org/wiki?curid=1530828" title="Mały Teriański Stawek">
Mały Teriański Stawek

 Mały Teriański Stawek () – jeden z trzech Teriańskich Stawów, położony na wysokości 2115 m n.p.m., w Niewcyrce (odnoga Doliny Koprowej), w słowackich Tatrach Wysokich. Znajduje się nieopodal Wyżniego Teriańskiego Stawu, u stóp Niewcyrskiej Przełęczy. Jest to jeden z najwyżej położonych stawów tatrzańskich (dokładnie czwarty z kolei). Rejon doliny jest rezerwatem ścisłym z zakazem wstępu. Do stawu nie prowadzą żadne znakowane szlaki turystyczne.

</doc>
<doc id="1530830" url="https://pl.wikipedia.org/wiki?curid=1530830" title="Johannes Bosboom">
Johannes Bosboom

Johannes Bosboom (ur. 18 lutego 1817 w Hadze, zm. 14 września 1891 tamże) – holenderski malarz, akwarelista i litograf.
Studiował w Akademii w Hadze, większą część życia mieszkał i pracował w Holandii. Znany jest głównie z przedstawień wnętrz kościołów i miejskich pejzaży malowanych pod wyraźnym wpływem Emanuela de Witte. Był prekursorem szkoły haskiej, na jego późniejsze prace silny wpływ wywarł impresjonizm.

</doc>
<doc id="1530840" url="https://pl.wikipedia.org/wiki?curid=1530840" title="Xymox">
Xymox



</doc>
<doc id="1530844" url="https://pl.wikipedia.org/wiki?curid=1530844" title="Powiat strzyżowski (II Rzeczpospolita)">
Powiat strzyżowski (II Rzeczpospolita)

Powiat strzyżowski – powiat województwa lwowskiego II Rzeczypospolitej. Jego siedzibą było miasto Strzyżów. Rozporządzeniem Rady Ministrów z dnia 7 stycznia 1932 powiat został zniesiony z dniem 1 kwietnia 1932, a jego terytorium włączono do powiatów rzeszowskiego i krośnieńskiego.
Gminy.
W nawiasie podano powiat, do którego włączono gminę

</doc>
<doc id="1530853" url="https://pl.wikipedia.org/wiki?curid=1530853" title="Jonathan Greening">
Jonathan Greening

Jonathan Greening (ur. 2 stycznia 1979 w Scarborough) - angielski piłkarz występujący na pozycji pomocnika.
Swoją karierę piłkarską rozpoczął w roku 1996 w York City. Dwa lata później przeszedł do Manchesteru United. W trakcie trzyletniego pobytu w tym klubie wystąpił w 14 ligowych pojedynkach, więc w roku 2001 podpisał kontrakt z Middlesbrough. W czasie grania w tym klubie zagrał w prawie 100 ligowych spotkaniach. W roku 2004 przeszedł do West Bromwich Albion. W 2009 roku wypożyczono go do Fulham.
Greening zaliczył 17 występów w reprezentacji Anglii U-21, przez co zajmuje 19. miejsce pod względem liczby występów w tej kategorii wiekowej. W trakcie grania w kadrze U-21 zdobył trzy bramki.
Kariera klubowa.
Greening urodził się w Scarborough. Swoją zawodową karierę piłkarską rozpoczął podpisując kontrakt z York City w sierpniu 1996 roku. W tej drużynie zadebiutował 22 marca następnego roku, kiedy to zagrał w spotkaniu League One z Bournemouth. W debiutanckim sezonie wystąpił jeszcze w czterech ligowych pojedynkach. W następnym sezonie wystąpił już w 21 ligowych spotkaniach. W jednym z pierwszych spotkań tego sezonu, sierpniowym pojedynku z Gillingham zdobył swoją pierwszą bramkę.
Gra w York City zaowocowała transferem do Manchesteru United, który odbył się w marcu 1998 roku. W nowej drużynie zadebiutował 28 października tego samego roku, kiedy to Greening wystąpił w wygranym 2:0 spotkaniu Pucharu Ligi z Bury. W Premier League pierwszy występ zaliczył 26 grudnia w meczu z Nottingham Forest. Manchester United dotarł także do finału Ligi Mistrzów, w którym wygrał 2:1 z Bayernem Monachium. Greening całe spotkanie przesiedział na ławce rezerwowych. Debiutancki sezon zakończył z trzema ligowymi występami oraz czterema pucharowymi, pod koniec sezonu przedłużył także kontrakt z klubem. W następnym sezonie, 26 września 2000 roku zadebiutował w pucharach europejskich, kiedy to zagrał w meczu Ligi Mistrzów z PSV Eindhoven i sezon ten zakończył z siedmioma ligowymi występami, dwoma pucharowymi oraz dwoma w europejskich pucharach.
9 sierpnia 2001 roku przeszedł za kwotę 2 milionów funtów do Middlesbrough. W nowej drużynie zadebiutował 18 sierpnia w ligowym pojedynku z Arsenalem. Pierwszą bramkę zdobył 17 września w wygranym 2:1 meczu z Leicesterem City. Od pierwszego sezonu spędzonego w Middlesbrough Greening był jednym z podstawowych piłkarzy swojej ekipy. W następnym sezonie Greening został wybrany najlepszym piłkarzem swojej ekipy. Wystąpił wówczas w 38 ligowych spotkaniach. Greening występował w Middlesbrough jeszcze przez jeden sezon, po czym, 29 lipca 2004 roku przeszedł za kwotę 1,25 milionów funtów do West Bromwich Albion. Łącznie grając w Middlesbrough zaliczył 99 ligowych występów oraz strzelił cztery bramki.
W drużynie WBA Greening zadebiutował 14 sierpnia tego samego roku w zremisowanym 1:1 ligowym spotkaniu z Blackburn Rovers. Pierwszą żółtą kartkę otrzymał 21 września w pojedynku z Colchesterem United w ramach Pucharu Ligi. Debiutancki sezon zakończył z 34 ligowymi występami oraz dwoma pucharowymi. Pomógł także swojej drużynie utrzymać się w Premiership. W pierwszych trzech latach gry w West Bromwich Albion wystąpił w 125 meczach, w tym tylko w siedmiu jako zmiennik. W sierpniu 2007 roku przedłużył swój kontrakt z klubem oraz został kapitanem swojego zespołu. Jego gra w zespole spowodowała, że został kilka razy wybrany do jedenastki tygodnia w lidze. WBA doszło także do półfinału Pucharu Anglii, jednak przegrał w nim 1:0 z Portsmouth, późniejszym triumfatorem tych rozgrywek. Ostatecznie West Bromwich Albion awansował do Premier League a on sam został wybrany do najlepszej jedenastki roku w lidze. Wystąpił wówczas w 46 ligowych pojedynkach.
24 sierpnia 2009 roku Greening został wypożyczony do Fulham.
18 lipca 2011 roku podpisał trzyletni kontrakt z Nottingham Forest.
Kariera reprezentacyjna.
Greening zaliczył 17 występów w reprezentacji Anglii do lat 21, w których strzelił trzy bramki. Zajmuje przy tym 19. miejsce pod względem liczby występów w tej kategorii wiekowej.

</doc>
<doc id="1530854" url="https://pl.wikipedia.org/wiki?curid=1530854" title="Edi Luarasi">
Edi Luarasi

Edi Luarasi z d. Mirdita (ur. 7 maja 1940 w Tiranie, zm. 3 grudnia 2021) – albańska aktorka i piosenkarka estradowa.
Życiorys.
Była córką Ndoca Mirdity, pułkownika armii albańskiej i Çezariny z d. Laca. Jej talent wokalny ujawnił się, kiedy śpiewała w drużynie pionierskiej, skąd trafiła w 1954 na scenę wojskowego zespołu estradowego. Zadebiutowała na dużej scenie w 1956, mając zaledwie 16 lat i śpiewając piosenki w spektaklu "Motrat Mirdita" (Siostry Mirdita), razem z trzema siostrami.
Kształcenie umiejętności wokalnych rozpoczęła pod kierunkiem rosyjskich nauczycieli pracujących w Tiranie, ale jej plany wyjazdu do ZSRR na studia przekreśliło zerwanie stosunków albańsko-radzieckich w 1961 r. W roku 1963 ukończyła studia w szkole aktorskiej im. Aleksandra Moisiu i zaczęła grać równolegle na scenie Teatru Estrady w Tiranie i Teatru Ludowego (potem Narodowego). W Teatrze Ludowym jej debiutem była rola Very w dramacie "Shtëpia në bulevard" (Dom przy bulwarze), w reżyserii Kujtima Spahivogliu. W Teatrze Estrady poznała swojego przyszłego męża – Mihallaqa Luarasiego.
W latach 1971–1972 występowała jako konferansjerka wspólnie z Viktorem Zhystim i Bujarem Kapexhiu na X i XI Festiwalu Piosenki Albańskiego Radia i Telewizji.
Wzięła udział w Festiwalu Piosenki w 1973 r., na którym podjęto próbę odejścia od obowiązującego wzorca socrealizmu, co spotkało się z represjami. Jej mąż został za karę skierowany do cementowni w Gramshu na reedukację, a następnie uwięziony. Sama Edi w 1974 została zwolniona z pracy i pozbawiona możliwości wykonywania zawodu przez władze komunistyczne. Próbowała występować w teatrze amatorskim w Ballshu, ale lokalne władze nie wyraziły na to zgody. Przez 16 lat zarabiała na życie pracując jako krawcowa. Powróciła na scenę w marcu 1991, występując na deskach Teatru Narodowego (alb. Teatri Kombëtar) w dramacie „Wizyta starszej pani” Friedricha Dürrenmatta.
Wystąpiła w trzech filmach fabularnych. W 1992 otrzymała tytuł "Zasłużonego Artysty" (alb. Artist i Merituar).
Życie prywatne.
Była mężatką, miała dwoje dzieci (Lea i Elton).

</doc>
<doc id="1530856" url="https://pl.wikipedia.org/wiki?curid=1530856" title="Murlidhar Chandrakant Bhandare">
Murlidhar Chandrakant Bhandare

Murlidhar Chandrakant Bhandare (ur. 10 grudnia 1928 w Bombaju) – indyjski polityk, gubernator stanu Orisa od sierpnia 2007.
Członek Indyjskiego Kongresu Narodowego. Były deputowany do Rajya Sabhy, izby wyższej indyjskiego parlamentu. Na obecne stanowisko został powołany 19 sierpnia 2007. Ceremonia jego zaprzysiężenia odbyła się 21 sierpnia.

</doc>
<doc id="1530859" url="https://pl.wikipedia.org/wiki?curid=1530859" title="Terchová">
Terchová

Terchová (węg. "Terhely") – wieś (obec) w północnej Słowacji (kraj żyliński, powiat Żylina), położona 25 km na wschód od Żyliny, przy wylocie Vrátnej doliny. Znajduje się na pograniczu dwóch mezoregionów geograficznych: Małej Fatry i Gór Kisuckich.
25 stycznia 1688 w Terchovej urodził się Juraj Jánošík. W 2013 roku tradycja muzyki z Terchovej została wpisana na listę reprezentatywną niematerialnego dziedzictwa kulturowego UNESCO.
Geografia.
Terchová położona jest w północno-zachodniej Słowacji (kraj żyliński, powiat Żylina), ok. 25 km na wschód od Żyliny, przy wylocie Vrátnej doliny na pograniczu dwóch mezoregionów geograficznych: Małej Fatry i Gór Kisuckich.
Historia.
Pierwsze ślady pobytu ludzi w rejonie Terchowej pochodzą z epoki brązu z ok. 1500 roku p.n.e. Sama wieś powstała w 1580 roku. W zachowanym do dziś dokumencie lokacyjnym z 22 kwietnia 1580 roku Mikołaj i Franciszek Dersffy, ówcześni właściciele "państwa" feudalnego Strečno–Gbeľany, pozwolili osiedlić się Jirikowi Mudranowi, który został sołtysem i innym 12 osadnikom na wyznaczonym miejscu "na Rovnej hore za Královu lúku". Osadnicy zostali na 12 lat zwolnieni od wszelkich danin i podatków, jedynie w przypadku wojny mieli obowiązek stawić się z bronią do dyspozycji pana. Sołtys miał prawo zbudować sobie młyn i tartak oraz swobodnie warzyć i sprzedawać piwo.
Wieś założona została na prawie wołoskim, które w tym czasie straciło już swe znaczenie etniczne i stawało się podstawą do jednej z form intensyfikacji gospodarki wiejskiej. Terchová była początkowo wsią pasterską, charakteryzującą się rozrzuconym osadnictwem i – początkowo – słabym rozwojem. W 1598 roku miała 19 gospodarstw – tylko o 6 więcej niż 18 lat wcześniej. Charakter osadnictwa ulegał zmianie, co związane było z napływem nowej ludności – szczególnie w XVII wieku, oraz rozwojem uprawy roli. W latach 1630–1700 przybyło na ten teren wiele rodzin z południa Słowacji, zagrożonego przez napady Turków, które osiedlały się w rozrzuconych po górach "kopanicach" i "łazach". Gospodarstwa te obrastały w kolejne domy, tworząc osiedla nazywane od przezwiska pierwszego osadnika. W szczytowym okresie wieś liczyła ponad 120 takich przysiółków.
W drugiej połowie XVIII wieku Terchová miała już 438 domów, w których mieszkało 380 rodzin, liczących łącznie 2164 obywateli. Duże znaczenie dla rozwoju wsi miały dziedziny rzemiosła, bazujące na obróbce drewna. W połowie XIX wieku było we wsi 10 kół wodnych z piłami (tartaków) oraz jeden młyn papierniczy. Klęski naturalne w XIX wieku i emigracja do kopalń belgijskich i francuskich oraz do Ameryki, doprowadziły do znacznego zmniejszenia populacji. Wraz z ucieczką ludności po II wojnie światowej do miast, głównie Żyliny, spowodowało to zanik ok. 50 przysiółków i osad.
Pod koniec II wojny światowej Terchová została w znacznym stopniu zniszczona. Niemcy, ustępując przed nacierającym frontem, w dniach 8 i 9 kwietnia spalili wieś. Spłonęło 120 drewnianych domów wraz z należącymi do nich zabudowaniami gospodarczymi. Po wyzwoleniu ok. 100 rodzin pogorzelców wyprowadziło się stąd na południe Słowacji. Odbudowa wsi – już murowanej – miała miejsce w latach 1947–1950. Kolejna fala rozbudowy wsi zaczęła się w latach 90. XX wieku, kiedy to nastąpił jej rozwój jako miejscowości wypoczynkowej i stacji narciarskiej.
Obecnie Terchová jest znaną miejscowością turystyczną z rozbudowaną bazą noclegową i gastronomiczną, punktem wypadowym w pasmo Małej Fatry. Posiada kilka wyciągów narciarskich i dobrą komunikację autobusową z Żyliną.
Juraj Jánošík.
25 stycznia 1688 w Terchovej urodził się Juraj Jánošík. Jego pomnik – nadnaturalnej wielkości postać zbójnika wykonana w 1988 roku ze stali nierdzewnej według projektu Jána Kulicha – znajduje się u wlotu Doliny Wratnej (sł. "Vrátna dolina"). We wsi znajduje się również Muzeum Janosika.
Stylizowana postać Janosika jest umieszczona w herbie miejscowości.
W okresie lipiec-sierpień w Terchovej odbywa się festiwal folklorystyczny – Dni Janosika (sł. "Jánošíkove dni").
Muzyka.
W Terchovej rozwinęła się charakterystyczna, skoczna muzyka ludowa (sł. "Terchovská ľudová hudba", "Drevená muzika", "Buková muzika", "Nebeská muzika", "Terchovská ľudovka"). Utwory instrumentalne i wokalne wykonywane są najczęściej przez 3, 4 lub 5-osobowe zespoły (dwustrunowy bas, akordeon diatoniczny), często jako akompaniament do tańca. Muzyce towarzyszy biały śpiew. Do tradycji muzycznej Terchovej zalicza się również grę solową na fujarach pasterskich. Technika gry przekazywana jest z pokolenia na pokolenie – w każdym przysiółku był zespół, który wypracował własny rodzaj muzyki i gry, zarachowując przy tym charakterystyczne brzmienie z Terchovej.
W 2013 roku tradycja muzyki z Terchovej została wpisana na listę reprezentatywną niematerialnego dziedzictwa kulturowego UNESCO.

</doc>
<doc id="1530861" url="https://pl.wikipedia.org/wiki?curid=1530861" title="Inger Miller">
Inger Miller

Inger Miller (ur. 12 czerwca 1972) – amerykańska lekkoatletka, sprinterka, złota medalistka igrzysk olimpijskich i Mistrzostw Świata.
Indywidualnie największe sukcesy odnosiła w biegu na 200 metrów :
Najwięcej medali zdobyła jednak Miller jako mocny punkt amerykańskiej sztafety 4 × 100 metrów :
Jej ojciec – Lennox Miller – również był sprinterem, wielokrotnym medalistą igrzysk olimpijskich.

</doc>
<doc id="1530868" url="https://pl.wikipedia.org/wiki?curid=1530868" title="Kazimierz Romanowicz">
Kazimierz Romanowicz

Kazimierz Romanowicz (ur. 9 listopada 1916 w Lemieszówce k. Kamieńca Podolskiego, zm. 25 września 2010 w Orleanie we Francji) – polski wydawca, księgarz, porucznik artylerii Polskich Sił Zbrojnych, twórca księgarni i wydawnictwa „Libella” w Paryżu.
Życiorys.
Przed II wojną światową pracował w księgarni Gebethnera i Wolffa (dział francuski). W 1937 r. został wysłany na praktykę zawodową do Księgarni Polskiej w Paryżu, gdzie pod opieką kierownika placówki Tadeusza Pajora tworzył w 1939 r. filię księgarni przy ul. Taitbout 23. 3 września 1939 r. zgłosił się jako ochotnik do formującego się we Francji wojska polskiego. Ukończył Szkołę Podchorążych Rezerwy (3. kompania ckm) w Coetquidan. Po klęsce Francji ewakuował się do Wielkiej Brytanii. W 1942 został skierowany do Armii Polskiej na Wschodzie. Wziął udział w kampanii włoskiej, w szeregach 9 Pułku Artylerii Ciężkiej. Był ranny pod Piedimonte i Strada S. Zeno. Po zakończeniu wojny został odkomenderowany z macierzystego pułku do Rzymu, gdzie razem z Władysławem Łado opracował album „Historia 2 Grupy Artylerii”. W 1946 został odkomenderowany do Paryża z zadaniem zorganizowania polskiej księgarni. W lutym 1947 został zdemobilizowany.
Zorganizowana przez niego Księgarna „Libella” – funkcjonowała początkowo jako placówka kontynuująca działalność wydawniczą Oddziału Kultury i Prasy 2 Korpusu Polskiego, z siedzibą na paryskiej Wyspie św. Ludwika. Od 1947 r. aż do zamknięcia księgarni 31 grudnia 1993 r. zajmował się zarówno działalnością księgarską, jak i wydawniczą. Na początku lat 50. XX w. założył także wspólnie z Władysławem Wantułą istniejącą krótko wytwórnię płyt gramofonowych „Ballada. Pavilon Record Company (Paris, London, New York)” (m.in. nagrania Wiery Gran, Zbigniewa Krukowskiego i Krystyny Paczewskiej).
W 1959 r. wraz z żoną, znaną pisarką emigracyjną Zofią Romanowiczową, założył w przylegającym do księgarni pomieszczeniu Galerię Lambert, prezentującą dokonania nowoczesnego malarstwa polskiego i światowego (wśród kilkudziesięciu wystaw swe prace prezentowali m.in. Tadeusz Dominik, Jan Lebenstein czy Jacek Fedorowicz), w której odbywały się także wieczory autorskie (m.in. Józefa Czapskiego, Zbigniewa Herberta, Gustawa Herlinga-Grudzińskiego, Konstantego Jeleńskiego, Jana Nowaka-Jeziorańskiego, Krzysztofa Pomiana, czy Aleksandra Wata).
Przez lata wraz z żoną mieszkał w Paryżu w domu przy ul. Debelleyme. Pod koniec życia mieszkał w Domu Spokojnej Starości Polskiego Funduszu Humanitarnego w Lailly-en-Val koło Orleanu. Zmarł w szpitalu w Orleanie w wieku 93 lat. 28 września 2010 r. odznaczony pośmiertnie Krzyżem Komandorskim z Gwiazdą Orderu Zasługi Rzeczypospolitej Polskiej.
Pogrzeb odbył się 29 września 2010 r. na cmentarzu wiejskim w pobliżu dawnego letniego domu Romanowiczów w Jours, w Burgundii.
Był ojcem Barbary Romanowicz.

</doc>
<doc id="1530872" url="https://pl.wikipedia.org/wiki?curid=1530872" title="Dolnośląska Nagroda Gospodarcza">
Dolnośląska Nagroda Gospodarcza

Dolnośląska Nagroda Gospodarcza (DNG) – nagroda gospodarcza, wyróżnienie regionalne przyznawane dla wybitnych przedsiębiorców, wiarygodnych podmiotów gospodarczych i instytucji, których działalność jest istotna dla dynamicznego rozwoju regionu i promocji Dolnego Śląska.
Nagroda została ustanowiona przez marszałka województwa dolnośląskiego, wojewodę dolnośląskiego i radę inicjatorów Dolnośląskiego Certyfikatu Gospodarczego.
Wyróżnienie wręczane jest podczas Dolnośląskiego Forum Politycznego i Gospodarczego w Krzyżowej.
Laureaci.
I EDYCJA (2007)
II EDYCJA (2008)
III EDYCJA (2009)
IV EDYCJA (2010)
V EDYCJA (2011)
VI EDYCJA (2012)
VII EDYCJA (2013)
VIII EDYCJA (2014)
IX EDYCJA (2016)

</doc>
<doc id="1530875" url="https://pl.wikipedia.org/wiki?curid=1530875" title="USS Bowfin (SS-287)">
USS Bowfin (SS-287)

USS Bowfin (SS-287) – amerykański okręt podwodny typu "Balao" z okresu II wojny światowej. Nazwa okrętu pochodzi od ryb z gatunku miękławki - ang. "bowfin". 
Historia.
Położenie stępki pod USS "Bowfin" nastąpiło 23 lipca 1942 w stoczni Portsmouth Navy Yard w stanie Main. Wodowanie miało miejsce 7 grudnia 1942, a 1 maja 1943 roku został wcielony do służby. Po szkoleniu załogi na wodach Atlantyku okręt udał się przez Kanał Panamski do Brisbane w Australii, gdzie dotarł 19 sierpnia 1943 roku. Następnie udał się do portu Darwin, z którego wyszedł na pierwszy patrol bojowy.
25 sierpnia 1943 roku wyszedł w pierwszy patrol bojowy w rejon Filipin, z którego powrócił 10 października 1943 roku do portu Fremantle. Wykonywał następnie patrole bojowe na Pacyfiku oraz w rejonie Indochin. W ostatni patrol wyszedł w sierpniu 1945 roku, a zakończył go we wrześniu 1945 roku w związku z kapitulacją Japonii. Łącznie okręt wykonał 10 patroli bojowych, w trakcie których zatopił 4 okręty japońskie, 39 statków japońskich i 1 statek francuski o łącznym tonażu 179 946 BRT, uszkodził 5 statków o łącznym tonażu 33 934 BRT, w dniu 16 lipca 1944 roku atakując torpedami statki stojące w porcie Miami Daito zniszczył przy okazji dźwig portowy i autobus. 
Po zakończeniu II wojny światowej przebazowany na Atlantyk. 12 lutego 1947 roku przeniesiony do rezerwy. W związku z wybuchem wojny koreańskiej, 27 lipca 1951 roku ponownie wcielony do służby i przebazowany na zachodnie wybrzeże Stanów Zjednoczonych, w działaniach bojowych nie uczestniczył. 22 kwietnia 1954 roku ponownie przeniesiony do rezerwy, 10 stycznia 1960 roku ponownie wcielony do służby. Przeholowany do Seattle, od maja 1960 roku służył tam do szkolenia rezerwistów. 1 grudnia 1971 roku ostatecznie wycofany ze służby i przeznaczony na złom.
Staraniem weteranów II wojny światowej ostatecznie okręt odholowano do Pearl Harbor i od 1 sierpnia 1979 roku jest okrętem muzeum, a zarazem pomnikiem poświęconym pamięci poległych 5305 marynarzy z 52 okrętów podwodnych US Navy.
Linki zewnętrzne.
Strona muzeum USS Bowfin 

</doc>
<doc id="1530882" url="https://pl.wikipedia.org/wiki?curid=1530882" title="Vrátna dolina">
Vrátna dolina

Vrátna dolina – dolina w północnej Słowacji. Znajduje się we wschodniej części Małej Fatry (w tzw. Małej Fatrze Krywiańskiej) w Centralnych Karpatach Zachodnich. 
Topografia.
Ma powierzchnię ok. 36 km². Jest doliną walną podchodząca pod główną grań Małej Fatry i posiada trzy główne odgałęzienia:
Dolina Vratna ma wylot w miejscowości Terchová. Z Tierchowej doliną Vratna prowadzi droga asfaltowa. Pierwszy odcinek tej doliny to wąski i głęboki wąwóz Tiesňavy pomiędzy zbudowanymi z wapieni masywami Bobotów i Sokolie. Wyżej dolina i szosa rozgałęzia się; na lewo idzie odnoga do Štefanowej (Nová dolina), główny ciąg doliny to Stará dolina. Jest w nim duży ośrodek narciarski i turystyczny o nazwie Starý dvor. Tutaj znów dolina rozgałęzia się; na prawo biegnie Dolina za Kraviarskym, a główny ciąg doliny dochodzi do miejsca o nazwie Vrátna.
Ograniczenie Vrátnej doliny (wraz z jej odgałęzieniami) tworzą następujące granie gór i przełęcze: Boboty, Vrchpodžiar, Poludňové skaly, Tanečnica, Wielki Rozsutec, Medziholie, Stoh, Stohové sedlo, Poludňový grúň, Steny, Hromové, Sedlo za Hromovým, Chleb, Snilovské sedlo, Wielki Krywań, Bublen, Sedlo za Kraviarskym, Kraviarske, Veľké sedlo, Žitné, Maľe sedlo, Baraniarky, Príslop, Sokolie.
Przyroda.
Cała dolina znajduje się w obrębie parku narodowego Mała Fatra, dodatkowo najbardziej cenne pod względem przyrodniczym i krajobrazowym tereny objęto ochroną ścisłą. Są to trzy obszary ochrony ścisłej: rezerwat przyrody Chleb, rezerwat przyrody Rozsutec i rezerwat przyrody Tiesňavy
Zagospodarowanie turystyczne.
Jedna z najbardziej znanych atrakcji turystycznych kraju. W otoczeniu doliny wznoszą się najwyższe i najbardziej znane szczyty Małej Fatry: Wielki Krywań, Stoh, Wielki Rozsutec i Mały Rozsutec. W dolinie jest kilka ośrodków narciarskich. Na końcu Starej Doliny znajduje się dolna stacja kolejki gondolowej Vrátna - Chleb na Snilovské sedlo (grań Krywańskiej Fatry) oraz symboliczny cmentarz Ofiar Gór. Z doliny wychodzi kilka szlaków turystycznych na wznoszące się ponad nią szczyty i przełęcze. Główne ośrodki turystyczne i narciarskie w dolinie to: Štefanová, Vrátna i Starý dvor. Są w nich parkingi, hotele, obiekty gastronomiczne i węzły szlaków turystycznych.
Powódź w 2014 roku.
21 lipca 2014 roku po silnej burzy dolinę nawiedziła gwałtowna powódź. Woda podmyła drogę w kierunku Terchovej i częściowo ją zniszczyła, odcinając dolinę od reszty kraju. Ponad 120 turystów zostało ewakuowanych z górnej stacji kolejki na Snilovské sedlo oraz z chaty Vrátna, zniszczone też zostały liczne pojazdy, zaparkowane pod schroniskiem.

</doc>
<doc id="1530887" url="https://pl.wikipedia.org/wiki?curid=1530887" title="Lady Marmalade">
Lady Marmalade

Lady Marmalade – piosenka soulowa z czwartego studyjnego albumu amerykańskiej grupy muzycznej Labelle pt. "Nightbirds" (1974). Utwór, wyprodukowany przez Allena Toussainta i Vicki Wickham, wydany został jako pierwszy singel promujący płytę 3 sierpnia 1974 roku.
Piosenka znana jest ze swojego sugestywnego, seksualnego refrenu, w którym wykonawczynie śpiewają w języku francuskim: „Voulez-vous coucher avec moi a ce soir?” („Czy chcesz spać ze mną tego wieczoru?”). Singel zajął pozycję #1 na liście "Billboard" Hot 100, w tym samym czasie uplasował się także na szczycie zestawienia najpopularniejszych wydawnictw w Kanadzie. W 2003 roku utwór uroczyście wprowadzono do Grammy Hall of Fame jako nagranie, które wpłynęło na bieg muzycznej historii. „Lady Marmalade” to także jeden z 500 utworów wszech czasów według pisma „Rolling Stone”.
Na przestrzeni lat kompozycja doczekała się pokaźnej ilości coverów. Jeden z nich, śpiewany przez Christinę Aguilerę, Lil’ Kim, Mýę i Pink, został przebojem 2001 roku oraz znalazł się wśród najlepiej sprzedających się singli na świecie.
Wersja Christiny Aguilery, Lil’ Kim, Mýi i Pink.
W styczniu 2001 roku cover piosenki nagrały cztery amerykańskie wokalistki: Christina Aguilera, Lil’ Kim, Mýa oraz Pink. Wyprodukowany przez Missy Elliott i Rockwildera utwór znalazł się na ścieżce dźwiękowej do filmu "Moulin Rouge!" (2001) i został wydany jako pierwszy singel promujący wydawnictwo w 27 marca 2001. W 2002 roku kompozycja została uhonorowana statuetką Grammy Award w kategorii "najlepsza współpraca wokalna – muzyka pop" (podczas gali Christina Aguilera była nominowana do tej samej nagrody za współpracę przy singlu Ricky’ego Martina „Nobody Wants to Be Lonely”).
Piosenka była przebojem wiosny i lata 2001 oraz najlepiej sprzedającym się wydawnictwem singlowym roku. Zadebiutowała na pozycji pierwszej w notowaniu "Billboard" Hot 100 i spędziła na nim osiem tygodni. Znalazła się na szczytach list przebojów w wielu państwach świata, w tym w Australii, Brazylii, Hiszpanii, Irlandii, Meksyku, Niemczech, Norwegii, Nowej Zelandii, Szwajcarii, Szwecji i Wielkiej Brytanii.
Informacje o utworze.
Utwór został wykorzystany w filmie "Moulin Rouge!" (2001); jako medley, wraz ze „Smells Like Teen Spirit” z repertuaru Nirvany, wykonał go bohater kreowany przez Jima Broadbenta. Musical Baza Luhrmanna miał premierę w maju 2001 roku, a wcześniej, w styczniu, Christina Aguilera, Lil’ Kim, Mýa oraz Pink nagrały cover „Lady Marmalade”, który został uwzględniony na soundtracku z filmu. Piosenka promowała ścieżkę dźwiękową jako pierwszy singel, zmiksowana przez inżyniera dźwięku Dave’a „Hard Drive’a” Pensado. Radiowy remiks utworu został stworzony przez duet Thunderpuss i figuruje na soundtracku jako bonus track. Wznowiona wersja „Lady Marmalade” nadal nawiązuje do soulu i funku, jednak jest taneczną, popowo-rhythmandbluesową kompozycją, a partie rapowane przez Lil’ Kim pozwalają sklasyfikować piosenkę jako hip-hop. Utwór zawiera intro i outro w wykonaniu Missy Elliott. Nieznacznej zmianie poddano tekst utworu; wersja Labelle traktowała o nocnym życiu w Nowym Orleanie, natomiast cover z 2001 dotyczy paryskiego kabaretu Moulin Rouge. Zasadniczo warstwa liryczna „Lady Marmalade” dotyczy seksu. Nasycony erotyzmem jest w szczególności refren, którego fragment brzmi: „Voulez-vous coucher avec moi ce soir?” („Czy chcesz pójść ze mną do łóżka?”). Christina Aguilera nawiązała do tego zwrotu, wykorzystując go w dwóch piosenkach: pochodzącej ze swojego piątego albumu studyjnego, "Back to Basics" (2006), „Nasty Naughty Boy” oraz „Around the World”, z krążka "Lotus" (2012). Utwór „Lady Marmalade” znalazł się na składance z największymi przebojami Aguilery pt. "Keeps Gettin’ Better – A Decade of Hits" (2008).
Spuścizna i obecność w kulturze masowej.
Utwór zainspirował powstanie innej żeńskiej kolaboracji: „Bang Bang” w wykonaniu Jessie J, Ariany Grande i Nicki Minaj. W listopadzie 2014 roku cover został zaśpiewany przez artystkę Li Martins podczas jednego z odcinków programu telewizyjnego "Esse Artista Sou Eu" (bazującego na formacie "Your Face Sounds Familiar"). Martins wcieliła się w nim w rolę Aguilery. Rok później, we wrześniu, aktorka Denise Laurel zinterpretowała piosenkę na łamach filipińskiej edycji programu. W lutym 2020 roku, podczas 92. ceremonii wręczenia Oscarów, zaprezentowano montaż najbardziej wpływowych i ikonicznych piosenek z filmów. Jedną z nich była „Lady Marmalade”.
Wydanie singla.
Światowa premiera singla przypadła na 27 marca 2001. 18 czerwca tego roku utwór wydano w Wielkiej Brytanii.
„Lady Marmalade” odniósł duży sukces w Stanach Zjednoczonych, gdzie zadebiutował na pozycji pierwszej zestawienia "Billboard" Hot 100. Szczyt listy okupował przez osiem tygodni. W czołówce zestawienia singel utrzymywał się w sumie przez kolejnych pięć tygodni, od 25 maja do 30 czerwca 2001 roku, a w Top 40 listy – siedemnaście tygodni. Był to czwarty amerykański singel #1 w karierze Aguilery (wcześniejszymi zostały „Genie in a Bottle”, „What a Girl Wants” i „Come on Over Baby (All I Want Is You)”), a także pierwszy w przypadku pozostałych wykonawczyń. Utwór objął też pierwsze miejsca innych list magazynu "Billboard": Top 40 Mainstream (Pop Songs), Hot 100 Airplay oraz Rhythmic Top 40. W Kanadzie, na Canadian Singles Chart, singel dotarł do pozycji #17. Umiarkowanym przebojem został także we Francji, gdzie uplasował się na dwunastym miejscu. Został jednak hitem w innych krajach europejskich, zajmując miejsca #1 w dziesięciu krajach oraz pozycje w Top 10 w siedmiu innych. W Wielkiej Brytanii piosenka nie tylko objęła szczyt notowania UK Singles Chart, ale też utrzymała swoją obecność na liście przez szesnaście tygodni. Utwór zdobył popularność w państwach latynoamerykańskich; plasował się na szczycie zestawień przebojów singlowych w Argentynie, Brazylii, Chile, Meksyku i Wenezueli. Został także singlem #1 w Australii, Nowej Zelandii oraz Republice Południowej Afryki. W Azji „Lady Marmalade” zajął pozycje #1 na listach w Indonezji i na Filipinach oraz miejsce osiemnaste na japońskiej liście Oricon Top 100 Singles. Przebój sprzedał się w nakładzie pięciu i pół miliona egzemplarzy i znajduje się na liście najlepiej sprzedających się singli świata.
Opinie.
Pod koniec 2001 „Lady Marmalade” zostało uznane za jedno z najlepszych nagrań roku przez dziennikarzy czasopisma "The Village Voice". W maju 2012 roku serwis internetowy Top10HM uwzględnił piosenkę w rankingu dziesięciu najlepszych singli Christiny Aguilery, natomiast w listopadzie '12 redaktorzy magazynu "Billboard" wliczyli nagranie coveru w listę dziesięciu najważniejszych momentów kariery Aguilery. Pod koniec sierpnia 2014 Jason Lipshutz ("Billboard") wskazał singel jako jeden z trzech największych hitów Aguilery w Stanach Zjednoczonych. W 2014 brytyjska organizacja The Official Charts Company okrzyknęła cover kolaboracją wszech czasów, „prawdziwym wydarzeniem” w historii muzyki, „festiwalem gwiazd, który zdefiniował współpracę artystów nurtu muzyki pop”.
Recenzje.
Redaktor internetowego serwisu AllMusic, Jose F. Promis, chwalił piosenkę za bycie barwnym i dynamicznym, współpracę czterech wykonawczyń uznał za sukcesywną, „umiejętnie mieszającą ich talenty”. Promis docenił rap Lil’ Kim, który jego zdaniem dodał utworowi współczesnego tonu, a także brzmienie gitar i taneczny beat. Finał piosenki, w którym Missy Elliott przedstawia słuchaczom każdą z wokalistek, uznał za szczególnie zabawny. Promis podsumował „Lady Marmalade” jako wakacyjny przebój. Brad Kohlenstein, także piszący dla Allmusic, uznał cover za „supergorący”, „niegrzeczniejszy niż wersja Labelle”. David Browne ("Entertainment Weekly") wykazał się krytycznością wobec utworu, pisząc: „Remake przeboju Labelle z lat siedemdziesiątych wznowiony został dzięki gwiazdom: czterem rhythmandbluesowo-popowym divom i divie-producencie. Ale nawet jeśli Aguilera utrzymuje swoje krzyki w wysokiej skali, a aranżacja Labelle jest wiernie odwzorowana, nowa wersja ‘Lady Marmalade’ sprawia wrażenie zabałaganionej w porównaniu z oryginałem. Może to znak czasów, lecz 'Voulez-vous coucher avec moi ce soir?' brzmi obecnie strasznie nudno”. Dziennikarz Sal Cinquemani, współpracujący z pismem "Slant Magazine", doszedł do wniosku, że „Lady Marmalade” wyróżnia się bogactwem stylów swoich wykonawczyń. Zdaniem recenzenta związanego z witryną ukmix.org, siłą piosenki jest jej magnetyzm. „Utwór zobowiązuje do odsłuchania” – stwierdził pamflecista w swym omówieniu. Krytyk uznał cover za nienagannie wykonaną piosenkę, a głosy Aguilery, Lil’ Kim, Mýi i Pink za potężne i emocjonalne. Pamflecistka współtworząca witrynę muzyka.wp.pl opisała nagranie jako „niezawodne do kręcenia biodrami”.
Teledysk.
Teledysk do singla, wyreżyserowany przez Paula Huntera, zdobył liczne nagrody, w tym MTV Video Music Awards w kategoriach "teledysk roku" i "najlepszy teledysk filmowy". Popularna jest choreografia zastosowana w klipie, stworzona przez Tinę Landon, wielokrotną współpracownicę Christiny Aguilery kolaborującą z nią przy teledyskach („What a Girl Wants”, „Come on Over Baby (All I Want Is You)”). W wideoklipie do utworu wokalistki tańczą i śpiewają w paryskim kabarecie Moulin Rouge. Zdjęcia kręcono 18–19 lutego 2001 na planie w Los Angeles. Wnętrze kabaretu miało przypominać wnętrze rzeczywistego klubu nocnego z przełomu stuleci (okresu 1890−1910). Producentka piosenki Missy Elliott występuje w teledysku w roli cameo.
„Lady Marmalade” zajął trzydzieste miejsce listy stu najlepszych klipów według kanadyjskiej stacji telewizyjnej MuchMusic. W 2010 roku teledysk został uwzględniony w telewizyjnym zestawieniu „100 klipów, które wstrząsnęło VIVĄ!”. Amerykańska stacja telewizyjna Fuse uwzględniła wideo w rankingu najseksowniejszych teledysków w historii muzyki, przypisując mu miejsce piąte. Wideoklip, opublikowany przez oficjalny kanał VEVO Christiny Aguilery w serwisie YouTube, został odtworzony trzysta dwadzieścia milionów razy (stan na luty 2020) oraz odznaczony specjalnym certyfikatem przyznawanym najczęściej wyświetlanym teledyskom. Elizabeth Learned, redaktorka witryny thecelebritycafe.com, uwzględniła wideo w zestawieniu dziesięciu najlepszych teledysków w karierze Aguilery; chwaliła jego scenografię i kostiumy, całość podsumowała jako elegancką i zmysłową.
Promocja i wykonania koncertowe.
Wszystkie cztery wykonawczynie odśpiewały piosenkę podczas gali MTV Movie Awards w czerwcu 2001 oraz ceremonii wręczenia nagród Grammy w lutym 2002.
Kwietniem 2013 Aguilera wystąpiła z utworem solo w trakcie gali magazynu „Time”, zorganizowanej w związku z opublikowaniem listy stu najbardziej wpływowych osób show-biznesu (artystka znalazła się w tym zestawieniu). 31 grudnia tego roku piosenkarka dała prywatny, sylwestrowy koncert w Moskwie. Na setlistę złożyło się czternaście utworów, między innymi „Lady Marmalade”, przeboje „Beautiful” i „Ain’t No Other Man” oraz „Let There Be Love” Aguilera miała wystąpić z piosenką podczas festiwalu muzycznego Twin Towers Alive w Petronas Towers w Kuala Lumpurze dnia 28 marca 2014. Koncert został odwołany z powodu katastrofy lotu Malaysia Airlines 370. Mimo to, odbył się występ artystki przed prywatną publicznością. 2 maja 2014 Aguilera wykonała utwór w trakcie New Orleans Jazz &amp; Heritage Festival, a 22 lutego 2015 – podczas oscarowego przyjęcia organizowanego przez "Vanity Fair". 27 lipca 2015 wokalistka dała koncert podczas prywatnej imprezy Cisco Rocks. Przed publicznością wykonała między innymi „Lady Marmalade”. 28 maja 2016 występ artystki przed dwustutysięczną widownią zamknął marokański festiwal muzyczny Mawazine. Wśród dwudziestu odśpiewanych przez Aguilerę piosenek znalazł się cover „Lady Marmalade”, poprzedzony fragmentem „Express”.
Utwór wykonywano podczas trasy koncertowej The Liberation Tour (2018). W 2019 roku wpisano go na setlistę rezydentury The Xperience oraz europejskiego tournée The X Tour.
Pozycje na listach przebojów.
Listy końcoworoczne.
Adnotacje

</doc>
<doc id="1530888" url="https://pl.wikipedia.org/wiki?curid=1530888" title="Anna Smolar">
Anna Smolar

Anna Smolar (ur. 19 lipca 1980) – polsko-francuska reżyserka teatralna.
Życiorys.
Jest absolwentką literaturoznawstwa na Université Paris Sorbonne. Jest laureatką Paszportu „Polityki” 2016 w kategorii „Teatr”.
Jest córką Aleksandra Smolara, prezesa Fundacji im. Stefana Batorego, i Ireny Grosfeld, wnuczką Grzegorza Smolara, Walentyny Najdus, oraz Olgi i Leona Grosfeldów.
Reżyseria.
Reżyserowała także sztukę w Teatrze Radia Tok FM "Jak pięknie było rzucać płytami chodnikowymi" Marka Modzelewskiego. We Francji tworzyła w grupie teatralnej La compagnie Gochka. Była asystentką m.in. Krystiana Lupy, Jacques’a Lassalla i Andrzeja Seweryna.

</doc>
<doc id="1530891" url="https://pl.wikipedia.org/wiki?curid=1530891" title="Continuum (instrument)">
Continuum (instrument)

Continuum Fingerboard – instrument klawiszowy skonstruowany przez Lippolda Hakena, profesora University of Illinois. Continuum jest produkowane oraz sprzedawane przez przedsiębiorstwo Haken Audio z siedzibą w Champaign (w stanie Illinois w Stanach Zjednoczonych).
Instrument wytwarza dźwięki jedynie po podłączeniu do sekwensera, modułów dźwiękowych lub syntezatora MIDI. Czas reakcji klawiatury pokrytej wrażliwym na dotyk neoprenem wynosi 1,33 ms. Powierzchnia do gry na pełnowymiarowym instrumencie mierzy 19 cm szerokości oraz 137 cm długości (8 oktaw), natomiast wersja skrócona – 19 cm szerokości oraz 87 cm długości (4 oktawy).

</doc>
<doc id="1530893" url="https://pl.wikipedia.org/wiki?curid=1530893" title="2 Morski Batalion Strzelców">
2 Morski Batalion Strzelców

2 Morski Batalion Strzelców – oddział piechoty Wojska Polskiego II RP.
Historia batalionu.
Na podstawie zarządzenia Ministra Spraw Wojskowych Departament Dowodzenia Ogólnego L.dz. 1797/Org./Tj./37 z dnia 17 kwietnia 1937 roku został sformowany 2 Morski Batalion w Gdyni. 
Jego zadaniem była obrona Gdyni na wypadek agresji z kierunku południowego i południowo-zachodniego, to jest od strony granicy z Wolnym Miastem Gdańsk, ze szczególnym uwzględnieniem obrony szosy i linii kolejowej Gdynia-Sopot. 
Pierwsze wcielenie poborowych do Batalionu nastąpiło na początku maja 1937 roku. Z powodu braku pomieszczeń batalion liczył tylko dwie kompanie strzeleckie. Początkowo 1. kompania została zakwaterowana w budynku kompanii łączności Kadry Marynarki Wojennej na Oksywiu, a 2. kompania w koszarach 1 Batalionu Morskiego w Wejherowie. 
W lipcu 1937 roku batalion prowadził ćwiczenia wojskowe w Grupie koło Grudziądza, m.in. z oddziałami 16 DP.
19 stycznia 1938 roku 2 Batalion Morski został przemianowany na 2 Morski Batalion Strzelców.
W 1938 roku w skład batalionu została włączona kompania ckm pod dowództwem porucznika Antoniego Kowrygo. Kompania ta z pełnym stanem ludzi i koni oraz uzbrojeniem i sprzętem został przesunięta z 1 Morskiego Batalionu Strzelców.
W kwietniu 1938 roku został zorganizowany pluton artylerii piechoty, który został uzbrojony w dwie 75 mm armaty wz. 1897. Przydzieleni do plutonu podoficerowie nie znali tego typu dział i wymagali przeszkolenia. Ponadto dla tego pododdziału brak było odpowiednich pomieszczeń dla żołnierzy i koni. W związku z powyższym pluton został skierowany do 16 Pułku Artylerii Lekkiej w Grudziądzu, gdzie miał odpowiednie warunki do szkolenia. Do macierzystego batalionu wrócił wiosną następnego roku.
Na początku października przy 1 baonie została utworzona wspólna dla obu batalionów kompania szkolna pod dowództwem kapitana Karola Różyckiego. Plutonem ckm w tej kompanii dowodził podporucznik Franciszek Kruszewski.
27 października 1938 roku Minister Spraw Wojskowych generał dywizji Tadeusz Kasprzycki „ustalił datę święta 2 morskiego baonu strzelców na dzień 3 sierpnia”.
31 października wyruszył koleją do Cieszyna Zachodniego, gdzie wszedł w skład Samodzielnej Grupy Operacyjnej „Śląsk” generała brygady Władysława Bortnowskiego. Pełnił tam służbę graniczną po zakończeniu akcji zajęcia Zaolzia.
5 grudnia 1938 roku batalion powrócił do Gdyni i został zakwaterowany w budowanych od 1937 r. koszarach w Redłowie, natomiast pluton zwiadowców i tabor w folwarku Redłowo, a pluton artylerii piechoty w Orłowie.
23 marca 1939 r. Batalion rozkazem telefonicznym został postawiony w stan alarmowy. Przyczyną tego było agresywne wystąpienie Adolfa Hitlera dotyczące Gdańska. W przeciągu doby wcielono rezerwistów i osiągnięto stany zbliżone do mobilizacyjnych. W związku z pogarszającą się sytuacją polityczną na początku czerwca Batalion otrzymał rozkaz przygotowania umocnień obronnych Gdyni od strony Gdańska, na południowych stokach wzgórz redłowskich i południowych stokach zalesionych wzgórz Witomina. Prace te zostały zakończone w połowie sierpnia. Niedługo po tym Minister Spraw Wojskowych ustalił 3 sierpnia jako dzień święta Batalionu. 
24 sierpnia 1939 roku batalion rozpoczął mobilizację, w trakcie której został przeformowany w 2 Morski Pułk Strzelców.
Obsada personalna batalionu.
Pokojowa obsada personalna batalionu w marcu 1939 roku:

</doc>
<doc id="1530899" url="https://pl.wikipedia.org/wiki?curid=1530899" title="Sancitum">
Sancitum

Sancyt (łac. "sancitum, sancita") – termin prawa polskiego oznaczający wyrok, postanowienie, rozporządzenie konfederacji lub sejmu.

</doc>
<doc id="1530901" url="https://pl.wikipedia.org/wiki?curid=1530901" title="Sancyt">
Sancyt



</doc>
<doc id="1530902" url="https://pl.wikipedia.org/wiki?curid=1530902" title="Sancita">
Sancita



</doc>
<doc id="1530903" url="https://pl.wikipedia.org/wiki?curid=1530903" title="NGC 2261">
NGC 2261

NGC 2261 (również Zmienna Mgławica Hubble’a) – mgławica refleksyjna znajdująca się w konstelacji Jednorożca. Została odkryta 26 grudnia 1783 roku przez Williama Herschela. Mgławica ta znajduje się w odległości około 2500 lat świetlnych.
NGC 2261 jest powiązana z młodą gwiazdą R Monocerotis. Układ ten należy do najdokładniej badanych układów 
gwiazda-mgławica w ciągu ostatnich 100 lat. Mgławica ta kształtem przypominająca stożek jest pusta w środku. Źródłem mgławicy jest znana od 150 lat gwiazda zmienna, która od jej odkrycia ulegała wahaniom o cztery wielkości gwiazdowe. Zmienna Mgławica Hubble’a zawdzięcza swą nazwę badaniom Edwina Hubble’a, który w 1916 roku odkrył, że mgławica ta może ewoluować w skali miesięcy. Gwałtowne zmiany jasności NGC 2261 są spowodowane przez cień pyłu krążącego wokół gwiazdy R Monocerotis.

</doc>
<doc id="1530907" url="https://pl.wikipedia.org/wiki?curid=1530907" title="Instytut Chemii Bioorganicznej">
Instytut Chemii Bioorganicznej



</doc>
<doc id="1530908" url="https://pl.wikipedia.org/wiki?curid=1530908" title="Przełęcz nad Skokiem">
Przełęcz nad Skokiem

Przełęcz nad Skokiem (, 2176 m, według wcześniejszych pomiarów ok. 2168 m) – przełęcz w słowackich Tatrach Wysokich. Znajduje się w bocznej Grani Baszt pomiędzy Małą Basztą (2287 m) a Skrajną Basztą (2203 m). Odcinek grani pomiędzy przełęczą a Skrajną Basztą jest dość szeroki i stromy, grań zaś pomiędzy przełęczą a Małą Basztą jest łagodna, trawiasto-skalista. 
Zachodnie, piarżyste stoki spod przełęczy opadają do Doliny Młynickiej. Po około 200 m zwężają się w żleb, po orograficznie lewej stronie ograniczony masywem Turni przed Skokiem. Uchodzi w okolicy Stawu pod Skokiem i stąd pochodzi nazwa przełęczy. Po przeciwległej, wschodniej stronie, spod przełęczy opada do Doliny Mięguszowieckiej wybitny żleb o deniwelacji około 700 m. Na wysokości około 1800 m dołącza do niego inny żleb z masywu Małej Baszty. Nieco poniżej miejsca ich połączenia na odcinku o długości około 100 m na stromym, płytowym i wymytym korycie żlebu są niewielkie wodospady. Żleb przecina ścieżkę czerwono znakowanej Magistrali Tatrzańskiej. Bezpośrednio nad nią jest kamienistym i płytko wciętym korytem wśród łanów kosodrzewiny. Żleb jest bardzo lawinowy, zagrożony jest obszar od najwyższego punktu Dryganta do Mięguszowieckiego Potoku. Z tego powodu zimą Magistrala jest zamykana i ze Szczyrbskiego Jeziora nad Popradzki Staw chodzi się wariantem zimowym.
20 stycznia 1974 r. o godz. 10.40 spod Przełęczy nad Skokiem zeszła żlebem potężna lawina, która spowodowała największą jak do owej pory katastrofę lawinową w Tatrach. Przewaliła się ona przez Mięguszowiecki Potok i wdarła 140 m na przeciwległy stok, wspinając się na niego z rozpędu aż 44 m w górę. Na stoku tym, na śnieżnym pólku trenowali z instruktorem uczestnicy kursu narciarskiego ze słowackiego technikum budowlanego. Lawina przysypała 24 z nich. Dzięki błyskawicznej akcji ratunkowej (było to tylko 400 m od schroniska nad Popradzkim Stawem) udało się odgrzebać spod śniegu 11 płycej przywalonych. W ciągu następnych godzin i kilku dni liczne zespoły ratunkowe (z pomocą przyszło również wojsko) odgrzebały ciała 10 uczestników kursu; wśród nich nauczyciela z 12-letnim synem. Pies wskazał miejsce, gdzie po 5 godzinach od zejścia lawiny wydobyto żywego 18-latka przywalonego metrową warstwą śniegu. Ciała dwóch uczniów udało się znaleźć dopiero wiosną po stopieniu się śniegu.
Na Przełęcz nad Skokiem i sąsiadujące z nią szczyty wchodzono od dawna.
Pierwsze odnotowane wejścia:

</doc>
<doc id="1530909" url="https://pl.wikipedia.org/wiki?curid=1530909" title="Teitoku Matsunaga">
Teitoku Matsunaga

 - japoński poeta, założyciel szkoły Teimon.
Pochodził z samurajskiej rodziny. Jego ojciec, Eishu Matsunaga, był nauczycielem kompozycji poezji. Studiował w środowisku wyższej arystokracji, był między innymi sekretarzem Hideyoshiego Toyotomi. 
Sztuki układania waka uczył się początkowo u formalisty wywodzącego się z kręgów dworskich, Tanemichi Kujō. Później jednak, zniechęcony radykalnym wyrafinowaniem swego mistrza, przeniósł się do poety renga Jōha. Tam też, w wieku zaledwie 18 lat, po raz pierwszy wziął udział w publicznej sesji kompozycji renga.
Poznanie w 1603 Razana Hayashiego (1583-1657; filozof neokonfucjański, doradca pierwszych siogunów Tokugawa) stanowiło swoisty przełom w twórczości Teitoku. Dotąd jego utwory były bowiem niezwykle silnie osadzone w tradycji - zgodnie z przekonaniem autora, że wartość poezji jest ściśle powiązania z jej czerpaniem z narodowego dorobku literackiego oraz z elitaryzmem. Ulegając namowom Razana, zgodził się na wygłoszenie prelekcji na temat "Tsure-zure-gusa" ("Szkice z wolnych chwil", 1330 - 1331).
Wystąpił tym samym jako rzecznik większego otwarcia się środowiska literackiego i mimowolnie stał się jednym z przedstawicieli ówczesnej awangardy.
Najprawdopodobniej idąc za przykładem Razana, Teitoku założył własną szkołę, w której nauczał czytania, pisania, sztuki kaligrafii, a także kompozycji renga, waka i haikai. Gromadzący się wokół niego uczniowie (np. Ryūho Nonoguchi i Shigeyori Matsue) nakłonili go do zebrania i opublikowania tworzonych dla rozrywki komicznych renga czy szalonych pieśni (kyōka). Powstał wówczas "Enoko-shū" ("Zbiór szczenięcy", 1633), zawierający oprócz utworów Teitoku dzieła 177 innych twórców.
Wspomniany wybór spotkał się z bardzo życzliwym przyjęciem. Wpłynęło to na zmianę początkowo negatywnego podejścia Teitoku do poezji żartobliwej. Opracował zbiory wskazówek pomocnych przy jej tworzeniu, w których nacisk położył na stronę techniczną wiersza ("Tensuishō", "Kururu").
Jego poezja, choć nie została całkowicie zapomniana, jest obecnie rzadko czytana. Zasługą Teitoku jest jednak niewątpliwie wprowadzenie koniecznych innowacji do tradycyjnej liryki japońskiej.

</doc>
<doc id="1530912" url="https://pl.wikipedia.org/wiki?curid=1530912" title="Langfuhr">
Langfuhr



</doc>
<doc id="1530914" url="https://pl.wikipedia.org/wiki?curid=1530914" title="Marek Zalewski (lekkoatleta)">
Marek Zalewski (lekkoatleta)

Marek Zalewski (ur. 27 lipca 1970 w Kole) – polski lekkoatleta, sprinter.
Osiągnięcia.
16-krotny Mistrz Polski: 9-krotnie na stadionie (100 m - 1992, 1993, 1994 oraz 1995; 200 m - 1989, 1990, 1992, 1993 oraz 1994); 7-krotnie w hali (60 m - 1992, 1993, 1994 oraz 1995; 200 m – 1990, 1992 oraz 1993). 
Wszystkie tytuły zdobywał w barwach klubów ze Zduńskiej Woli - najpierw Pogoń Zduńska Wola, później Start-Resursa Zduńska Wola.
Wielokrotnie reprezentował Polskę na międzynarodowych imprezach, jednak znaczące sukcesy odnosił jedynie w gronie juniorów, podczas Mistrzostw Europy juniorów w lekkoatletyce rozegranych w Varaždinie (1989) zdobył 3 medale : złoto w biegu na 200 m, złoty medal w sztafecie 4 x 100 m oraz srebro w biegu na 100 m.

</doc>
<doc id="1530918" url="https://pl.wikipedia.org/wiki?curid=1530918" title="Obozy dla osób przemieszczonych">
Obozy dla osób przemieszczonych



</doc>
<doc id="1530920" url="https://pl.wikipedia.org/wiki?curid=1530920" title="Instytut Badania Najnowszej Historii Polski">
Instytut Badania Najnowszej Historii Polski



</doc>
<doc id="1530922" url="https://pl.wikipedia.org/wiki?curid=1530922" title="Michał Podolak">
Michał Podolak

Michał Podolak (ur. 11 października 1985) – polski lekkoatleta, specjalista biegu na 800 metrów.
Zawodnik AZS UWM Olsztyn razem z kolegami ze swojego klubu Tomaszem Marksem, Wojciechem Chybińskim oraz Kacprem Kozłowskim został dwukrotnie mistrzem Polski w sztafecie 4 × 400 metrów, w latach 2007 oraz 2008.

</doc>
<doc id="1530925" url="https://pl.wikipedia.org/wiki?curid=1530925" title="Paweł Ochal">
Paweł Ochal

Paweł Ochal (ur. 17 lipca 1981 w Bydgoszczy) – polski lekkoatleta, długodystansowiec.
Kariera.
Mistrz Polski w maratonie z 2007. Brązowy medalista młodzieżowych mistrzostw Europy w lekkoatletyce w biegu na 10 000 metrów (Bydgoszcz 2003).
Mąż Olgi Kalendarowej.

</doc>
<doc id="1530930" url="https://pl.wikipedia.org/wiki?curid=1530930" title="Freie Stadt Danzig">
Freie Stadt Danzig



</doc>
<doc id="1530931" url="https://pl.wikipedia.org/wiki?curid=1530931" title="Synantropia">
Synantropia



</doc>
<doc id="1530932" url="https://pl.wikipedia.org/wiki?curid=1530932" title="Dorota Kalaszczyńska">
Dorota Kalaszczyńska

Dorota Kalaszczyńska, z domu Udałow (ur. 28 marca 1984) – polska lekkoatletka, specjalistka od biegu na 800 metrów.
Kariera.
Udałow reprezentowała barwy AZS AWF Warszawa, i to w barwach tego klubu została 4 razy z rzędu Mistrzynią Polski w sztafecie 4 x 400 metrów (2005, 2006, 2007 oraz 2008).
W 2003 spotkało ją znaczące a zarazem niespodziewane wyróżnienie. Wówczas jako zawodniczka MUKS Płock nie dała szans nikomu i sięgnęła po miano Najpopularniejszego Sportowca Płocka roku 2003. Zdobyła 11.529 punktów. Wygrała między innymi z Andrzejem Marszałkiem i Ireneuszem Jeleniem.

</doc>
<doc id="1530933" url="https://pl.wikipedia.org/wiki?curid=1530933" title="Dżawa">
Dżawa

Dżawa (gruz. ჯავა – Dżawa, oset. "Дзау" – Dzau) – osiedle typu miejskiego w spornej Osetii Południowej, 22 km na północ od Cchinwali, w dolinie rzeki Liełacha, 1040 m n.p.m. W 2015 roku liczyło 2111 mieszkańców.
Według strony gruzińskiej jest centrum dystryktu Dżawa w regionie Wewnętrzna Kartlia. Według Osetyjczyków jest to ośrodek rejonu Dżawa.
Średnia temperatura czerwca to 18 °C, a opady 750 mm/rok.

</doc>
<doc id="1530934" url="https://pl.wikipedia.org/wiki?curid=1530934" title="Toczenica">
Toczenica

Toczenica (Pierścień, ang. "Annulet", fr. "Annelet") – mobilium herbowe, podobnie jak prawda przedstawiane w formie obrączki. Wywodzić się ma ze skręconej i zwiniętej w okrąg chusty, mającej za zadanie utrzymać na miejscu chustę rozpostartą na hełmie rycerskim, chroniącą go przed nagrzaniem.

</doc>
<doc id="1530935" url="https://pl.wikipedia.org/wiki?curid=1530935" title="Galapagar">
Galapagar

Galapagar – miejscowość w Hiszpanii, położona w północno-wschodniej części Madrytu (autonomicznego regionu), około 33 km od stolicy kraju.
Pochowany jest tu hiszpański pisarz Jacinto Benavente, który zdobył Nagrodę Nobla w dziedzinie literatury w 1922 r. Brytyjski pisarz Malcolm Brocklehurst mieszkał w wiosce w latach 1982–1983.

</doc>
<doc id="1530940" url="https://pl.wikipedia.org/wiki?curid=1530940" title="Anti Babylon System">
Anti Babylon System

Anti Babylon System – polski zespół grający muzykę reggae z przesłaniem chrześcijańskim.
Historia.
Zespół powstał w 2000 roku w Bielsku-Białej. Założycielami byli Paweł Kurz i Jacek Polczyk. Od początku, mimo roszad personalnych, grupa ta starała się tworzyć melodyjne roots reggae i przez lata koncertów uformowali już swoją konkretną muzyczną tożsamość. Pulsujące reggae jest okazją do świetnej zabawy, a teksty oparte na Piśmie Świętym dają dużo do myślenia. Zespół przez lata swojej działalności koncertował już w całej Polsce (i nie tylko) oraz wszelkich możliwych miejscach: klubach, domach kultury, festiwalach, szkołach i kościołach. W 2007 roku ukończyli pracę nad płytą "Światło", która została wydana w styczniu 2008 roku. Cztery lata później światło dzienne ujrzał album "Naham".
9 lipca 2012 roku, zespół wystąpił w Dębowcu, na XXV Międzynarodowym Saletyńskim Spotkaniu Młodych.

</doc>
<doc id="1530946" url="https://pl.wikipedia.org/wiki?curid=1530946" title="Ergenekon">
Ergenekon

Ergenekon jest turecką tajną organizacją, nacjonalistyczną powiązaną z wojskiem (Türk Silahlı Kuvvetleri) i służbami specjalnymi (Milli İstihbarat Teşkilatı).
Organizacja jest oskarżana o morderstwa na tle politycznym i religijnym, zamachy oraz handel narkotykami. Jej nadrzędnym celem jest wprowadzenie destabilizacji w kraju, a ostatecznie – zmuszenie Rady Bezpieczeństwa Narodowego ("Milli Güvenlik Kurulu", MGK) do zdelegalizowania obecnie rządzącej konserwatywnej Partii Sprawiedliwości i Rozwoju ("Adalet ve Kalkınma Partisi", AKP) i powrót do idei kemalizmu.
Działalność.
Ergenekon jest podejrzewany o organizację zamachu na 3 chrześcijańskich misjonarzy w Malatyi w 2007, zamach na ormiańskiego publicystę Hranta Dinka w tym samym roku, zamordowanie katolickiego księdza Andreę Santoro w Trabzonie w 2006 oraz zamach bombowy na siedzibę gazety "Cumhuriyet". Organizacja planowała także zamachy na pisarza Orhana Pamuka, kurdyjskich polityków Ahmeta Turka oraz Osmana Baydemira, byłą parlamentarzystkę Leylę Zanę oraz publicystę Fehmiego Koru.
Historia.
Proces rozbrajania organizacji rozpoczął się 21 marca 2008 uwięzieniem 13 osób. Między innymi publicysty İlhana Selçuka, rektora Uniwersytetu w Stambule Kemala Alemdaroğlu, Doğu Perinçeka – lidera Partii Pracy oraz redaktora należącej do tejże partii gazety "Aydınlık" – Adnana Akfırata.
20 października 2008 rozpoczął się proces przeciwko 86 osobom oskarżanym o przynależność do organizacji. Zgodnie z zarzutami organizacja jest ucieleśnieniem "głębokiego państwa" (tur. "derin devlet") znanej z polskiej rzeczywistości jako „grupy trzymającej władzę”. Jeśli zarzuty zostaną podtrzymane, sprawa stanie się głośniejsza od skandalu Susurluk z 1996 roku.
21 września 2012 r. sąd wydał wyrok, skazując 327 byłych lub czynnych żołnierzy na kary więzienia.
Proces.
Główna linia obrony opiera się na tezie, iż organizacja Ergenekon nie istniała. Duże wątpliowści budzi fakt, że wszystkich oskarżonych łączy niechęć do rządzącej Partii Sprawiedliwości i Rozwoju. Śledztwo w sprawie Ergenekon nabrało tempa przed wyborami do władz lokalnych, które odbyły się w marcu 2009 roku.

</doc>
<doc id="1530957" url="https://pl.wikipedia.org/wiki?curid=1530957" title="Szwajcaria Ropczycka">
Szwajcaria Ropczycka



</doc>
<doc id="1530959" url="https://pl.wikipedia.org/wiki?curid=1530959" title="Mary Beth Peil">
Mary Beth Peil

Mary Beth Peil (ur. 25 czerwca 1940 w Davenport, w stanie Iowa, USA) – amerykańska aktorka i śpiewaczka operowa.
Wystąpiła w roli Grams, babci bohaterki Jen Lindley, w serialu młodzieżowym stacji WB "Jezioro marzeń" ("Dawson's Creek"). Pojawiła się także w filmie Clinta Eastwooda "Sztandar chwały" ("Flags of Our Fathers").

</doc>
<doc id="1530966" url="https://pl.wikipedia.org/wiki?curid=1530966" title="Kania ślimakojad">
Kania ślimakojad



</doc>
<doc id="1530968" url="https://pl.wikipedia.org/wiki?curid=1530968" title="Makieta strony internetowej">
Makieta strony internetowej

Makieta strony internetowej – wynik przekładu projektu graficznego na język HTML oraz jego rozszerzenia. Innymi słowy makieta to podstawowa (statyczna) wersja strony internetowej gdzie użytkownik jest w stanie zaobserwować interakcje jakie są przewidziane na stronie. W projekcie tym zaznaczone jest rozmieszczenie na stronie zdjęć, nagłówków, tytułów, tabel, reklam, znaku firmowego itp.
Jest to szczegółowa definicja często używanego określenia szablon. Zagadnienie to związane jest nierozłącznie z programowaniem Front-end. Specjalizacja programistów warstwy prezentacji wyewoluowała samoistnie wraz ze wzrostem wagi przykładanej do jakości kodu

</doc>
<doc id="1530970" url="https://pl.wikipedia.org/wiki?curid=1530970" title="Poko i przyjaciele">
Poko i przyjaciele

Poko i przyjaciele (ang. "Poko / Poko and his friends", 2003-2008) – kanadyjski serial animowany emitowany na kanale MiniMini.
Fabuła.
Serial opowiada o przygodach poznającego świata chłopca imieniem Poko. W próbie poznania świata towarzyszą mu: jego pies Minus, jego maskotka - małpka Pani Murphy oraz jego przyjaciółka Bibi i jej maskotka - owieczka Lambert.
Wersja polska.
Wersja polska: GMC STUDIO
Bohaterom głosów użyczyli:
i inni
Dialogi polskie: Dorota Brewińska
Realizacja i reżyseria: Jerzy Euzebiusz
Lektor: Piotr Borowiec

</doc>
<doc id="1530974" url="https://pl.wikipedia.org/wiki?curid=1530974" title="Ovarense Basquetebol">
Ovarense Basquetebol

Ovarense Aerosoles – portugalska drużyna koszykówki, z siedzibą w Ovar. Od kilkunastu lat Aerosoles występują w najwyższej klasie rozgrywek w swoim kraju. W sezonie 2004/2005 barwy tego klubu reprezentował polski skrzydłowy Michał Ignerski.

</doc>
<doc id="1530975" url="https://pl.wikipedia.org/wiki?curid=1530975" title="Rheinfelden">
Rheinfelden



</doc>
<doc id="1530978" url="https://pl.wikipedia.org/wiki?curid=1530978" title="Antestor">
Antestor

Antestor – zespół powstał w Jessheim w Norwegii w roku 1989 i posługiwał się na początku nazwą Crush Evil. W pierwszym składzie znaleźli się: Lars Stokstad, Kjetil Molnes oraz Erling Jorgensen, a już wkrótce za perkusją usiadł Tom W. Muzycznie zespół łączył elementy death, doom i thrash metalu. W roku 1991 - nadal pod nazwą Crush Evil - wydał swoje pierwsze demo zatytułowane The Defeat Of Satan (MC).

</doc>
<doc id="1530988" url="https://pl.wikipedia.org/wiki?curid=1530988" title="Władimir Biezobrazow">
Władimir Biezobrazow

Władimir Michajłowicz Biezobrazow (ros. Владимир Михайлович Безобразов, ur. w guberni petersburskiej, zm. 19 września 1932 w Nancy, Francja) – rosyjski generał kawalerii, generał adiutant.
Życiorys.
W armii rosyjskiej od 1860. Ukończył Jego Wysokości Korpus Paziów. Pełnił służbę w 8 Woźniesińskim pułku ułanów Gwardii Cesarskiej, w której był mianowany do stopnia oficerskiego w 1877. Walczył w wojnie rosyjsko-tureckiej 1877–1878. W ciągu 4 lat służby został dowódca szwadronu. Od września 1896 dowódca 9 Bugskiego pułku ułanów, później pułku Marii Fiodorowny. Od czerwca 1904 dowódca 1 Brygady w 1 Dywizji Kawalerii. W 1905 w świcie cara Mikołaja II. Od listopada 1906 komendant Oficerskiej Szkoły Kawalerii, a od stycznia 1912 dowódca Korpusu Gwardii. 14 kwietnia 1914 mianowany na stopień generała kawalerii.
W czasie mobilizacji armii rosyjskiej przed I wojną światową Korpus Biełobrazowa stacjonował w Warszawie. Wraz z wybuchem I wojny światowej Korpus wszedł w skład 1 Armii gen. P. Rennenkampfa, która działała w Prusach. Jednak w połowie sierpnia podporządkowany został 4 Armii gen. Aleksieja Jermołowicza Ewerta. W walkach 1914 Korpus poniósł duże straty. W latach 1914–1915 dowojenny korpus oficerski Korpusu poległ. 15 grudnia 1914 Biełobrazow był mianowany do stopnia generała adiutanta, a za walki w sierpniu 1914 był nagrodzony bronią św. Jerzego. W czasie operacji częstochowsko-krakowskiej w listopadzie 1914 Korpus zlikwidował lukę pomiędzy 4 i 9 Armiami rosyjskimi. W 1915 wszedł w skład 12 Armii, a w czerwcu w skład 3 Armii. W czasie krasnostawskiej operacji 16–18 lipca 1915 Korpus odniósł zwycięstwo nad Korpusem Gwardii Pruskiej. Ze względu na różnicę poglądów z dowódcą armii dotycząca luzowania korpusu usunięty ze stanowiska i w sierpniu podporządkowany Najwyższemu Naczelnemu Dowódcy, którym w tym czasie został Mikołaj II. 26 listopada 1915 został wyznaczony na dowódcę Oddziału Gwardii. W czasie organizowania operacji przez Front Północny Oddział był ześrodkowany w listopadzie 1915 w rej. Wołoczysk. Od 26 czerwca 1916 Oddział został wzmocniony kilkoma korpusami i podporządkowany Frontowi Południowo-Zachodniemu gen. A. Brusiłowa. 28 lipca Oddział przeszedł do natarcia od południa na Kowel. W walkach wziął do niewoli 20,5 tys. i 56 dział. Mimo powodzenia Biełobrazow zatrzymał natarcie, chcąc wyrównać front. Prowadzone dalej natarcie na Kowel nie miało powodzenia. W sierpniu przed drugim natarciem na Kowel oddział był przemianowany w Armię Specjalną. Na początku sierpnia 1916, przed natarciem, Biełobrazow przeprowadził przegrupowanie sił i 8 rozpoczął natarcie, które jednak zakończyło się niepowodzeniem. 9 sierpnia przeprowadził następne natarcie, które do 11 sierpnia nie miało powodzenia. 13 sierpnia armia specjalna została podporządkowana Frontowi Zachodniemu, gen. Biełobrazow został usunięty ze stanowiska. Pozostał w świcie cara.
Po rewolucji październikowej wyjechał na emigrację. Zmarł w Nancy we Francji.
Był odznaczony Orderem Świętego Jerzego IV klasy, Orderem Świętego Włodzimierza II klasy, Orderem Świętej Anny I i IV klasy, Orderem Świętego Stanisława I i III klasy i Medalem Dla Upamiętnienia 300-lecia Panowania Domu Romanowów.

</doc>
<doc id="1530989" url="https://pl.wikipedia.org/wiki?curid=1530989" title="Bernard Sikora">
Bernard Sikora

Bernard Sikora (de Sikory) – szlachcic mazowiecki. W roku 1495 zniszczył namiot księcia Konrada III Rudego, w okolicy Raciąża, kiedy ten wyruszył zająć ziemię Płocką. Został za to skazany na odsiadywanie kary wieży. Uwolniony z niej za poręką ojca Stanisława Sikory. Prawdopodobnie stronnik króla Jan Olbracht, zwolennik włączenia Płocka do Korony Polskiej. 

</doc>
<doc id="1530993" url="https://pl.wikipedia.org/wiki?curid=1530993" title="Henri le Beau">
Henri le Beau



</doc>
<doc id="1530996" url="https://pl.wikipedia.org/wiki?curid=1530996" title="Umaszczenie">
Umaszczenie

Umaszczenie, maść – dziedziczne ubarwienie futra, skóry i zewnętrznych błon śluzowych (a u niektórych gatunków także pazurów, rogów i kopyt) ssaków, charakterystyczne dla danego taksonu niższego (gatunku, rasy lub odmiany). Jest ono warunkowane obecnością w organizmie odpowiednich barwników (pigmentów). W wyniku sztucznej selekcji, czy też utrwalania mutacji można uzyskać różnorodne umaszczenia. W przypadku niektórych zwierząt stało się ono podstawowym kryterium oceny zwierzęcia (np. zwierzęta futerkowe, owce).
Umaszczenie kotów.
Umaszczenie kota jest jedną z cech decydujących o rasie. Duża liczba i różnorodność umaszczeń wśród kotów są wynikiem sztucznej selekcji. Zdarzają się również umaszczenia, które, gdyby nie utrwalanie mutacji, zanikłyby w naturalnych warunkach. Przykładem są m.in. koty o umaszczeniu białym i niebieskich oczach – często zdarza się, że takie koty rodzą się już głuche lub niedosłyszące; odmiany te w przyrodzie skazane byłyby na wyginięcie.
Spotyka się koty o umaszczeniu:
Umaszczenie kóz.
Umaszczenie kóz ma znaczenie dla opisu rasy (podaje się również długość włosia). Dzieli się je na:
Dodatkowo wśród umaszczeń może występować, tzw. borsucza głowa (po obu stronach ciemno umaszczonej twarzy występują białe strzałki szerokości ok. 2 cm, pyszczek białej barwy)
Umaszczenie psów.
Rodzaj umaszczenia psa występujący w danej rasie, maść preferowana i taka, która stanowi wadę są określane we wszystkich standardach rasowych. Na te ustalenia wpływa pochodzenie rasy i cel, do którego zostały ukształtowane metodą selekcji sztucznej. Przykładem może być pies pasterski, który jest biały, by można było łatwo odróżnić od wilka. Przeważnie jednak umaszczenie było powiązane z estetycznymi preferencjami jego hodowcy.
Możliwe umaszczenia:

</doc>
<doc id="1530997" url="https://pl.wikipedia.org/wiki?curid=1530997" title="PPM30/PPM35">
PPM30/PPM35

PPM30/PPM35 brytyjski autobus szynowy skonstruowany do ruchu lokalnego o bardzo małym potoku podróżnych. Przy konstrukcji szynobusu użyto wielu systemów zmniejszających zużycie paliwa oraz odzyskujących energię.
Różnice pomiędzy PPM30 a PPM35.
PPM35 różni się od PPM30 tylko nowocześniejszym (bardziej opływowym) czołem.

</doc>
<doc id="1531000" url="https://pl.wikipedia.org/wiki?curid=1531000" title="Kameralny Zespół Muzyki Północno-Wschodniey i Popołudniowey PRO FORMA">
Kameralny Zespół Muzyki Północno-Wschodniey i Popołudniowey PRO FORMA



</doc>
<doc id="1531006" url="https://pl.wikipedia.org/wiki?curid=1531006" title="Kevin Willis">
Kevin Willis

Kevin Alvin Willis (ur. 6 września 1962 w Los Angeles) – były amerykański koszykarz grający w zawodowej lidze NBA na pozycjach silnego skrzydłowego lub środkowego, mistrz NBA z 2003 (miał wtedy ponad 40 lat).
Willis po ukończeniu Michigan State University, gdzie grał w drużynie uniwersyteckiej Michigan State Spartans, został wybrany w drafcie przez Atlanta Hawks, gdzie spędził dziewięć sezonów. W 1994 został sprzedany do Miami Heat, potem grał także w Golden State Warriors, Houston Rockets (dwukrotnie), Denver Nuggets, Toronto Raptors i San Antonio Spurs. W 2003 ze Spurs w końcu zdobył mistrzostwo NBA. Po sezonie 2004 powrócił do Atlanty, będąc już wtedy najstarszym aktywnym graczem ligi, a karierę skończył w 2007 r. po pięciu występach w Dallas Mavericks, będąc najstarszym graczem jaki kiedykolwiek rozegrał więcej niż jeden mecz w NBA.
Willis jest jednym z 15 graczy w historii NBA, którzy mają na swoim koncie ponad 16.000 punktów i ponad 11.000 zbiórek.
Jeden raz wystąpił w NBA All-Star Game w 1992 r. W tym samym sezonie został też wybrany do trzeciej piątki ligi.
Willis został najstarszym zawodnikiem w historii NBA, który rozegrał w trakcie sezonu regularnego (2006/07) co najmniej 1 spotkanie (5). Występował w wieku ponad 44 lat. Najstarszym zawodnikiem, który wyszedł kiedykolwiek na parkiet NBA jest natomiast Nat Hickey, który jako trener Providence Steamrollers aktywował samego siebie do gry na jeden mecz. Miało to miejsce w 1948 roku, czyli jeszcze przed oficjalnym powstaniem ligi NBA. Hickey miał wtedy 45 lat i 363 dni.
Jego statystyki z całej kariery to: 12,2 punktów, 8,4 zbiórek, 0,9 asyst i 27 minut.
Kevin Willis obecnie zajmuje się branżą odzieżową, prowadząc firmę Willis &amp; Walker.

</doc>
<doc id="1531009" url="https://pl.wikipedia.org/wiki?curid=1531009" title="Właściwości fizyczne tlenu">
Właściwości fizyczne tlenu



</doc>
<doc id="1531013" url="https://pl.wikipedia.org/wiki?curid=1531013" title="Reformowany Kościół Katolicki Wenezueli">
Reformowany Kościół Katolicki Wenezueli



</doc>
<doc id="1531014" url="https://pl.wikipedia.org/wiki?curid=1531014" title="IC 4970">
IC 4970

IC 4970 (również PGC 64415) – zniekształcona galaktyka soczewkowata (SA0^- pec?), znajdująca się w gwiazdozbiorze Pawia w odległości około 200 milionów lat świetlnych. Odkrył ją DeLisle Stewart 21 września 1900 roku.
Galaktyka ta oddziałuje grawitacyjnie z dużo większą NGC 6872 i w ciągu następnych kilkuset milionów lat dojdzie do zderzenia tych galaktyk i ich połączenia.

</doc>
<doc id="1531017" url="https://pl.wikipedia.org/wiki?curid=1531017" title="Antique cafe">
Antique cafe



</doc>
<doc id="1531020" url="https://pl.wikipedia.org/wiki?curid=1531020" title="Leonid Artamonow">
Leonid Artamonow

Leonid Konstantinowicz Artamonow (ros. Леонид Константинович Артамонов; ur. w guberni chersońskiej, zm. 1 stycznia 1932 w Leningradzie) – generał kawalerii armii rosyjskiej, podróżnik, geograf, członek Rosyjskiego Towarzystwa Geograficznego, inżynier, w latach 1897–1898 wojskowy doradca rządu Cesarstwa Etiopii. Uczestnik rosyjskich kampanii w Azji Środkowej, powstania bokserów, wojny rosyjsko-japońskiej i I wojny światowej. W latach 1911–1914 dowódca 1 Korpusu Armijnego, brał udział w bitwie pod Tannenbergiem, w czasie której składał fałszywe meldunki i został dyscyplinarnie usunięty ze stanowiska przez generała Aleksandra Samsonowa. Jako przedstawiciel laikatu uczestniczył w Soborze Lokalnym Rosyjskiego Kościoła Prawosławnego w latach 1917–1918, a od 1918 roku był urzędnikiem w sowieckich instytucjach.
Życiorys.
Leonid Konstantinowicz Artamonow urodził się roku w chutorze Kaprica, w ananijewskim ujeździe, na terenie guberni chersońskiej. Jego ojciec Konstantin Andriejewicz wywodził się z zubożałej rosyjskiej szlachty z guberni podolskiej, matką zaś była Kławdija Andriejewna Niewadowska, córka posiadacza ziemskiego. Konstantin Artamonow pobierał nauki w szkole w Winnicy, ale swą edukację był zmuszony przerwać, następnie znalazł zatrudnienie w rosyjskiej służbie pocztowej, zostając m.in. naczelnikiem granicznej poczty w okolicy Husiatynia, na granicy z Austro-Węgrami. Oprócz Leonida małżeństwo Artomonowów miało jeszcze siedmiu innych synów i dwie córki. Artamonowie byli ubogą rodziną, a ich warunki materialne poprawiły się po tym jak ojciec otrzymał posadę w Kamieńcu Podolskim. W 1869 roku Leonid Konstantinowicz Artamonow rozpoczął naukę w szkole w Niemirowie, a rok później wstąpił do szkoły wojskowej w Kijowie. Absolwentem Włodzimierskiego Korpusu Kadetów został w 1876 roku. To właśnie tam miał się zainteresować po raz pierwszy geografią. W 1878 roku ukończył Drugą Konstantinowską Szkołę Wojenną (z wynikiem pierwszej kategorii) w Petersburgu. W maju 1878 roku podjął naukę w Michajłowskiej Szkole Artylerii, którą ukończył w 1879 roku i rozpoczął służbę wojskową w 20 Brygadzie Artylerii, która stacjonowała we Władykaukazie. Następnie, w latach 1880–1881, brał udział w kampanii w Azji Środkowej. Po zakończeniu walk powrócił do stolicy, gdzie rozpoczął studia w Mikołajewskiej Akademii Inżynierii. Początkowo planował studiować w Mikołajewskiej Akademii Artylerii, ale nie zdał egzaminów wstępnych. Studia ukończył w 1883 roku. W 1885 roku przyjęto go do prestiżowej Mikołajewskiej Akademii Sztabu Generalnego. Naukę tam zakończył, z wynikiem pierwszej kategorii, w 1888 roku. Artamonow awansowany został do stopnia kapitana, a następnie otrzymał przydział w Kaukaskim Okręgu Wojskowym. Od 1890 roku służył na terenie obwodu zakaspijskiego. Przez kolejną dekadę, w celach wywiadowczych Artamonow wysyłany był w rejony przygraniczne z Imperium Osmańskim (1888), Persją (1889 i 1891) i Afganistanem (1893). Służył w wielu jednostkach we wschodniej części Rosji, głównie na Kaukazie i obszarze zakaspijskim, ale też w obwodzie nadmorskim. Oprócz danych ściśle militarnych, w czasie swych wypraw zbierał on także materiały dotyczące geografii, historii, orografii, hydrografii i ekonomii. Były one później publikowane, a niektóre z tych danych stanowią nadal cenne źródło dla badaczy tych regionów.
Jeszcze w 1882 roku został członkiem Cesarskiego Rosyjskiego Towarzystwa Geograficznego. W 1896 roku awansowany do stopnia pułkownika. W 1897 roku został wysłany z misją badawczą do Etiopii. Pod koniec XIX wieku dyplomacja rosyjska zainteresowała się tym państwem, a rząd w Petersburgu uznał, że wytworzenie przyjaznych stosunków z Etiopią będzie doskonałą okazją do wzmocnienia pozycji Imperium Rosyjskiego w tej części świata. W 1897 roku nawiązane zostały oficjalne stosunki dyplomatyczne między dwoma państwami a Artamonow znalazł się w składzie misji dyplomatycznej jaka została wysłana do Addis Abeby. Służył tam jako doradca wojskowy dla negusa Menelika II. Pod koniec 1897 roku, wraz z wojskami etiopskimi udał się na wyprawę wojskowo-badawczą, mającą dotrzeć do Białego Nilu i przez kilka miesięcy jego losy nie były znane. Towarzyszyło mu w niej dwóch Kozaków, Wasilij Archipow (młodszy podoficer) i Wasilij Szczedrow (starszy podoficer). Wraz z nimi na ekspedycję wyruszyło także dwóch wysłanników rządu francuskiego. Wzdłuż rzeki Baro dotarli oni do Nilu. Wyprawa odbywała się w ciężkich warunkach, a jej uczestnikom doskwierały upały i choroby, a często także wrogość miejscowych plemion i ich abisyńskich towarzyszy. Po dotarciu do Nilu na jednym brzegu wbito flagę etiopską. Na drugim brzegu wysłannicy Paryża mieli wbić flagę francuską, byli jednak zbyt osłabieni by przebyć rzekę. Wyręczył ich w tym Artamonow i towarzyszący mu kozacy, którzy przeprawili się na drugą stronę Nilu i na jego brzegu wbili flagę Francji. Rosyjskie zaangażowanie w regionie doprowadziło do pewnych napięć o granice posiadłości kolonialnych i wpływy wielkich mocarstw, a także granice samej Etiopii, co w konsekwencji było jedną z wielu przyczyn incydentu faszodańskiego. Obserwacje Artamonowa spisane przez niego w czasie podróży afrykańskich stały się cennym źródłem naukowym. W 1900 roku za swe zasługi został odznaczony Orderem Gwiazdy Etiopii drugiej klasy. W Abisynii o Artamonowie wypowiadano się zawsze z sympatią i słowem pochwały. Doceniano także odwagę jego kozackich towarzyszy. 27 marca 1899 roku Leonid Artamonow powrócił do Petersburga. Kilka dni później został on, wraz z Archipowem i Szczedrowem, przyjęty przez cesarza Mikołaja II. W Carskim Siole, gdzie odbyła się audiencja, cesarz pochwalił odwagę i zasługi uczestników wyprawy, a także odznaczył ich orderami. Z wyprawy afrykańskiej Artamonow przywiózł kolekcję rzadkich roślin (350 okazów) i owadów (1000 próbek). Materiał badawczy zebrany przez Artamonowa został opisany w 22 woluminach, zmierzył on także ponad 2 tysiące wysokości barometrycznych. Po powrocie z Afryki Leonid Artamonow organizował wykłady na temat swojej podróży, gdzie m.in. zdaniem Michaiła Aleksiejewa oprócz wielu ciekawych informacji, miał on także sporo nazmyślać na temat swoich przygód.
W latach 1899–1900 Artamonow wszedł w skład rosyjskiego korpusu ekspedycyjnego, operującego w czasie powstania bokserów, gdzie był m.in. szefem sztabu oddziału południowmandżurskiego (jużno-mandżurskiego). W 1901 roku mianowano go generałem-majorem i dowódcą 2 Brygady 31 Dywizji Piechoty. Uczestniczył w wojnie rosyjsko-japońskiej. Z uwagi na swą służbę w Afryce, Artamonow nosił wśród żołnierzy przydomek "Krokodyla Nilowego" (ros. крокодил нильский, "krokodił nilskij"). W czasie wojny japońsko-rosyjskiej, jak znów podaje Michaił Aleksiejew, nie był dobrze oceniany przez rosyjską generalicję. Dowódcy Armii Mandżurskiej, generałowi Aleksiejowi Kuropatkinowi miał zameldować, że jego żołnierze trzymają się mocno i odpierają ataki wroga, podczas gdy tak naprawdę nie trwały wówczas żadne walki z udziałem jego podkomendnych. W kolejnych miesiącach "Krokodyl Nilowy" był dowódcą 6 Dywizji Strzelców Syberii Wschodniej i komendantem twierdzy Władywostok, później dowódcą 22 Dywizji Piechoty. W 1907 roku awansowany do stopnia generała-lejtnanta, został także naczelnikiem Kronsztadu. Dowodził 1 Korpusem Armijnym od marca 1911 do sierpnia 1914 roku i 18 Syberyjską Dywizję Strzelców w okresie styczeń–kwiecień 1917 roku. Michaił Lemke w swoim dziele "250 dniej w carskoj stawkie 1914–1915" podkreśla, że Artamonow był niezwykle religijny. W okresie pokoju dbał o to, by każdy żołnierz był zorientowany w sprawach swoich patronów, dni świątecznych, a także żywotów świętych, gdyż uważał, że jest to dobre dla ducha armii. Dzień rozpoczynał od modlitw, a dopiero później zajmował się sprawami wojskowymi. Z tego powodu znany był jako "faryzeusz". Gieorgij Szawielski (naczelny kapelan armii rosyjskiej) określił Artmanowa w swoich wspomnieniach mianem "wielkiego iluzjonisty i aktora". Postawa Artamonowa w czasie bitwy pod Tannenbergiem przyczyniła się do rosyjskiej klęski. Jako dowodzący I Korpusu, zameldował on przez telefon generałowi Aleksandrowi Samsonowowi, że może na nim polegać i powierzone mu wojska "stoją jak skała". Już dziesięć minut później Artamonow zarządził ich, nieuzasadniony odwrót, o czym nie poinformował Samsonowa. Za taką postawę i za składanie fałszywych meldunków został on zdjęty przez Samsonowa ze stanowiska. Zastąpił go Leonid-Otto Sirelius. Szawielski opisuje też, że po klęsce Artamonow był załamany i rozważał popełnienie samobójstwa, lecz jego zdaniem była to tylko typowa gra generała i wcale nie planował odebrać sobie życia. W 1915 roku był także krótko komendantem dopiero co zdobytej przez Rosjan twierdzy Przemyśl. Artamonow okazywał tam wielkie względy austriackim oficerom, a w specjalnej proklamacji wydanej po rosyjsku i niemiecku, a rozwieszonej na ulicach miasta, chwalił ich odwagę i oddanie w obronie twierdzy. Rosyjskim żołnierzom polecił też by okazywali im szacunek. Mogli oni także zachować broń. Amerykańskiego korespondenta wojennego poprosił o wykonanie mu fotografii z portretem Franciszka Józefa, znajdującym się w dawnym gabinecie Hermanna Kusmaneka. Polecił mu też opisać w swoim artykule "rosyjskiego generała, który depcze po monarchii austriackiego cesarza". Takie zachowanie nie było dobrze przyjęte przez innych członków cesarskiego korpusu oficerskiego, którzy uważali, że komendant twierdzy swoją postawą obniża morale rosyjskiego żołnierza. Artamonow nie zagrzał długo miejsca w Przemyślu. Do miasta przybył wkrótce, członek szeroko pojętej rodziny cesarskiej, książę Aleksander Oldenburski, który wpadł w stan oburzenia słysząc o działaniach generała i widząc wspomnianą proklamację rozlepioną na ulicach Przemyśla. Książę osobiście domagał się w Stawce Naczelnego Dowódcy odwołania Artamonowa. Mikołaj II był wściekły i chciał faktycznie natychmiast usunąć komendanta z jego funkcji, ale inni wysocy oficerowie wstawili się za nim. Długo jednak nie trzeba było czekać na kolejną zaskakującą decyzję generała. Wkrótce bowiem spora część jeńców austriackich (mówi się nawet o prawie dwudziestu tysiącach) w niejasnych okolicznościach „zniknęła”, najprawdopodobniej zwolniona z niewoli za sprawą Artamonowa. Wtedy też został wreszcie odwołany z Przemyśla.
12 maja 1917 roku odszedł ze służby wojskowej z prawem do noszenia munduru i pensją. Jako świecki delegat brał udział w przygotowaniach, a następnie w Lokalnym Soborze Rosyjskiego Kościoła Prawosławnego w latach 1917–1918, a także uczestniczył w wyborze nowego patriarchy Tichona. Przewrót bolszewicki przyjął z sympatią i zachowywał wierność wobec nowych władz. W listopadzie 1917 roku w okolicy Siergijew Posadu i ławry Troicko-Siergijewskiej szerzyły się rabunki i napady, które wywołały niepokój wśród lokalnego duchowieństwa, mieszkańców, a także pielgrzymów. Dodatkowo miejscowi rewolucjoniści rozpoczęli samowolną akcję przeszukiwanie terenów ławry. 20 listopada 1917 Leonid Artamonow osobiście udał się do Moskwy, gdzie w tej sprawie mediował u miejscowych władz bolszewickich. Udało mu się uzyskać zapewnienie, że sprawa „samozwańczych rewolucjonistów” zostanie zbadana, a winni mogą zostać nawet rozstrzelani. Jednocześnie ławrze miała zostać, za wysoką opłatą, zapewniona ochrona. W 1917 roku, na spotkaniu z duchowieństwem i wiernymi, zapewniał ich, że bolszewicy są "ujmujący, uprzejmi, dobrze rozumieją potrzeby ludu i że będzie można z nimi się dogadać". Od 1918 do 1924 pracował w różnych sowieckich instytucjach w Moskwie, m.in. w dziale statystycznym rady miejskiej, a także w dziale inżynieryjnym. W lutym 1922 roku, w ramach represji politycznych, został tymczasowo aresztowany. Od 1927 do 1930 roku mieszał w Nowogrodzie, gdzie przyznana mu została dość wysoka jak na ówczesne czasy pensja 400 rubli. W 1930 roku przeniósł się do Leningradu. W grudniu 1928 roku rozpoczął spisywanie wspomnień (nigdy nie ukończonych) zatytułowanych "Moja autobiografia (dla moich dzieci)", które opisują jego życie do 1892 roku. Zmarł 1 stycznia 1932 roku i został pochowany na cmentarzu Wołkowskim. Leonid Artamonow był wyznania prawosławnego, żonaty z trójką dzieci.

</doc>
<doc id="1531022" url="https://pl.wikipedia.org/wiki?curid=1531022" title="Antic Cafe">
Antic Cafe



</doc>
<doc id="1531025" url="https://pl.wikipedia.org/wiki?curid=1531025" title="Zakir Husain">
Zakir Husain



</doc>
<doc id="1531026" url="https://pl.wikipedia.org/wiki?curid=1531026" title="Dywizjon Ułanów Karpackich">
Dywizjon Ułanów Karpackich

 
Dywizjon Ułanów Karpackich – jednostka rozpoznawcza Brygady Strzelców Karpackich Polskich Sił Zbrojnych.
Sformowany w Syrii, w obozie na południe od Homs jako dywizjon rozpoznawczy przy Polskiej Brygadzie w Syrii. Od 29 maja 1940 zmienił nazwę na dywizjon ułanów Brygady Strzelców Karpackich. 30 czerwca 1940 przegrupował się do Palestyny. Zachował początkowo sprzęt i uzbrojenie francuskie, potem otrzymał brytyjskie. Rozkazem Naczelnego Wodza nr 29 z 5 lutego 1941, zachowując dotychczasową strukturę organizacyjną, Dywizjon Ułanów Karpackich został przemianowany na Pułk Ułanów Karpackich.
Formowanie i zmiany organizacyjne.
W grudniu 1939 roku gen. Władysław Sikorskiego i dowódca Armii „Lewantu” gen. Maxime Weygand, ustalili, że na terytorium Syrii zostanie utworzona polska brygada piechoty typu górskiego. W składzie brygady miał znaleźć też dywizjon rozpoznawczy.
Na miejsce formowania Brygady Strzelców Karpackich wyznaczono obóz wojskowy położony niedaleko Homs. Dywizjon rozpoznawczy formowano na podstawie etatu konno-motorowego G.D.R.I. Etat przewidywał szwadron konny, szwadron motocyklistów, zmotoryzowany szwadron broni wsparcia oraz pluton ciężkich karabinów maszynowych i pluton przeciwpancerny. Dywizjon rozpoznawczy polskiej brygady miał być formowany bez szwadronu broni wsparcia. Formowanie dywizjonu rozpoznawczego kawalerii regulował rozkaz Naczelnego Wodza L.dz. 1858/40 z 2 kwietnia 1940 roku. Dowódcą dywizjonu mianowany został mjr Władysław Bobiński. 27 kwietnia do dywizjonu przybyło 20 pierwszych ułanów. 6 maja został wydany pierwszy rozkaz organizacyjny dywizjonu. W maju 1940 roku władze francuskie przekazały dywizjonowi 10 karabinów, 1 rkm i 1 ckm i 6 koni. 29 maja oficjalnie zmieniono nazwę dywizjonu na: dywizjon ułanów Brygady Strzelców Karpackich. Dywizjon rozpoczął kultywowanie tradycji dawnych pułków ułańskich. Na nakryciach głowy i kołnierzach przyszywano czerwono−niebieskie proporczyki. Umundurowanie stanowiły koszule tropikalne z krótkimi rękawami i szorty, wełniane skarpety do kolan lub granatowe owijacze oraz roboczy mundur drelichowy i sweter. Nakryciem głowy były sukienne francuskie furażerki. Oficerowie umundurowani zostali w lekkie bawełniane frencze z kołnierzem wykładanym, spodnie bryczesy i długie buty lub sztylpy do trzewików. Na głowach nosili przyniesione z kraju rogatywki.
Dywizjon w Palestynie i Egipcie.
20 czerwca gen. Władysław Sikorski wydał rozkaz przejścia wszystkich jednostek polskich na obszary kontrolowane przez Brytyjczyków. Będący w składzie Brygady Strzelców Karpackich dywizjon miał przegrupować się do Palestyny. 30 czerwca rzut kolejowy dywizjonu ułanów BSK przybył na stację kolejową w Samakh. W trakcie wyjazdu w szeregi dywizjonu przyjęto 4 żołnierzy Legii Cudzoziemskiej z 6 Pułku, a 40 innych przejechało granicę Syrii i Palestyny wraz z dywizjonem. 5 lipca został skierowany do Lyddy, a następnie do Latrun. Tam przystąpiono do rozbudowy dywizjonu. Plutony: ciężkich karabinów maszynowych, przeciwpancerny oraz moździerzy utworzyły 3 szwadron broni towarzyszącej. Wznowiono szkolenie motorowe i zorganizowano pluton łączności, drużynę pionierów oraz drużyny sanitarne szwadronów. W sierpniu i we wrześniu następowały dostawy brytyjskiej broni. Ponadto do dywizjonu przekazano ponad 300 koni typu angielskiego wraz z rzędami, w miejsce posiadanych 180 koni arabskich, które z kolei przekazano do dywizjonu artylerii i pułków piechoty. Dla ochrony przed upałem zaczęto nosić białe płócienne chusty, przyszyte z tyłu do furażerek. Dywizjon przekazał swoje armaty przeciwpancerne Brytyjczykom. W październiku dywizjon obsadził pozycje pod Aleksandrią na kierunku Mersa Matmh. Od 10 października prowadzono w dywizjonie szkolenie obu plutonów zwiadowców konnych ze składu pułków piechoty BSK. 9 listopada w dywizjonie wprowadzono jednolitą numerację. W miejsce dotychczasowego nazewnictwa, szwadrony otrzymały numery. Do dywizjonu docierali w dalszym ciągu ochotnicy z ewakuacji trasą "Bałkańską". Prowadzono szkolenie z zakresu jazdy konnej, motorowe, obsługi broni brytyjskiej. Pełniono służbę wartowniczą w obozach jeńców włoskich, przy składach, magazynach i stacjach pomp w rejonie Dekheilii i Mexu w pobliżu Aleksandrii. Równocześnie 12 stycznia 1941 roku gen. Stanisław Kopański wraz z dowództwem brytyjskim ustalił ostateczną formę organizacyjną Samodzielnej Brygady Strzelców Karpackich. Pomimo że etat brytyjski nie przewidywał istnienia pułku rozpoznawczego na szczeblu brygady, 5 lutego 1941 roku przekształcono dywizjon ułanów w pułk ułanów Samodzielnej Brygady Strzelców Karpackich.
Organizacja i obsada personalna dywizjonu.
W lipcu dywizjon wyposażony był w 169 koni, cztery muły, 17 motocykli, 1 samochód osobowy, 11 ciężarowych (półtoratonowych).
Na uzbrojeniu znajdowało się wtedy: 350 karabinów Berthier, 20 rkm Chauchat, 5 ckm "Hotchkiss", 4 moździerze 82 mm "Stokes-Brandt" i 3 armaty ppanc. oficerowie posiadali 35 rewolwerów i pistoletów.
6 sierpnia 1940 dywizjon otrzymał symboliczny przydział broni angielskiej: 1 ckm, 25 karabinków, 4 pistolety kal. 7,65, 100 szabel oraz 300 angielskich koni wraz z rzędami
Organizacja według etatu brytyjskiego (konna)
We wrześniu 1940 było w dywizjonie 20 oficerów i 446 szeregowych. Broń angielska zaczęła zastępować francuską. Otrzymano 360 karabinów Lee-Enfield i 410 bagnetów. Na każdą drużynę przypadał 1 rkm oraz 1 pistolet maszynowy Thompson.

</doc>
<doc id="1531027" url="https://pl.wikipedia.org/wiki?curid=1531027" title="Tomasz Borycki">
Tomasz Borycki



</doc>
<doc id="1531029" url="https://pl.wikipedia.org/wiki?curid=1531029" title="Wojciech Alszer">
Wojciech Alszer



</doc>
<doc id="1531033" url="https://pl.wikipedia.org/wiki?curid=1531033" title="Kwaisa">
Kwaisa

 
Kwaisi (oset. "Квайса", ros. "Кваиси", "Квайса", gruz. კვაისა) – miejscowość w spornej Osetii Południowej (przez władzej osetyjskie ustanowiona w 2007 roku miastem), 60 km na północny wschód od Cchinwali i 20 km od Oni. Kwaisi leży nad rzeką Dżedżora, dopływem rzeki Rioni. W 2015 roku liczyła 985 mieszkańców.

</doc>
<doc id="1531035" url="https://pl.wikipedia.org/wiki?curid=1531035" title="Daniel Kaczmarczyk">
Daniel Kaczmarczyk



</doc>
<doc id="1531036" url="https://pl.wikipedia.org/wiki?curid=1531036" title="Damian Laskowski">
Damian Laskowski



</doc>
<doc id="1531037" url="https://pl.wikipedia.org/wiki?curid=1531037" title="Marcin Marten">
Marcin Marten



</doc>
<doc id="1531040" url="https://pl.wikipedia.org/wiki?curid=1531040" title="Michał Marten">
Michał Marten



</doc>
<doc id="1531043" url="https://pl.wikipedia.org/wiki?curid=1531043" title="Wojciech Schmidt">
Wojciech Schmidt



</doc>
<doc id="1531044" url="https://pl.wikipedia.org/wiki?curid=1531044" title="Zakir Hussain (ujednoznacznienie)">
Zakir Hussain (ujednoznacznienie)



</doc>
<doc id="1531050" url="https://pl.wikipedia.org/wiki?curid=1531050" title="Sebastian Salbert">
Sebastian Salbert



</doc>
<doc id="1531051" url="https://pl.wikipedia.org/wiki?curid=1531051" title="God Is Alone">
God Is Alone

God Is Alone – singel brytyjskiego zespołu My Dying Bride wydany w 1991 roku przez wytwórnię płytową Listenable w limitowanym nakładzie 1000 egzemplarzy. Materiał zawarty na tym wydawnictwie został ponownie nagrany przez zespół i zamieszczony na minialbumie Symphonaire Infernus et Spera Empyrium wydanym później tego samego roku.

</doc>
<doc id="1531052" url="https://pl.wikipedia.org/wiki?curid=1531052" title="Aeluroscalabotinae">
Aeluroscalabotinae



</doc>
<doc id="1531054" url="https://pl.wikipedia.org/wiki?curid=1531054" title="Teratoscincinae">
Teratoscincinae



</doc>
<doc id="1531057" url="https://pl.wikipedia.org/wiki?curid=1531057" title="Abronia (Anguidae)">
Abronia (Anguidae)

Abronia – rodzaj jaszczurki z podrodziny Gerrhonotinae w rodzinie padalcowatych (Anguidae). 
Zasięg występowania.
Rodzaj obejmuje gatunki występujące w Meksyku, Gwatemali, Salwadorze i Hondurasie. 
Systematyka.
Podział systematyczny.
Do rodzaju należą następujące gatunki: 

</doc>
<doc id="1531064" url="https://pl.wikipedia.org/wiki?curid=1531064" title="Zuch (powieść)">
Zuch (powieść)

Zuch (ang. "A Boy’s Own Story", "Spowiedź chłopca") – powieść autobiograficzna napisana przez Edmunda White’a.
"Zuch" jest pierwszą częścią trylogii, ukazującą okres dojrzewania młodego chłopaka oraz życie homoseksualisty w latach 50. XX wieku. Kontynuacją trylogii są powieści "The Beautiful Room Is Empty" (1988) oraz "The Farewell Symphony" (1997).
Książka ukazała się w Stanach Zjednoczonych 28 września 1982 nakładem wydawnictwa Dutton Adult. Polskojęzyczne wydanie w przekładzie Jerzego Jarniewicza ukazało się w 1998, a wydawcą był Państwowy Instytut Wydawniczy. W 2012 ukazało się wznowienie, wydane przez Biuro Literackie.

</doc>
<doc id="1531066" url="https://pl.wikipedia.org/wiki?curid=1531066" title="Przełęcz nad Szerokim Żlebem">
Przełęcz nad Szerokim Żlebem

Przełęcz nad Szerokim Żlebem (, 2206 m, 2199 m) – przełęcz w słowackich Tatrach Wysokich, w bocznej Grani Baszt oddzielającej Dolinę Mięguszowiecką od Doliny Młynickiej. W grani tej znajduje się pomiędzy Pośrednią Basztą (2374 m) a Małą Basztą (2287 m). Od strony Doliny Mięguszowieckiej spod przełęczy opada wybitny żleb zwany Szerokim Żlebem i od niego pochodzi nazwa przełęczy.
Przełęcz składa się z dwóch siodełek – niższego, północno-zachodniego (2206 m) oraz położonego wyżej południowo-wschodniego (2210 m). Rozdzielone są one niewielką kopką (2217 m). Do Doliny Młynickiej z obydwu siodełek opadają szerokie i łatwe do przejścia depresje; z południowego do Pośredniej Polany, z północnego ku Zadniej Polanie. Do Doliny Mięguszowieckiej z siodełka północnego opada trawiasty żleb, z południowego ścianka.
Taternictwo.
Obecnie przez przełęcz tę nie prowadzi żaden znakowany szlak turystyczny, obowiązuje więc zakaz chodzenia tędy. Dawniej jednak chodzono na Grań Baszt, wejście na przełęcz i okoliczne szczyty dla sprawnego turysty nie przedstawia większych trudności. Od Stawu nad Skokiem podejście na Przełęcz nad Szerokim Żlebem jest stosunkowo łatwe. Z przełęczy na szczyt Małej Baszty można wejść skałkami, upłazkami i rynnami. Trudniejsze jest podejście na szczyt Pośredniej Baszty. Trawiastą granią podchodzi się do bardzo stromego spiętrzenia skał. Obchodzi się go z lewej strony trawiastą półką, dochodząc nią do pierwszego żlebu. Żlebem podchodzi się w górę i pomiędzy poszarpanymi skalnymi występami na szczyt.

</doc>
<doc id="1531067" url="https://pl.wikipedia.org/wiki?curid=1531067" title="A Boy's Own Story">
A Boy's Own Story



</doc>
<doc id="1531069" url="https://pl.wikipedia.org/wiki?curid=1531069" title="Coleonyx">
Coleonyx

Coleonyx – rodzaj gada z rodziny eublefarowatych (Eublepharidae). 
Zasięg występowania.
Rodzaj obejmuje gatunki występujące w Ameryce Północnej i Środkowej.
Systematyka.
Etymologia.
"Coleonyx": "koleon" „osłona”; ονυξ "onux", ονυχος "onukhos" „pazur, szpon”.
Podział systematyczny.
Do rodzaju należą następujące gatunki:

</doc>
<doc id="1531070" url="https://pl.wikipedia.org/wiki?curid=1531070" title="Degehabur">
Degehabur

Degehabur - miasto w Etiopii (region Somali). Według danych szacunkowych na rok 2008 liczy 46 718 mieszkańców Ośrodek przemysłowy.
Demografia.
Według danych Centralnej Agencji Statystycznej w Etiopii, w mieście mieszka 42 815 osób, z tego 22 769 mężczyzn oraz 20 145 kobiet.
Somalijczycy stanowią 95.92%, natomiast Amharowie 2.53%.

</doc>
<doc id="1531073" url="https://pl.wikipedia.org/wiki?curid=1531073" title="Unreleased Bitterness">
Unreleased Bitterness

Unreleased Bitterness – singel brytyjskiego zespołu My Dying Bride wydany w 1993 roku przez wytwórnię płytową Unbridled Voyage w limitowanym nakładzie 1150 egzemplarzy. Utwór zawarty na tym wydawnictwie został ponownie nagrany i pojawił się na debiutanckim albumie zespołu As the Flower Withers z 1992 roku.

</doc>
<doc id="1531074" url="https://pl.wikipedia.org/wiki?curid=1531074" title="Francisco Javier Muñoz Llompart">
Francisco Javier Muñoz Llompart

Xisco, właśc. Francisco Javier Muñoz Llompart (ur. 5 września 1980 w Manacor) – hiszpański piłkarz, występował na pozycji pomocnika, obecnie trener piłkarski SD Huesca
Kariera klubowa.
Karierę rozpoczął w młodzieżówce Valencii. Po roku został wypożyczony do Recreativo Huelva. W barwach klubu z Andaluzji rozegrał 39 spotkań i strzelił 10 bramek. Kolejnym przystankiem w karierze Xisco było wypożyczenie do CD Tenerife. Na Teneryfie wystąpił w 28 meczach i zdobył 1 bramkę. Valencia dalej wypożyczała młodego zawodnika. Trafił on ponownie do Recreativo. W 23 meczach zdobył 6 bramek. Wreszcie od sezonu 2003 zaczął występować w pierwszej drużynie Valencii. W ciągu dwóch sezonów zagrał 40 spotkań i strzelił 5 goli. Od 2005 roku grał w Realu Betis. Z tym klubem zaliczył też przygodę w Lidze Mistrzów. Jego dobra gra i gole przyczyniły się do utrzymania Betisu w lidze w sezonie 2006/2007. W sezonie 2008/2009 Betis spadł jednak do Segunda División, a latem Xisco odszedł do Levante UD. W 2011 przeszedł do gruzińskiego klubu Dinamo Tbilisi. W grudniu 2014 roku wrócił do Hiszpanii i reprezentował barwy zespołu Gimnàstic Tarragona, w którym zakończył karierę piłkarską.
Kariera trenerska.
Po zakończeniu kariery piłkarskiej zaczął pełnić funkcję asystenta trenera w swoim poprzednim klubie – Gimnàstic Tarragona. Rok później objął stanowisko tymczasowego trenera CF Pobla de Mafumet, a rok później powrócił do roli asystenta w Gimnàstic Tarragona. W 2019 roku ponownie wrócił do Gruzji, tym razem jako asystent trenera, a rok później trener pierwszego zespołu Dinamo Tbilisi.

</doc>
<doc id="1531075" url="https://pl.wikipedia.org/wiki?curid=1531075" title="Biełtranshaz">
Biełtranshaz



</doc>
<doc id="1531076" url="https://pl.wikipedia.org/wiki?curid=1531076" title="L. K Artomonow">
L. K Artomonow



</doc>
<doc id="1531077" url="https://pl.wikipedia.org/wiki?curid=1531077" title="Barisia">
Barisia

Barisia – rodzaj jaszczurki z podrodziny Gerrhonotinae w rodzinie padalcowatych (Anguidae).
Zasięg występowania.
Rodzaj obejmuje gatunki występujące endemicznie w Meksyku. 
Systematyka.
Podział systematyczny.
Do rodzaju należą następujące gatunki: 

</doc>
<doc id="1531079" url="https://pl.wikipedia.org/wiki?curid=1531079" title="Biosynteza aminokwasów">
Biosynteza aminokwasów

Biosynteza aminokwasów - procesy biochemiczne, zachodzące w organizmie, prowadzące do powstania aminokwasów. Aminokwasy, które organizm jest w stanie zsyntetyzować, zwane są aminokwasami endogennymi. Szlaki biosyntezy aminokwasów różnią się w zależności od aminokwasu i od organizmu. Wszystkie aminokwasy białkowe, w zależności od metabolitu pośredniego, z którego się wywodzą, można podzielić na 6 grup:

</doc>
<doc id="1531080" url="https://pl.wikipedia.org/wiki?curid=1531080" title="Kościół Najświętszej Marii Panny Wniebowziętej w Śremie">
Kościół Najświętszej Marii Panny Wniebowziętej w Śremie

Kościół Najświętszej Marii Panny Wniebowziętej w Śremie, zwyczajowo określany jako kościół farny – najstarszy zachowany kościół w Śremie, położony w prawobrzeżnej części miasta, wybudowany w stylu gotyckim, z barokowym i późniejszym wyposażeniem. Kościół jest główną świątynią parafii pw. Najświętszej Marii Panny Wniebowziętej w Śremie.
Historia.
Dokładna data powstania kościoła nie jest znana, wiadomo jednak, że nie był on pierwszą świątynią w mieście. Wcześniej na lewym brzegu Warty (na którym pierwotnie w 1253 r. lokowano Śrem), w okolicach obecnej wieży ciśnień, znajdował się kościół pw. św. Mikołaja, wzmiankowany w 1298 r., obecnie nieistniejący (z powodu złego stanu technicznego został ostatecznie rozebrany na początku XIX wieku).
Obecny kościół farny wybudowano prawdopodobnie po powtórnej lokacji miasta (tym razem na prawym brzegu Warty), która miała miejsce w 1393 r. Na podstawie zachowanych źródeł wiadomo, że w 1421 mieszczanie ufundowali jeden z ołtarzy, w 1504 r. powstała jedna z kaplic, ufundowana przez cech rzeźników (obecnie zakrystia) a w XVI wieku dobudowano kilkukondygnacyjną wieżę zakończoną dwupoziomową, ośmioboczną latarnią i wczesnobarokową iglicą. W 1627 r. powstała druga kaplica z kryptą Chłapowskich i Raczyńskich pod posadzką. Później zasadnicza bryła kościoła pozostawała niezmieniona, zmianom ulegało jedynie jego wyposażenie, obecnie kościół ma wyposażenie barokowe i późniejsze. W nowszych czasach najważniejszą zmianą było zastąpienie dawnego XVIII-wiecznego ołtarza nowym w stylu późnego baroku, co nastąpiło w 1892 r. Do większych zmian w wyposażeniu wnętrza doszło również podczas przebudowy w 1950 r. i później, na skutek dostosowania prezbiterium do wymogów liturgii posoborowej (po II Soborze Watykańskim).
Architektura.
Kościół farny w Śremie jest budowlą późnogotycką, orientowaną, murowaną z cegieł w układzie polskim z użyciem cegły glazurowanej. Jego długość wynosi 45 m, a szerokość 12 m. Jest kościołem jednonawowym, zakończonym od wschodniej strony prostokątnym prezbiterium o szerokości równej nawie.
Po przeciwnej stronie budynku kościoła (od zachodu) przylega do niego wielokondygnacyjna prostokątna wieża o wysokości 62 m, dobudowana w XVI wieku, później nakryta wczesnobarokowym, miedzianym hełmem. Hełm w swojej głównej części składa się z dwupoziomowej, ośmiobocznej latarni z iglicą, kulą i krzyżem, która wieńczy murowaną część wieży. Na wieży zawieszone są trzy dzwony: świętych Michała, Dominika i Kazimierza, pochodzące z 1533, 1749 i 1957 r.
Od strony północnej znajdują się późnogotyckie zakrystia i kaplica, a od strony południowej dodatkowe (obecnie zazwyczaj używane przez wiernych jako główne) wejście do kościoła, przebite dopiero w latach 50. wieku (pierwotne wejście główne znajduje się pod wieżą).
Cały budynek otoczony jest wielouskokowymi skarpami (przyporami), które wzmacniają jego mury. Od strony wschodniej zachował się widoczny szczyt późnogotycki – kilkukondygnacyjny, schodkowy, ozdobiony tynkowanymi płycinami w obramieniach z profilowanej cegły, okrągłymi przeźroczami i sterczynami. W elewacji wschodniej znajdują się również dwie duże ostrołukowe blendy o dwuuskokowych ościeżach; środkowe okno pomiędzy nimi jest zbarokizowane.
Elewacja zachodnia pierwotnie była ukształtowana w podobny sposób jak wschodnia, obecnie szczyt od strony zachodniej jest jednak niewidoczny, ponieważ został ukryty w wieży. W środkowym oknie od tej strony (obecnie zamurowanym) widać ślady laskowania. Okna od południa są przymurowane, z nowymi laskowaniami z cegły. W ścianie północnej widać dwie wnęki zamknięte łukami półpełnymi.
Świątynia jest przykryta dachem dwuspadowym o jednej kalenicy; więźba dachowa nad prezbiterium jest późnogotycka, nad nawą barokowa.
Wnętrze kościoła.
Większą część świątyni (prezbiterium i nawę) przykrywa sklepienie gwiaździste z XV/XVI wieku. Ciężar sklepienia we wnętrzu kościoła jest przenoszony na płaskie lizeny (do 1950 r. w miejscu lizen znajdowały się wsporniki), a na zewnątrz budynku na wielouskokowe szkarpy. Zarówno w prezbiterium jak i nawie powierzchnia sklepienia jest podzielona na trzy przęsła. W zakrystii i kruchcie (pod wieżą) występuje sklepienie krzyżowe.
Prezbiterium.
Ołtarz główny w prezbiterium został zbudowany w stylu późnobarokowym w 1892 r. (wcześniejszy ołtarz pochodził z XVIII wieku), pewne zmiany niektórych jego elementów (wokół tabernakulum) wprowadzono w 1950 r. Po obu stronach mensy (płyty ołtarzowej) stoją po dwie kolumny, zakończone głowicami i przyozdobione ornamentem roślinnym. Na kolumnach stoją posągi aniołów: św. Michała z tarczą z napisem „Quis ut Deus” (z lewej strony) i św. Rafała z młodzieńcem u boku (z prawej strony). Głowice kolumn połączone są łukiem – fryzem. W centrum ołtarza znajduje się kopia obrazu Tycjana z 1518 r. z weneckiego kościoła Santa Maria Gloriosa dei Frari, przedstawiającego wniebowzięcie Najświętszej Marii Panny (patronki kościoła). Nad obrazem znajduje się kartusz z napisem „Wywyższona Jesteś Święta Boża Rodzicielko”. Przed kolumnami stoją posągi prawdopodobnie św. Piotra i Pawła. W górnej kondygnacji ołtarza znajdują się dwa pilastry, pomiędzy nimi okno witrażowe z przedstawieniem Serca Pana Jezusa, całość wieńczy rubinowa korona z szarfami, podtrzymywanymi przez dwa aniołki.
W związku z reformą liturgii po II Soborze Watykańskim ołtarz główny już nie pełni swojej funkcji liturgicznej. W 1972 r. prezbiterium przystosowano do liturgii posoborowej i ustawiono nowy ołtarz, ufundowany przez ks. Kazimierza Łaszewskiego. Obecny marmurowy ołtarz pochodzi z 1998 r. Ustawiono go podczas przebudowy prezbiterium i wymiany posadzki z drewnianej na marmurową.
Kościół posiada też dwa wyrzeźbione z drewna ołtarze boczne. Chociaż oba są w stylu barokowym, zbudowano i ustawiono je dopiero w 1950 r., po usunięciu wcześniejszych ołtarzy murowanych. W ołtarzu z prawej strony znajduje się późnorenesansowy obraz przedstawiający Adorację Matki Bożej przez świętych Wojciecha i Stanisława z ok. 1620 r., prawdopodobnie pędzla Andrzeja Stussa, od lat 70. częściowo przykryty barokową sukienką. W ołtarzu z lewej strony znajduje się obraz przedstawiający Trójcę Świętą z pierwszej połowy XVII wieku.
Nawa.
Na belce tęczowej, w połowie długości kościoła, stoi barokowy krucyfiks z postacią ukrzyżowanego Chrystusa z I połowy XVIII wieku. Pod belką tęczową znajduje się drewniana zabytkowa ambona z rzeźbami czterech ewangelistów, która, podobnie jak zabytkowy ołtarz główny, już nie pełni swojej funkcji (nową, marmurową ambonę ustawiono przy nowym, posoborowym ołtarzu w 1998 r.).
Na ścianie północnej nawy, w miejscu dawnych, zamurowanych okien, znajdują się rzeźby patronów Polski: św. Wojciecha, św. Stanisława i św. Kazimierza, patrona rolników św. Izydora i św. Zygmunta męczennika, wszystkie dłuta Józefa Berdyszaka, wykonane w 1950 r. Autorstwa Józefa Berdyszaka jest również drewniana chrzcielnica ze scenami chrztu w pobliżu prezbiterium oraz stacje drogi krzyżowej, zawieszone po obu stronach nawy.
W ścianie południowej świątyni znajdują się wysokie gotyckie okna ostrołukowe, przebudowane w latach 30. XX i ozdobione wówczas nowymi laskowaniami i maswerkami. Okna te są wypełnione gotyckimi motywami dekoracyjnymi oraz witrażami przedstawiającymi św. Stanisława Biskupa (patrona Polski), św. Leona Wielkiego (papieża) oraz św. Leonarda (patrona misji ludowych).
Chór muzyczny.
Zachodnia część nawy jest zakończona chórem muzycznym z prospektem organowym. Dwumanuałowe 30-głosowe organy o neoromantycznym brzmieniu zostały zbudowane przez firmę Dominika Biernackiego z Włocławka w 1929 r. (w 1999 r. zostały wyremontowane). Z okazji ich oddania do użytku w śremskim kościele odbył się recital kompozytora Feliksa Nowowiejskiego, który wówczas, w okresie międzywojennym, mieszkał w Poznaniu.
Pod chórem stoją dwa barokowe konfesjonały z końca XVIII wieku (trzeci, w tym samym stylu, jest w kruchcie pod wieżą) oraz klasycystyczna chrzcielnica. W miejscu tym znajduje się też jeden z cenniejszych zabytków wyposażenia kościoła: manierystyczny nagrobek z piaskowca Jerzego Jączyńskiego, podstarościego śremskiego, z datą śmierci 1597 r. Zmarły jest przedstawiony w zbroi rycerskiej, w pozycji leżącej.
Kaplice.
Kościół farny w Śremie posiada obecnie tylko jedną kaplicę – św. Józefa – dobudowaną do ściany północnej kościoła, w jego zachodniej części. Kaplica została zbudowana w 1627 r. i zawiera między innymi kryptę rodziny Chłapowskich i Raczyńskich (właścicieli pobliskiego Niesłabina). W kaplicy znajduje się ołtarz z obrazem św. Teresy od Dzieciątka Jezus; ściany są przyozdobione wykonanymi techniką sgraffito freskami autorstwa Jana Berdyszaka z 1955 r., przedstawiającymi sceny z życia Jezusa, Maryi i Józefa.
Kościół miał też drugą kaplicę (zbudowaną w 1504 r.), obecnie spełnia ona jednak funkcję zakrystii. Z prezbiterium prowadzą do niej zabytkowe drzwi z kutego żelaza z XVI wieku.
Otoczenie kościoła.
Na ścianach zewnętrznych kościoła wmurowano pięć tablic epitafijnych, poświęconych pamięci księży pracujących w parafii, m.in. Piotra Wawrzyniaka, działacza narodowego, zasłużonego w walce o zachowanie polskości w zaborze pruskim, który w śremskiej farze przez ponad 20 lat był wikarym. Inna z tablic poświęcona jest Pawłowi Betnerowiczowi, przeorowi klasztoru cystersów w Wągrowcu, zmarłemu w 1810 r.
Na cmentarzu przykościelnym znajduje się m.in. grób Pauli Wężykówny, wielkopolskiej pisarki dla dzieci (zmarłej w Śremie w 1963 r.), a także wspólna mogiła ofiar egzekucji, przeprowadzonej przez Niemców 20 października 1939 r. w Śremie i 8 listopada 1939 r. w Zbrudzewie.

</doc>
<doc id="1531082" url="https://pl.wikipedia.org/wiki?curid=1531082" title="Haudenosaunee">
Haudenosaunee



</doc>
<doc id="1531083" url="https://pl.wikipedia.org/wiki?curid=1531083" title="Jill Hammersley">
Jill Hammersley

Jill Hammersley (ur. 6 grudnia 1951 w Carshalton) - angielska tenisistka stołowa, medalistka mistrzostw świata, dwukrotna mistrzyni Europy. 
Brązowa medalistka mistrzostw świata w Sarajewie (1973) w grze podwójnej (w parze z Węgierką Beatrix Kishazi).
Ośmiokrotna medalistka mistrzostw Europy. Życiowy sukces zanotowała podczas mistrzostw w 1976 w Pradze zostając mistrzynią Europy w grze pojedynczej, podwójnej (w parze z Lindą Howard) oraz wicemistrzynią drużynowo. 
Trzykrotna tryumfatorka prestiżowego turnieju Europa Top 12 (1978, 1980, 1981).

</doc>
<doc id="1531084" url="https://pl.wikipedia.org/wiki?curid=1531084" title="The Sexuality of Bereavement">
The Sexuality of Bereavement

The Sexuality of Bereavement – singel brytyjskiego zespołu My Dying Bride wydany w 1994 roku przez wytwórnię płytową Peaceville.

</doc>
<doc id="1531087" url="https://pl.wikipedia.org/wiki?curid=1531087" title="Gekon lamparci">
Gekon lamparci



</doc>
<doc id="1531088" url="https://pl.wikipedia.org/wiki?curid=1531088" title="Ogrzewanie słoneczne">
Ogrzewanie słoneczne



</doc>
<doc id="1531092" url="https://pl.wikipedia.org/wiki?curid=1531092" title="Eublepharis">
Eublepharis

Eublepharis – rodzaj jaszczurki z rodziny eublefarów (Eublepharidae).
Zasięg występowania.
Rodzaj obejmuje gatunki występujące w Iraku, Iranie, Syrii, Afganistanie, Kirgistanie, Turkmenistanie, Turcji, Bangladeszu, Pakistanie i Indiach. 
Systematyka.
Etymologia.
"Eublepharis": "eu" „dobrze”; βλεφαρις "blepharis", βλεφαριδος "blepharidos" „rzęsa, powieka”.
Podział systematyczny.
Do rodzaju należą następujące gatunki: 

</doc>
<doc id="1531096" url="https://pl.wikipedia.org/wiki?curid=1531096" title="IC 2163">
IC 2163

IC 2163 – galaktyka spiralna z poprzeczką (SBc), znajdująca się w gwiazdozbiorze Wielkiego Psa w odległości 150 milionów ly. Odkrył ją Herbert Howe 11 lutego 1898 roku. Galaktyka ta oddziałuje grawitacyjnie z NGC 2207.

</doc>
<doc id="1531097" url="https://pl.wikipedia.org/wiki?curid=1531097" title="Wachlarek Belotta">
Wachlarek Belotta

Wachlarek Belotta, , ("Austrolebias bellottii") – gatunek ryby z rodziny strumieniakowatych (Rivulidae). Bywa hodowana w akwariach.
Występowanie.
Zasiedla wody dorzecza rzeki Rio de la Plata.
Pożywienie.
Wachlarek niebieski żywi się każdym rodzajem pokarmu.
Warunki hodowlane.
Powinien być hodowany w akwarium jednogatunkowym. Rośliny powinny być pierzaste, a na podłożu powinien leżeć dobrze wypłukany torf. Najlepszą wodą dla wachlarka Belotta jest woda miękka, lekko kwaśna i o temperaturze ok. 18,5 °C.
Wachlarek Bellotta należy do tych gatunków strumieniakowatych, które wykluwają się, dorastają, rozmnażają oraz umierają w ciągu jednego roku.

</doc>
<doc id="1531098" url="https://pl.wikipedia.org/wiki?curid=1531098" title="Deeper Down">
Deeper Down

Deeper Down – singel brytyjskiego zespołu My Dying Bride wydany 18 września 2006 roku przez wytwórnię płytową Peaceville, promujący album A Line of Deathless Kings z tego samego roku.

</doc>
<doc id="1531100" url="https://pl.wikipedia.org/wiki?curid=1531100" title="Dubti">
Dubti

 
Dubti – miasto w Etiopii (region Afar). Według danych szacunkowych na rok 2008 liczy 16 863 mieszkańców Ośrodek przemysłowy.

</doc>
<doc id="1531104" url="https://pl.wikipedia.org/wiki?curid=1531104" title="Józef Łoski">
Józef Łoski

Józef Łoski (ur. 16 stycznia 1827 w Kostomłotach nad Bugiem, zm. 13 stycznia 1885 w Warszawie) – polski historyk, wydawca i rysownik. Autor sztychów i fotografii. Ziemianin, osiadły w Kostomłotach, rysował, fotografował i opisywał północną Lubelszczyznę. Współpracował z pismem "Kłosy" i "Gazetą Warszawską". Prowadził też badania archeologiczne w okolicach Kostomłotów, Dołhobrodu i Kodnia. Wyniki swoich prac opublikował w 1876 w "Wiadomościach Archeologicznych" pod tytułem ""Brzegi Buga. Groby pogańskie w Kostomłotach". W 1883 wydał książkę historyczną "Jan Sobieski, jego rodzina, towarzysze broni i współczesne zabytki"".

</doc>
<doc id="1531105" url="https://pl.wikipedia.org/wiki?curid=1531105" title="Diploglossus">
Diploglossus

Diploglossus – rodzaj jaszczurki z rodziny Diploglossidae.
Zasięg występowania.
Rodzaj obejmuje gatunki występujące w Meksyku, na Kubie, Montserrat, Portoryko, w Gwatemali, Salwadorze, Nikaragui, Kostaryce, Panamie, Kolumbii, Ekwadorze, Brazylii, Boliwii i Peru. 
Systematyka.
Etymologia.
"Diploglossus": "diploos" „podwójny”, od δυο "duo" „dwa”; γλωσσα "glōssa" „język”.
Podział systematyczny.
Do rodzaju należą następujące gatunki: 

</doc>
<doc id="1531108" url="https://pl.wikipedia.org/wiki?curid=1531108" title="Marcin Rogacewicz">
Marcin Rogacewicz

Marcin Rogacewicz (ur. 25 marca 1980 w Ciechanowie) – polski przedsiębiorca oraz aktor teatralny, filmowy i telewizyjny. 
Życiorys.
Wczesne lata.
Urodził się i dorastał w Ciechanowie, gdzie ukończył Szkołę Podstawową nr 3 im. Orła Białego i uczęszczał do I Liceum Ogólnokształcącego im. Zygmunta Krasińskiego. Był gitarzystą ciechanowskiego zespołu Cider. W 2007 ukończył studia na Wydziale Aktorskim PWSFTviT w Łodzi. Na studenckiej scenie Teatru Studyjnego wystąpił jako Henryk Hailsham-Brown w spektaklu "Pajęcza sieć" (2006) przygotowanym na podstawie powieści Agathy Christie w reżyserii Aleksandry Koniecznej.
Kariera.
W 2004 zadebiutował przed kamerami w etiudzie filmowej "After image". Popularność przyniósł mu udział w serialach telewizyjnych: "Agentki" w roli agenta Tomka Muszyńskiego, "Na dobre i na złe" jako Przemek Zapała, lekarz z Leśnej Góry, oraz "Przyjaciółki" w roli Michała Zalewskiego.
W 2016 brał udział w rozrywkowym programie Polsatu "Twoja twarz brzmi znajomo". Był wielokrotnie na okładce dwutygodnika „Świat Seriali”.
W 2018 w warszawskim Teatrze Capitol przyjął rolę Harolda w komedii Johna Tobiasa "Czy ty to ty?" ("Is the Real You Really You?") w reż. Roberta Talarczyka. W 2019 wystąpił w musicalu Bobby’ego Goldmana "Atrakcyjna wdowa" w reż. Tomasza Dutkiewicza w Teatrze Komedia, a także grał w przedstawieniu "Dobry wieczór kawalerski, czyli na drugą nóżkę" na podstawie scenariusza Doroty Truskowskiej-Alibert w reż. Piotra Nowaka.
Od 2022 roku równolegle z pracą aktorską prowadzi w Warszawie sklep warzywny "U aktora".
Życie prywatne.
W 2013 ożenił się. Ma trzy córki.

</doc>
<doc id="1531111" url="https://pl.wikipedia.org/wiki?curid=1531111" title="Zakir Hussain (muzyk)">
Zakir Hussain (muzyk)

Zakir Hussain (Hindi: ज़ाकिर हुसैन, Urdu: زاکِر حسین), ur. 9 marca 1951 w Bobmaju) – indyjski muzyk, tablista.
W latach 1975–1978 występował w grupie Shakti, założonej przez Johna McLaughlina.

</doc>
<doc id="1531113" url="https://pl.wikipedia.org/wiki?curid=1531113" title="Plujka pospolita">
Plujka pospolita

Plujka pospolita ("Calliphora vicina"), nazywana też muchą niebieską – gatunek muchówki z rodziny plujkowatych, nekrofag.
Gatunek ten jest ważny w dziedzinie medycyny sądowej, podczas dochodzenia w sprawach morderstw, mucha ta jest obecnie jednym z najważniejszych dowodów entomologicznych, ze względu na możliwość ustalenia dokładnego czasu zgonu, na podstawie wielkości larw i kolonizacji ciała po śmierci.
Taksonomia.
"Calliphora vicina" została opisana przez francuskiego entomologa Jeana Baptiste Robineau-Desvoidy'ego w 1830 roku.
Opis.
"Calliphora vicina" znana jest jako mucha niebieska ze względu na metaliczno-niebiesko-szare zabarwienie jej tułowia i odwłoku. Jest to podstawowy element, po którym łatwo można odróżnić ten gatunek od powszechnie znanej muchy plujki ("Calliphora vomitoria"), która posiada czerwonobrunatne oczy. Mucha niebieska w locie ma około 10-11 mm długości.
Różnice pomiędzy gatunkami "Calliphora" można znaleźć tylko na osobnikach dojrzałych, identyfikacja na etapach larwalnych jest prawie niemożliwa.
Cykl życia.
"Calliphora vicina" przechodzi pięć pokoleń w roku, rozmnaża się przy temperaturze 27˚C (81˚F). Samica może znieść do 300 jaj, na świeżej padlinie lub na otwarte, ropiejące rany. Larwy muchy przechodzą przez trzy stadia larwalne. Pierwsze po około 24 godzinach od złożenia jaj. Następne stadium rozpoczyna się po następnych 20 godzinach, a trzecie w ciągu kolejnych 48 godzin. Przy wystąpieniu korzystnych warunków, larwy żerują ("tuczą się") około trzech do czterech dni. Kiedy osiągną odpowiednią wielkość, następuje ich rozproszenie, w celu znalezienia odpowiedniego miejsca do przepoczwarzenia. Dojrzała mucha żyje około 11 dni, jeżeli temperatura jest odpowiednia (utrzymuje się na poziomie ok. 27˚C) cykl życia powtarza się od początku. Łączny cykl życia (od złożenia jaj do śmierci dorosłego osobnika trwa ok. 18 dni).
Czynniki klimatyczne, takie jak temperatura, bezpośrednio wpływają na rozwój jaj oraz szybkość przechodzenia kolejnych stadiów larwalnych muchy. W cieplejszym klimacie czas życia może być nieco krótszy, odpowiednio w chłodniejszych miejscach może się wydłużyć. Znając czas między trzema stadiami larwalnymi muchy oraz badając ich rozproszenie przed przepoczwarzeniem, można dość dokładnie określić czas zgonu np. ofiary zabójstwa. Badanie to jest uznawanym dowodem w postępowaniu karnym.
Występowanie.
Plujka pospolita występuje w obszarach miejskich na terenie całych Stanów Zjednoczonych. Najwięcej much jest wczesną wiosną, kiedy kończą się przymrozki a temperatura stabilizuje się na ok. 13-24 ˚C. Gatunek ten dominuje w Europie i Nowym Świecie. Rozprzestrzenił się także w innych krajach za pośrednictwem portów i lotnisk. Po raz pierwszy zarejestrowano muchę "Calliphora vicina" w Republice Południowej Afryki w 1965 roku, osobniki tego gatunku zostały zebrane w okolicy Johannesburga, jednak mucha nie skolonizowała tamtego regionu ze względu na tamtejszy niesprzyjający klimat (zbyt wysoka temperatura).
Dowód zbrodni.
Podczas badań dotyczących ustalenia daty śmierci ofiary przestępstwa możliwe jest oszacowanie ekspansji tego owada w skolonizowanym ciele. Specjaliści z zakresu medycyny sądowej w chwili obecnej są w stanie z dość dużą dokładnością określić czas śmierci ofiary (w ograniczonym czasie, tj. kilka dni od zgonu).
"Calliphora vicina" odgrywa szczególnie ważną rolę jako dowód w miesiącach zimowych (w mniejszym stopniu latem).
Wiek larw określa się w celu ustalenia czasu zgonu, czas przylotu dorosłej samicy jest istotnym czynnikiem, ponieważ owad przybywa złożyć jaja najczęściej 2-3 godziny po śmierci. W związku z tym 2-3 godziny powinny zostać dodane do górnego, ustalonego wieku larwy muchy znalezionej na ciele.

</doc>
<doc id="1531115" url="https://pl.wikipedia.org/wiki?curid=1531115" title="Meti">
Meti

 
Meti - miasto w Etiopii (Region Ludów Gambeli). Według danych szacunkowych na rok 2008 liczy 5 909 mieszkańców Ośrodek przemysłowy.

</doc>
<doc id="1531116" url="https://pl.wikipedia.org/wiki?curid=1531116" title="Itang">
Itang

Itang - miasto w Etiopii (Region Ludów Gambeli). Według danych szacunkowych na rok 2008 liczy 3 911 mieszkańców Ośrodek przemysłowy.

</doc>
<doc id="1531121" url="https://pl.wikipedia.org/wiki?curid=1531121" title="Mięsień płaszczkowaty">
Mięsień płaszczkowaty

Mięsień płaszczkowaty () – szeroki i gruby mięsień należący do warstwy powierzchownej grupy tylnej mięśni goleni człowieka. Jest zmienny, czasem nie występuje wcale. Przyczep początkowy ma na powierzchni tylnej głowy kości strzałkowej, łuku ścięgnistym, kresie mięśnia płaszczkowatego kości piszczelowej i tylnej powierzchni kości piszczelowej. Kończy się na kości piętowej (za pomocą ścięgna piętowego). Jego ścięgno łączy się ze ścięgnem mięśnia brzuchatego łydki, tworząc ścięgno piętowe (Achillesa).
Razem z mięśniem brzuchatym łydki zgina podeszwowo stopę, odwraca ją i przywodzi, działając na stawy skokowe.
Unaczyniony jest przez tętnicę strzałkową i tętnicę piszczelową tylną, a unerwiony przez gałązki nerwu piszczelowego (L4–5, S1–2).

</doc>
<doc id="1531122" url="https://pl.wikipedia.org/wiki?curid=1531122" title="Ueldija">
Ueldija

 
Ueldija - miasto w Etiopii (region Amhara). Według danych szacunkowych na rok 2015 liczy 72 300 mieszkańców Ośrodek przemysłowy.

</doc>
<doc id="1531123" url="https://pl.wikipedia.org/wiki?curid=1531123" title="Elgaria">
Elgaria

Elgaria – rodzaj jaszczurki z podrodziny Gerrhonotinae w rodzinie padalcowatych (Anguidae).
Zasięg występowania.
Rodzaj obejmuje gatunki występujące w Kanadzie, Stanach Zjednoczonych i Meksyku. 
Systematyka.
Etymologia.
"Elgaria": J.E. Gray nie wyjaśnił etymologii nazwy rodzajowej.
Podział systematyczny.
Do rodzaju należą następujące gatunki:

</doc>
<doc id="1531124" url="https://pl.wikipedia.org/wiki?curid=1531124" title="Jaskinia Mroczna">
Jaskinia Mroczna

Jaskinia Mroczna – jaskinia osuwiskowa w Beskidzie Niskim, w paśmie Magury Wątkowskiej, w obrębie rezerwatu przyrody Kornuty, na zboczu góry o tej samej nazwie.
Jaskinię tworzy kilka komór, zwanych salami (Sala Owadzia, Sala Grażyny, Sala Cieni, Sala Świetlista Piwiarnia, Korytarz Nietoperzy) i połączonych korytarzami, których łączna długość wynosi 198 m. Czyni ją to jedną z najdłuższych z dotychczas poznanych jaskiń Beskidu Niskiego. Deniwelacja jaskini wynosi 15,5 m. Miejsce zimowania licznych gatunków nietoperzy.

</doc>
<doc id="1531126" url="https://pl.wikipedia.org/wiki?curid=1531126" title="Maria Alexandru">
Maria Alexandru

Maria Alexandru z domu Golopenta (ur. 30 grudnia 1939 w Plugova) – rumuńska tenisistka stołowa, trzykrotna mistrzyni świata, czterokrotna mistrzyni Europy. 
Trzynastokrotna medalistka mistrzostw świata. Trzykrotnie triumfowała w grze podwójnej: w parze z Georgitą Pitica (1961), z Miho Hamada (1973) i z Shoko Takahashi (1975), a indywidualnie w 1963 roku była wicemistrzynią świata.
Szesnastokrotna medalistka mistrzostw Europy. Życiowy sukces zanotowała podczas mistrzostw w 1966 w Londynie zostając mistrzynią Europy w grze pojedynczej oraz w Zagrzebiu (1960) zwyciężając w deblu (w parze z Angelicą Adelstein-Rozeanu) i mikście (w parze z Gheorghem Cobirzanem). W grze podwójnej po raz drugi została mistrzynią Starego Kontynentu w 1978 (w parze z Lianą Mihut).
Dwukrotna mistrzyni Europy juniorów w grze pojedynczej (1956, 1958).

</doc>
<doc id="1531130" url="https://pl.wikipedia.org/wiki?curid=1531130" title="Maria Alexandru-Golopenta">
Maria Alexandru-Golopenta



</doc>
<doc id="1531133" url="https://pl.wikipedia.org/wiki?curid=1531133" title="Dalkia Poznań ZEC">
Dalkia Poznań ZEC



</doc>
<doc id="1531135" url="https://pl.wikipedia.org/wiki?curid=1531135" title="Maria Golopenta">
Maria Golopenta



</doc>
<doc id="1531140" url="https://pl.wikipedia.org/wiki?curid=1531140" title="Irgalem">
Irgalem

Irgalem – miasto w Etiopii, w stanie Jedebub Byhierocz, Byhiereseboczynna Hyzbocz. Według danych szacunkowych na rok 2008 liczy 48 069 mieszkańców Ośrodek przemysłowy.

</doc>
<doc id="1531144" url="https://pl.wikipedia.org/wiki?curid=1531144" title="Gerrhonotus">
Gerrhonotus

Gerrhonotus – rodzaj jaszczurki z podrodziny Gerrhonotinae w rodzinie padalcowatych (Anguidae).
Zasięg występowania.
Rodzaj obejmuje gatunki występujące w Stanach Zjednoczonych, Meksyku, Gwatemali, Kostaryce i Panamie. 
Systematyka.
Podział systematyczny.
Do rodzaju należą następujące gatunki: 

</doc>
<doc id="1531145" url="https://pl.wikipedia.org/wiki?curid=1531145" title="Julian Słoniewski">
Julian Słoniewski

Julian Słoniewski (ur. w Besarabii, zginął 25 września 1920 w Łucku) – kapitan pilot Wojska Polskiego II RP, dowódca 3 Eskadry Wywiadowczej.
Życiorys.
Urodził się w polskiej rodzinie osiadłej w Besarabii w ówczesnym Imperium Rosyjskim. Ukończył studia na wydziale przyrodniczym Uniwersytetu w Odessie. Potem studiował medycynę. Po wybuchu I wojny światowej został powołany do armii carskiej i skierowany do szkoły lotniczej, gdzie uzyskał dyplom pilota. Od 1917 walczył na froncie z Niemcami. Podczas jednego z lotów bojowych został zmuszony do lądowania i dostał się do niewoli niemieckiej.
Po odzyskaniu niepodległości rozpoczął służbę w lotnictwie polskim. W styczniu 1919 został wyznaczony do utworzenia 3 eskadry wywiadowczej i mianowany jej dowódcą. Wkrótce wziął z nią udział w wojnie polsko-ukraińskiej, operując w rejonie Chełma i Kowla. Jego zdolności organizacyjne zostały szybko zauważone przez dowództwo wojsk polskich i w maju 1919 otrzymał nominację na dowódcę IV Grupy Lotniczej. Niedługo potem został Szefem Lotnictwa przy Naczelnym Dowództwie WP.
Po zakończeniu walk z Ukraińcami skierowano go do Torunia, gdzie uczestniczył w tworzeniu i rozbudowie Oficerskiej Szkoły Obserwatorów Lotniczych. W czasie wojny polsko-bolszewickiej otrzymał zadanie zorganizowania w Warszawie 9 eskadry wywiadowczej, która następnie – pod jego dowództwem – wzięła udział w obronie stolicy w sierpniu 1920. 25 września 1920 w czasie powrotu z lotu bojowego podczas odwrotu bolszewików jego samolot Bristol F.2B rozbił się w okolicy Łucka. Julian Słoniewski wraz z sierżantem pilotem Jakubem Kieroyczykiem zginęli na miejscu.

</doc>
<doc id="1531146" url="https://pl.wikipedia.org/wiki?curid=1531146" title="Jasionowo (gmina Sztabin)">
Jasionowo (gmina Sztabin)

Jasionowo – wieś w Polsce położona w województwie podlaskim, w powiecie augustowskim, w gminie Sztabin.
Wieś duchowna położona była w końcu XVIII wieku w powiecie grodzieńskim województwa trockiego. 17 września 1943 Niemcy dokonali pacyfikacji wsi, zabijając 43 osoby. W latach 1975–1998 miejscowość administracyjnie należała do województwa suwalskiego.

</doc>
<doc id="1531149" url="https://pl.wikipedia.org/wiki?curid=1531149" title="Asosa">
Asosa

 
Asosa – miasto w Etiopii, w stanie Bienszangul-Gumuz. Według danych szacunkowych na rok 2015 liczy 46 200 mieszkańców Ośrodek przemysłowy.

</doc>
<doc id="1531152" url="https://pl.wikipedia.org/wiki?curid=1531152" title="Bambasi">
Bambasi

 
Bambasi - - miasto w Etiopii, w stanie Beniszengul-Gumaz. Według danych szacunkowych na rok 2008 liczy 7 634 mieszkańców Ośrodek przemysłowy.

</doc>
<doc id="1531153" url="https://pl.wikipedia.org/wiki?curid=1531153" title="Wielkie Przywileje dla Gdańska">
Wielkie Przywileje dla Gdańska



</doc>
<doc id="1531154" url="https://pl.wikipedia.org/wiki?curid=1531154" title="Mesaspis">
Mesaspis

Mesaspis – rodzaj jaszczurki z podrodziny Gerrhonotinae w rodzinie padalcowatych (Anguidae).
Zasięg występowania.
Rodzaj obejmuje gatunki występujące w Meksyku, Gwatemali, Hondurasie, Salwadorze, Nikaragui, Kostaryce i Panamie. 
Systematyka.
Etymologia.
"Mesaspis": "mesos" „środkowy”; ασπις "aspis", ασπιδος "aspidos" „tarcza”.
Podział systematyczny.
Do rodzaju należą następujące gatunki: 

</doc>
<doc id="1531155" url="https://pl.wikipedia.org/wiki?curid=1531155" title="Bulen">
Bulen

 
Bulen - miasto w Etiopii, w stanie Beniszengul-Gumaz. Według danych szacunkowych na rok 2008 liczy 5 982 mieszkańców Ośrodek przemysłowy.

</doc>
<doc id="1531156" url="https://pl.wikipedia.org/wiki?curid=1531156" title="Jurij Daniłow">
Jurij Daniłow

Jurij (Gieorgij) Nikiforowicz Daniłow (ros. Юрий Никифорович Данилов, ur. w Kijowie, zm. 3 lutego 1937 w Paryżu) – rosyjski generał piechoty.
W armii rosyjskiej od 1879. Ukończył Korpus Kadetów w Kijowie i Nikołajewską Szkołę Oficerską Artylerii. Pełnił służbę w 27 Brygadzie Artylerii, w której był mianowany do stopnia oficerskiego w 1886. W 1892 ukończył Mikołajewską Akademię Sztabu Generalnego. Następnie służył w sztabie Kijowskiego Okręgu wojskowego – starszy adiutant sztabu, a od 1889 w Sztabie Głównym – w oddziale mobilizacji. Od stycznia 1904 szef oddziału Sztabu Głównego, a od czerwca 1905 szef oddziału Zarządu Głównego Sztabu Generalnego, od maja 1906 pomocnik starszego kwatermistrza Zarządu Głównego Sztabu Generalnego. Od 25 lipca 1909 kwatermistrz generalny Sztabu Generalnego. Jednocześnie w okresie od maja 1904 do listopada 1908 członek stały Komitetu ds. Twierdz, a od 22 grudnia 1910 przewodniczący Komisji ds. Twierdz w Sztabie Generalnym. Faktycznie kierował opracowaniem planów wojny z Austro-Węgrami i Niemcami. W 1913 mianowany generałem lejtnantem.
I wojna światowa.
W czasie mobilizacji przed I wojną światową 19 lipca 1914 wyznaczony na generalnego kwatermistrza sztabu Najwyższego Naczelnego Dowódcy. Prowadził całość spraw strategicznych i operacyjnych armii rosyjskiej ze względu na brak kompetencji gen. Nikołaja Januszkiewicza. We wrześniu 1914 nagrodzony krzyżem św. Jerzego 4 stopnia. 22 października 1914 mianowany generałem piechoty. Był organizatorem wszystkich operacji strategicznych prowadzonych przez armię rosyjska w l. 1914–1915. W końcu sierpnia 1915, kiedy gen. M. W. Aleksiejew został wyznaczony na szefa sztabu Najwyższego Naczelnego Dowódcy, gen. Daniłow został usunięty ze stanowiska głównego kwatermistrza. 30 sierpnia 1915 wyznaczony na stanowisko dowódcy 25 korpusu armijnego. Od 11 sierpnia 1916 szef sztabu Frontu Północnego. W kwietniu 1917 w czasie "demokratyzacji armii" wyznaczony na dowódcę 5 Armii. Próbował przeciwdziałać demoralizacji armii. Przed operacją czerwcowa 1917 Armia Denisowa (13, 14, 19, 27, 28 Korpusy Armijne i 1 Korpus Kawalerii) została skoncentrowana w rej. Dyneburga. Przed operacją przedstawił bezcelowość prowadzenia operacji na froncie jego Armii. 23 czerwca przeprowadził natarcie dwoma korpusami, które nie miało powodzenia. 9 września usunięty ze stanowiska i przeniesiony w podporządkowanie sztabu Piotrogrodzkiego Okręgu Wojskowego.
W 1918 wstąpił do Gwardii Czerwonej. W marcu 1918 wyznaczony na szefa grupy ekspertów delegacji sowieckiej na rozmowy pokojowe z Państwami Centralnymi w Brześciu. Przeciwnik zawarcia pokoju z Niemcami. Po powrocie z Brześcia, 9 marca włączony w skład Komisji Specjalistów Wojskowych wypracowującej założenia planu organizacji organu dowodzenia nowej armii. Opracowany plan nie został przyjęty przez Radę Komisarzy Ludowych.
25 marca skierowany w stan spoczynku. Wyjechał na Ukrainę, gdzie znalazł się w rejonie działania Armii Ochotniczej (białej). Jesienią 1920 wyznaczony na szefa Zarządu Wojennego Sił Zbrojnych Południa Rosji. Później emigrował do Konstantynopola, potem do Paryża.
Autor prac: "Rosja w wojnie światowej 1914–1915" (Paryż 1924); "Wielki książę Mikołaj Mikołajewicz" (Paryż 1930); "Wojska rosyjskie na frontach: francuskim i macedońskim 1916–1918" (Paryż 1933), "Na drodze do klęski" (Moskwa 1992).

</doc>
<doc id="1531159" url="https://pl.wikipedia.org/wiki?curid=1531159" title="Alex Harris">
Alex Harris

Alexander Harris (ur. 30 stycznia 1986 w Alameda) - amerykański koszykarz, grający na pozycjach rzucającego obrońcy lub niskiego skrzydłowego, obecnie zawodnik Hapoel Ramat Gan Givataim.
W latach 2010–2012 zawodnik klubu BBL - EnBW Ludwigsburg. W Polsce występował w Turowie Zgorzelec, z którym zdobył wicemistrzostwo Polski w 2009, a następnie w sezonie 2009/2010 zawodnik Czarnych Słupsk.
9 sierpnia 2017 został zawodnikiem argentyńskiego Regatas Corrientes. 10 grudnia 2018 dołączył do izraelskiego Hapoel Ramat Gan Givataim.

</doc>
<doc id="1531161" url="https://pl.wikipedia.org/wiki?curid=1531161" title="Goniurosaurus">
Goniurosaurus

Goniurosaurus – rodzaj jaszczurki z rodziny eublefarów (Eublepharidae).
Zasięg występowania.
Rodzaj obejmuje gatunki występujące w Chinach, Japonii i Wietnamie. 
Systematyka.
Podział systematyczny.
Do rodzaju należą następujące gatunki: 

</doc>
<doc id="1531163" url="https://pl.wikipedia.org/wiki?curid=1531163" title="Ophiodes">
Ophiodes

Ophiodes – rodzaj jaszczurki z rodziny Diploglossidae.
Zasięg występowania.
Rodzaj obejmuje gatunki występujące w Brazylii, Boliwii, Paragwaju, Urugwaju i Argentynie. 
Systematyka.
Etymologia.
"Ophiodes": "ophiōdēs" „podobny do węża”.
Podział systematyczny.
Do rodzaju należą następujące gatunki: 

</doc>
<doc id="1531171" url="https://pl.wikipedia.org/wiki?curid=1531171" title="Swietłana Chodczenkowa">
Swietłana Chodczenkowa

Swietłana Wiktorowna Chodczenkowa, ros. Светлана Викторовна Ходченкова (ur. 21 stycznia 1983 w Moskwie) – rosyjska aktorka.
Życiorys.
Swietłana Chodczenkowa urodziła się 21 stycznia 1983 roku. Dzieciństwo spędziła w Żeleznodorożnyj niedaleko Moskwy pod opieką matki. Początkowo planowała studiować medycynę, ale w 1998 roku została zauważona przez branżę modową. Zaczęła pracować jako modelka w Moskwie, wkrótce potem zaczęła także jeździć na zagraniczne pokazy. Po kilku latach pracy modelki podjęła studia ekonomiczne, ale porzuciła je szybko i przeniosła się w 2001 roku do szkoły teatralnej im. Borisa Szczukina, którą ukończyła cztery lata później.
W filmie zadebiutowała w 2003 roku rolą w "Pobłogosławcie kobietę" (ros. Благословите женщину). Rola została dobrze przyjęta, po tym filmie zaczęła otrzymywać kolejne, liczne propozycje zawodowe. W 2008 roku wystąpiła w polskim filmie "Mała Moskwa", który przyniósł jej w Polsce popularność i uznanie krytyki – Złote Lwy na festiwalu w Gdyni. Po kolejnych kilku latach wyjechała do krajów zachodnich, gdzie kontynuowała karierę aktorską.
Życie prywatne.
13 grudnia 2005 poślubiła aktora Władimira Jagłycza, małżeństwo rozpadło się cztery lata później.

</doc>
<doc id="1531174" url="https://pl.wikipedia.org/wiki?curid=1531174" title="Β Vol">
Β Vol



</doc>
<doc id="1531176" url="https://pl.wikipedia.org/wiki?curid=1531176" title="Davian Clarke">
Davian Clarke

Davian Clarke (ur. 30 kwietnia 1976) – jamajski lekkoatleta, sprinter, medalista igrzysk olimpijskich i Mistrzostw Świata.
Clarke reprezentował Jamajkę w wielu międzynarodowych imprezach odnosząc nieliczne sukcesy indywidualne (bieg na 400 m):
oraz bardziej znaczące jako członek sztafety 4 x 400 metrów:

</doc>
<doc id="1531177" url="https://pl.wikipedia.org/wiki?curid=1531177" title="Darian Townes">
Darian Townes

Darian Townes (ur. 31 lipca 1984 w Alexandrii) – amerykański koszykarz, występujący na pozycji środkowego. 
Wychowanek uczelni Arkansas. Amerykanin zapisał się w jej historii jako gracz, który z 194 blokami na koncie był czwartym blokującym szkoły. Przed sezonem 2008/2009 Townes próbował swoich sił w lidze letniej NBA w Las Vegas w barwach Sacramento Kings, rozegrał zaledwie jedno spotkanie, w którym zaliczył 14 punktów i 6 zbiórek w ciągu 19 minut. W sezonie 2008/2009 zawodnik Turowa Zgorzelec. Latem 2009 reprezentował Orlando Magic w letniej lidze NBA, a rok później Utah Jazz.
3 października 2017 został zawodnikiem libańskiego Al Moutahed Tripoli. 27 marca 2018 podpisał umowę z katarskim Al Rayyan Doha.
24 września 2018 dołączył do libańskiego Atlas Ferzol. 21 sierpnia 2019 związał się z tureckim Samsunspor. 3 października po raz kolejny w karierze zawarł umowę z libańskim Atlas Ferzol.
24 stycznia 2020 został zawodnikiem libańskiego Sporting Al Riyadi Bejrut.
Statystyki.
Średnio 10,2 punktu, 1,6 bloku i 4,6 zbiórki w ciągu 24 minut
Średnio 9,5 punktu, 1,6 bloku i 5,1 zbiórki w ciągu 22 minut
Średnio 8,1 punktu, 1,6 bloku i 4,3 zbiórki w ciągu 18 minut
Średnio 12,1 punktu, 1,1 bloku i 5,5 zbiórki w ciągu 23 minut

</doc>
<doc id="1531182" url="https://pl.wikipedia.org/wiki?curid=1531182" title="PBID">
PBID

PBID (Przedsiębiorstwo Budownictwa Inżynieryjno Drogowego) w Biłgoraju. Historia przedsiębiorstwa sięga 1 lipca 1963 roku kiedy do życia powołany został Powiatowy Zarząd Dróg Lokalnych w Biłgoraju. Kolejna zmiana nazwy miała miejsce w roku 1976 kiedy to decyzją ministra komunikacji przekształcony został w Przedsiębiorstwo Budownictwa Kolejowo-Drogowego. Długoletnim dyrektorem PZDL, PBK-D, PBID był Zbigniew Stepanów. Dzięki działalności PBID w powiecie Biłgorajskim i nie tylko, powstała gęsta sieć dróg asfaltowych oraz wiele mostów i przepustów. To właśnie PBID przebudowało tor kolejki wąskotorowej łączącej Biłgoraj ze Zwierzyńcem Białym Słupem, a następnie zbudowało odcinek kolei normalnotorowej łączącej Zwierzyniec-Biłgoraj-Stalowa Wola. Przedsiębiorstwo prowadziło także roboty na Linii Hutniczo-Szerokotorowej (Siarkowej). Załoga przedsiębiorstwa należała do najlepszych w kraju. PBID zostało zlikwidowane na początku lat 90 XX wieku.

</doc>
<doc id="1531185" url="https://pl.wikipedia.org/wiki?curid=1531185" title="Elijah Kelley">
Elijah Kelley

Elijah Kelley ur. 1 sierpnia 1986), amerykański aktor, piosenkarz i tancerz. Kelley występował w filmach "Wytańczyć marzenia" (2006) i "28 dni" (2000), a także w musicalu "Lakier do włosów" (2007), w którym grał rolę Seaweed'a J. Stubbs.
Życiorys.
Kelley urodził się i wychował w LaGrange, Georgia (USA), uczestniczył zarówno do Long Cane Middle School jak i do Troup County High School, gdzie od lat szkolił się i chodził na tamtejszy chór. 
Elijah przeniósł się do Los Angeles po ukończeniu liceum.
W 2006 r., Kelley zagrał w filmie "Lakier do włósów", który miał premierę w Polsce we wrześniu 2007 r. Film, jak i Elijah Kelley otrzymali pozytywne recenzje. 

</doc>
<doc id="1531189" url="https://pl.wikipedia.org/wiki?curid=1531189" title="Ophisaurus">
Ophisaurus

Ophisaurus – rodzaj jaszczurki z podrodziny w Anguinae w rodzinie padalcowatych (Anguidae). 
Zasięg występowania.
Rodzaj obejmuje gatunki występujące w Stanach Zjednoczonych i Meksyku. 
Systematyka.
Etymologia.
"Ophisaurus": "ophis", οφεως "opheōs" „wąż”; σαυρος "sauros" „jaszczurka”.
Podział systematyczny.
Przeprowadzone przez Maceya i współpracowników (1999) oraz Wiensa i Slingluffa (2001) analizy filogenetyczne wykorzystujące dane molekularne sugerują, że rodzaj "Ophisaurus" obejmujący wszystkie te gatunki byłby parafiletyczny, gdyż część należących do niego gatunków jest bliżej spokrewnionych z gatunkami zaliczanymi do rodzaju "Anguis" oraz z żółtopuzikiem bałkańskim (również zaliczanym przez autorów do "Ophisaurus"; inni autorzy zaliczają go do osobnego rodzaju "Pseudopus") niż z innymi gatunkami z rodzaju "Ophisaurus"; według tych analiz gatunki "O. attenuatus", "O. ventralis" i "O. harti" są bliżej spokrewnione z "Anguis" i żółtopuzikiem bałkańskim niż z "O. koellikeri". Ze względu na parafiletyzm "Ophisaurus" Macey i współpracownicy (1999) zalecili, by uznać "Ophisaurus" za młodszy synonim rodzaju "Anguis" (choć dopuszczali też możliwość pozostawienia "Ophisaurus" jako odrębnego rodzaju, przy jednoczesnym przeniesieniu żółtopuzika bałkańskiego do odrębnego rodzaju "Pseudopus", zaś "O. koellikeri" do rodzaju "Hyalosaurus"). Do rodzaju należą następujące gatunki: 

</doc>
<doc id="1531196" url="https://pl.wikipedia.org/wiki?curid=1531196" title="Ophisaurus attenuatus">
Ophisaurus attenuatus



</doc>
<doc id="1531197" url="https://pl.wikipedia.org/wiki?curid=1531197" title="Sesame English">
Sesame English

Sesame English – amerykański serial telewizyjny, będący wynikiem współpracy organizacji Sesame Workshop i szkoły językowej Berlitz International. W Polsce emitowany na kanale MiniMini w 2006 roku, A w TVP ABC w 2019 roku. W 2008 roku seria została zastąpiona przez "Niezwykłe przygody Berta i Erniego".
Ta seria jest kręcona w Nowym Jorku.
Fabuła.
Serial ma na celu języka angielskiego naukę u małych dzieci. Bohaterami każdego odcinka są muppet Tingo oraz jego nastoletnia opiekunka Niki. Dodatkowo pojawiają się członkowie rodziny i znajomi Niki oraz niektóre postaci z serialu "Ulica Sezamkowa".
Wersja polska.
Opracowanie wersji polskiej: na zlecenie MiniMini – Start International Polska
Reżyseria: Paweł Galia
Dialogi polskie: Maciej Eyman
Dźwięk i montaż: Paweł Łuczak
Kierownik produkcji: Anna Kuszewska
W roli Tingo: Jacek Bończyk
W pozostałych rolach:
Lektor tyłówki: Paweł Galia

</doc>
<doc id="1531200" url="https://pl.wikipedia.org/wiki?curid=1531200" title="Pseudopus">
Pseudopus



</doc>
<doc id="1531203" url="https://pl.wikipedia.org/wiki?curid=1531203" title="Damir Miljković">
Damir Miljković

Damir Miljković (ur. 3 stycznia 1980) – chorwacki koszykarz KK Zagreb, którego jest wychowankiem. Reprezentant swojego kraju w różnych kategoriach wiekowych. W roku 2005 występował w lidze letniej NBA w barwach Golden State Warriors. W sezonie 2008/2009 występował w PLK w barwach Turowa Zgorzelec. Jego atutem jest dobry rzut z dystansu oraz obrona.

</doc>
<doc id="1531204" url="https://pl.wikipedia.org/wiki?curid=1531204" title="Parafia św. Brunona z Kwerfurtu">
Parafia św. Brunona z Kwerfurtu

Parafie pod wezwaniem św. Brunona z Kwerfurtu

</doc>
<doc id="1531205" url="https://pl.wikipedia.org/wiki?curid=1531205" title="Parafia św. Brunona z Kwerfurtu Biskupa i Męczennika w Łomży">
Parafia św. Brunona z Kwerfurtu Biskupa i Męczennika w Łomży

Parafia pw. św. Brunona z Kwerfurtu Biskupa i Męczennika w Łomży – rzymskokatolicka parafia należąca do dekanatu Łomża – św. Brunona, diecezji łomżyńskiej, metropolii białostockiej.
Historia.
Od 15 lipca 1978 istniał tu samodzielny ośrodek duszpasterski po wybudowaniu kościoła dolnego. Parafia pod wezwaniem św. Brunona z Kwerfurtu została erygowana 1 stycznia 1982 r. przez biskupa łomżyńskiego Mikołaja Sasinowskiego. 
W roku 1998 została odnowiona polichromia w górnym i dolnym kościele oraz elewacja zewnętrzna.
Kościół murowany w dwóch kondygnacjach pw. św. Brunona Bonifa­cego z Kwerfurtu BM wybudowany w latach 1977–1987 staraniem ks. proboszcza Henryka Jankowskiego. Został pobłogosławiony 15 lipca 1978 przez biskupa Mikołaja Sasinowskiego i konsekrowany 20 września 1987 r. przez biskupa Juliu­sza Paetza.
Parafia posiada kościół filialny pw. Zmartwychwstania Pańskiego na cmentarzu w Łomży. Cmentarz parafialny o powierzchni 5,0 ha znajduje się w odległości 1,4 km od kościoła parafialnego. Został założony i poświęcony 1 listopada 2006 r.
Parafia korzysta również z cmentarza parafialnego należącego do parafii św. Michała Archanioła i cmentarzy komunalnych w Łomży. 
Plebania murowana jest połączona z kościołem. Wybudowana została w latach 1978–1979.
Zasięg parafii.
Parafia powstała z podziału parafii św. Michała Archanioła w Łomży. Z terytorium parafii św. Brunona w Łomży, w roku 1992 została utworzona parafia Kupiski, a w roku 1997 parafia pw. NMP Częstochowskiej w Łomży.
Do parafii należą wierni z miejscowości: Janowo (4 km) i Stare Kupiski – kolonie (3 km) oraz wierni z Łomży (ulice: Akacjowa, Bartnicza, Bawełniana, Beztroska, Bliska, Browarna, Bukowa, Brzozowa, Cegielniana, Cicha, Cisowa, Chabrowa, Dębowa, Dobra, Harcerska, Jasna, Głogowa, Fabryczna, Jesionowa, Jodłowa, Kaktusowa, Kaliwody, Kasztanowa, Klonowa, Korczaka, Księżycowa, Krzywa, Kwadratowa, Kwiatowa, Kręta, Kurpiowska, Leśna, Leszczynowa, Lniarska, Lipowa, Łączna, Łukasińskiego, Makowa, Malinowa, Miła, Modrzewiowa, Nowogrodzka (nieparzyste od nr 29; parzyste od nr 44), Nowoprojektowana, Obrońców Łomży, Ogrodnika, Partyzantów, Piaski, Piaskowa, Piłsudskiego, Piwna, Podleśna, Polna, 33 Pułku Piechoty, Pułaskiego, Poznańska, Poprzeczna, Promienna, Prosta, Przyjaźni, Pogodna, Przytulna, Ptasia, Radości, Różana, Rzemieślnicza, Sikorskiego (nieparzyste do nr 223; parzyste do nr 162), Sosnowa, Spacerowa, Spokojna, Staszica, Strażacka, Szeroka, Szczęśliwa, Świerkowa, Uśmiechu, Wesoła, Wesołowskiego, Wiązowa, Winiarskiego, Włókiennicza, Wyzwolenia, Wojska Polskiego (parzyste od nr 12; nieparzyste od nr 41), Zaciszna, Zabawna, Żabia).

</doc>
<doc id="1531212" url="https://pl.wikipedia.org/wiki?curid=1531212" title="Parafia Męczeństwa Świętego Jana Chrzciciela w Międzychodzie">
Parafia Męczeństwa Świętego Jana Chrzciciela w Międzychodzie

Parafia Męczeństwa Świętego Jana Chrzciciela w Międzychodzie - parafia rzymskokatolicka należąca do dekanatu międzychodzkiego archidiecezji poznańskiej. Została utworzona w XIV wieku. Kościół parafialny z końca XVI wieku, ukończony w XVII wieku, rozbudowany 1903 i 1934, bezstylowy. Mieści się przy ulicy 17 Stycznia.

</doc>
<doc id="1531221" url="https://pl.wikipedia.org/wiki?curid=1531221" title="Ziemia Wileńska">
Ziemia Wileńska

Ziemia Wileńska – jednostka administracyjna II Rzeczypospolitej istniejąca w latach 1922–1926 ze stolicą w Wilnie.
Terytorium o nazwie "Ziemia Wileńska" (obszar dotychczasowej Litwy Środkowej oraz części byłego polsko-litewskiego pasa neutralnego) składające się z miasta Wilna oraz powiatów wileńskiego, oszmiańskiego, święciańskiego, trockiego i brasławskiego zostało wcielone do Polski 13 kwietnia 1922 roku na mocy ustawy z 6 kwietnia 1922 roku. Równocześnie do Ziemi Wileńskiej przyłączono powiaty dziśnieński, duniłowiczowski i wilejski z sąsiedniego województwa nowogródzkiego.
Pomiędzy 1923 a 1924 rokiem powiaty wileński i trocki zostały połączone w powiat wileńsko-trocki. 1 stycznia 1926 roku powiat duniłowicki przekształcono w powiat postawski.
Ziemia Wileńska była ostatnim obszarem II RP który otrzymał status województwa. Doszło do tego dopiero 20 stycznia 1926 roku, kiedy zgodnie z ustawą z 22 grudnia 1925 roku przekształcono ją w województwo wileńskie.

</doc>
<doc id="1531222" url="https://pl.wikipedia.org/wiki?curid=1531222" title="Janusz Dębski">
Janusz Dębski

Janusz Dębski (ur. 8 listopada 1962 r. w Mławie) – polski regionalista, fotograf, animator kultury, kolekcjoner.
Autor ponad trzydziestu tematycznych wystaw fotograficznych prezentujących historię, zabytki i przyrodę północnego Mazowsza. Jego prace pokazywane były na kilkudziesięciu ekspozycjach indywidualnych i zbiorowych w Mławie, Ciechanowie, Bieżuniu, Pile, Działdowie, Lidzbarku Welskim, Przasnyszu, Żurominie, Drozdowie koło Łomży, Niedzborzu, Rostkowie, Chorzelach, Grudusku, Iłowie, Wiśniewie, Makowie Mazowieckim, Krakowie, Olsztynie, Ostródzie, Brodnicy, Nowym Mieście Lubawskim - w muzeach, galeriach, kościołach, domach kultury i innych budynkach użyteczności publicznej. Swoje bogate zbiory filatelistyczne prezentował na wystawach m.in. w Mławie, Przasnyszu, Bieżuniu, Pile i Kielcach.
Organizator życia kulturalnego w Mławie i na północnym Mazowszu, stale współpracuje m.in. z Muzeum Historycznym w Przasnyszu, Muzeum Małego Miasta w Bieżuniu oraz Powiatową Biblioteką Publiczną w Ciechanowie. Współzałożyciel Stowarzyszenia Autorów Polskich Oddział w Mławie, członek Związku Twórców Ziemi Zawkrzeńskiej, wiceprzewodniczący Zarządu Towarzystwa Przyjaciół Muzeum Przyrody w Drozdowie koło Łomży, wiceprzewodniczący PTTK Oddział w Mławie. Twórca i opiekun artystyczny mławskiej "Galerii 13", w której promuje początkujących twórców; w Szkole Podstawowej nr 7 w Mławie powołał galerię "Siódemka". Jako prozaik debiutował opowiadaniami w almanachu pt. "Okno na świat" (2001). Współpracował z prasą lokalną i regionalną: "Głosem Mławy", "Kolędą", "Nowym Kurierem Mławskim", "Wiadomościami Mławskimi", "Te Deum". Instruktor tenisa stołowego, przewodnik turystyczny, przy TKKF "Relax" w Mławie założył klub rowerowy. Uhonorowany statuetką "Vena 2001", przyznaną przez "Wiadomości Mławskie" dla zasłużonego działacza kultury, w 2004 r. wyróżniony dyplomem za zasługi dla promocji powiatu żuromińskiego, trzykrotnie nominowany do tytułu "Mławianina Roku".

</doc>
<doc id="1531226" url="https://pl.wikipedia.org/wiki?curid=1531226" title="Architektura słoneczna">
Architektura słoneczna

Architektura słoneczna – sposób projektowania budynków pod kątem maksymalnego wykorzystania przez nie energii promieniowania słonecznego.
Historia.
Już od początków historii architektury energia słoneczna odgrywała rolę w projektowaniu budynków. Pierwotnie, zaawansowane metody architektury słonecznej i planowania zagospodarowania przestrzennego były stosowane przez Greków i Chińczyków, którzy wznosili swe budowle w kierunku południowym, aby zabezpieczyć im dostęp światła i ciepło.
Do wspólnych cech pasywnej architektury słonecznej należą względne zorientowanie w stronę słońca, kompaktowe wymiary (mała powierzchnia w stosunku do wielkości), selektywne zacienienie (zasłony) i pojemność cieplna. Kiedy cechy te są dostosowane do lokalnych warunków klimatycznych i środowiskowych, mogą wytworzyć dobrze oświetlone przestrzenie, które zapewniają komfortowe temperatury. Najnowocześniejsze podejście do architektury słonecznej wykorzystuje modelowanie komputerowe, które łączy systemy oświetlenia, ocieplania i wentylacji w jednym zintegrowanym pakiecie projektowym. Modelowanie to wykorzystuje wszystkie techniki związane z ogrzewaniem pasywnym.
Przykładem budynków maksymalnie wykorzystujących techniki ogrzewania pasywnego są budynki autonomiczne.
Miejskie wyspy ciepła.
Miejskie wyspy ciepła są to obszary miejskie o podwyższonej temperaturze w porównaniu z otoczeniem. Wyższe wartości temperatury są rezultatem podwyższonej absorpcji światła słonecznego materiałów miejskich, takich jak asfalt i beton, które mają niższe albedo i wyższą pojemność cieplną, niż tworzywa z naturalnego środowiska. Prostym rozwiązaniem na drodze przeciwdziałania efektom miejskich wysp ciepła jest malowanie budynków i dróg na biało oraz sadzenie drzew. Stosując te metody, na podstawie hipotetycznego programu „cool community” w Los Angeles oszacowano, iż w taki sposób można obniżyć temperatury o ok. 3 °C za cenę ok. 1 miliarda USD, uzyskując przy tym całkowity roczny profit w wysokości 530 milionów USD redukując koszty klimatyzacji i opieki zdrowotnej.
Rolnictwo i ogrodnictwo.
W rolnictwie opracowano metody optymalizacji wykorzystania energii słonecznej, aby polepszyć wydajność roślin. Techniki, takie jak czasowe cykle sadzenia, rozłożone wysokości między rzędami i mieszanie odmian roślin uprawnych mogą poprawić wydajność uprawy, podczas gdy światło słoneczne jest ogólnie uważane za zasobne źródło. W przypadku krótkiej sezonowości roślin, francuscy i angielscy rolnicy wykorzystali ściany owoców, aby zmaksymalizować magazynowanie energii słońca.
Działały one jak masy termiczne i przyspieszały dojrzewanie utrzymując rośliny w cieple.
Ściany wczesnych owoców były budowane prostopadle do podłoża i w kierunku południowym, ale w miarę upływu czasu, zaczęto stosować nachylone ściany w celu lepszego wykorzystania światła słonecznego. W 1699 Nicolas Fatio de Duillier zaproponował, aby użyć mechanizm śledzenia, który wykonywał obroty podążając za słońcem. Zastosowania energii słonecznej w rolnictwie oprócz uprawy obejmują pompowanie wody, suszenie upraw, wysiadywanie piskląt i suszenie obornika kurzego. Aktualnie technologie te przejęli także winiarze, którzy wykorzystują energię generowaną przez kolektory słoneczne do poboru mocy przerobowych prasy winiarskiej.
Szklarnie przekształcają światło słoneczne na ciepło, umożliwiając cały roku produkcję i wzrost (w zamkniętym środowisku) specjalnych upraw i innych roślin niedostosowanych w sposób naturalny do lokalnych warunków klimatycznych. Szklarnie po raz pierwszy wykorzystywane były w czasach rzymskich do całorocznej produkcji ogórków dla rzymskiego cesarza Tiberiusa. Pierwszą nowoczesną szklarnie wybudowano w Europie w XVI wieku i służyła ona uprawie egzotycznych roślin sprowadzanych z wypraw zagranicznych. Szklarnie do dzisiaj pozostały istotną częścią ogrodnictwa, a plastikowe przezroczyste materiały także wykorzystywane są w podobnych celach w tworzeniu tuneli foliowych.
Oświetlanie energią słoneczną.
Historia oświetlenia jest zdominowana przez użycie światła naturalnego. W XX wieku sztuczne oświetlenie stało się głównym źródłem światła dla wnętrz pomieszczeń, jednakże oświetlenie światłem dziennym i techniki oświetlania mieszanego były środkiem redukcji zużycia energii.
Systemy oświetlenia światłem dziennym działają na zasadzie gromadzenia i rozprowadzania światła słonecznego, aby dostarczyć je wnętrzom. Ta pasywna technologia zmniejsza bezpośrednio zużycie energii przez zastąpienie sztucznego oświetlenia, a pośrednio redukując zapotrzebowanie na sztuczną klimatyzację. Poza tym wykorzystanie światła naturalnego oferuje także korzyści fizjologiczne i psychologiczne w porównaniu ze sztucznym oświetleniem.
Projekt oświetlenia naturalnego wymaga starannego doboru typów okien, wielkości i ich ukierunkowanie względem stron świata; można także rozważyć zastosowanie zewnętrznych elementów zacieniających. Indywidualne aspekty obejmują piłokształtne dachy, rzędy okien, półki świetlne, okienka w suficie, lampy świetlne. Elementy te mogą być dołączone do istniejących struktur, ale najbardziej efektywne są wówczas, gdy wplecione zostaną w projektowane pakiety wykorzystania energii słonecznej, które biorą pod uwagę takie czynniki jak: stopień oślepiania, strumień ciepła i czas wykorzystania. Jeśli parametry oświetlenia naturalnego są prawidłowo dopasowane, mogą one zredukować ok. 25% zapotrzebowania na energię w związku z oświetlaniem przestrzeni.
Oświetlenie mieszane jest metodą aktywnego oświetlenia wnętrz pomieszczeń. System taki zbiera światło słoneczne przy użyciu luster, które poruszają się za Słońcem i stosują włókna światłowodowe do przekazywania światła do wewnątrz budynku dla uzupełnienia konwencjonalnego oświetlenia. W przypadku pojedynczego zastosowania, systemy te są w stanie przekazać 50% bezpośrednio uzyskanego światła słonecznego. Lampy magazynujące podczas dnia światło słoneczne i zapalające się o zmierzchu są zwykle ustawiane wzdłuż chodników.
Mimo że światło dzienne powoduje oszczędność czasu jest polecane jako sposób na zaoszczędzenie energii. Ostatnio badania dostarczały sprzecznych wyników: kilka badań mówiło o oszczędności, ale wiele innych sugeruje brak skutku lub nawet straty, szczególnie gdy brane jest pod uwagę zużycie benzyny. Użycie energii elektrycznej jest znacznie uwarunkowane czynnikami geograficznymi, klimatycznymi i ekonomicznymi, co sprawia, że niełatwo po prostu wyciągnąć ogólne wnioski z pojedynczych badań.
Podgrzewanie wody energią słoneczną.
Systemy podgrzewania wody przy pomocy energii słonecznej wykorzystują do celu podgrzania promienie słoneczne. W małych szerokościach geograficznych (poniżej 40 st.) od 60 do 70% zużycia lokalnej gorącej wody w temperaturze powyżej 60 °C może być dostarczana dzięki systemom ogrzewania energią słońca. Najnowocześniejszymi typami podgrzewaczy wykorzystujących energię słońca są kolektory z odpompowywaną rurką (44%) i oszklone, płaskie, walcowane kolektory (34%) ogólnie wykorzystywane w celu domowego podgrzewania wody i nieoszklone, plastikowe kolektory (21%), wykorzystywane głównie do podgrzewania wody w basenie.
Począwszy od 2007, całkowita moc zainstalowana systemu podgrzewania wody energią słoneczną wynosi ok. 154 GW. Chiny są światowym liderem w zastosowaniu tych systemów, począwszy od 2006 r. systemy o mocy 70 GW i z długoterminowym planowanym rozmieszczeniem urządzeń o mocy 210 GW w roku 2020. Izrael i Cypr są liderami per capita w zastosowaniu systemów podgrzewających wodę energią słoneczną z ponad 90% udziałem domowego jej użycia. W USA, Kanadzie i Australii podgrzewane baseny są najczęstszym zastosowaniem podgrzewaczy energii z od 2005 r. z wmontowaną mocą 18 GW.
Ogrzewanie, chłodzenie i wentylacja.
W USA, systemy podgrzewania, wentylacji i klimatyzacji (PWK) pokrywają 30% (4.65 EJ) energii używanej w komercjalnych budynkach i ok. 50% (10.1 EJ) energii używanej w budynkach mieszkalnych. Technologie ogrzewania energią słoneczną, chłodzenia i wentylacji mogą być używane do zrekompensowania porcji tej energii.
Masa termiczna jest materiałem, który można stosować do magazynowania ciepła, a w przypadku energii słonecznej, do magazynowania ciepła pochodzącego z energii słońca. Do ogólnych materiałów masy termicznej zalicza się: kamienie, cement i wodę. W przeszłości stosowano je w klimatach suchych i regionach o wysokich temperaturach, aby utrzymać niższe temperatury w budynkach, które absorbowały one energię słoneczną podczas dnia i radiowały to magazynowane ciepło do atmosfery w nocy. Niemniej jednak można je stosować na obszarach o niższych temperaturach w celu utrzymania ciepła. Rozmiar i rozmieszczenie mas termalnych jest uzależnione od kilku czynników takich jak klimat, nasłonecznienie oraz zaciemnienie. Jeśli właściwie wykorzysta się masy termalne utrzymują one temperatury pomieszczeń w komfortowym zakresie i redukują potrzebę stosowania dodatkowego ogrzewania lub ochładzania.
Kominy termalne są pasywnym słonecznym systemem wentylacji, zbudowanym z szybu łączącego wnętrze budynku z jego zewnętrzną częścią. Kiedy kominy grzeją, podgrzane w środku powietrze wywołuje prąd wstępujący, który wyciąga powietrze przez budynek. Zastosowanie to można ulepszyć używając szyb i mas termalnych podobnie jak w szklarniach.
Drzewa i rośliny zrzucające liście sprzyjają regulacji ogrzewania słonecznego i chłodzenia. Jeśli są one zasadzone na południowej ścianie budynku ich liście absorbują od 30% do 50% padającej energii słonecznej. W taki sposób można uzyskać balans między korzyścią letniego zaciemnienia i strat ciepła w zimie. W ciepłych klimatach drzewa zrzucające liście nie powinny być sadzone na południowych ścianach budynków, ponieważ będą absorbować zbyt dużo słońca, którego zimą jest mniej. Jednakże mogą być one stosowane na wschodnich i zachodnich ścianach, gdyż wówczas dostarczają w lecie zaciemnienie, nie wpływając znacznie na absorbowanie przez budynki słońca zimą.
Gotowanie z wykorzystaniem energii słonecznej.
Kuchenki słoneczne wykorzystują energię słoneczną w procesie gotowania, suszenia i pasteryzacji. Można je przyporządkować trzem kategoriom: kuchenki turystyczne, kuchenki płytowe i kuchenki z reflektorem. Pierwszą najprostszą kuchenkę – kuchenkę turystyczną skonstruował Horace de Saussure w 1767 roku. Podstawowa kuchenka turystyczna zawiera izolowany kontener z przejrzystą cieczą. Zazwyczaj osiąga ona temperaturę ok. 90–150 °C. Kuchenki płytowe używają odbijającej płyty w celu skierowania promieni słonecznych do izolowanego kontenera i uzyskania temperatury zbliżonej do kuchenki turystycznej. Kuchenki z reflektorem wykorzystują różne koncentrujące elementy (naczynia, rynny, soczewki Fresnela), aby skoncentrować światło na kontenerze kuchenki. Takie kuchenki osiągają temperatury ok. 315 °C lub wyższe, lecz wymagają bezpośredniego światła, aby działać właściwie i muszą być zwrócone w kierunku słońca.
Talerze słoneczne stanowią technologię koncentracji energii słonecznej zastosowaną w kuchniach słonecznych w Auroville w Indiach, gdzie stacjonarny sferyczny reflektor skupia słońce wzdłuż linii prostopadle do sferycznej wewnętrznej przestrzeni, a komputerowy system kontrolny przesuwa odbiornik, aby przeciąć ta linię. W odbiorniku produkowana jest para przy temperaturze 150 °C, która wykorzystywana jest w procesach grzewczych w kuchni.
Reflektor stworzony w 1986 r. przez Wolfganga Schefflera jest stosowany w wielu kuchniach słonecznych. Reflektory Schefflera są ruchomymi parabolicznymi talerzami, które łączą aspekty rynny i urządzenia koncentrującego energię wieży zasilającej. Biegunowe urządzenie śledzące podąża za światłem dziennym, a krzywizna reflektora jest przystosowana do sezonowych zmian kąta padania promieni słonecznych. Takie reflektory mogą osiągać temperatury od 450 °C do 650 °C i mieć stały punkt koncentracji, który ułatwia gotowanie. Największy na świecie system z reflektorem Schefflera w Abu Road, Rajasthan w Indiach nadaje się do gotowania ponad 3.500 potraw dziennie. Od 2008 r. skonstruowano na świecie ponad 2.000 dużych kuchenek Schefflera.
Ciepło technologiczne.
Technologie takie jak talerze paraboliczne, rynny i reflektory Schefflera mogą dostarczać ciepło technologiczne do zastosowań handlowych i przemysłowych. Pierwsze zastosowanie systemu handlowego to The Solar Total Energy Project (Ogólny Projekt Energii Słonecznej), który pojawił się w Shenandoah, w stanie Georgia w USA. Tam też 114 parabolicznych talerzy pokrywa 50% ciepła technologicznego, klimatyzację i zapotrzebowanie na energię elektryczną fabryki odzieżowej. Ten połączony siecią system kogeneracji dostarcza 400 kW energii elektrycznej i dodatkowo energię cieplną w formie 401 kW pary i 468 kW wody chłodzącej oraz posiada godzinę obciążenia szczytowego akumulowania ciepła.
Stawy do odcieków są płytkimi rozlewiskami, które gromadzą rozpuszczone w procesie parowania substancje stałe. Zastosowanie stawów do odcieków do uzyskiwania soli z wody morskiej jest jednym z najstarszych zastosowań energii słonecznej. Nowoczesne zastosowania obejmują roztwory solanki wykorzystywane w górnictwie solankowym oraz usuwaniu rozpuszczonych substancji stałych ze strumieni odpadów.
Sznury i wieszaki do wieszania bielizny suszą odzież na drodze parowania wody dzięki wiatrowi i promieniom słonecznym bez użycia prądu elektrycznego lub gazu. W niektórych stanach USA prawodawstwo zabezpiecza „prawo do suchej odzieży”.
Nieoszklone kolektory parowe są w formie dziurkowanych ścian zwróconych w stronę słońca i są stosowane do ogrzewania powietrza wentylacyjnego. Te kolektory mogą podnieść temperaturę napływającego powietrza do 22 °C i zabezpieczyć odpływ temperatury o wartości 45–60 °C. Krótki okres zwrotu inwestycji w kolektory parowe (3–12 lat) czyni je korzystniejszą cenowo alternatywą niż oszklone systemy magazynujące. Od 2003 r. zainstalowano na świecie ponad 80 systemów o powierzchni połączonych kolektorów wynoszącej , włączając kolektor o powierzchni w Kostaryce wykorzystywany do suszenia ziaren kawy i kolektor w Coimbatore, w Indiach służący do suszenia nagietek ogrodowych.

</doc>
<doc id="1531239" url="https://pl.wikipedia.org/wiki?curid=1531239" title="Ostateczna potrzeba (prawo)">
Ostateczna potrzeba (prawo)

Ostateczna potrzeba – specyficzny kontratyp, występujący w wojskowym prawie karnym. Polega on na wyłączeniu ewentualnej przestępności czynu żołnierza, który stosuje środki niezbędne w celu wymuszenia posłuchu dla rozkazu, o ile:
W razie przekroczenia granic ostatecznej potrzeby, sąd może zastosować wobec sprawcy nadzwyczajne złagodzenie kary.
Kontratyp ten uregulowany został w art. 319 k.k.

</doc>
<doc id="1531241" url="https://pl.wikipedia.org/wiki?curid=1531241" title="Brandon Simpson">
Brandon Simpson

Brandon Simpson (ur. 6 września 1981) – reprezentujący Bahrajn jamajski lekkoatleta, sprinter, trzykrotny medalista Mistrzostw Świata.
W startach indywidualnych najlepsze wyniki notował w biegu na 400 metrów:
Liczne sukcesy odnosił Simpson jako członek jamajskiej sztafety 4 x 400 metrów

</doc>
<doc id="1531242" url="https://pl.wikipedia.org/wiki?curid=1531242" title="Algebra alternatywna">
Algebra alternatywna

Algebra alternatywna – algebra, w której mnożenie nie musi być łączne, ale tylko alternatywne. Czyli
dla dowolnych formula_3 należących do algebry. Każda algebra łączna jest w sposób trywialny alternatywna, ale są nimi także pewne ściśle niełączne algebry, takie jak oktoniony. Z kolei sedeniony nie są alternatywne.

</doc>
<doc id="1531243" url="https://pl.wikipedia.org/wiki?curid=1531243" title="Maciej Strzelecki">
Maciej Strzelecki

Maciej Strzelecki (ur. 18 sierpnia 1987 roku w Bytomiu) – polski koszykarz grający na pozycji silnego skrzydłowego lub środkowego.
Debiutował w Bytomiu w UKS MOSM Bytom, z którego jako 18-latek został wypożyczony w 2005 do CKS 1924 Czeladź. Następnie podpisał kontrakt z Turowem Zgorzelec. W 2010 zadebiutował w 1 lidze w barwach Sokoła Łańcut. Dwa kolejne lata spędził w Inowrocławiu broniąc barw miejscowego Sportino. W 2012 roku podpisał kontrakt ze Stalą Ostrów Wielkopolski jednak po miesięcznym pobycie rozwiązał kontrakt i przeniósł się do drugoligowego zespołu z Katowic, pomagając zespołowi utrzymać się w lidze i awansować do fazy play-off. W kolejnym sezonie Strzelecki podpisał kontrakt z brązowym medalistą poprzednich rozgrywek ligi słowackiej, zespołem BK 04 AC LB Spišská Nová Ves. Szybko został wiodącą postacią w zespole i znalazł się w gronie 10 najlepiej zbierających w lidze. W lutym 2014 roku przeniósł się do Polski. Podpisał kontrakt z ekstraklasowym zespołem Polpharma Starogard Gdański, po 4 latach przerwy powracając na parkiety polskiej ekstraklasy.
Na początku grudnia 2015 podpisał kontrakt z Siarką Tarnobrzeg.
Pochodzi z koszykarskiej rodziny. Jego ojciec Leszek był także koszykarzem, reprezentantem Polski, podobnie jak i mama, która grała w II-ligowym AZS-ie Gliwice. Jego młodszy brat występował w juniorach Śląska Wrocław.

</doc>
<doc id="1531245" url="https://pl.wikipedia.org/wiki?curid=1531245" title="Pierścień alternatywny">
Pierścień alternatywny



</doc>
<doc id="1531246" url="https://pl.wikipedia.org/wiki?curid=1531246" title="Mistrzostwa Europy w Piłce Nożnej Kobiet 2009">
Mistrzostwa Europy w Piłce Nożnej Kobiet 2009

 Mistrzostwa Europy w Piłce Nożnej Kobiet 2009 (oficjalna nazwa UEFA Women's EURO 2009 lub 2009 UEFA Women's Championship) odbyły się w dniach 23 sierpnia – 10 września w Finlandii, której przyznano organizację w lipcu 2006. Mistrzyniami Europy zostały obrończynie tytułu – Niemki, które w finale pokonały reprezentację Anglii. Królową strzelczyń mistrzostw została Inka Grings, zdobywczyni 6 bramek.
Mecze Mistrzostw Europy w Polsce transmitowała komercyjna stacja Eurosport. W mistrzostwach po raz pierwszy wzięło udział 12 drużyn narodowych (poprzednio 8) podzielone na 3 grupy.
Kwalifikacje.
Kwalifikacje do mistrzostw miały przebieg dwu fazowy. W pierwszej z nich mecze rozgrywały najsłabsze drużyny Europy. Uczestniczyło w nich 20 zespołów, które podzielone zostały na 5 grup po 4 zespoły. Zwycięzca każdej z grup zakwalifikował się do drugiej fazy eliminacji. W drugiej fazie uczestniczyło 30 drużyn (5 z pierwszej fazy + 25 rozstawionych), które zostały podzielone na sześć grup po pięć drużyn. Zwycięzca grupy awansował bezpośrednio do mistrzostw, zaś zespoły z drugich miejsc oraz cztery najlepsze z trzecich miejsc walczyły w barażach o awans na mistrzostwa. Reprezentacja Finlandii, jako gospodarz, nie musiała uczestniczyć w eliminacjach. Do mistrzostw zakwalifikowały się następujące zespoły:
Stadiony.
Mecze odbyły się na pięciu stadionach w czterech fińskich miastach:
Sędzie.
UEFA wybrała dziewięć sędzi głównych, 12 asystentek oraz trzy sędzie techniczne
Losowanie grup.
18 listopada 2008 roku o godzinie 14 czasu miejscowego w hali Finlandia w Helsinkach zostało przeprowadzone losowanie grup. 12 drużyn zostało podzielone na trzy koszyki. W pierwszym znalazły się reprezentacje: Finlandii (gospodynie turnieju), Niemiec (obrończynie tytułu) oraz Szwecji (najlepsza drużyna kwalifikacji, w drugim: Dania, Anglia, Francja oraz Norwegia – te drużyny zwyciężyły grupy eliminacyjne, zaś w trzecim znalazły się pozostałe reprezentacje: Islandia, Włochy, Holandia, Rosja i Ukraina.
Na podstawie losowania wyznaczono następujące grupy: 
Faza Grupowa.
Do Fazy Pucharowej awansowały drużyny z dwóch pierwszych miejsc z każdej z grup oraz dwie najlepsze drużyny z miejsc trzecich.
Faza pucharowa.
Finał.
 
MISTRZ EUROPY KOBIET 2009
NIEMCY SIÓDMY TYTUŁ

</doc>
<doc id="1531249" url="https://pl.wikipedia.org/wiki?curid=1531249" title="Parafia Wniebowzięcia Najświętszej Maryi Panny i św. Apostołów Szymona i Judy Tadeusza w Więcborku">
Parafia Wniebowzięcia Najświętszej Maryi Panny i św. Apostołów Szymona i Judy Tadeusza w Więcborku

Parafia pw. Wniebowzięcia Najświętszej Maryi Panny i św. Apostołów Szymona i Judy Tadeusza w Więcborku – parafia rzymskokatolicka w Więcborku wchodząca w skład dekanatu Sępólno Krajeńskie diecezji bydgoskiej.
Kościół parafialny został wybudowany w latach 1772–1778 prawdopodobnie przez Dawida Fecela z fundacji Aleksandra Hilarego Potulickiego i jego syna Michała. Świątynia została poświęcona 28 października 1778 przez opata cystersów z Koronowa w święto Apostołów Szymona i Judy Tadeusza, którzy stali się patronami parafii. 14 września 1969 biskup Bernard Czapliński dokonał konsekracji kościoła i nadał mu zgodny z wielowiekową tradycją tytuł Wniebowzięcia NMP.
Do parafii należą wierni z miejscowości: Dalkowo, Nowy Dwór, Suchorączek, Więcbork, Witunia, Zakrzewek, Zakrzewska Osada i Zboże.

</doc>
<doc id="1531250" url="https://pl.wikipedia.org/wiki?curid=1531250" title="Asocjator">
Asocjator

Asocjator – przekształcenie trójliniowe "mierzące" stopień łączności pierścienia niełącznego lub algebry niełącznej, podobnie jak komutator "mierzy" stopień nieprzemienności danej struktury. Tożsamościowa równość zeru zachodzi dla pierścienia łącznego lub algebry łącznej.
Definicja.
Jeśli formula_1 jest pierścieniem lub algebrą, to przekształcenie dane wzorem
dla dowolnych formula_3 nazywane jest asocjatorem w pierścieniu (bądź algebrze) formula_4
Własności.
Asocjator:

</doc>
<doc id="1531251" url="https://pl.wikipedia.org/wiki?curid=1531251" title="Krisztián Lisztes">
Krisztián Lisztes

Krisztián Lisztes (ur. 2 lipca 1976 w Budapeszcie) – piłkarz węgierski grający na pozycji ofensywnego pomocnika.
Kariera klubowa.
Lisztes urodził się w stolicy Węgier, Budapeszcie. Uczęszczał do szkółki piłkarskiej Ferencvárosi TC, a w 1993 roku w wieku 17 lat awansował do kadry pierwszej drużyny. Wtedy też zadebiutował w pierwszej lidze węgierskej i w tym samym roku osiągnął swój pierwszy sukces, gdy zdobył Superpuchar Węgier. W 1994 roku wywalczył z Ferencvárosem Puchar Węgier, a następnie latem ponownie sięgnął po krajowy superpuchar. Z kolei w sezonie 1994/1995 wygrał oba puchary, ale także po raz pierwszy w karierze został mistrzem Węgier. W 1996 roku obronił mistrzowski tytuł.
Na początku 1997 roku Lisztes przeszedł do niemieckiego VfB Stuttgart. W niemieckiej Bundeslidze zadebiutował 22 lutego w wygranym 1:0 domowym spotkaniu z Karlsruher SC. Natomiast w marcowym meczu z 1. FC Köln (5:1) strzelił pierwszą bramkę w Niemczech. Już w tym samym roku sięgnął ze Stuttgartem po Puchar Niemiec (nie wystąpił w wygranym 2:0 finale z Energie Cottbus). Natomiast w sezonie 1997/1998 dotarł z VfB do finału Pucharu Zdobywców Pucharów, w którym niemiecki zespół uległ 0:1 Chelsea F.C. W 2000 roku wygrał ze Stuttgartem finał Pucharu Intertoto. Do 2001 roku rozegrał dla Stuttgartu 109 ligowych meczów i zdobył 12 goli.
W lipcu 2001 roku Lisztes przeszedł za 1,5 miliona euro do innego niemieckiego zespołu, Werderu Brema. W nim swój pierwszy mecz rozegrał 11 sierpnia przeciwko Stuttgartowi (0:0). Przez trzy sezony był podstawowym zawodnikiem klubu z Weserstadion. W 2002 roku jak gracz Werderu został mianowany Piłkarzem Roku na Węgrzech. Jednak największe sukcesy z Werderem osiągnął w sezonie 2003/2004, gdy zdobył zarówno Puchar Niemiec, jak i wywalczył mistrzostwo Niemiec. W 2004 roku doznał jednak ciężkiej kontuzji i nie powrócił już do dawnej sprawności. Latem 2005 odszedł z Werderu, dla którego wystąpił 92 razy i strzelił 8 goli.
W 2005 roku Lisztes przebywał na testach w Wigan Athletic i Chievo Werona, jednak ostatecznie trafił do Borussii Mönchengladbach. 10 września wystąpił w Borussii po raz pierwszy, w wygranym 2:1 meczu z MSV Duisburg. W Borussii nie przebił się do składu i rozegrał tylko 5 meczów, a następnie odszedł z zespołu z powodu kolejnych kontuzji. Próbował swoich sił w Hajduku Split, jednak nie przeszedł testów. W trakcie sezonu 2007/2008 wrócił do Ferencvárosi TC, grającego w drugiej lidze węgierskiej. Natomiast latem 2008 został piłkarzem Rákospalotai EAC.
Na początku 2009 roku Lisztes przeszedł do niemieckiego drugoligowca, Hansy Rostock. W latach 2009-2011 grał w Paksi FC, a wiosną 2011 występował w Vasasie Budapeszt. W sezonie 2011/2012 był zawodnikiem Ferencvárosi TC. Latem 2012 został zawodnikiem Szeged 2011. Karierę kończył w Soroksár SC.
Kariera reprezentacyjna.
W reprezentacji Węgier Lisztes zadebiutował 12 października 1994 roku w zremisowanym 0:0 towarzyskim spotkaniu z Niemcami. Od czasu debiutu był podstawowym zawodnikiem reprezentacji i w swojej karierze występował w kwalifikacjach do Euro 96, Mundialu we Francji, Euro 2000, Mundialu w 2002 roku i Euro 2004. Do 2004 roku rozegrał w niej 49 meczów i zdobył 9 bramek. W 1996 roku wraz z kadrą olimpijską wziął udział w Igrzyskach Olimpijskich w Atlancie.

</doc>
<doc id="1531254" url="https://pl.wikipedia.org/wiki?curid=1531254" title="Krisztian Lisztes">
Krisztian Lisztes



</doc>
<doc id="1531256" url="https://pl.wikipedia.org/wiki?curid=1531256" title="Karol Aleksander Krasicki">
Karol Aleksander Krasicki

Karol Aleksander Krasicki herbu Rogala (zm. 1717) – rotmistrz królewski (od 1690), kasztelan chełmski (od 1707), hrabia Świętego Cesarstwa Rzymskiego. Właściciel dóbr Dubiecko, Rokietnica, Tuligłowy. Odziedziczył również księstwo koszyrskie, dawną dzielnicę książąt Sanguszków Koszyrskich. Syn Adama Władysława i Izabeli z Jeło Malińskich. Żonaty kolejno z Katarzyną z Czetwertyńskich oraz Eleonorą z Rzewuskich. Dziadek ks. bp. warmińskiego Ignacego Krasickiego, polskiego poety, pisarza i publicysty oświeceniowego.

</doc>
<doc id="1531259" url="https://pl.wikipedia.org/wiki?curid=1531259" title="Jean-Joseph Ange d’Hautpoul">
Jean-Joseph Ange d’Hautpoul

Jean-Joseph Ange d'Hautpoul (ur. 13 maja 1754 w Cahuzac-sur-Vère, zm. 14 lutego 1807) – francuski wojskowy, generał doby napoleońskiej, dowódca ciężkiej kawalerii kirasjerów. Brał udział w bitwie pod Hohenlinden. Wsławił się szarżą pod Austerlitz (atak na płaskowyż Pratzen), w czasie kampanii przeciwko Prusom (1806–1807), dowodził jednostkami ciężkiej kawalerii pod Jeną-Auerstedt i w kampanii w Prusach Wschodnich. Śmiertelnie ranny w bitwie pod Pruską Iławą (kula armatnia zgruchotała mu nogę).

</doc>
<doc id="1531261" url="https://pl.wikipedia.org/wiki?curid=1531261" title="Lipcowe Pegazydy">
Lipcowe Pegazydy

Lipcowe Pegazydy (JPE) – stosunkowo młody rój meteorów aktywny od 7 do 13 lipca, choć aktywność roju może być dłuższa. Jego radiant znajduje się w gwiazdozbiorze Pegaza. Maksimum roju przypada na 9 lipca, jego aktywność jest średnia, a obfitość roju wynosi trzy meteory na godzinę. Prędkość w atmosferze meteorów z roju jest bardzo duża i wynosi 70 km/s. Lipcowe Pegazydy są rojem związanym prawdopodobnie z kometą C/1979 Y1 (Bradfield).

</doc>
<doc id="1531262" url="https://pl.wikipedia.org/wiki?curid=1531262" title="Pinky Dinky Doo">
Pinky Dinky Doo

Pinky Dinky Doo (2006-2011) – amerykański serial fabularno-animowany, którego bohaterami są różowowłosa dziewczynka imieniem Pinky i jej brat Tomcio.
Wersja polska.
Wersja polska: na zlecenie BBC Worldwide – Start International Polska
Reżyseria:
Dialogi:
Dźwięk i montaż:
Kierownictwo produkcji: Anna Kuszewska 
Udział wzięli:
Lektor: Grzegorz Pawlak 

</doc>
<doc id="1531263" url="https://pl.wikipedia.org/wiki?curid=1531263" title="Czesław Tumielewicz">
Czesław Tumielewicz

Czesław Tumielewicz (ur. w 1942 w Lidzie) – polski malarz i grafik, profesor Akademii Sztuk Pięknych w Gdańsku.
Życiorys.
Czesław Tumielewicz urodził w 1942 w Lidzie, w rodzinie ziemiańskiej. Malarstwo uprawia od 16 roku życia. Od maja 1945 roku mieszkał w małych miasteczkach Wielkopolski, od 1954 w Bydgoszczy, a od 1961 w Gdańsku, gdzie studiował architekturę i malarstwo (prof. A. Gerżabek, prof. W. Lam, doc. A. Fiszerowa), w PWSSP w Poznaniu grafikę artystyczną (litografia prof. L. Mianowski, malarstwo prof. T. Brzozowski). W 1968 ukończył studia na Wydziale Architektury Politechniki Gdańskiej. Studiował również w Pracowni Malarstwa prof. L. Mianowskiego w PWSSP w Poznaniu (dyplom w 1978).
Pierwszą wystawę indywidualną miał w 1965 r. w Bydgoszczy. Od 1971 roku asystent na Wydziale Grafiki PWSSP w Gdańsku Od 1975 do 2000 r. prowadził Pracownię Litografii i Linorytu, następnie prowadził Pracownię Podstaw Grafiki Warsztatowej dla studentów Wydziału Grafiki i Pracownię Druku Wypukłego dla studentów Wydziału Malarstwa.
Był kierownikiem Katedry Grafiki Artystycznej ASP w Gdańsku w latach 1990-2002.
Od 1984 docent, od 1994 profesor a od 2012 profesor zwyczajny. Na emeryturę przeszedł w 2013 r.
Twórczość.
Uprawia linoryt, litografię, monotypię, akwafortę, akwatintę, a w malarstwie techniki olejne, akrylowe, akwarelę i suchy pastel. Twórczość stale się zmieniająca w cyklach kilkuletnich, początkowo metaforyczna w latach 60, abstrakcyjna w I połowie lat 70 (pierwszy w Gdańsku happening i instalacja w 1971 r.), bierze udział w konceptualistycznym Zjeździe Marzycieli w Elblągu w 1973 r., strukturalistyczny realizm magiczny w II połowie lat 70, wielostrukturalne płaszczyznowe malarstwo oparte na proporcjonalnych systemach barwnych Goethego w latach 80, po czteroletnim epizodzie malarstwa komentującego wydarzenia polityczne roku przełomu 1989 (w latach 1989-1995), w którym doszło do odrzucenia barw spektralnych a pojawiły się barwy metalizowane (w tym samym czasie postmodernistyczny cykl „amerykański”, „kresowy” i „aborygeński”). Od 1995 nieoczekiwany zwrot ku malarstwu realistycznemu: martwe natury, pejzaże, portrety, przy kontynuacji cyklu postmodernistycznego o tematyce architektonicznej i antropomorficznej. W 2003 rozpoczyna cykl erotyków, realizowany w grafice i malarstwie do dnia dzisiejszego.
Artysta ma za sobą ponad 131 wystaw indywidualnych; brał udział w 389 wystawach zbiorowych. 
Za granicą brał udział w 78 wystawach.
W latach 1987-91 wykonał projekty zrealizowanych witraży w kościołach w Kędzierzynie - Koźlu (200 m2) i w Sierakowicach (Św. Marcin, Św. Barbara).
Jego prace znajdują się w wielu muzeach w kraju (Bydgoszcz, Gdańsk, Poznań, Zielona Góra, Katowice, Elbląg, Frombork, Chełm) i za granicą (Kuopio w Finlandii, Hanoi w Wietnamie), oraz w wielu kolekcjach prywatnych w kraju i za granicą.
Odbył podróże do Austrii, Białorusi, Grecji, Finlandii, Francji, Kanady, Niemiec, Litwy, Rosji, Ukrainy, USA, Włoch, Węgier, Wielkiej Brytanii i Wietnamu.
Nagrody i wyróżnienia.
Otrzymał kilkanaście nagród za prace malarskie i graficzne; m.in. I nagrodę na Ogólnopolskiej Wystawie Młodej Sztuki w Sopocie w 1974 r.; I nagrodę na Ogólnopolskim Konkursie Malarskim im. Spychalskiego w Poznaniu w 1977 r.; jedną z 10 równorzędnych nagród na Ogólnopolskiej Wystawie Grafiki w Warszawie w 1973. 
Kilkakrotnie brał udział w Międzynarodowym Biennale Grafiki w Krakowie (1971,1984,1997, 2000 r.), w Ogólnopolskich Wystawach Grafiki w Katowicach (1997, 2000) oraz w toruńskich wystawach Kolor w Grafice (1982,1985, 1988, 1991, 1993, 1997); jak również w Festiwalach Malarstwa Współczesnego w Szczecinie (1972,1974, 1978, 1998, 2000 r.) i w Przeglądach Martwej Natury w Sieradzu (1997, 2000 r.), Triennale Portretu i Autoportretu w Radomiu (1987, 2000. 2003). 
W konkursach GTPS Grafika Roku, od lat 70., co roku brał udział uzyskując wielokrotnie wyróżnienia i nagrody. W 2007 r. i w 2012 r. otrzymał 1 nagrodę.
Jest laureatem nagrody Miasta Gdańska w dziedzinie kultury, Nagrody Rektora (prof. Duszenki) w 1981 r. oraz rektora prof. Krechowicza II st. za koncepcję i organizację cyklu wystaw Dekostrukcjoniści Gdańscy w 1998 roku.
Stypendysta Fundacji Kościuszkowskiej w Nowym Jorku w 1981 r.
W 2012 r. otrzymał odznakę honorową „Zasłużony dla Kultury Polskiej” z rąk Ministra Kultury i Dziedzictwa Narodowego Bogdana Zdrojewskiego.
W 2013 r. został nominowany do Pomorskiej Nagrody Artystycznej za 2012 rok.
W 2015 r. otrzymał nagrodę od marszałka województwa pomorskiego - Mieczysława Struka.

</doc>
<doc id="1531265" url="https://pl.wikipedia.org/wiki?curid=1531265" title="Michael Anthony (bokser)">
Michael Anthony (bokser)

Michael Parris, także Michael Anthony (ur. 4 października 1957 w Georgetown) – gujański bokser kategorii superkoguciej. W 1980 roku na letnich igrzysk olimpijskich w Moskwie zdobył brązowy medal. Dotychczas jest to jedyny medal olimpijski reprezentacji Gujany.
Kariera zawodowa.
Dwa lata po zdobyciu brązowego medalu przeszedł na zawodowstwo. W 1982 roku zadebiutował w pojedynku z Reynoldem McBeanem, pokonując go dwukrotnie na punkty po 6 rundach. Pierwszy pojedynek przez nokaut wygrał 3 kwietnia 1983 roku. W 4 rundzie znokautował Oswalda Browna. Na przełomie 1983 i 1984 stoczył 2 walki z Anthonym Andrewsem. W walce rewanżowej doznał pierwszej w karierze porażki przez nokaut. W kolejnych walkach w latach 1985–1988 wygrał 9 kolejnych pojedynków. W 1988 roku stoczył 2 walki z Wayne’em Smithem. Walka rewanżowa zakończyła się remisem. Od tego czasu przegrywał większość toczonych przez siebie pojedynków. Ostatnią walkę w karierze stoczył 24 listopada 1995 roku, kiedy pokonał przez techniczny nokaut Paula Lloyda.

</doc>
<doc id="1531267" url="https://pl.wikipedia.org/wiki?curid=1531267" title="Luvena">
Luvena

Luvena S.A. – polskie przedsiębiorstwo przemysłu chemicznego, produkujące nawozy i impregnaty do drewna, założone w 2008 roku w Luboniu.
Spółka zakupiła Fabrykę Nawozów Fosforowych w Uboczu, będącą w stanie upadłości, aby wznowić produkcję nawozów i tym samym kontynuować 145 lat tradycji produkcyjnej w tej miejscowości.

</doc>
<doc id="1531269" url="https://pl.wikipedia.org/wiki?curid=1531269" title="Fajfy z jazzem">
Fajfy z jazzem

Fajfy z jazzem – cykl koncertów organizowanych przez Instytut Jazzu Akademii Muzycznej im. Karola Szymanowskiego w Katowicach w latach 2007-2008.
Odbyło się 6 koncertów. Pięć z nich miało miejsce w Bibliotece Śląskiej. Ostatni, finałowy koncert był podsumowaniem cyklu i odbył się w sali koncertowej Radia Katowice. Pomysłodawcą cyklu była Renata Danel. Kierownictwo muzyczne objął Kamil Barański.
Koncerty były retransmitowane przez TVP Katowice. Producentem cyklu był Marek Styś.
W koncertach brali udział m.in. Kuba Molęda, Kaja Karaplios, Alicja Kalinowska, Marcelina Stoszek oraz Maciej Starnawski.

</doc>
<doc id="1531272" url="https://pl.wikipedia.org/wiki?curid=1531272" title="Renata Paradowska">
Renata Paradowska

Renata Paradowska (wcześniej jako Renata Sobiesiak ur. 14 czerwca 1970) – polska lekkoatletka, specjalistka od średnich i długich dystansów.
Kariera.
Trzykrotna Mistrzyni Polski. Dwukrotnie na stadionie (1997 - półmaraton oraz bieg na 10 000 m) oraz raz w hali (1995 - bieg na 1500 m). Wszystkie tytuły zdobyła, reprezentując klub Eris Piaseczno. Wielokrotnie reprezentowała Polskę na międzynarodowych imprezach, jednak bez medalowych zdobyczy, zajęła m.in. 11. miejsce w biegu maratońskim podczas Mistrzostw Europy w Lekkoatletyce (Budapeszt 1998).
Rekordy życiowe.
W 1994 uzyskała w biegu na 3000 m w hali czas 9:05,08, jednak nie może być on uznany za oficjalny, ponieważ bieg ten odbywał się razem z mężczyznami (tzw. "mixed race").

</doc>
<doc id="1531281" url="https://pl.wikipedia.org/wiki?curid=1531281" title="Parafia św. Mikołaja w Kośnej">
Parafia św. Mikołaja w Kośnej

Parafia św. Mikołaja – parafia prawosławna w Kośnej, w dekanacie Kleszczele diecezji warszawsko-bielskiej.
Na terenie parafii funkcjonuje 1 cerkiew:
Historia.
Pierwsze pisemne wzmianki o parafii prawosławnej w Kośnej pochodzą z 1560; zawarte zostały w rejestrze pomiaru włócznego Kleszczel. Można tam przeczytać o "...cerkwi pana Pawła Sapiehy Wojewody Nowogrodzkiego" (...) [od] "rzeczki Kosnoj na krzyż..." i o duchownym "Hrycz"[u] "pop"[ie] "Kosnienski"[m]. Dokładny opis samej świątyni pochodzi z 1727, z zapisków wizyty generalnej: "...Cerkiew na gurze mała palem ogrodzona przestarzała Mieyscami tarcicami obito z kouła y Krzyżem żelaznym. Dach na Cerkwie gątowy stary Babiniec stary bez podłogi. Carskie Drzwi stolarskie staroświeckie" (...) "obrazów Moskiewskich pięć...". Cerkiew posiadała włókę gruntu na polach i 2 morgi posesji. Do parafii należały w tym czasie 2 wsie: Kośna i Pohreby. W 1740 w skład parafii weszła również wieś Dasze, w której powstał oddzielny cmentarz ("...mogiłki Daszowskie...").
Po synodzie połockim (1839) parafia weszła w skład Rosyjskiego Kościoła Prawosławnego. W tym czasie liczyła 838 osób. W latach 50. XIX w. cerkiew parafialna nosiła wezwanie św. Józefa.
W latach 80. XIX w. w Kośnej zbudowano murowaną cerkiew, poświęconą 3 lutego 1889. W tym czasie parafia liczyła 1963 wiernych, zamieszkujących Kośną, Biełki, Dasze, Mołoczki, Pogreby, Śnieżki i Żuki. Na terenie parafii działało 6 szkół "gramoty". W 1899 do parafii należało 2055 osób.
W 1900 parafia weszła w skład dekanatu kleszczelowskiego nowo powstałej eparchii grodzieńskiej i brzeskiej. W tym czasie do parafii przyłączono wieś Pietrowszczyznę, natomiast wsie Biełki i Śnieżki włączono do parafii w Sasinach. Na początku XX w. parafia prowadziła 4 szkoły: cerkiewno-parafialną w Daszach oraz 3 gramoty. Ziemi cerkiewnej było 77 dziesięcin. Działalność parafii została przerwana w czasie I wojny światowej, kiedy to większość ludności prawosławnej udała się w głąb Rosji.
Po odzyskaniu przez Polskę niepodległości i powrocie ludności z bieżeństwa władze nie wyraziły zgody na reaktywację parafii. W latach 20. XX w. wiernych przyłączono do parafii w Kleszczelach, a w 1936 w Kośnej utworzono parafię neounicką, której władze państwowe przekazały miejscową cerkiew. Parafia neounicka objęła teren dawnej parafii prawosławnej, z wyjątkiem wsi Pogreby (w której nikt nie przyjął neounii). Reaktywacja parafii prawosławnej w Kośnej nastąpiła w 1940.
Po II wojnie światowej parafię włączono do dekanatu bielskiego diecezji białostocko-bielskiej. Od 1951 parafia należy do dekanatu kleszczelowskiego diecezji warszawsko-bielskiej.
W 1988 oddano do użytku nowy dom parafialny. W latach 90. XX w. przeprowadzono remont cerkwi (wymieniono zewnętrzne tynki i pokrycie dachu).
Do parafii należą wsie: Kośna, Dasze, Mołoczki, Pogreby i Żuki. Parafia posiada dwa cmentarze: w Kośnej i Daszach. Ogólna powierzchnia gruntów cerkiewnych wynosi 10,68 ha.
Parafia liczy ok. 450 osób.

</doc>
<doc id="1531283" url="https://pl.wikipedia.org/wiki?curid=1531283" title="Justyna Oleksy">
Justyna Oleksy

Justyna Oleksy (ur. 19 września 1983) – polska lekkoatletka, płotkarka.
Życiorys.
Dwukrotna Halowa Mistrzyni Polski w biegu na 60 metrów przez płotki (2003 i 2005). Wielokrotnie reprezentowała Polskę na międzynarodowych imprezach, jednak bez medalowych zdobyczy, była m.in. 7. podczas Halowego Pucharu Europy w Lekkoatletyce (Lipsk 2003). W swojej karierze reprezentowała m.in.: AZS AWF Wrocław oraz AZS-AWFiS Gdańsk.

</doc>
<doc id="1531284" url="https://pl.wikipedia.org/wiki?curid=1531284" title="Gabion">
Gabion

Gabion (wł. "gabbione" – duża klatka, inaczej kosz szańcowy) – prostopadłościenny element budowlany wzmacniający skarpę, nasyp ziemny bądź brzeg rzeki. Używany jest też jako ozdobny element architektoniczny w budownictwie drogowym i wodnym.
Ma zwykle formę prostopadłościennego kosza wykonanego z prętów i siatki stalowej (dawniej okrągłego, z wikliny), wypełnionego kamieniami lub żwirem. Objętość zależna od zastosowań od 0,25 do 4 m³.
Kosze gabionowe, do produkcji których w miejsce stalowych drutów, używa się poziomego ceownika stosuje się do produkcji ogrodzeń gabionowych. Takie rozwiązanie sprawia, że kosze są sztywniejsze, a przez to znajdują więcej zastosowań. Można wykonać z nich pełny mur, który ogranicza widoczność i tłumi dźwięki spoza ogrodzonego terenu. Kosze gabionowe wymagają zastosowania słupów stabilizujących. 
Współczesna wersja gabionu tzw. „HESCO barrier” jest wykorzystywana przez wojsko, m.in. w Iraku czy Afganistanie do budowy czasowych umocnień i wewnętrznych osłon w bazach wojskowych przeciwko ostrzałowi przeciwnika. Gabion zastępuje worki z piaskiem uciążliwe w napełnieniu, a przede wszystkim mniej odporne na ostrzał.

</doc>
<doc id="1531285" url="https://pl.wikipedia.org/wiki?curid=1531285" title="Mór Than">
Mór Than

Mór Than (ur. 19 czerwca 1828 w Óbecse, zm. 11 marca 1899 w Trieście) - węgierski malarz.
Mór Than urodził się w 1828 roku w mieście Óbecse (obecnie Bečej w Serbii). W wieku 18 lat wyjechał do Wiednia, gdzie rozpoczął studia na Akademii Sztuk Pięknych. W roku 1848 wyjechał na Węgry, osiedlając się w okolicach Budapesztu. Wziął udział w powstaniu węgierskim, podczas którego malował obrazy przedstawiające bitwy powstańców, a także projektował pierwsze węgierskie znaczki pocztowe.
W 1849 roku po upadku powstania wyjechał do Włoch, gdzie podjął naukę w jednej ze szkół malarskich. Po zakończeniu studiów powrócił na Węgry, gdzie rozpoczął profesjonalną karierę malarską.
W czasie swojej kariery tworzył głównie sceny batalistyczne oraz historyczne, a także malował portrety i obrazy mitologiczne. Oprócz tego pracował w wielu domach prominentnych mieszkańców Budapesztu, malując freski oraz wykańczając pałacowe komnaty.
Głównym stylem, w jakim Than wykonywał swoje obrazy, był realizm oraz wczesny impresjonizm. W czasie swojego życia zdążył wykreować siebie na jednego z najbardziej znanych węgierskich malarzy XIX wieku.
Mór Than zmarł w Trieście w 1899 roku w wieku 71 lat.

</doc>
<doc id="1531287" url="https://pl.wikipedia.org/wiki?curid=1531287" title="Pistolet MR-444">
Pistolet MR-444

MR-444 Bagira (ros. МР-444 Багира) – współczesny rosyjski pistolet samopowtarzalny, produkowany w zakładach Iżewskij Mechaniczeskij Zawod. Pistolet skonstruowano z myślą o zastąpieniu pistoletów Makarowa.

</doc>
<doc id="1531288" url="https://pl.wikipedia.org/wiki?curid=1531288" title="Pistolet MR-444 Baghira">
Pistolet MR-444 Baghira



</doc>
<doc id="1531290" url="https://pl.wikipedia.org/wiki?curid=1531290" title="Calliphora vicina">
Calliphora vicina



</doc>
<doc id="1531291" url="https://pl.wikipedia.org/wiki?curid=1531291" title="Parafia Wniebowzięcia Najświętszej Maryi Panny w Radziejowie">
Parafia Wniebowzięcia Najświętszej Maryi Panny w Radziejowie

Parafia Wniebowzięcia Najświętszej Maryi Panny w Radziejowie – rzymskokatolicka parafia w Radziejowie, należąca do diecezji włocławskiej i dekanatu radziejowskiego. Kościół parafialny gotycki, wybudowany w 1331 roku, parokrotnie restaurowany.

</doc>
<doc id="1531292" url="https://pl.wikipedia.org/wiki?curid=1531292" title="Gerrhosaurus">
Gerrhosaurus

Gerrhosaurus – rodzaj jaszczurki z rodziny tarczowcowatych (Gerrhosauridae).
Zasięg występowania.
Rodzaj obejmuje gatunki występujące w Afryce. 
Systematyka.
Etymologia.
"Gerrhosaurus": "gerrhon" „plecionka, tarcza z plecionki”; σαυρος "sauros" „jaszczurka”.
Podział systematyczny.
Do rodzaju należą następujące gatunki: 
Bates i współpracownicy (2013) przenieśli gatunek "G. major" do odrębnego rodzaju "Broadleysaurus", a gatunek "G. validus" – do rodzaju "Matobosaurus". Ponadto autorzy wydzielili populacje ze wschodniej i południowej Afryki zaliczane w starszych publikacjach do gatunku "G. nigrolineatus" do osobnego gatunku "Gerrhosaurus intermedius".

</doc>
<doc id="1531296" url="https://pl.wikipedia.org/wiki?curid=1531296" title="Jarosław Cichocki">
Jarosław Cichocki

Jarosław Cichocki (ur. 28 lipca 1982) – polski lekkoatleta, kulomiot.
Osiągnięcia.
Halowy Mistrz Polski z 2001. Ósmy zawodnik Mistrzostw Świata Juniorów w Lekkoatletyce (Santiago 2000). Przez większość kariery zawodnik Zawiszy Bydgoszcz.
Rekordy życiowe.
18 lutego 2001 Cichocki podczas halowego sprawdzianu uzyskał wynik 19,52 m, który jednak nie może zostać uznany za oficjalny, ponieważ nie były to oficjalne zawody sportowe.

</doc>
<doc id="1531297" url="https://pl.wikipedia.org/wiki?curid=1531297" title="36D6">
36D6

36D6, 36Д6, "Dniepr" (kod NATO: "Tin Shield") – mobilny dookólny trójwspółrzędny radar konstrukcji radzieckiej do wykrywania celów powietrznych i identyfikacji.
Radar wykrywa obiekty o efektywnej powierzchni odbicia od 0,1 m2, w ilości do 100-127 naraz (autośledzenie do 32-60).
Umożliwia namierzanie aktywnego zakłócania i integrację z zestawami pocisków rakietowych ziemia-powietrze. Może pracować niezależnie (jako punkt obserwacji i dozoru ruchu powietrznego) lub jako część większego systemu: wspomaganego komputerowo systemu kontroli lub jako radar rozpoznawczy i celowniczy rakietowych systemów przeciwlotniczych z serii S-300P i S-300W.
Radar posiada krótki (1h lub 2h z masztem) czas przejścia z pozycji transportowej do pozycji roboczej. Zestaw bez wieży radarowej (radar i system zasilania) mieści się na dwóch ciężarówkach typu KrAZ. System zużywa ok. 67 kW energii elektrycznej. Średni czas między awariami szacuje się na co najmniej 400 godzin.
Antena może zostać zainstalowana na wieży typu 40W6M o wys. 23 m, co znacznie poprawia charakterystykę pracy urządzenia.
Radar przeszukuje przestrzeń co 5 lub 10 sekund wiązką o średniej mocy 3 kW (maks. 350 kW), system przekazuje dane w postaci cyfrowej do 3 stanowisk operatorskich, gdzie są wyświetlane w postaci alfanumerycznej.
Charakterystyki detekcji.
Zasięg wykrywania celów o pow. odbicia 0,1 m2:
Maksymalna wysokość wykrycia: 20 km
Dokładność lokalizacji:

</doc>
<doc id="1531304" url="https://pl.wikipedia.org/wiki?curid=1531304" title="Trenton Lee Stewart">
Trenton Lee Stewart

Trenton Lee Stewart (ur. 27 maja 1970) – amerykański autor książek młodzieżowych, urodzony w Hot Springs (hrabstwo Garland) w stanie Arkansas.
Życiorys.
Trenton Lee Stewart ukończył warsztaty pisarskie w Iowie. Następnie został wykładowcą kreatywnego pisania. Zadebiutował powieścią dla dorosłych "Flood Summer" (2005). Następnie, w 2007 wydał książkę młodzieżową "Tajemne Bractwo Pana Benedykta", opublikowaną w Polsce w 2021 roku przez Wydawnictwo Dwukropek. 
Stewart chce ukazać społeczeństwu jak często dorośli ignorują zdanie dzieci i młodzieży i jakie są tego konsekwencje. Właśnie ten punkt widzenia był punktem wyjściowym dla jego pierwszej młodzieżowej powieści. W roku 2008 ukazała się jego kolejna książka - "Tajemne Bractwo Pana Benedykta i niebezpieczna podróż" będąca kontynuacją "Tajemnego Bractwa Pana Benedykta". Obecnie autor mieszka z żoną i dwoma synami w Little Rock w stanie Arkansas.
Powstało pięć tomów serii o tajemnym bractwie.

</doc>
<doc id="1531306" url="https://pl.wikipedia.org/wiki?curid=1531306" title="Tadeusz Załęski">
Tadeusz Załęski

Tadeusz Załęski (ur. 28 maja 1921 w Rzechowie Wielkim, zm. 8 maja 2010 w Milewie-Gawarach) – polski nauczyciel, poeta, animator kultury.
Życiorys.
W okresie okupacji członek AK, prowadził tajne nauczanie. Po wojnie ukończył filologię polską w Olsztynie (Wyższa Szkoła Nauczycielska). Organizator i wieloletni dyrektor szkoły w Zielonej. Autor kilkudziesięciu tomików wierszy i prozy. Prezes Stowarzyszenia Miłośników Kultury "Krasne" przy Gminnym Ośrodku Kultury w Krasnem, patronował 26 klubom literackim, które powoływał na terenie kilku powiatów. Odznaczony Krzyżem Kawalerskim Orderu Odrodzenia Polski, Złotym Krzyżem Zasługi, Medalem Komisji Edukacji Narodowej, Krzyżem Armii Krajowej oraz wieloma innymi nagrodami i dyplomami.
Zmarł po krótkiej chorobie. 10 maja 2010 pochowany został na cmentarzu parafialnym w Krasnem.

</doc>
<doc id="1531308" url="https://pl.wikipedia.org/wiki?curid=1531308" title="Ludmiła Przemyślidka (zm. 1240)">
Ludmiła Przemyślidka (zm. 1240)

Ludmiła Przemyślidka (ur. ok. 1170; zm. 4 sierpnia 1240 w Landshut) – księżniczka czeska, księżna bawarska.
Ludmiła była córką czeskiego księcia Fryderyka i jego żony Elżbiety. W 1184 poślubiła hrabiego Adalberta (Alberta) von Bogen (1165-1197). Miała z nim trzech synów, na których wygasła linia hrabiów von Bogen:
W 1204 Ludmiła poślubiła księcia Ludwika I Bawarskiego, dawnego wroga jej pierwszego męża. Dzięki temu małżeństwu Ludwik zyskał pomoc kuzyna żony króla czeskiego Przemysła Ottokara I przeciw Babenbergom.
Ludwik był dobrym ojcem dla dzieci Ludmiły z jej pierwszego małżeństwa. Po bezpotomnej śmierci Adalberta IV hrabstwo Bogen przypadło jego przyrodniemu bratu Ottonowi. Należący do wiana Ludmiły Královský hvozd powrócił w 1273 do Czech.
Ludmiła miała z drugiego małżeństwa jednego syna:
Ludmiła założyła w 1232 klasztor Seligenthal, w którym mieszkała po śmierci męża i została pochowana.

</doc>
<doc id="1531309" url="https://pl.wikipedia.org/wiki?curid=1531309" title="Parafia Podwyższenia Krzyża Pańskiego w Werstoku">
Parafia Podwyższenia Krzyża Pańskiego w Werstoku

Parafia Podwyższenia Krzyża Pańskiego – parafia prawosławna w Werstoku, w dekanacie Kleszczele diecezji warszawsko-bielskiej.
Na terenie parafii funkcjonują 2 cerkwie i 1 kaplica:
Historia.
Parafia została erygowana prawdopodobnie w XVII wieku (według miejscowych przekazów pod wezwaniem Zaśnięcia Bogurodzicy), jakkolwiek najstarsza pisemna wzmianka o jej istnieniu (w przeszłości) pochodzi z 1766: „"...w którym to Wersztoku, ich świadczą nasze dowody, była cerkiew ritus parochialna, ale z niedostateczną dla syntentacyi kapłanów sufficiencyą y exdotacyą, przeto w czasie upadła."”. Z dokumentów z wizyty generalnej w parafii w Dubiczach Cerkiewnych w 1726 wynika, że do tej parafii należała również wieś Werstok.
Fundatorem obecnie istniejącej cerkwi Podwyższenia Krzyża Pańskiego był właściciel dóbr werstockich, późniejszy kasztelan podlaski Józef Ludwik Wilczewski. Świątynia została zbudowana w 1769, jako cerkiew filialna parafii w Dubiczach. W ostatnich latach XVIII w. była już świątynią parafialną, o czym świadczą księgi metrykalne z lat 1798–1801. W 1869 i na początku XX w. cerkiew była rozbudowywana.
W 1900 parafia w Werstoku należała do dekanatu Wysokie Litewskie w nowo powstałej eparchii grodzieńskiej. W skład parafii wchodziły wsie Werstok, Długi Bród, Gurzynów Bród, Kruhłe, Kuraszewo, Łozice, Pasieczniki Małe, Piaski, Policzno, Starzyna, Wiluki, Wojnówka, Wołkostawiec oraz osada Grabowiec, osada leśna Zabagonie i leśniczówka Jakubowo. W 1905 parafia liczyła 1761 wiernych. Na jej terenie działało w tym czasie 5 szkół "gramoty" i jedna szkoła ludowa. Działalność parafii została przerwana w 1915 – w wyniku działań wojennych większość miejscowej ludności udała się w głąb Rosji.
Po odzyskaniu przez Polskę niepodległości i powrocie ludności prawosławnej z bieżeństwa, nowe władze nie zgodziły się na reaktywację parafii. Przez cały okres międzywojenny wierni z Werstoka byli dołączeni do parafii w Omelańcu (obecnie ta miejscowość znajduje się na Białorusi).
Parafia w Werstoku usamodzielniła się w 1940. W 1954 liczyła 1258 wiernych. Po 1950 na należącym do parafii cmentarzu w Opace Dużej wzniesiono drewnianą cerkiew Narodzenia Bogurodzicy (poświęconą 21 września 1966). W latach 80. XX w. zbudowano murowany, piętrowy dom parafialny. W tym samym okresie odrestaurowano XVIII-wieczne ikony znajdujące się w cerkwi parafialnej. Sama świątynia została gruntownie wyremontowana w latach 2013–2014; w tym czasie przeprowadzono też remont domu parafialnego, budynków gospodarczych oraz cerkwi filialnej.
W 2019 r. poświęcono odrestaurowany dawny dom parafialny (drewniany budynek z ok. 1900 r.).
W lipcu 2020 r. w należącej do parafii wsi Policzna rozpoczęto budowę kaplicy pod wezwaniem pochodzącego z tej miejscowości św. kapłana-nowomęczennika Jerzego Stepaniuka. Gotowy obiekt został poświęcony 10 września tegoż roku przez metropolitę warszawskiego i całej Polski Sawę, w asyście biskupów pomocniczych diecezji warszawsko-bielskiej.
Obecnie w skład parafii wchodzą wsie: Werstok, Biała Straż, Długi Bród, Górny Gród, Kuraszewo, Opaka Duża, Pasieczniki Małe, Piaski, Policzna, Starzyna, Wiluki, Wojnówka, Zabagonie oraz osady: Klakowo i Kruhłe. W 2013 do parafii należało około 380 osób. Parafia posiada ponad 30 ha gruntów oraz 2 cmentarze: w Werstoku i Opace Dużej.

</doc>
<doc id="1531310" url="https://pl.wikipedia.org/wiki?curid=1531310" title="Delta Volantis">
Delta Volantis

Delta Volantis ("δ Vol") – gwiazda w gwiazdozbiorze Ryby Latającej, odległa od Słońca o około 738 lat świetlnych.
Charakterystyka.
Delta Volantis to jasny olbrzym należący do typu widmowego F6. Ma temperaturę 6000 K. Jasność i stan ewolucyjny tej gwiazdy nie są pewne. Jeżeli ośrodek międzygwiazdowy osłabia blask tej gwiazdy o około jedną wielkość gwiazdową, to świeci ona 2900 razy jaśniej niż Słońce, ma 50 razy większy promień i masę 6–6,5 masy Słońca. Ma około 50 milionów lat, a jej helowe jądro może stabilnie przekształcać hel w węgiel lub być nieaktywne. Jeżeli jednak materia międzygwiazdowa nie wpływa istotnie na jej blask, gwiazda może mieć masę około 5 razy większą niż Słońce i 1100 razy większą jasność.

</doc>
<doc id="1531311" url="https://pl.wikipedia.org/wiki?curid=1531311" title="Δ Vol">
Δ Vol



</doc>
<doc id="1531314" url="https://pl.wikipedia.org/wiki?curid=1531314" title="Zonosaurus">
Zonosaurus

Zonosaurus – rodzaj jaszczurki z rodziny tarczowcowatych (Gerrhosauridae).
Zasięg występowania.
Rodzaj obejmuje gatunki występujące na Madagaskarze. 
Systematyka.
Etymologia.
"Zonosaurus": "zōnē" „pas”; σαυρος "sauros" „jaszczurka”.
Podział systematyczny.
Do rodzaju należą następujące gatunki: 

</doc>
<doc id="1531320" url="https://pl.wikipedia.org/wiki?curid=1531320" title="Jean Baptiste Robineau-Desvoidy">
Jean Baptiste Robineau-Desvoidy

André Jean Baptiste Robineau-Desvoidy (ur. 1 stycznia 1799 w Saint-Sauveur-en-Puisaye, zm. 25 czerwca 1857 w Paryżu) – francuski lekarz i entomolog specjalizujący się w studiach nad muchówkami oraz chrząszczami.

</doc>
<doc id="1531321" url="https://pl.wikipedia.org/wiki?curid=1531321" title="Holenderska polityka tolerowania narkotyków">
Holenderska polityka tolerowania narkotyków



</doc>
<doc id="1531333" url="https://pl.wikipedia.org/wiki?curid=1531333" title="Operário Ferroviário EC">
Operário Ferroviário EC

Operário Ferroviário Esporte Clube – brazylijski klub piłkarski z siedzibą w mieście Ponta Grossa leżącym w stanie Parana.
Historia.
Klub "Operário" założony został 1 maja 1912 roku, jednak wiadomość o tym ukazał się w prasie ("Diário dos Campos") dopiero 7 kwietnia 1913 roku. Założycielami klubu byli: Raul Lara, João Simonetti, Joaquim Eleutério, Victorio Maggi, Oscar Marques, Henrique Piva, Michel Farhat, João Holzzmann Júnior, Ewaldo Meister oraz Alexandre Bach.

</doc>
<doc id="1531336" url="https://pl.wikipedia.org/wiki?curid=1531336" title="Gordon Gollob">
Gordon Gollob

Gordon M. Gollob (ur. 16 czerwca 1912 w Grazu; zm. 8 września 1987 w Sulingen) – pilot austriackich i niemieckich sił powietrznych (Luftwaffe), as myśliwski II wojny światowej – zdobył 150 zwycięstw osiągniętych w 340 walkach (w tym 144 zwycięstwa nad frontem wschodnim). Pierwszy pilot Luftwaffe, który osiągnął 150 zwycięstw powietrznych. Jeden z 27 oficerów odznaczonych Krzyżem Rycerskim z Liśćmi Dębu, Mieczami i Brylantami. 
Życiorys.
Wczesne lata życia.
Gordon Gollob urodził się w Grazu jako Gordon Mc Gollob – jego ojciec był rodowitym Szkotem zamieszkałym w Austrii. W 1933 wstąpił do austriackich sił powietrznych, rok później odbył swój pierwszy lot. Po przyłączeniu Austrii przez Niemcy w 1938 rozpoczął służbę w Luftwaffe w randze porucznika ("Oberleutnant"). Wtedy też w ramach polityki III Rzeszy zmierzającej do zniemczania obco brzmiących nazwisk i nazw musiał się wyzbyć członu "Mc" przed swoim nazwiskiem. 15 marca 1939 został przydzielony do 3./ZG 76, w której pilotował Bf 110.
II wojna światowa.
Jako członek ZG 76 wziął udział w operacji Fall Weiss (agresji Niemiec na Polskę 1 września 1939). Nad Polską odniósł swoje pierwsze potwierdzone powietrzne zwycięstwo (5 września strącił samolot PWS).
8 kwietnia 1940 Gollob został wyznaczany na dowódcę eskadry ("Staffelkapitän") 3./ZG 76. Jego jednostka wzięła udział w Operacji Weserübung, w której odniósł dwa zwycięstwa nad Norwegią. Rok później zestrzelił Spitfire'a podczas walk nad Wielką Brytanią. 
W 1941 jednostka wzięła udział w Operacji Barbarossa. Parę dni po rozpoczęciu walk, 27 czerwca został wyznaczony dowódcą grupy (Gruppenkommandeur) II./JG 3, i awansowany do stopnia kapitana ("hauptmann"). W stosunku do słabo wyszkolonych pilotów radzieckich sił powietrznych, Gollob mógł pokazywać swoje umiejętności - w sierpniu zestrzelił 18 wrogich maszyn, a 18 września został odznaczony Krzyżem Rycerskim Krzyża Żelaznego za 42 zwycięstwa. W październiku odniósł 37 zwycięstw, w tym 9 w jednym dniu (18 października). 26 października został odznaczony Liśćmi Dębu za odniesienie 85 zwycięstw. W grudniu rozpoczął testy następnej wersji Bf 109.
Po powrocie do macierzystej jednostki został awansowany do stopnia majora, przejął też dowództwo 77 pułku myśliwskiego (JG 77) 16 maja 1942 r. JG 77 brał udział w bitwie nad Kerczem; pułkiem dowodzili wówczas tacy piloci jak Gollob i Heinrich Bär. Między Gollobem i Bärem toczyła się ostra rywalizacja, mająca wpływ na liczbę zestrzeleń obu pilotów. 20 maja Gollob osiągnął sto zwycięstw. 23 czerwca został nagrodzony dodaniem mieczy do Krzyża Rycerskiego, za 107 zestrzeleń. Dwa miesiące później miał już na swoim koncie 150 zwycięstw. 24 sierpnia 1942 odbył ostatni lot bojowy, otrzymując od Hermanna Göringa zakaz dalszych lotów - dowódca Luftwaffe nie chciał tracić jednego ze swoich najlepszych asów. 29 sierpnia Gollob został nagrodzony Brylantami do Krzyża Rycerskiego.
Anonimowy pilot formacji Golloba: "Gollob wracał znad Kercza. Leciał sobie przy niskiej wysokości pod rosyjską formacją. Rozpoczął powoli podnosić się, starannie utrzymując pozycję pod wrogą formacją. Zanim lecący Rosjanie zorientowali się o jego obecności, to dwa samoloty ich formacji były zestrzelone."
Późniejsza kariera.
1 października 1942 w stopniu pułkownika ("Oberst"), został skierowany do personelu Jagdfliegerführer 3, 15 października wyznaczany został na Jagdfliegerführer 5, był odpowiedzialny za taktyczne dowództwo nad północno-zachodnią Francją. W kwietniu 1944 Gollob uzyskał przydział do Inspektoratu Lotnictwa Myśliwskiego dowodzonego przez Adolfa Gallanda. Pomagał tam opracowywać nowe projekty samolotów. W listopadzie został wyznaczany dowódcą Jäger-Sonderstab (jednostki myśliwców do zadań specjalnych) działającej podczas alianckiej ofensywy w Ardenach. W styczniu 1945 mianowany został głównym dowódcą niemieckiego lotnictwa myśliwskiego (Jagerflieger), po tym jak Galland zrezygnował przed Oberkommando der Luftwaffe po klęsce w operacji Bodenplatte.
Po wojnie.
Po zwolnieniu z niewoli, zaczął pisać do różnych czasopism oraz prowadzić wykłady. W 1948 stał się przewodniczącym Partii Niezależności w Austrii. Od 1951 pracował dla przedsiębiorstwa wyrabiającego silniki i środki lokomocji. Miał dwóch synów i córkę. Zmarł 7 września 1987 w Sulingen w powiecie Diepholz w Dolnej Saksonii.
Podsumowanie.
Gollob odbył 464 lotów bojowych, uzyskał 150 zwycięstw powietrznych w 340 walkach. Od początku kariery do 24 sierpnia 1942 odbył w sumie 4571 lotów. Wśród jego ofiar znalazło się 36 bombowców, 13 szturmowców, 84 myśliwców, 15 lekkich bombowców, 1 łódź latająca i 1 samolot niezidentyfikowanego typu.

</doc>
<doc id="1531337" url="https://pl.wikipedia.org/wiki?curid=1531337" title="Operario Ponta Grossa">
Operario Ponta Grossa



</doc>
<doc id="1531339" url="https://pl.wikipedia.org/wiki?curid=1531339" title="Cerkiew Spotkania Pańskiego w Kijowie">
Cerkiew Spotkania Pańskiego w Kijowie

Cerkiew Spotkania Pańskiego (ukr. "Стрітенська церква") – cerkiew prawosławna w Kijowie, wzniesiona w latach 1853–1861 według projektu Władimira Nikołajewa w stylu neobizantyjskim, zniszczona w latach 30. XX wieku z rozkazu władz stalinowskich. W 1991 r. rozpoczęto jej odbudowę. 
Historia.
Pierwsza cerkiew.
Chociaż cerkiew autorstwa Nikołajewa pochodziła z II połowy XIX wieku, świątynia prawosławna w tym miejscu znajdowała się już w 1037 r., po poszerzeniu granic Kijowa przez Jarosława Mądrego. Pierwsza świątynia, drewniana, przetrwała do 1752 (była przy tym kilkakrotnie remontowana), kiedy to w jej miejscu wzniesiono nową, również drewnianą. 
W XIX wieku cerkiew stała się jedną z ulubionych świątyń kijowskiej arystokracji, a jedna z odwiedzających ją wielkich dam – Maria Sztejngeld – opłaciła budowę nowej cerkwi, z kamienia. Prace trwały od 1853 do 1861. Powstała cerkiew należała do najbardziej imponujących obiektów sakralnych Kijowa. Dekorację malarską w jej wnętrzu wykonał Iwan Soszenko, według legendy w pracach wykończeniowych pomagał mu młody, uczący się rzemiosła artystycznego Taras Szewczenko. W cerkwi znajdowała się uznawana za cudowną ikona Matki Boskiej, której autorstwo przypisywano św. Łukaszowi. 
Do końca swojego istnienia obiekt kojarzony był z kijowską elitą majątkową i intelektualną. Równocześnie funkcjonowało przy niej siedem szkół (także dla ubogich), żeńskie koło Czerwonego Krzyża oraz jadłodajnia. 
W 1924 doszło do niewyjaśnionego po dziś dzień, uznawanego przez prawosławnych za cud samoistnego odnowienia się złoconych kopuł cerkwi, które na oczach wielu zgromadzonych na placu przed świątynią zaczęły świecić mimo wieloletniego braku konserwacji. Również stan techniczny ikon i części malowideł był zadziwiająco dobry. Sytuacja ta zainteresowała miejscowe władze radzieckie, które podjęły śledztwo w sprawie nietypowych wydarzeń w cerkwi, jak również powołały komisję, która miała naukowo uzasadnić opisane wypadki. Ostatecznie komisja oficjalnie ogłosiła, że odnowione kopuły cerkiewne były jedynie imitacją. Wkrótce później rozpoczęły się represje wobec kleru i parafian cerkwi, a w 1937 r. obiekt został całkowicie wyburzony. 
Odbudowa cerkwi. Kaplica Spotkania Pańskiego.
Obecnie trwają prace nad odbudową cerkwi, rozpoczęte w 1991. Do użytku wiernych dostępna jest już jedna kaplica, nad którą opiekę sprawował Ukraiński Kościół Prawosławny Patriarchatu Kijowskiego. Począwszy od 2005 r. odbudowę osobiście wspierał prezydent Ukrainy Wiktor Juszczenko. W 2012 Rada Miasta Kijowa ogłosiła, że odbudowana cerkiew Spotkania Pańskiego nie będzie przypominała oryginalnej budowli, lecz przybierze formę nowoczesnej świątyni ze szkła.

</doc>
<doc id="1531340" url="https://pl.wikipedia.org/wiki?curid=1531340" title="Mysia Wieża w Bingen">
Mysia Wieża w Bingen

Mysia Wieża (niem. "Mäuseturm") – kamienna wieża zbudowana na niewielkiej wyspie na Renie, niedaleko Bingen am Rhein (obecnie w granicach administracyjnych tego miasta). Jako pierwsi budowlę w tym miejscu wznieśli Rzymianie. Następnie teren przeszedł pod władzę Frankonii, a wieża była wielokroć burzona i odbudowywana.
Hatto II, arcybiskup Moguncji, odbudował ją w 968. Historia o pochodzeniu nazwy „Mysia Wieża” jest podaniem ludowym. Według niego Hatto II był okrutnym władcą, który ciemiężył i wyzyskiwał chłopów w swych włościach. Na wieży ustawił zbrojnych w kusze wojów, nakazując im strzelać do załóg przepływających rzeką łodzi, w razie gdyby odmówili opłacenia trybutu. Podczas klęski głodu w 974 Hatto, dysponujący zapasami ziarna, korzystał z monopolu, podwyższając ceny do tego stopnia, że większość jego poddanych nie była w stanie go nabyć i przymierała głodem.
Chłopi wzniecili bunt, a wówczas Hatto użył podstępu. Obiecał dostarczyć pożywienie głodującym poddanym, każąc im czekać na nie w opuszczonej stodole. Chłopi byli uradowani obiecaną im dobrodusznością i wszyscy udali się we wskazane im miejsce, by czekać na arcybiskupa i żywność.
Hatto nakazał sługom zamknąć i zabezpieczyć drzwi stodoły, a następnie podpalić ją, tym samym skazując chłopów na śmierć w ogniu. Mówił przy tym: „Są jak myszy, jedyne co potrafią, to jeść ziarno”. Nagle został otoczony przez armię myszy. Uciekał przed nimi łodzią do swego zamku, mając nadzieję, że myszy nie popłyną za nim. Te jednak popłynęły. Wiele z nich utonęło, ale jeszcze więcej dotarło na wyspę. Tam przegryzły się przez wrota i dotarły do górnych komnat, gdzie znalazły Hatto i pożarły go żywcem.
Historia o Mysiej Wieży i okrutnym władcy ma kilka wariantów, dotyczących różnych władców. Jednakże wersja o arcybiskupie Moguncji jest najbardziej popularna. Aluzję do niej znaleźć można w wierszu „The Children's Hour” Longfellowa:
W 1689 wieża została zniszczona przez armię francuską, a następnie odbudowana w 1855 jako pruska wieża sygnalizacyjna.
Legenda o Mysiej Wieży w Bingen ma swój odpowiednik w Polsce; jest nią podanie o Popielu, przytoczone przez Galla Anonima w "Kronice polskiej" i tradycyjnie wiązane z Mysią Wieżą na zamku w Kruszwicy.

</doc>
<doc id="1531342" url="https://pl.wikipedia.org/wiki?curid=1531342" title="Operário Ferroviário Esporte Clube">
Operário Ferroviário Esporte Clube



</doc>
<doc id="1531348" url="https://pl.wikipedia.org/wiki?curid=1531348" title="Gamma Volantis">
Gamma Volantis

Gamma Volantis ("γ Vol") – gwiazda podwójna w gwiazdozbiorze Ryby Latającej. Układ ten jest oddalony od Słońca o około 142 lata świetlne.
Charakterystyka.
Główny składnik, oznaczony jako Gamma² Volantis, to pomarańczowy olbrzym należący do typu widmowego K o obserwowanej wielkości gwiazdowej 3,77. Mniejszy składnik, Gamma¹ Volantis, jest żółto-białym karłem należącym do typu widmowego F o jasności wizualnej 5,62m. Układ ten ma 600–700 milionów lat. Dopiero za 1,5 miliarda lat słabsza gwiazda stanie się olbrzymem; do tego czasu obecny jaśniejszy składnik odrzuci swoją otoczkę i stanie się białym karłem.
Gwiazdy są oddalone na niebie o 14,1 sekundy kątowej i dzięki różnicy barw stanowią atrakcyjny obiekt do obserwacji dla amatorów astronomii. Gołym okiem są nierozróżnialne, przez co wydają się jedną gwiazdą, jaśniejszą niż Beta Volantis (faktycznie najjaśniejsza w gwiazdozbiorze). W przestrzeni dzieli je odległość około 600 au, okrążenie wspólnego środka masy zajmuje gwiazdom około 7500 lat.

</doc>
<doc id="1531358" url="https://pl.wikipedia.org/wiki?curid=1531358" title="Γ Vol">
Γ Vol



</doc>
<doc id="1531373" url="https://pl.wikipedia.org/wiki?curid=1531373" title="Maciej Zarębski">
Maciej Zarębski

Maciej Andrzej Zarębski (ur. 24 lutego 1943 w Kielcach), polski lekarz, pisarz, regionalista, wydawca, podróżnik, animator kultury, działacz społeczny.
Życiorys.
Absolwent Akademii Medycznej w Białymstoku, którą ukończył w 1966, gdzie po ukończeniu studiów podjął pracę w charakterze asystenta w Katedrze Farmakologii. W 1971 uzyskał tytuł doktora nauk medycznych. Od 1975 do 2003 pracował w szpitalu w Staszowie, pełniąc równocześnie w latach 1999-2003 funkcję konsultanta wojewódzkiego ds. diagnostyki laboratoryjnej.
Doktor nauk medycznych, twórca i prezes Ośrodka Regionalizmu Świętokrzyskiego, założyciel (wraz z Adamem Bieniem) Staszowskiego Towarzystwa Kulturalnego i jego wieloletni prezes, członek Związku Literatów Polskich, członek Sekcji Polskiej Stowarzyszenia Kultury Europejskiej, członek Okręgowej Rady Lekarskiej Świętokrzyskiej Izby Lekarskiej, redaktor naczelny "Eskulapa Świętokrzyskiego", członek Rady Krajowej Ruchu Stowarzyszeń Regionalnych RP. Kieruje wydawnictwem "Biblioteki Staszowskiej", a następnie "Biblioteki Świętokrzyskiej" (wydawanej w Zagnańsku), na których koncie jest ponad czterysta tytułów, z czego pięćdziesiąt siedem jego autorstwa i kilkadziesiąt kolejnych pod jego redakcją.
W 2007 otrzymał odznakę honorową "Zasłużony dla Kultury Polskiej". Wyróżniony nagrodą I stopnia w XIX Konkursie o Nagrodę i Medal Zygmunta Glogera za "nowatorskie potraktowanie i upowszechnianie tradycji ziemi kieleckiej" (2008). Uhonorowany odznaczeniem "Zasłużony dla Miasta Staszowa" (1995). 
W roku 2010 otrzymał najwyższe wyróżnienie Polskiego Towarzystwa Lekarskiego "Gloria Medicinae", a w roku 2011 Medal Ignacego Jana Paderewskiego (przyznany przez Zarząd Główny SWAP w Ameryce).
Z ramienia Świętokrzyskiego Towarzystwa Regionalnego od 2015 do 2021 był członkiem Rady Działalności Pożytku Publicznego V i VI kadencji.
Odznaczony m.in. Złotym Krzyżem Zasługi, oraz w 2001 Krzyżem Kawalerskim Orderu Odrodzenia Polski. W marcu 2018 r. został uhonorowany srebrnym medalem „Zasłużony kulturze Gloria Artis”.

</doc>
<doc id="1531375" url="https://pl.wikipedia.org/wiki?curid=1531375" title="Realny cykl koniunkturalny">
Realny cykl koniunkturalny



</doc>
<doc id="1531376" url="https://pl.wikipedia.org/wiki?curid=1531376" title="Navigo">
Navigo

Navigo – oprogramowanie nawigacyjne oraz kartograficzne wydane przez Polskie Przedsiębiorstwo Wydawnictw Kartograficznych.
Konsumenckie wersje Navigo:
Wersja na PC zawiera mapę Polski lub Europy. Program jest zaprojektowany w celu szczegółowego planowania i wyznaczania tras od zadanego punktu początkowego trasy do punktu końcowego wraz z punktami przelotowymi, uwzględniając punkty adresowe w miastach, punkty użyteczności publicznej tzw. POI (takie jak np. bankomaty, hotele, stacje benzynowe). Program współpracuje z odbiornikiem GPS zewnętrznym lub wewnętrznym, dzięki czemu lokalizuje użytkownika oprogramowania na mapie (brak funkcji nawigacyjnych np. wskazówek na trasie czy rekalkulacji trasy). Oprogramowanie posiada wyłącznie wersje dwuwymiarową mapy (2D). Oprogramowanie jest obecnie aktualizowane bezpłatnie raz na miesiąc.
Wersja Navigo do auta oraz Navigo na PDA są to wersje nawigacyjne i zostały zaprojektowane w celu planowania, wyznaczania tras oraz prowadzenia do zadanego celu. Program wyznacza trasę od zadanego punktu początkowego do końcowego uwzględniając punkty przelotowe. Wyszukuje punkty według adresów oraz posiada wbudowaną bazę punktów użyteczności publicznej – POI. Navigo wyznacza pozycję użytkownika, a także po zaplanowaniu trasy podaje szczegółowe wskazówki przejazdu w formie głosowej oraz wyświetlanej na ekranie. Program posiada funkcję rekalkulacji trasy, tzn. po zjechaniu z wyznaczonej trasy program automatycznie wyznaczy optymalną trasę. Oprogramowanie posiada wersję widok map w postaciach dwuwymiarowej oraz trójwymiarowej mapy (trasa widziana pod kątem) z możliwością włączenia widoku budynków trójwymiarowych.
Wersja Navigo na PDA posiada dodatkowo funkcję "W sieci" – w wersji Navigo do auta tej funkcji nie ma. Funkcja "W sieci" pozwala na pobieranie za pośrednictwem sieci GSM aktualności o zatorach drogowych, wszelkich utrudnieniach i oraz miejscach kontroli policyjnej w czasie rzeczywistym. Jednocześnie użytkownik usługi "W sieci" może raportować informacje o utrudnieniach na drodze do wydawcy Navigo. (Do korzystania z usługi wymagany jest PDA z GPS oraz modułem GSM). Korzystanie z usługi jest płatne.
Program może zawierać albo samą mapę Polski, albo mapę Polski i mapę turystyczną. Program (po wybraniu w trakcie instalacji) zawiera komunikaty krajoznawcze – nagrane ścieżki dźwiękowe z informacjami o miejscach bądź innych obiektach, obok których się przejeżdża.
Aktualizacje programu i map odbywają się poprzez pobranie pliku instalacyjnego ze strony producenta i zainstalowaniu nowszej wersji w urządzeniu/na karcie pamięci. Aktualizacje są płatne, osobno dla mapy Polski i mapy turystycznej (szlaki). Nowsze wersje programu są dostępne wraz z najnowszymi mapami, i nie ma możliwości instalowania osobno bądź to map, bądź programu.

</doc>
<doc id="1531378" url="https://pl.wikipedia.org/wiki?curid=1531378" title="Ludzie miasta">
Ludzie miasta

Ludzie miasta (ang. "City Hall") – amerykański film z 1996 w reżyserii Harolda Beckera.

</doc>
<doc id="1531379" url="https://pl.wikipedia.org/wiki?curid=1531379" title="Hamar IL">
Hamar IL

Hamar IL – wielosekcyjny klub sportowy mający swoją siedzibę w norweskim mieście Hamar. Prowadzi szereg sekcji w tym lekkoatletyki, piłki nożnej, tenisa czy gimnastyki. Hamar IL posiada wielofunkcyjny stadion, korzysta także z nowoczesnej hali Vikingskipet. Wśród zawodników klubu można wymienić m.in. mistrza olimpijskiego z Melbourne w rzucie oszczepem Egila Danielsena.

</doc>
<doc id="1531387" url="https://pl.wikipedia.org/wiki?curid=1531387" title="Jerzy Krechowicz">
Jerzy Krechowicz

Jerzy Krechowicz (ur. 3 stycznia 1937 w Tokach, w powiecie zbaraskim, zm. 20 lutego 2023) – polski malarz, grafik, profesor, w latach 1996–2002 rektor Akademii Sztuk Pięknych w Gdańsku.
Życiorys.
Ukończył studia z malarstwa w Państwowej Wyższej Szkole Sztuk Plastycznych w Gdańsku (obecna nazwa uczelni od 1996: Akademia Sztuk Pięknych w Gdańsku). Dyplom uzyskał w 1962 w Pracowni Malarstwa prof. Stanisława Borysowskiego. Był kierownikiem Pracowni Grafiki. 
Tytuł profesora uzyskał w 1992, pracował na stanowisku profesora zwyczajnego. 
W latach 1996–2002 prof. Jerzy Krechowicz pełnił funkcję rektora ASP w Gdańsku. Był recenzentem 3 dysertacji habilitacyjnych.
W 1965 brał udział w I Biennale Form Przestrzennych w Elblągu, gdzie zrealizował formę przestrzenną o wysokości 3,5 metra, przy współpracy J. Lemańczuka i H. Borowicza. Pierwotnie ustawiona była w głębi ruin budynku dawnego klasztoru. Obecnie w głębi dziedzińca Galerii EL, od strony ul. Wałowej w Elblągu. Elblążanie nazywają ją "maszyną tortur".
Zaangażował się jako scenograf, podejmując współpracę z: gdańskim Teatrem Rozmów (1962–1964), Państwową Operą Bałtycką (1972–1975), Teatrem Wybrzeże (1971), Teatrem Muzycznym w Gdyni (1979), Dramatycznym w Elblągu, Teatrem Miniatura. Pełnił także funkcję scenografa i konsultanta plastycznego w spektaklach telewizyjnych w latach 1972-1978.
Pochowany został na Cmentarzu Srebrzysko.

</doc>
<doc id="1531388" url="https://pl.wikipedia.org/wiki?curid=1531388" title="Model Heckshera-Ohlina">
Model Heckshera-Ohlina



</doc>
<doc id="1531389" url="https://pl.wikipedia.org/wiki?curid=1531389" title="Teoria Heckschera-Ohlina">
Teoria Heckschera-Ohlina



</doc>
<doc id="1531391" url="https://pl.wikipedia.org/wiki?curid=1531391" title="Włatcy móch. Ćmoki, Czopki i Mondzioły">
Włatcy móch. Ćmoki, Czopki i Mondzioły



</doc>
<doc id="1531394" url="https://pl.wikipedia.org/wiki?curid=1531394" title="Pedro Benítez (bramkarz)">
Pedro Benítez (bramkarz)

Pedro Benítez (ur. 12 stycznia 1901, zm. 31 stycznia 1974) - piłkarz paragwajski, bramkarz.
Jako piłkarz klubu Club Libertad był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Zagrał tylko w jednym meczu z Belgią, w którym nie stracił bramki.

</doc>
<doc id="1531398" url="https://pl.wikipedia.org/wiki?curid=1531398" title="Przeznaczone do burdelu">
Przeznaczone do burdelu

Przeznaczone do burdelu (ang. "Born into Brothels: Calcutta's Red Light Kids") – amerykański film dokumentalny z 2004 roku w reżyserii Zany Briski i Rossa Kauffmana. Tematem filmu jest życie dzieci indyjskich prostytutek w Sonagachi, dzielnicy czerwonych latarni w Kalkucie.
Obraz zdobył wiele prestiżowych nagród, m.in. Oscara za najlepszy film dokumentalny oraz główną nagrodę dla najlepszego dokumentu na Sundance Film Festival.
Obsada.
Grające siebie dzieci:

</doc>
<doc id="1531400" url="https://pl.wikipedia.org/wiki?curid=1531400" title="Asasyni">
Asasyni



</doc>
<doc id="1531402" url="https://pl.wikipedia.org/wiki?curid=1531402" title="Vanessa del Rio">
Vanessa del Rio

Vanessa del Rio (ur. 31 marca 1952 w Nowym Jorku) – amerykańska aktorka filmów pornograficznych pochodzenia portorykańskiego i kubańskiego. W 2002 została umieszczona na ósmym miejscu na liście 50. największych gwiazd branży porno wszech czasów przez periodyk Adult Video News.
Życiorys.
Wczesne życie.
Urodziła się i wychowała w nowojorskiej dzielnicy Harlem. Jej rodzice pochodzili z Kuby i Puerto Rico. Uczęszczała do szkoły katolickiej w Morris High School w Bronksie.
Jej matka opiekowała się Isabel Sarli, która wywarła duży wpływ na życiu Vanessy. Porzuciła pracę programistki komputerowej, była kelnerką, barmanką, a potem tancerką go-go, która „stała się aktorką porno, ponieważ otrzymywała 150 dolarów dziennie, co stanowiło dokładnie połowę czynszu”. Przed karierą filmową pracowała również jako ulicznica i dziewczyna na telefon.
Kariera.
Swoją karierę w branży porno rozpoczęła w roku 1974, po tym jak zaczęła się interesować seksem i odeszła od kościoła katolickiego. Swój pseudonim zaczerpnęła od imienia przyjaciółki z dzieciństwa Vanessa i aktorki Dolores del Río. W wieku 25 lat miała już na swoim koncie ponad 100 nakręconych filmów. Wystąpiła także w kilku wideoklipach grupy Junior M.A.F.I.A.: „Get Money” (1995) i „I Need You Tonight” (1995).
W grudniu 1986 i listopadzie 1987 pozowała dla magazynu "Hustler". Wkrótce po ukończeniu "Doctor Lust" (1987) została aresztowana za posiadanie narkotyków i skazana na więzienie, co zmusiło ją do odpracowania kary sprzątając.
W 1986 wycofała się z udziału w filmach porno z obawy przed ryzykiem zarażeniem się wirusem AIDS i paniką nim wywołanym w ówczesnych czasach. Po krótkim rozbracie z branżą pornograficzną wróciła do kręcenia filmów. Oficjalnie zaprzestała występowania w filmach porno w roku 1999.
W styczniu 2002 roku zajęła 8. miejsce w rankingu Top 50 Gwiazd Porno Wszech czasów Adult Video News (AVN).
Wywarła znaczący wpływ na kulturę masową a w szczególności na branżę pornograficzną, w której pracowała przez ponad 25 lat. W 2007 roku napisała własną biografię "Vanessa del Rio: 50 lat zboczonych zachowań" ("Vanessa del Rio: Fifty Years of Slightly Slutty Behavior"), wydaną przez niemieckie wydawnictwo Taschen.
Spotykała się z czarnoskórym komikiem Garrettem Morrisem, kontrowersyjnym fotografem Terrym Richardsonem, Lili Marlene, Luisem De Jesusem, reżyserem filmowym Rogerem Watkinsem (1979) oraz aktorami porno: Markiem Wallice, Ronem Jeremy (1980) i George Payne (1980-82).

</doc>
<doc id="1531403" url="https://pl.wikipedia.org/wiki?curid=1531403" title="Cerkiew Trójcy Przenajświętszej w Giżycku">
Cerkiew Trójcy Przenajświętszej w Giżycku

Cerkiew Trójcy Przenajświętszej w Giżycku – cerkiew greckokatolicka w Giżycku, w województwie warmińsko-mazurskim. 
Mieści się przy ulicy Białostockiej. Jest to nowoczesna świątynia wybudowana w latach 1991-1995 według projektu architekta Jacka Mermona z Przemyśla. Świątynia posiada dwie kopuły i ikonostas wykonany w 1998.

</doc>
<doc id="1531404" url="https://pl.wikipedia.org/wiki?curid=1531404" title="Hipolit Łabanowski">
Hipolit Łabanowski

Hipolit Łabanowski (zm. 9 kwietnia 1831) – sędzia ziemski wileński, w powstaniu listopadowym dowódca oddziału partyzanckiego. 
Łabanowski był inicjatorem zorganizowania w dniu 5 kwietnia 1831 zasadzki na kolumnę rosyjskiej załogi Wiłkomierza, wycofującej się z miasta w kierunku Wilna. Udanie dowodził napadem aż do momentu, gdy dowódca rosyjski, generał Bezobrazow, poprosił o możliwość kapitulacji. Łabanowski przystał na tę propozycję znajomego sobie Rosjanina, nie zważając na protesty podkomendnych; co więcej, jednego z nich, Kondratowicza, który zarzucił mu zdradę, zastrzelił na miejscu. Jak się okazało, jego łatwowierność kosztowała powstańców zmarnowanie okazji na odniesienie zwycięstwa, a jego samego – życie. Kiedy bowiem tylko Rosjanie przeszli poza pozycje powstańców, pochwycili Łabanowskiego, który miał im towarzyszyć przy składaniu broni. Partyzantom nie udało się odbić dowódcy, który został wywieziony do Wilna, tam skazany na śmierć i rozstrzelany w Śnipiszkach. 

</doc>
<doc id="1531410" url="https://pl.wikipedia.org/wiki?curid=1531410" title="Ołeksandr Bereżny">
Ołeksandr Bereżny

Ołeksandr Andrijowycz Bereżny, ukr. Олександр Андрійович Бережний, ros. Александр Андреевич Бережной, "Aleksandr Andriejewicz Bierieżnoj" (ur. 8 grudnia 1957 w Suchodilsku, w obwodzie łuhańskim) – ukraiński piłkarz, występujący na pozycji obrońcy lub pomocnika, reprezentant ZSRR.
Kariera piłkarska.
Kariera klubowa.
Jest wychowankiem DJuSSz w Krasnodonie (trener O. Parfionow) oraz Szkoły-Internatu Przygotowania Sportowego w Woroszyłowhradzie (trener W. Perszyn). W 1975 rozpoczął karierę piłkarską w drużynie rezerwowej Zori Woroszyłowhrad, skąd w następnym roku został zaproszony do Dynama Kijów, w którym występował 6 lat. Mógłby zostać gwiazdą radzieckiej piłki nożnej, ale przez swoje uzależnienie od alkoholu ciągłe naruszał dyscyplinę. Wiele razy go karano, potem przebaczano, wierząc w jego obietnice. Po kolejnym takim naruszeniu klub był zmuszony rozstać się z utalentowanym 23-letnim piłkarzem. Potem kontynuował karierę w Tawrii Symferopol, ale po spowodowaniu wypadku samochodowego, w którym zginęli jego koledzy z drużyny, został zdyskwalifikowany. Kończył karierę w trzecioligowych zespołach SKA Kijów i Zirka Kirowohrad.
Kariera reprezentacyjna.
Bereżny zadebiutował w reprezentacji ZSRR 28 listopada 1976 w spotkaniu towarzyskim z drużyną Argentyny.
Występował w składzie "Sbornej" w meczach eliminacyjnych mistrzostw Europy w 1980.

</doc>
<doc id="1531429" url="https://pl.wikipedia.org/wiki?curid=1531429" title="Kathleen Elizabeth Richards">
Kathleen Elizabeth Richards



</doc>
<doc id="1531430" url="https://pl.wikipedia.org/wiki?curid=1531430" title="Twierdzenie Modiglianiego-Millera">
Twierdzenie Modiglianiego-Millera

Twierdzenie Modiglianiego-Millera – fundamentalne twierdzenie dotyczące finansów przedsiębiorstw udowodnione na przełomie lat 50. i 60. XX wieku przez dwóch amerykańskich ekonomistów Franco Modiglianiego i Mertona Millera. Między innymi za to osiągnięcie obaj zostali uhonorowani Nagrodą Banku Szwecji im. Alfreda Nobla w dziedzinie ekonomii – Modigliani w 1985 roku, a Miller w 1990 roku.
Współcześnie za twierdzenie Modiglianiego-Millera uważa się cztery oddzielne twierdzenia sformułowane w serii trzech artykułów opublikowanych w latach 1958, 1961 oraz 1963. Zgodnie z pierwszym twierdzeniem, wartość przedsiębiorstwa nie zależy od stosunku jego długu do kapitału własnego, struktury kapitału, czyli sposobu finansowania przedsiębiorstwa. Drugie twierdzenie głosi, że dźwignia finansowa firmy nie ma wpływu na średni ważony koszt kapitału, czyli że koszt kapitału własnego jest funkcją liniową wskaźnika długu do kapitału własnego. Zgodnie z trzecim twierdzeniem wartość firmy jest niezależna od jej polityki dywidend. Wreszcie czwarte twierdzenie głosi, że właściciele kapitału własnego są obojętni, jeżeli chodzi o politykę finansową przedsiębiorstwa.
Należy pamiętać, że twierdzenia te zostały sformułowane i udowodnione jedynie przy silnych założeniach, które zazwyczaj nie są spełnione w praktyce. W szczególności należą do nich:
Tezy twierdzenia Modiglianiego-Millera są powszechnie uważane za kontrowersyjne i niemożliwe do udowodnienia w rzeczywistym świecie. Próby ich obalenia skupiły się zatem na szczegółowej analizie założeń leżących u podstaw twierdzenia, a ich systematyczna analiza doprowadziła do znacznego poszerzenia wiedzy w dziedzinie ekonomii i finansów przedsiębiorstw.
Dowód twierdzenia oparty jest na zasadzie arbitrażu. W przypadku, gdy założenia są spełnione, inwestorzy mogą, nie ponosząc żadnych kosztów, dowolnie replikować działania finansowe przedsiębiorstwa. W ten sposób, jeżeli są niezadowoleni z obowiązującej struktury kapitału, mogą ją w dowolny sposób zmodyfikować, podejmując odpowiednie własne działania. Użycie dowodu w oparciu o arbitraż było nowatorskim rozwiązaniem i od tego czasu zastosowano je w finansach wielu innych okolicznościach, na przykład do wyprowadzenia wzoru Blacka-Scholesa.

</doc>
<doc id="1531433" url="https://pl.wikipedia.org/wiki?curid=1531433" title="Andrzej Żurkowski (lekkoatleta)">
Andrzej Żurkowski (lekkoatleta)

 
Andrzej Żurkowski (ur. 26 maja 1938 w Tczewie, zm. 26 czerwca 2012) – polski lekkoatleta, sprinter.
Zawodnik klubu Zryw Poznań w latach 1953-1956 oraz KS Warta Poznań (1956)
Na mistrzostwach Polski juniorów we Wrocławiu w 1955 w biegu na 100 metrów zdobył tytuł mistrzowski z wynikiem 10,9 s. Na tych samych mistrzostwach w biegu na 200 metrów zajął 2. miejsce wynikiem 21,8 s za Edwardem Bożkiem. Rok później w Zabrzu zdobył tytuł mistrza Polski seniorów w biegu na 100 m osiągając wynik 10,8 s. Miał być członkiem kadry narodowej na igrzyska olimpijskie w Australii w Melbourne w 1956, na którą ze względu na dokuczliwą kontuzję nogi nie mógł pojechać. Kontuzja ta spowodowała szybkie zakończenie dobrze zapowiadającej się kariery sportowej.
W 1975 ukończył studia na Politechnice Poznańskiej i uzyskał tytuł zawodowy inżyniera budownictwa lądowego.

</doc>
<doc id="1531436" url="https://pl.wikipedia.org/wiki?curid=1531436" title="Reński złoty">
Reński złoty



</doc>
<doc id="1531442" url="https://pl.wikipedia.org/wiki?curid=1531442" title="Gulden reński">
Gulden reński



</doc>
<doc id="1531443" url="https://pl.wikipedia.org/wiki?curid=1531443" title="Jezioro Trzygłowskie">
Jezioro Trzygłowskie

Jezioro Trzygłowskie – zespół dwóch jezior na Równinie Gryfickiej, położonych w woj. zachodniopomorskim, w gminie Gryfice:

</doc>
<doc id="1531446" url="https://pl.wikipedia.org/wiki?curid=1531446" title="Johan Hendrik Weissenbruch">
Johan Hendrik Weissenbruch

Johan Hendrik Weissenbruch (ur. 30 listopada 1824 w Hadze, zm. 14 marca 1903 tamże) – holenderski malarz pejzażysta, reprezentant szkoły haskiej.
W latach 1843–1850 studiował w Akademii w Hadze, od 1847 był zaangażowany w tworzenie stowarzyszenia artystów holenderskich "Haga Pulchri Studio".
Malował liryczne, holenderskie krajobrazy z silnie zaakcentowaną partią nieba. Oprócz malarstwa uprawiał litografię, tworzył też akwarele. Najczęściej przedstawiał okolice Schiedam, na jego twórczość wpływ miał francuski malarz, barbizończyk Charles-François Daubigny oraz Holendrzy Jan van Goyen i Jacob van Ruisdael.

</doc>
<doc id="1531447" url="https://pl.wikipedia.org/wiki?curid=1531447" title="Dym (nowela)">
Dym (nowela)

Dym − nowela Marii Konopnickiej opublikowana została po raz pierwszy w 1890 roku na łamach czasopisma „Kurier Codzienny”. W 1893 roku. Wydano ją ponownie w zbiorze "Na drodze". Tłem do napisania noweli stała się huta "Bankowa" w Dąbrowie Górniczej, w której pracował zięć Marii Konopnickiej.
Treść.
W noweli ukazana została wzajemna, bezinteresowna miłość matki i syna. Oboje wiodą skromne życie w mieście. Syn, Marcyś, pracuje jako kotłowy w fabryce, z komina której wydobywa się tytułowy dym. Matka spędza całe dnie, wyczekując powrotu syna z pracy. Marcyś jest dla niej całym światem, bez niego byłaby całkowicie samotna. Bardzo troszczy się o chłopca, odstępując mu nieraz swoją porcję obiadu. Syn darzy ją szacunkiem i jest jej wdzięczny. Pewnego dnia w fabryce dochodzi do wybuchu, w wyniku którego Marcyś ginie.

</doc>
<doc id="1531448" url="https://pl.wikipedia.org/wiki?curid=1531448" title="Borek (jezioro w woj. zachodniopomorskim)">
Borek (jezioro w woj. zachodniopomorskim)

Borek – jezioro na Wybrzeżu Trzebiatowskim, położone w woj. zachodniopomorskim, w gminie Kołobrzeg. 
Jego powierzchnia wynosi 10 ha.
Maksymalna głębokość jeziora sięga 1,8 m, a średnia głębokość jest na poziomie 0,8 m. Objętość wody w zbiorniku wynosi 80,8 tys. m³. Zwierciadło wody jeziora znajduje się na wysokości 4,0 m n.p.m.
Jeziorko porastają szuwary z okrężnicą bagienną, szuwar z pałką szerokolistną, szuwar z manną mielec, z manną jadalną. Ciek wodny okresowo wysycha.
Cenne gatunki to: bebłek błotny, przetacznik błotny, okrężnica bagienna, jaskier skąpopręcikowy, szczaw błotny, wgłębka.
Na północ od jeziora znajduje się wieś Stary Borek.

</doc>
<doc id="1531451" url="https://pl.wikipedia.org/wiki?curid=1531451" title="Joseph Eugene Stiglitz">
Joseph Eugene Stiglitz



</doc>
<doc id="1531460" url="https://pl.wikipedia.org/wiki?curid=1531460" title="Jezioro marzeń">
Jezioro marzeń

Jezioro marzeń (ang. "Dawson’s Creek") – amerykański serial telewizyjny opowiadający o grupie nastolatków, ich problemach, uczuciach, miłościach i życiu codziennym.
Głównymi postaciami jest piątka przyjaciół: Joey Potter (Katie Holmes), Dawson Leery (James Van Der Beek), Pacey Witter (Joshua Jackson), Jack McPhee (Kerr Smith), Jennifer Lindley (Michelle Williams). Serial stworzył Kevin Williamson, twórca "Krzyku". Serial "Jezioro marzeń" zyskał wielu zwolenników dzięki pokazaniu problemów, z jakimi na co dzień boryka się młodzież we współczesnym świecie.
Odcinki.
"Jezioro marzeń" składa się z sześciu sezonów. Każdy z nich liczy ok. 22-24 odcinków, jedynie pierwszy – tylko 13. Łącznie daje to 128 odcinków. Pierwszy odcinek serialu został wyemitowany w USA 20 stycznia 1998, a ostatni, dwuczęściowy finał szóstego sezonu – 14 maja 2003. W Polsce serial był oryginalnie emitowany przez telewizję Polsat. Pierwszy odcinek wyemitowano 6 września 1998.
Główne postacie.
Dawson Leery.
Dawson Wade Leery (ur. 14 marca 1983 r.) – tytułowy bohater serialu, syn Gail i Mitcha Leery’ch, od sezonu czwartego brat Lily Leery. Półsierota od sezonu piątego, w którym jego ojciec ginie w wypadku samochodowym. Wątek jego romansu z Joey Potter jest jednym z głównych motywów serialu. Grany przez aktora Jamesa Van Der Beeka.
Dawson to niepoprawny marzyciel i optymista. Od pierwszych odcinków ma ambicje filmowe i pragnie zostać wielkim reżyserem jak jego idol, Steven Spielberg. W finałowym odcinku szóstej serii, którego akcja dzieje się w 2008 roku, jest telewizyjnym producentem wykonawczym i scenarzystą.
Joey Potter.
Joey (właśc. Josephine Lynn Potter) jest jedną z głównych bohaterek serialu. Grana jest przez aktorkę Katie Holmes. Jako jedyna z całej obsady "Jeziora marzeń" wystąpiła we wszystkich stu dwudziestu ośmiu odcinkach - w odcinku 15, sezonu 5 występuje sama. W komplecie odcinków nie pojawił się nawet tytułowy bohater, Dawson Leery.
Imię nadano jej po postaci Jo March, bohaterce utworu "Małe kobietki" – jest to ulubiona książka jej zmarłej matki. Joey, podobnie jak Dawsona, charakteryzuje dojrzałe podejście do życia. Przyczyny dojrzałości Joey jednak są już zupełnie inne niż w przypadku Dawsona. W wieku trzynastu lat dziewczyna musiała poradzić sobie z nagłą śmiercią matki, Lilian, i z tym, że jej ojciec zajmuje się przemytem narkotyków, za co trafił do więzienia. Matka Joey umarła na nowotwór złośliwy. Mieszka z siostrą Bessie, z którą wspólnie prowadzi miejscowy bar. Z powodu siostry i jej czarnoskórego narzeczonego, nie jest zbyt lubiana. Dawson, wieloletni przyjaciel Joey i jej bliski sąsiad, stanowi dla niej bardzo duże oparcie. Znają się od lat, doskonale się rozumieją i Joey przychodzi do niego zawsze, gdy jest jej ciężko. Właśnie do niego już dawno zaczęła żywić głębsze uczucia, ale ukrywała je. To bardzo ciekawa osobowość. Nosi w sobie ogromny ból, wywołany przykrymi doświadczeniami, ale dzielnie daje sobie radę i nie ważne, jak bardzo los ją doświadcza, bo jest silniejsza niż innym się wydaje. Jest postacią twardo stąpającą po ziemi. Uparcie zmierza do wyznaczonego celu, a jej największe marzenie, to opuścić granice Capeside. Gdy jednak otrzymała propozycję wyjazdu na rok do Francji, odrzuciła ją, nie chcąc rozstawać się z Dawsonem, który z czasem z przyjaciela zamienia się w jej kochającego chłopaka. Gdy jej układy z Dawsonem psują się, u jej boku pojawia się Pacey. To on mobilizuje ją do pracy i nie pozwala się poddawać. Z czasem zakochuje się w niej. Joey próbuje odepchnąć od siebie to uczucie, ale w końcu ulega czarowi Paceya. Staje przed trudną sytuacją, wyznania prawdy Dawsonowi. Wie, że go to zrani i nie myli się. Dawson stawia jej ultimatum, musi wybierać pomiędzy nim a Paceyem. Wybór nie będzie łatwy, gdyż Joey nie chce przekreślać wieloletniej przyjaźni z Dawsonem, ale w końcu okazuje się, że Pacey jest dla niej ważniejszy. Po dokonaniu wyboru, Joey i Pacey wypływają razem w trzymiesięczny rejs. Pacey nie sprostał wymaganiom Joey i – jak sam przyznał, był w stanie dać jej wspaniałe wakacje na łodzi i wspólną noc na szkolnej wycieczce, ale teraz już nic mu nie pozostało. Pacey i Joey rozchodzą się. Inteligentna i utalentowana Joey rusza na studia. Teraz, dzięki pomocy Dawsona, czeka na nią Worthington University, gdzie pozna wielu mężczyzn, jednak żaden nie zatrzyma jej przy sobie na dłużej. W sercu Joey ciągle tkwi Dawson...
Wątek miłosny Joey Potter i Dawsona Leery’ego jest jednym z najważniejszych wątków serialu.
Jennifer Lindley.
Jennifer 'Jen' Lindley (ur. w maju 1983 r., zm. 14 maja 2008 r.) jest kreowana przez Michelle Williams. Williams za rolę Jennifer Lindley dwukrotnie była nominowana do nagrody YoungStar Award jako najlepsza aktorka w dramacie telewizyjnym.
Jennifer jest dziewczyną z wielkiego miasta. Jako piętnastolatka przeprowadziła się z Nowego Jorku do Capeside, pozornie by pomóc babci przy poważnie chorym dziadku. Nikt jednak nie wie, że tak naprawdę rodzice wysłali ją na prowincję, by zastanowiła się nad swoim życiem i zwolniła tempo. Jennifer stara się to zatuszować i wpasować w nowe środowisko. Nie jest to łatwe, zważywszy na dawny tryb życia Jennifer. Dziewczyna najpierw staje się pierwszą miłością Dawsona (inny bohater serialu), później jego dziewczyną, po zerwaniu – przyjaciółką, by na końcu Dawson odsunął ją od siebie. Pierwotnie Jennifer nie pasuje do swoich przyszłych przyjaciół. Osamotniona, pokrewną duszę odnajduje w ekscentrycznej Abby Morgan, lecz ta wywiera na niej wpływ negatywny i przywołuje déjà vu, przypominając wspomnienia z Nowego Jorku. Po śmierci Abby, wsparcie znajduje w Jacku McPhee, podobnie jak ona odrzuconym przez społeczność Capeside. Najważniejszymi mężczyznami w życiu Jen są wspomniani już Jack oraz Dawson. Szczególnie ten drugi, który niejednokrotnie starał się o jej względy, z którym Lindley nie raz schodziła się i ponownie zrywała.
Jennifer jest jedną z barwniejszych postaci w serialu – buntowniczą i nieprzewidywalną. Historia jej życia w "Jeziorze marzeń" kończy się jednak tragicznie – Jennifer umiera w ostatnim odcinku serialu na nieuleczalną chorobę serca.
Pacey Witter.
Najmłodszy z rodzeństwa Witter. Pacey to najlepszy przyjaciel Dawsona i ekspert od wywoływania kłopotów. Udało mu się nawet wywrzeć tak piorunujące wrażenie na swojej nauczycielce angielskiego, że doprowadził do romansu ze starszą kobietą, co wstrząsnęło całym Capeside. Potrafi rozśmieszyć nawet największego ponuraka, ale pod tą maską wesołości skrywa się niedowartościowany młody człowiek. Traktowany jest jak wyrzutek, głównie przez własnego ojca, szeryfa, który cały świat widzi w starszym synu, Dougu. Na szczęście na drodze Paceya pojawia się Andie McPhee. To ona pomaga mu uwierzyć w siebie i pod jej wpływem chłopak bardzo się zmienia. Pacey w niektórych momentach wykazuje się dużą dojrzałością. Pomaga Andie i wspiera ją w trudnych chwilach. Bardzo ją kocha i walczy, aby jej nie utracić. Gdy jednak wyjeżdża, zaczyna się załamywać, wydaje mu się, że bez niej nie da sobie rady. Szczera rozmowa z ojcem pomaga mu. Szybko udało mu się dorosnąć i odnaleźć cel w życiu. Drzemały w nim pokłady wielu zdolności, które po prostu ktoś musiał odkryć. Pacey jest również bardzo dumny, nie potrafi wybaczyć Andie zdrady, której dopuściła się w ośrodku. Nowa sytuacja nieco go przerasta. Z jednej strony chciałby przekreślić wszystko, co łączyło go z Andie, zapomnieć, ale zjawia się, gdy ta go potrzebuje. Z biegiem czasu jednak w jego sercu coraz ważniejszą rolę zaczyna odgrywać Joey Potter. Czuje, że to właśnie ta i zaczyna walczyć o to uczucie. Nie jest to łatwa decyzja. Wie, że może stracić najlepszego przyjaciela, czyli Dawsona, do którego Joey również pała płomiennym uczuciem. Podejmuje to ryzyko i wszyscy odwracają się przeciw niemu. Dawson nie uważa się już za jego przyjaciela, Andie reaguje wybuchem gniewu, a Joey musi wybierać. W tej sytuacji chcąc dać jej czas i swobodę, postanawia opuścić Capeside na jakiś czas. Przygotowuje łódź do rejsu, jest to jednak forma ucieczki. W rejsie towarzyszy mu ostatecznie Joey. Po trzech miesiącach wraca do Capeside i okazuje się, że jeśli nie zaliczy kilku przedmiotów to nie skończy szkoły. A więc oprócz pytających spojrzeń, czeka na niego dużo pracy i choć był w stanie zaliczyć wszystko to nie oznacza to wcale, że pójdzie do college’u. Wręcz przeciwnie, Pacey wybrał pracę na łodzi i tym samym nie znalazło się w jego życiu miejsca dla Joey.
W rolę Paceya wcielał się Joshua Jackson.
Jack McPhee.
Bohatera poznajemy w wieku lat piętnastu. Jack jest bratem Andie. Wraz z nią i matką przeprowadził się do Capeside, małego, prowincjonalnego miasteczka w Stanach Zjednoczonych. Jack jest skryty, nieśmiały do tego stopnia, że prosi siostrę o znalezienie mu odpowiedniej posady. Andie załatwia mu pracę w barze Joey, co staje się początkiem przyjaźni nastolatków. Oboje świetnie się rozumieją. Jack i Joey – ku dezaprobacie Dawsona – umawiają się na randki. Znacznie później, wychodzi na jaw homoseksualna orientacja Jacka. Z tego powodu spotyka go wiele nieprzyjemności. Jack nie wstydzi się tego, kim jest i postanawia przeciwstawić się woli ojca, który chce, by syn opuścił Capeside. To zdarzenie zbliża go do Jennifer Lindley, dziewczyny z Nowego Jorku, która w przeciwieństwie do swoich prowincjonalnych rówieśników dysponuje tolerancją, i która z czasem staje się najlepszą przyjaciółką Jacka. Jack nie do końca jest jednak w stanie zaakceptować własne preferencje. Pomimo początkowych problemów, w końcu decyduje się umówić na randkę z chłopakiem; wraz z upływem czasu przychodzi mu to coraz łatwiej. Jedną z serialowych miłości McPhee jest Toby, chłopak, którego Jack postanowił przedstawić własnej siostrze. W dwóch ostatnich odcinkach "Jeziora marzeń", rozgrywających się w przyszłości, dowiadujemy się, że Jack zaangażował się w związek z Dougiem Witterem, bratem swojego przyjaciela Paceya.
Postać odgrywa aktor Kerr Smith. Jack McPhee najczęściej pojawiał się w odcinkach drugiego i trzeciego sezonu; w kolejnych seriach bohater zszedł na drugi plan.
Andrea McPhee.
Andie to siostra Jacka, która przeprowadziła się razem z nim i matką do Capeside z Providence. Po tym jak ona i Pacey Witter dosłownie na siebie wpadają, pozostaje już tylko jeden krok do zawiązania przyjaźni i jeszcze jeden do czegoś więcej. Początkowo nie jest to łatwe, gdyż Andie ma bardzo cięty języczek, którego nie boi się używać i nie pozostaje dłużna Paceyowi. Ponadto jest inteligentna i oczytana, co pomaga jej w dogryzaniu chłopakowi. Zawsze elegancka i potrafiąca zachować się w każdej sytuacji, wzorowa uczennica, zarówno w szkole jak i w życiu. Jak jednak sama twierdzi, boi się ludzi i trudno nawiązuje nowe znajomości. Gdyby nie Pacey, zamknęłaby się w swoim własnym świecie. Szczególnie, gdy po śmierci Abby Morgan odżywają w niej wspomnienia i wydaje jej się, że rozmawia ze zmarłym bratem. Ta czuła i delikatna dziewczyna, która jak dotąd zajmowała się chorą psychicznie matką i problemami reszty bliskich jej ludzi, potrzebuje bardzo pomocy swojego chłopaka. Pacey wywiązywał się z tego zadania znakomicie, ale Andie wyjechała z Capeside. Ojciec postanowił zabrać ją i matkę z powrotem do Providence, gdzie będą miały zapewnioną stałą opiekę medyczną, a od jego decyzji nie ma odwołania. Udaje jej się wyzdrowieć, ale uczucie, które łączyło ją i Paceya nie przetrwało czasu rozłąki. Andie podczas pobytu w ośrodku poznała Marca i to właśnie z nim zdradziła Paceya. Nie trudno domyślić się jego reakcji. Andie jednak wciąż jest zauroczona Paceyem. Uczucia odżywają na nowo. Dlatego też tak gwałtownie reaguje na wiadomość o związku Paceya i Joey Potter. To była dla Andie prawdziwa chwila próby. Jak zawsze poradziła sobie, uporządkowała życie na nowo. Teraz jest już pewne, że Andie nie pójdzie do Harvardu, gdyż tak spodobało jej się we Włoszech, że postanowiła spędzić tam cały przyszły rok.
Jej rolę odgrywała aktorka Meredith Monroe.
Audrey Liddell.
Córka pochodzącej z Beverly Hills Kay Liddell, studentka Worthington University, przyjaciółka i współlokatorka Joey Potter. W piątej serii romansuje z Paceyem Witterem. Po rozstaniu z nim w sezonie szóstym zostaje wokalistką w zespole Emmy, spędza noc z miłością Jennifer, C.J.em i wpada w alkoholizm. Trafia na odwyk, a po powrocie musi zostać przez lato na uniwersytecie, by nadrobić zaległości. Nie pojawia się w odcinku finałowym, ale Joey mówi, że jest obecnie wokalistką i ma chłopaka, którego określa mianem „anty-Pacey”. Jest przyjaciółką Jacka Osbourne’a.
W jej rolę, przez dwa sezony (piąty i szósty), wcielała się aktorka Busy Philipps.
Postacie drugoplanowe.
Douglas Witter.
Doug to brat Paceya (inny bohater serialu), starszy od niego o dziewięć lat. Przedstawiony zostaje jako policjant z Capeside, który nie chce opuszczać prowincji. Jego kontakty z bratem nie układały się dobrze. Pacey zawsze dokuczał bratu dowcipami o gejach, przez co Doug go nienawidził, ponieważ w rzeczywistości sam był orientacji homoseksualnej. Romans Paceya z Tamarą Jacobs, nauczycielką języka angielskiego, nie wpłynął pozytywnie na ich stosunki, przyczynił się jednak do wyznania przez Douga prawdy o swoich preferencjach seksualnych. Minęło sporo czasu zanim sceptyczny Pacey zaakceptował orientację Douga, lecz w końcu bracia doszli do porozumienia. Doug mieszkał nawet z Paceyem, gdy do Capeside powróciła Carrie, ich siostra. Stał się dla Paceya oparciem. Młodszy z braci wyprowadził się od drugiego dopiero po przyjeździe Gretchen (kolejna siostra bohaterów). W finałowym odcinku serialu, rozgrywającym się w 2008 roku, dowiadujemy się o trwałej relacji, jaka nawiązała się pomiędzy Dougiem Witterem a Jackiem McPhee – przyjacielem Paceya z czasów szkolnych i studenckich. Doug i Jack przejmują nawet opiekę nad córką tragicznie zmarłej Jennifer Lindley.
Postać Douga Witter pojawia się w dwudziestu odcinkach serialu – trzech sezonu pierwszego, jednym drugiego, siedmiu serii trzeciej, czterech serii czwartej, jednym odcinku piątej serii oraz czterech sezonu finałowego. Był odgrywany przez kanadyjskiego aktora Dylana Neala.
Abby Morgan.
Abby Morgan była nastolatką nietolerowaną przez całe miasto – zbuntowaną, lecz również osamotnioną. Jest to zdecydowanie postać o ciekawej osobowości. Przez cały czas swojego krótkiego pobytu w Capeside, Abby myślała wyłącznie o uwodzeniu chłopców, czym zrażała do siebie innych. Jej osoba irytowała mieszkańców. Dziewczyna żyła poza wszelkimi regułami. Jej jedyną przyjaciółką była Jen Lindley – podobnie jak ona, odsunięta poza margines, nie bojąca się głośno wypowiadać tego, co myśli. Abby wyryła trwały ślad w pamięci rówieśników, a jej śmierć obiegła całe Capeside. Pijana wpadła do wody. Jennifer próbowała ją ratować, ale bezskutecznie. W dzień pogrzebu Andie wraz z Paceyem weszli do pokoju Abby. Andie nie tylko wyczuła jej obecność, ale też znalazła pamiętnik. Z prywatnych zapisek bohaterowie dowiedzieli się, że Abby nawet na co dzień była złośliwa i uszczypliwa.
Abby pojawiła się w czternastu odcinkach serialu – w dwóch odcinkach serii pierwszej oraz dwunastu serii drugiej. Była odgrywana przez aktorkę Monicę Keenę.
Evelyn Ryan.
Babcia Jennifer. Mieszkająca z Jennifer, a później także z Jackiem przez wszystkie 6 sezonów. W sezonie 6 okazuje się, że ma raka piersi.
Postać Evelyn Ryan jest odgrywana przez Mary Beth Peil.
Gail Leery.
Żona Mitcha Leery’ego. Gail poznała Mitcha w szkole średniej, a wyszła za niego w 1980 roku, po czterech latach związku. Jest matką Dawsona i Lily.
Postać Gail Leery odgrywała aktorka telewizyjna Mary-Margaret Humes.
Bessie Potter.
Bessie jest siostrą jednej z głównych bohaterek, Joey Potter. Jest półsierotą, a jej ojciec przebywa w więzieniu za handel narkotykami.
W jej rolę przez czterdzieści dziewięć odcinków wcielała się aktorka Nina Repeta.
Mitchell Leery.
Ojciec Lily Leery i bohatera tytułowego, Dawsona Leery’ego, mąż Gail Leery.
W pierwszych dwóch sezonach ukazany jako mężczyzna niespełniony zawodowo i emocjonalnie. Jego relacje z żoną ulegają poprawie w serii trzeciej, wtedy też na świat przychodzi ich córka, Lily. Mitch ginie w piątej serii, w wypadku samochodowym.
Postać grana przez Johna Wesleya Shippa.
Produkcja.
"Joey Potter jest uparta, żywa, przebiegła, piękna, zdecydowana i przebojowa. Jednak, w pewien cudownie sprzeczny sposób, pomimo swojego twardego zachowania, Joey jest słabą, czasami niepewną, wrażliwą emocjonalnie, pragnącą miłości osobą” – tak postać opisywał oficjalny przewodnik po serialu. Joey, której imię wzięło się od postaci Jo z książki "Małe kobietki", przez lata wdrapywała się przez okno do sypialni Dawsona i platonicznie dzieliła z nim łóżko. Matka Joey zmarła na raka, kiedy ta miała 13 lat, a jej ojciec, Mike (Gareth Williams), był w więzieniu za handel marihuaną. Jej niezamężna, ciężarna siostra, Bessie (Nina Repeta), około pięć lat starsza od Joey, samotnie prowadziła restaurację Ice House, gdzie Joey pracowała jako kelnerka. "Gentlemen’s Quarterly" opisało Joey jako „skrytą, kapryśną dziewczynę, rozdartą między codziennymi obowiązkami i nieudolnymi próbami zdobycia sąsiada znad jeziora – Dawsona”.
Serial był mocno reklamowany przez The WB Network przed premierą w styczniu 1998. Obsada pojawiła się w katalogu J. Crew, a trailery programu były pokazywane w kinach. Poruszenie w serialu tematów seksu, wywołało zamieszanie w prasie; jeden z producentów, firma Procter &amp; Gamble, wycofała się wskutek negatywnych komentarzy prasowych. Holmes wkrótce trafiła na okładki magazynów, takich jak "Seventeen", "TV Guide" i "Rolling Stone". Jancee Dunn, redaktor "Rolling Stone" powiedziała, że Katie została wybrana na okładkę, ponieważ „za każdym razem, gdy wspomnisz o "Dawson's Creek" słyszysz pisk nastolatek. Fakt, że jest olśniewająco piękna również nam nie przeszkadza”.
Recenzje były różne. "Toledo Blade" stwierdziło, że postaci „rozmawiają, jakby pochodziły z planety rządzonej przez psychologów z Manhattanu, gdzie małomówność karana jest śmiercią”. Serialowi zarzucono też zbyt górnolotne słownictwo. Sama Holmes też potrzebowała pomocy przy zrozumieniu dialogów. „Czasem przed przeczytaniem scenariusza, muszę wziąć słownik i zadzwonić do kogoś, aby upewnić się czy poprawnie wymawiam niektóre słowa”. Serial przyniósł aktorce sławę i wielu fanów. Parada z okazji Dnia Dziękczynienia 1998 roku w Toledo, z jej udziałem miała rekordową frekwencję. Magazyn "Life" napisał: „Jako Joey, Holmes miała ogromny wpływ na życie nastolatków... Przez te wszystkie lata, Joey dochowała wierności swoim zasadom. Serial, a zwłaszcza postać Katie, są poruszające”.
Joey, jako jedyna z całej obsady "Jeziora marzeń", wystąpiła we wszystkich 128 odcinkach. „Bardzo trudno było mi opuścić Wilmington, przebić tę bańkę mydlaną i żyć dalej. Nie lubię zmian. Z drugiej jednak strony, granie gdzie indziej stanowi miłą odmianę” – powiedziała w 2004. Holmes przyznała, że jak to często bywa w telenowelach, jej postać była karykaturą aktora:

</doc>
<doc id="1531461" url="https://pl.wikipedia.org/wiki?curid=1531461" title="Mucha niebieska">
Mucha niebieska



</doc>
<doc id="1531463" url="https://pl.wikipedia.org/wiki?curid=1531463" title="Rusłan (imię)">
Rusłan (imię)



</doc>
<doc id="1531464" url="https://pl.wikipedia.org/wiki?curid=1531464" title="NGC 1427A">
NGC 1427A

NGC 1427A (również PGC 13500) – galaktyka nieregularna (IBm), znajdująca się w gwiazdozbiorze Erydanu w odległości około 62 milionów lat świetlnych. W tym rejonie nieba znajduje się także NGC 1427, obie te galaktyki należą do Gromady w Piecu.
NGC 1427A ma około 20 tysięcy lat świetlnych średnicy i jest podobna do Wielkiego Obłoku Magellana.
Galaktyka ta przedziera się przez ośrodek międzygalaktyczny Gromady w Piecu z prędkością około 600 km/s. Gaz należący do galaktyki zderza się z gazem międzygalaktycznym i ulega ściśnieniu tak dużemu, że w rezultacie prowadzi to do jego zapadania się pod wpływem własnej grawitacji i powstawania mnóstwa nowych gwiazd. W wyniku tego procesu NGC 1427A ma kształt grota strzały skierowanego w stronę, w którą galaktyka się przemieszcza. Siły pływowe pochodzące od sąsiednich galaktyk mogą również mieć wpływ na aktywność gwiazdotwórczą na tak wielką skalę. W ciągu następnych miliardów lat galaktyka ta ulegnie destrukcji, tracąc stopniowo gwiazdy i pozostały gaz.

</doc>
<doc id="1531466" url="https://pl.wikipedia.org/wiki?curid=1531466" title="Rusłana (imię)">
Rusłana (imię)

Rusłana - imię żeńskie pochodzenia tureckiego, forma żeńska imienia Rusłan. 

</doc>
<doc id="1531467" url="https://pl.wikipedia.org/wiki?curid=1531467" title="Hot Leg">
Hot Leg

Hot Leg - zespół Justina Hawkinsa, znanego z charakterystycznego falsetowego śpiewu frontmana grupy The Darkness. Ich debiutancki album był nagrywany w Londynie w 2008 i został wydany 9 lutego 2009.
Nazwa Hot Leg pochodzi od części wytwornicy pary wodnej znajdującej się w reaktorach nuklearnych.
Historia zespołu.
Zespół wydał piosenkę nazwaną "Heroes", która jest do ściągnięcia za darmo ze strony musicglue, i która nie pojawi się na albumie Red Light Fever, którego wydanie zapowiedziano na styczeń 2009. Pierwszym singlem zwiastującym album jest "Trojan Guitar" zaprezentowane na oficjalnym Myspace zespołu, i które również zostało zaoferowane przez zespół do ściągnięcia za darmo z musicglue 20 października 2008. Jest opisywane jako "średniowieczna epika" i trwa ponad 5 minut.
W sierpniu zespół poinformował, że odbędzie trasę po Wielkiej Brytanii jako support amerykańskiego zespołu Alter Bridge. Zrezygnowali z trzech koncertów ze względu na chorobę Justina Hawkinsa. Zespół zakończył trasę koncertową jako support dla innego amerykańskiego zespołu Extreme.
Hot Leg pojawili się gościnnie w nowym programie stacji Sky One, "Guinness World Records Smashed", który pojawi się na antenie 27 listopada 2008. Najnowszy singiel zespołu, świąteczna kompozycja "I’ve Met Jesus" zostanie wydany 15 grudnia 2008 i pretenduje do tytułu najlepszej świątecznej piosenki UK 2008. Dnia 28 listopada pojawił się on w przedsprzedaży na stronie www.HMV.com w dwóch wersjach: na CD (B-Sidem jest utwór "Cupboard Love") oraz na 7" płycie winylowej (B-Sidem do wersji winylowej jest utwór "Trojan Guitar").
Dyskografia.
Albumy
Single

</doc>
<doc id="1531469" url="https://pl.wikipedia.org/wiki?curid=1531469" title="Hemitheconyx">
Hemitheconyx

Hemitheconyx – rodzaj jaszczurki z rodziny eublefarów (Eublepharidae).
Zasięg występowania.
Rodzaj obejmuje gatunki występujące w Afryce. 
Systematyka.
Podział systematyczny.
Do rodzaju należą następujące gatunki: 

</doc>
<doc id="1531470" url="https://pl.wikipedia.org/wiki?curid=1531470" title="Rusłan i Ludmiła">
Rusłan i Ludmiła

Rusłan i Ludmiła (ros. Руслан и Людмила) – poemat Aleksandra Puszkina z 1820 r. napisany w stylu baśni o porwaniu córki Włodzimierza I Wielkiego, Ludmiły przez czarodzieja i o dzielnym rycerzu Rusłanie, który miał ją uratować.

</doc>
<doc id="1531471" url="https://pl.wikipedia.org/wiki?curid=1531471" title="Holodactylus">
Holodactylus

Holodactylus – rodzaj jaszczurki z rodziny eublefarów (Eublepharidae).
Zasięg występowania.
Rodzaj obejmuje gatunki występujące w Afryce. 
Systematyka.
Etymologia.
"Holodactylus": "holos" „kompletny, cały”; δακτυλος "daktulos" „palec”.
Podział systematyczny.
Do rodzaju należą następujące gatunki: 

</doc>
<doc id="1531473" url="https://pl.wikipedia.org/wiki?curid=1531473" title="Red Light Fever">
Red Light Fever

Red Light Fever – debiutancki album grupy Hot Leg, której frontmanem, wokalistą i autorem piosenek jest Justin Hawkins, znany wcześniej z grupy The Darkness. Premiera albumu miała miejsce 9 lutego 2009.
Informacje ogólne.
Pierwsze piosenki na album Red Light Fever zaczęły powstawać po tym jak Justin Hawkins opuścił swój poprzedni zespół, The Darkness. Kilka piosenek przeciekło bądź zostało opublikowanych w internecie w 2007 i 2008, co sprawiło, że wiele osób uwierzyło iż Justin nagrywa solową płytę. Jednakże w sierpniu 2008 frontman ogłosił powstanie nowego zespołu, którego debiutancki album ma się pojawić w styczniu 2009. 
Nie jest to jeszcze oficjalnie potwierdzone, ale album prawdopodobnie będzie zawierał piosenki: 
"Whichever", "You Can't Hurt Me Anymore", "Gay in the 80's" oraz dwa potwierdzone już single "Trojan Guitar" (wydany 20 października 2008) i "I've Met Jesus" (wydany 15 grudnia 2008). Single "Heroes" i piosenka promocyjna "Do It In The Dark" napisana dla organizacji Do the Green Thing, nie znajdą się na albumie. Single "Heroes" oraz "Trojan Guitar" zostały opublikowane przez zespół do ściągnięcia za darmo ze strony musicglue. 
28 listopada 2008 świąteczny singiel "I've Met Jesus" pojawił się w przedsprzedaży na stronie www.HMV.com w dwóch wersjach - na CD (B-Sidem jest utwór "Cupboard Love") oraz na 7" płycie winylowej (B-Sidem jest utwór "Trojan Guitar"). Piosenka pretenduje do tytułu najlepszego świątecznego utworu w UK w 2008 roku. 
Lista utworów.
Jest to nieoficjalna niepotwierdzona przez zespół lista utworów. 

</doc>
<doc id="1531475" url="https://pl.wikipedia.org/wiki?curid=1531475" title="Presbyopia">
Presbyopia



</doc>
<doc id="1531478" url="https://pl.wikipedia.org/wiki?curid=1531478" title="NGC 3808A">
NGC 3808A

NGC 3808A (również PGC 36228) – galaktyka spiralna (Sc), znajdująca się w gwiazdozbiorze Lwa. Nie jest obiektem NGC, lecz nosi takie oznaczenie, gdyż znajduje się w pobliżu galaktyki NGC 3808 i oddziałuje z nią grawitacyjnie. Galaktyki te zostały skatalogowane jako Arp 87 w "Atlasie Osobliwych Galaktyk" Haltona Arpa i znajdują się w odległości ok. 330 mln lat świetlnych od Ziemi. Galaktyki przeszły w przeszłości obok siebie, czego dowodem jest łączący je pomost z gwiazd rozciągający się na 75 tys. lat świetlnych. Powtarzające się bliskie przejścia powinny ostatecznie zaowocować połączeniem się tej pary galaktyk w jedną, większą.
Niektóre źródła (np. baza SIMBAD, serwis Astronomy Picture of the Day) przyjęły inne oznaczenia – galaktyka PGC 36228 nosi oznaczenie NGC 3808B, jej większa sąsiadka NGC 3808A, zaś cały układ dwóch galaktyk oznacza się jako NGC 3808.

</doc>
<doc id="1531483" url="https://pl.wikipedia.org/wiki?curid=1531483" title="Ferdynand IV">
Ferdynand IV



</doc>
<doc id="1531485" url="https://pl.wikipedia.org/wiki?curid=1531485" title="Santiago Benítez">
Santiago Benítez

Santiago Benítez (1903–1997) – piłkarz paragwajski, prawy pomocnik.
Przez większość swojej kariery był zawodnikiem klubu Club Olimpia, z którym trzy razy z rzędu sięgnął po mistrzostwo Paragwaju - w 1927, 1928 i 1929
Jako piłkarz klubu Olimpii był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Benítez zagrał tylko w jednym spotkaniu - z Belgią.

</doc>
<doc id="1531486" url="https://pl.wikipedia.org/wiki?curid=1531486" title="Encyklopedia kościelna">
Encyklopedia kościelna

Encyklopedia kościelna, pełny tytuł: "Encyklopedja Kościelna podług teologicznej encyklopedji Wetzera i Weltego z licznemi jej dopełnieniami" – polska encyklopedia składająca się z 33 tomów opublikowanych w latach 1873-1933. Została wydana przez Michała Nowodworskiego, z wyjątkiem tomu 33, który powstał pod redakcją Stefana Biskupskiego. Początkowo drukowana w Warszawie w Drukarni Czerwińskiego i S-ki przy ulicy Świętokrzyskiej. Była jednym z większych polskich przedsięwzięć wydawniczych w zaborze rosyjskim.
Oparta jest na ówczesnym katolickim leksykonie "Wetzer und Welte's Kirchenlexikon oder Encyklopädie der katholischen Theologie und ihrer Hülfswissenschaften", 13 tomów (włącznie z jednym tomem skorowidzów), Freiburg, Herder'sche Verlagsbuchhandlung; wydawcy: Joseph Hergenröther i Franz Kaulen.
Składa się 33 tomów:
Jest w całości zdigitalizowana. Tomy I-XXXII są dostępne bezpłatnie w cyfrowej bibliotece Polona, a tom XXXIII z 1933 r. jedynie w czytelni Biblioteki Narodowej (stan na rok 2018).

</doc>
<doc id="1531487" url="https://pl.wikipedia.org/wiki?curid=1531487" title="Różowa Pantera (serial animowany)">
Różowa Pantera (serial animowany)

Różowa Pantera (ang. "The Pink Panther Show", 1969-1980) – amerykański serial animowany, których głównym bohaterem jest tytułowy Różowa Pantera. Innymi bohaterami kreskówki, oprócz Pantery, są inspektor Clouseau, Mrówka i Mrówkojad, Głupi Żuraw i inne postacie.
O serialu.
Animowana postać Różowej Pantery po raz pierwszy pojawiła się w czołówce aktorskiego filmu "Różowa Pantera" z 1963 roku. Od 1965 roku zaczęto tworzyć z tej animacji odcinki serialu animowanego przeznaczonego dla teatrów. Okazało się, że postać ta zdobyła sobie znaczną popularność w teatrach NBC. Skłoniło to twórców do wyemitowania wszystkich tych odcinków w telewizji pod postacią animowanego serialu pod wspólnym tytułem "The Pink Panther Show" (32 odcinki). Przedsięwzięcie to zakończyło się sukcesem i sprawiło, że od roku 1971 zaczęto produkować nowe serie odcinków, tym razem bezpośrednio z przeznaczeniem telewizyjnym. Każda seria miała swój odrębny tytuł ("The New Pink Panther Show", "The Pink Panther Laff And A Half-Hour", "Pink Panther Meets Ants And The Aardvark", "The Pink Panther And Friends", "The Think Pink Panther Show!" i "The All-New Pink Panther Show"), jednak na ogół traktowane są jako jeden serial.
Wersja polska.
Wersja polska:
Czytał:

</doc>
<doc id="1531489" url="https://pl.wikipedia.org/wiki?curid=1531489" title="V458 Vulpeculae">
V458 Vulpeculae

V458 Vulpeculae – gwiazda nowa położona w gwiazdozbiorze Liska, której wybuch zaobserwowano 8 sierpnia 2007, zaś kilka dni później osiągnęła jasność obserwowaną 8,1. Jest to druga znana, po Nova Persei, nowa otoczona mgławicą planetarną.
Szacuje się, że masy obu gwiazd układu są na tyle duże, że oba te obiekty wzajemnie przyciągając się, zderzą się ze sobą, czego efektem będzie jeszcze większy wybuch supernowej.

</doc>
<doc id="1531493" url="https://pl.wikipedia.org/wiki?curid=1531493" title="Sulisław (zm. 1241)">
Sulisław (zm. 1241)

Sulisław (zm. 1241) – możnowładca małopolski żyjący w pierwszej połowie XIII wieku.
Wzmiankowany w dokumencie z 1238. Przez Długosza wymieniany jako brat wojewody krakowskiego Włodzimierza, po którego śmierci w bitwie pod Chmielnikiem Sulisław miał być postawionym na czele rycerstwa małopolskiego wysłanego na pomoc księciu Henrykowi Pobożnemu i zginąć w bitwie pod Legnicą.
Według starszej historiografii polskiej miał pochodzić z możnowładczego rodu małopolskiego Gryfitów, a jego synem miał być wojewoda krakowski i bliski współpracownik Bolesława Wstydliwego Klemens z Ruszczy. Jednak nowsze badania wiążą Sulisława i jego brata Włodzimierza z rodem Łabędziów.

</doc>
<doc id="1531494" url="https://pl.wikipedia.org/wiki?curid=1531494" title="Traktat o granicach i przyjaźni III Rzesza – ZSRR (1939)">
Traktat o granicach i przyjaźni III Rzesza – ZSRR (1939)

Traktat o granicach i przyjaźni III Rzesza-ZSRR – umowa międzynarodowa zawarta w Moskwie pomiędzy III Rzeszą i Związkiem Socjalistycznych Republik Radzieckich 28 września 1939 po kapitulacji Warszawy, u schyłku działań wojennych w konsekwencji agresji III Rzeszy i ZSRR na Polskę. Nazywany także II paktem Ribbentrop – Mołotow, ponieważ został podpisany przez te same osoby co pakt pierwszy (Joachim von Ribbentrop i Wiaczesław Mołotow) oraz miał taki sam charakter stanowiąc jego bezpośrednią kontynuację. Jedynie mała treść ustaleń tego traktatu została podana do wiadomości publicznej; większość tekstu (trzy tajne protokoły) została utajniona.
Protest rządu RP z 30 września 1939 roku przeciwko ustaleniom niemiecko-radzieckiego układu o granicy i przyjaźni z 28 września 1939 roku mówił o dwóch agresorach i walce przeciwko nim o wyzwolenie polskiego terytorium.
Treść traktatu.
Traktat porządkował kwestie podziału terytorium Polski, precyzował strefy wpływów Berlina i Moskwy i określał zakres dalszej współpracy stron. Zastrzegał przy tym, że ustalenia tego traktatu w żaden sposób nie mogą być kwestionowane przez inne państwa.
Tajne dodatki.
Uporządkowane zostały kwestie terytorialne: województwo lubelskie oraz wschodnia część województwa warszawskiego – terytoria, które według ustaleń paktu Ribbentrop-Mołotow miały się znaleźć w sowieckiej sferze wpływów zostały przeniesione do strefy niemieckiej, zaś by zrekompensować ZSRR ten ubytek, tajny protokół do traktatu przekazywał Litwę do strefy wpływów sowieckich. Po ultimatum ZSRR z 14 czerwca 1940 i okupacji następnego dnia Litwy przez Armię Czerwoną została ona 3 sierpnia 1940 anektowana przez ZSRR w formie Litewskiej SRR, wraz z Łotwą i Estonią. Na żądanie Stalina Hitler musiał zrezygnować z koncepcji powołania szczątkowego państwa polskiego na okupowanych terytoriach, a strony wbrew prawu międzynarodowemu (konwencja haska IV z 1907 r.) dokonały wytyczenia granicy niemiecko-sowieckiej na okupowanym wojskowo terytorium Polski. Sygnatariusze przewidzieli procedurę wymiany ludności narodowości niemieckiej, białoruskiej i ukraińskiej pomiędzy zajętymi terytoriami, na zasadzie opcji.
Kolejny tajny protokół odnosił się do kwestii polskiej i głosił, że "Obie strony nie będą tolerować na swych terytoriach jakiejkolwiek polskiej propagandy, która dotyczy terytoriów drugiej strony. Będą one tłumić na swych terytoriach wszelkie zaczątki takiej propagandy i informować się wzajemnie w odniesieniu do odpowiednich środków w tym celu." Stało się to podstawą do wzajemnej współpracy między służbami specjalnymi obu krajów, która przybrała na przełomie 1939 i 1940 formułę czterech wspólnych Konferencji Gestapo-NKWD.

</doc>
<doc id="1531497" url="https://pl.wikipedia.org/wiki?curid=1531497" title="Timothée Kolodziejczak">
Timothée Kolodziejczak

Timothée Kolodziejczak (ur. 1 października 1991 w Arras) – francuski piłkarz pochodzenia polskiego i martynikańskiego występujący na pozycji lewego lub środkowego obrońcy w niemieckim klubie FC Schalke 04. 
Życie prywatne.
Kolodziejczak urodził się we francuskim mieście Arras. Jego ojciec jest Polakiem, natomiast matka Martynikanką. Timothée Kolodziejczaka otrzymał propozycje grania dla Polski ale zarówno on jak i jego ojciec nie byli co do tego przekonani w związku z czym nigdy nie wystąpił w barwach biało-czerwonych.
Kariera reprezentacyjna.
Ma za sobą występy w młodzieżowych reprezentacjach Francji, brał między innymi udział w Mistrzostwach Europy U-17 2008. Młodzieżowy mistrz Europy z Mistrzostw Europy U-19 2010.

</doc>
<doc id="1531507" url="https://pl.wikipedia.org/wiki?curid=1531507" title="Olejek kardamonowy">
Olejek kardamonowy

Olejek kardamonowy jest to wyciąg z nasion kardamonu o właściwościach antyseptycznych i rozkurczowych. Stosowany jako przyprawa oraz afrodyzjak. Szeroko stosowany w aromaterapii, przemyśle perfumeryjnym, do aromatycznych masaży i kąpieli. Działa pobudzająco i głęboko nawilża.

</doc>
<doc id="1531513" url="https://pl.wikipedia.org/wiki?curid=1531513" title="Agnieszka czeska (1305–przed 1337)">
Agnieszka czeska (1305–przed 1337)

Agnieszka (ur. 15 czerwca 1305; zm. przed 4 stycznia 1337) – królewna czeska, księżna jaworska.
Życiorys.
Agnieszka była jedynym dzieckiem króla czeskiego i polskiego Wacława II i jego drugiej żony Ryksy Elżbiety. W drugiej połowie 1316 z inicjatywy matki poślubiła Henryka I jaworskiego. Z powodu młodego wieku Agnieszki małżeństwo zostało dopełnione dopiero w 1319. W 1325 małżonkowie uzyskali dyspensę papieską niezbędną z powodu zbyt bliskiego pokrewieństwa. Małżeństwo było bezpotomne. Agnieszka jest po raz ostatni wzmiankowana w testamencie matki spisanym przed 19 października 1335. Jako zmarłą wymienia ją mąż w swoim dokumencie wystawionym 4 stycznia 1337. Nie zaznaczył przy tym, że żona niedawno zmarła, co pozwala przypuszczać, że jej śmierć nastąpiła w 1336. Nie jest znane miejsce pochowania Agnieszki. Zapewne spoczęła w klasztorze w Krzeszowie. Według innej hipotezy została pogrzebana w kościele franciszkańskim w Lwówku Śląskim. Zachowana w miejscowym ratuszu płyta nagrobna (tzw. rycerz i zakonnica) jest nagrobkiem Agnieszki i jej męża. Po śmierci żony Henryk Jaworski nie ożenił się ponownie.

</doc>
<doc id="1531517" url="https://pl.wikipedia.org/wiki?curid=1531517" title="Bingen">
Bingen

Niemcy:
Stany Zjednoczone:
Osoby:

</doc>
<doc id="1531518" url="https://pl.wikipedia.org/wiki?curid=1531518" title="Środek odkażający">
Środek odkażający



</doc>
<doc id="1531524" url="https://pl.wikipedia.org/wiki?curid=1531524" title="Robert Ritter">
Robert Ritter

Robert Ritter (ur. 14 maja 1901 w Akwizgranie, zm. 15 kwietnia 1951 we Frankfurcie nad Menem) – niemiecki psychiatra, nazistowski badacz Cyganów, aktywnie biorący udział w ich eksterminacji.
Ukończył studia medyczne ze specjalizacją psychiatryczną. Od 1932 r. był asystentem w klinice psychiatrycznej w Tybindze, gdzie rok później objął stanowisko ordynatora. W 1936 został kierownikiem "Rassenhygienische und Bevölkerungsbiologische Forschungsstelle" ("Zakład Badawczy ds Higieny Rasowej i Biologii Społeczeństwa") w Berlinie, a rok później habilitował się na bazie publikacji "Ein Menschenschlag" ("Gatunek ludzki"). Od 1941 r. był kierownikiem Instytutu Biologii Kryminalnej Policji Bezpieczeństwa w Berlinie. Od połowy 1944 r. mieszkał w Tybindze, gdzie wykładał biologię kryminalną na tamtejszym uniwersytecie.
Po objęciu władzy w Niemczech przez Hitlera, Ritter zaangażował się w badania służące m.in. opracowaniu sposobów identyfikacji oraz wyłapywaniu osób urodzonych w mieszanych małżeństwach niemiecko-cygańskich, żydowsko-cygańskich, w niewielkim stopniu także niemiecko-żydowskich. W swoich ówczesnych pracach naukowych, poświęconych głównie Cyganom, uzasadniał tezy, iż Cyganie, a także osoby mające choćby częściowe pochodzenie cygańskie, są całkowicie patologiczne, kryminogenne i upośledzone umysłowo, przy czym wynika to z uwarunkowań genetycznych, a nie np. socjalnych czy ekonomicznych. Głównym wnioskiem jego badań było, że osoby takie należy usunąć ze społeczeństwa niemieckiego, podobnie jak psychicznie chorych. (zob. Akcja T4)
W opisie projektu „Naukowe badania dziedziczności na kryminalistach, włóczęgach i cyganach” dla Niemieckiego Komitetu Badań Naukowych (niem. "Deutsche Forschungsgemeinschaft", DSG), pisał:
Kierował on szeregiem programów badawczych, w których oprócz pomiarów antropologicznych, prowadzono także akcję wyłapywania Cyganów oraz osób mieszanej narodowości i umieszczania ich w specjalnych obozach, a później w obozach koncentracyjnych. Jego badania były także podstawą akcji sterylizacji Cyganów, jako niewartościowych rasowo. Badania prowadził także w obozach koncentracyjnych, m.in. w Dachau.
Po zakończeniu wojny Ritter kontynuował karierę akademicką. W 1947 r. mianowano go lekarzem miejskim we Frankfurcie nad Menem oraz kierownikiem tamtejszego prewentorium dla chorych umysłowo, a także urzędu ds pomocy młodzieży. Miał też prywatną praktykę lekarską jako biegły sądowy.

</doc>
<doc id="1531525" url="https://pl.wikipedia.org/wiki?curid=1531525" title="Spyro 2 – Wrota do Glimmer">
Spyro 2 – Wrota do Glimmer

Spyro 2 – Wrota do Glimmer – druga części serii komputerowych gier platformowych "Spyro". Gra została wyprodukowana przez Insomniac Games i wydana przez SCEA na konsolę PlayStation. Premiera produkcji w Europie odbyła się 5 listopada 1999 roku pod tytułem Spyro The Dragon 2: Gateway to Glimmer. W Stanach Zjednoczonych gra została wydana pod tytułem Spyro 2: Ripto's Rage!, a w Japonii jako Spyro X Sparx Tondemo Tours.
Fabuła.
Spyro i Sparx po unicestwieniu Gnasty'ego gnorka pragną odpocząć od trudu, z którym musieli się mierzyć w ostatnim czasie i spędzić wymarzone wakacje z dala od problemów. Niestety w krainie smoków pada deszcz. Jednak bohaterowie znajdują portal i dzięki niemu mieli się przenieść do parku rozrywki – „Dragon Shores”. W tym samym czasie w innym świecie Profesor, Elora, Hunter i Zoe próbują ściągnąć smoka, który mógłby im pomóc w pokonaniu Ripto, tyrana którego Hunter przez swoją głupotę wciągną przez portal razem ze sługami Ripta, czyli Crush'em i Gulp'em. Na nieszczęście ściągają Spyro i Sparx'a. Kiedy Spyro zamierzał wrócić do domu, Ripto i jego słudzy niszczą portal powrotny. Spyro postanawia pomóc nowym przyjaciołom w walce z tyranem.

</doc>
<doc id="1531528" url="https://pl.wikipedia.org/wiki?curid=1531528" title="Jakob Prandtauer">
Jakob Prandtauer

Jakob Prandtauer (ur. 1660 w Stanz bei Landeck, zm. 16 września 1726 w St. Pölten) – austriacki architekt epoki baroku. 
Życiorys.
Pochodził z rodziny chłopskiej, kształcił się na kamieniarza, ostatecznie jednak zajął się architekturą. Znany jest przede wszystkim jako autor projektu Opactwa Benedyktynów w Melku (Dolna Austria), perły austriackiej barokowej architektury sakralnej. Cenionym architektem i kontynuatorem dzieła Prandtauera był jego siostrzeniec – Joseph Munggenast.
W Stanz bei Landeck zachował się dom rodzinny architekta – obecnie zajazd (Gasthof zum Löwen).

</doc>
<doc id="1531530" url="https://pl.wikipedia.org/wiki?curid=1531530" title="Tommy Burns">
Tommy Burns



</doc>
<doc id="1531534" url="https://pl.wikipedia.org/wiki?curid=1531534" title="Brisbane International 2009 (kobiety)">
Brisbane International 2009 (kobiety)

Tenisowy turniej WTA Brisbane International 2009 odbył się w dniach 5 stycznia 2009 - 11 stycznia 2009 w australijskim Brisbane na kortach twardych. Pula nagród wyniosła 484 750 dolarów amerykańskich.

</doc>
<doc id="1531536" url="https://pl.wikipedia.org/wiki?curid=1531536" title="Wyklina">
Wyklina



</doc>
<doc id="1531544" url="https://pl.wikipedia.org/wiki?curid=1531544" title="Rezerwat przyrody Złota Góra">
Rezerwat przyrody Złota Góra



</doc>
<doc id="1531545" url="https://pl.wikipedia.org/wiki?curid=1531545" title="ZAK S.A. Kędzierzyn-Koźle">
ZAK S.A. Kędzierzyn-Koźle



</doc>
<doc id="1531547" url="https://pl.wikipedia.org/wiki?curid=1531547" title="NGC 4650A">
NGC 4650A

NGC 4650A (również PGC 42951) – biegunowa galaktyka pierścieniowa typu S0-a, znajdująca się w gwiazdozbiorze Centaura. Galaktyka ta jest odległa od Ziemi o około 130 milionów lat świetlnych.
NGC 4650A jest zaledwie jedną ze stu odkrytych galaktyk, których pierścień jest ustawiony południkowo. Sposób w jaki powstała ta wyjątkowa struktura składająca się z dysku i poprzecznie ułożonego pierścienia nie został jeszcze do końca poznany. Jedną z możliwości wyjaśnienia tego układu jest założenie, że jest on skutkiem potężnego zderzenia dwóch galaktyk, które miało miejsce co najmniej miliard lat temu. Gwiazdy jednej z galaktyk przekształciły się w rotujący centralny dysk zawierający wiele starych czerwonawych gwiazd. Druga mniejsza galaktyka, która zbliżyła się zbyt blisko, by przetrwać kolizję została poważnie zdeformowana. Gaz i gwiazdy mniejszej galaktyki zostały wyrwane i przechwycone przez większą, formując nowy pierścień gazu, gwiazd i pyłu krążący wokół centralnej galaktyki w prawie prostopadłej płaszczyźnie. Ten biegunowo położony pierścień jest ustawiony prawie dokładnie brzegiem do nas.
Zdjęcia wykonane przez Kosmiczny Teleskop Hubble’a ujawniły, że koncentracja światła w centrum obiektu ma regularny wygląd. Wskazuje to na to, że jądro składa się ze starych gwiazd i zawiera niezwykle mało gazów i pyłów. Stało się tak zapewne na skutek uformowania poprzecznego pierścienia, a pierwotna galaktyka była typową galaktyką średniej wielkości. Ciemniejsze pasemka widoczne w środkowej części pierścienia to gęste chmury pyłów i gazów blokujące światło. Jaśniejsze niebieskawe bąble zewnętrznego pierścienia zawierające jasne, młode gwiazdy powstały na skutek kolizji galaktyk. Zewnętrzny pierścień jest pozbawiony ramion spiralnych i zdeformowany, dodatkowo nie leży w jednej płaszczyźnie. Ponieważ pierścień biegunowy rozciąga się znacznie poza obszar halo nowo utworzonej galaktyki, stwarza on wyjątkową okazję badań ciemnej materii, która otacza większość galaktycznych dysków. Ciemna materia oraz dysk galaktyczny przyciągają i utrzymują biegunowy pierścień, dając tym samym możliwość badania rozkładu ciemnej materii.
W galaktyce tej zaobserwowano supernową SN 1990I.

</doc>
<doc id="1531548" url="https://pl.wikipedia.org/wiki?curid=1531548" title="Ruś Podkarpacka w latach 1918–1939">
Ruś Podkarpacka w latach 1918–1939

Do I wojny światowej Ruś Zakarpacka była prowincją węgierską w obrębie Austro-Węgier.
Diaspora karpatorusińska w Stanach Zjednoczonych w 1918 r. dążyła do oderwania Rusi Zakarpackiej od Węgier. Przedstawiciele diaspory przedstawili prezydentowi USA Woodrowowi Wilsonowi koncepcje przyłączenia do Rosji lub Ukrainy. Wilson zasugerował przystąpienie do rozmów z Środkowoeuropejską Unią Demokratyczną organizacji na czele, której stał Tomasz Masaryk. 2 listopada Amerykańska Rada Narodowa Rusinów Węgierskich przystąpiła do Unii, a przedstawiciele stron podpisali umowę na mocy której wyrażali wolę by Ruś Podkarpacka weszła w skład przyszłej Czechosłowacji na zasadach federacyjnych. 12 listopada 1918 w Scranton Amerykańska Rada Rusinów Węgierskich uchwaliła deklarację o przyłączeniu Rusi Zakarpackiej na zasadzie federacyjnej do Czechosłowacji, która sama miała być państwem federacyjnym. Rada przewidywała włączenie do Rusi północno-wschodniej części Słowacji (ówczesne komitaty: Zemplín, Szarysz i Spisz, obejmujące jednak większy obszar niż samą tylko Łemkowszczyznę słowacką), jak również części Węgier, czyli ogólnie ziem wchodzących wcześniej w skład tzw. "Rusi Węgierskiej". Jednak ostatecznie Ruś Węgierską podzielono na trzy części, z których jedną – większą część "Kraju Marmaroskiego" przyznano Rumunii (traktat w Trianon), natomiast wymienione wyżej zachodnie „słowackie” powiaty Rusi – Czechosłowacji.
Ruska Rada Narodowa, założona w Starej Lubowli na Spiszu 8 listopada 1918, po przeniesieniu do Preszowa, zażądała samookreślenia narodowego zgodnego z czternastoma punktami Wilsona. Jej kontynuacja, Karpatoruska Rada Narodowa w Preszowie, zajęła 31 stycznia 1919 takie samo stanowisko. Rada reprezentowała początkowo orientację moskalofilską, ale wobec klęski „Białej” Rosji wybrała opcję czeską. Powstała wówczas koncepcja przyłączenia Zakarpacia do Czechosłowacji jako depozytu dla przyszłej Rosji. Zjazd działaczy ukraińskich w Chuście wypowiedział się za połączeniem z Ukrainą i wybrał 21 stycznia 1919 Centralną Radę Ludową, która 24 stycznia 1919 zgłosiła akces do Zachodnioukraińskiej Republiki Ludowej.
W Użhorodzie natomiast powstała 9 listopada 1918 kierowana przez gubernatora nowego autonomicznego węgierskiego „Kraju Ruskiego”, Augustyna Sztefana, Rada Narodu Węgro-Ruskiego, o orientacji prowęgierskiej i znajdująca oparcie w kościele greckokatolickim, ale nie odegrała ona żadnej roli.
Władza czeska.
Gdy wojska czeskie opanowały 12 stycznia 1919 Przełęcz Użocką, Karpatoruska Rada w Preszowie uchwaliła przyłączenie Spiszu i Łemkowszczyzny (komitaty Sepesz, Szarisz, Zemplin i część komitatu Ung) do Czechosłowacji, rezygnując na razie z połączenia z Zakarpaciem.
Jednocześnie w walkach z komunistami węgierskimi Czesi posuwali się na wschód. Centralna Ruska Rada Narodowa w Użhorodzie uznała za najwyższą władzę Karpatoruską Radę Narodową w Preszowie i wypowiedziała się 16 maja 1919 za autonomią w ramach Czechosłowacji, składającej się z trzech części: Czech i Moraw, Słowacji oraz Zakarpacia. W czerwcu 1919 roku armia czeska zajęła całą Ruś Zakarpacką, a traktat z Saint-Germain potwierdził 10 września 1919 jej przynależność do Czechosłowacji z „jak najszerszą autonomią”. W terminologii czeskiej region ten nazywany był Rusią Podkarpacką ("Podkarpatská Rus").
Ruś Podkarpacka była dla Czechów bardzo ważna. Nie posiadając dobrych kontaktów z państwami sąsiednimi, przez Ruś komunikowała się z jedynym swoim sojusznikiem – Rumunią, z którą znajdowała się w jednym sojuszu militarnym – Małą Ententą.
Zakarpacie otrzymało statut generalny 18 listopada 1918, uzupełniony 26 kwietnia 1920 specjalnym zarządzeniem, natomiast Konstytucja Czechosłowacji obiecywała mu odrębny sejm, decydujący w kwestiach językowych, szkolnictwa, religii, samorządu miejskiego i w innych sprawach, gdyby ustawodawstwo czechosłowackie przeniosło je na lokalny sejm. Prezydent mianował 29 lutego 1920 gubernatora-Rusina. W praktyce sejm nigdy nie powstał, rady gubernatorskiej, nawet o funkcjach doradczych, też nie powołano zaś Zakarpaciem rządził wicegubernator wyznaczany spośród czeskich biurokratów.
Bieda i zacofanie regionu sprzyjało wpływom komunistycznym (40% głosów w wyborach 1924 roku, później 30%), na co Praga wskazywała jako na dowód „niedojrzałości” do autonomii. .
Mimo to odsetek Rusinów wśród ludności wzrósł z 56% (1900) do ponad 62%. W 1930 roku na Zakarpaciu mieszkało 478 tysięcy Rusinów i Ukraińców, a dalsze 100 do 300 tysięcy żyło na Słowacji. Rusini i Ukraińcy mieszkali głównie na wsi, natomiast miasta zakarpackie miały charakter żydowsko-węgiersko-czeski (Żydzi stanowili 15% ludności tego regionu).
Czeskie władze centralne, podobnie jak poprzednio węgierskie, popierały "rusinizm" polityczny, widząc w nim środek zatrzymania Zakarpacia na wypadek roszczeń ewentualnego państwa ukraińskiego lub rosyjskiego. Ministerstwo oświaty zalecało nauczanie w języku (dialekcie) miejscowym, nie zaś po rosyjsku lub ukraińsku (1922), choć Ukraińcy, za których uważano emigrantów z Galicji, Bukowiny i ZSRR, cieszyli się w Czechosłowacji przywilejami. Istniało tu duże skupisko ukraińskich studentów i emigrantów politycznych w Podiebradach i Pradze.
Większość posłów z Zakarpacia należała do orientacji moskalofilskiej. W szkołach rusińskich uczono po rosyjsku lub po ukraińsku, ale używano raczej lokalnego dialektu (rusiński) i pisowni historycznej, tj. starocerkiewnosłowiańskiej. Na Słowacji również wykładano po słowacku.
Na używanie rosyjskich podręczników oficjalnie zezwolono w 1937, gdyż językiem kultury (teatr, prasa) był rosyjski.
Partie Rusi Podkarpackiej.
Przed 1919 na Rusi Podkarpackiej nie działały żadne partie polityczne. Dopiero za czasów Czechosłowacji zanotowano bujny rozwój partii (ponad 20), zarówno lokalnych, jak i oddziałów partii działających w całym kraju.
Jedną z pierwszych była założona w 1920 Ruska Partia Włościańska (Ruśka Chliborobśka Partija, RChP), przekształcona w 1925 w Partię Chrześcijańsko-Narodową. Stanowisko antyczeskie, a prowęgierskie zajmował rusiński Włościański Związek Autonomiczny (Avtonomnyj Zemledelskij Sojuz, AZS). Konkurowała z nim Russka Partia Narodowo-Autonomiczna (Russkaja Nacjonalno-Avtonomnaja Partija, RNAP). Oprócz nich działały Karpatoruska Rolnicza Partia Republikańska, lewicowa Karpatorusska Partia Robotnicza Małorolnych i Bezrolnych, oraz jedna z najsilniejszych – Międzynarodowa Socjalistyczna Partia Rusi Podkarpackiej, która weszła w skład Komunistycznej Partii Czechosłowacji. Działały również Ukraińska Ludowa Partia Robotnicza (UNRP), Socjaldemokratyczna Partia Rusi Podkarpackiej i węgierska Węgierska Partia Narodowa (Magyar Nemzeti Párt). Od połowy lat 30. rozpoczęła tutaj działalność nielegalna Organizacja Ukraińskich Nacjonalistów.
Ukraina Karpacka i Karpato-Ukraina.
II Republika Czechosłowacka 22 listopada 1938 nadała Rusi Zakarpackiej autonomię. Już wcześniej, 8 października 1938 powołano rząd autonomiczny Andrija Brodija, ale ze względu na zbytnią prowęgierskość władze centralne zastąpiły go 26 października gabinetem Augustyna Wołoszyna, który reprezentował orientację proniemiecką.
Rząd autonomiczny utworzył Sicz Karpacką – organizację militarną opanowaną przez Organizację Ukraińskich Nacjonalistów, dowodzoną przez Romana Szuchewycza i szkoloną przez Niemców.
Na mocy arbitrażu wiedeńskiego Węgrzy 2 listopada 1938 zajmowali południową część Rusi Zakarpackiej.
Rusini 18 lutego 1939 zorganizowali wybory na jedną listę do parlamentu Ukrainy Karpackiej, ale Czesi w dniach 13-14 marca 1939 rozpoczęli rozbrajanie proniemieckiej Siczy.
Gdy 15 marca Niemcy wkroczyli do Czechosłowacji, Karpato-Ukraina ogłosiła niepodległość (prezydentem został Augustyn Wołoszyn, premierem Julijan Rewaj), wówczas jednak Węgrzy w dniach 15-18 marca 1939 w walkach z Siczą zajęli resztę obszaru.

</doc>
<doc id="1531550" url="https://pl.wikipedia.org/wiki?curid=1531550" title="Tyrone Edgar">
Tyrone Edgar

Tyrone Edgar (ur. 29 marca 1982 w Greenwich) – brytyjski lekkoatleta, sprinter.
W 2012 ogłosił zakończenie kariery.
Wielokrotnie reprezentował Wielką Brytanię na międzynarodowych imprezach, bez większych indywidualnych sukcesów (w biegu na 100 metrów zajął 4. miejsce na mistrzostwach Europy junioroów w 2001, na tym samym dystansie zwyciężył w superlidze pucharu Europy w 2008) lepsze wyniki notując w sztafecie 4 x 100 metrów :
Edgar uczestniczył w Igrzyskach Olimpijskich w Pekinie (2008), gdzie doszedł do półfinału biegu na 100 metrów,a brytyjska sztafeta 4 x 100 m, typowana do medalu została zdyskwalifikowana w półfinale.

</doc>
<doc id="1531552" url="https://pl.wikipedia.org/wiki?curid=1531552" title="Bożena Przemyślidka">
Bożena Przemyślidka

Bożena Przemyślidka (ur. przed 1230; zm. 27 maja 1290 we Wrocławiu) – królewna czeska, margrabina brandenburska.
Życiorys.
Bożena (zwana także Beata, Beatrycze) była córką króla czeskiego Wacława I i jego żony Kunegundy Hohenstauf. W 1243 poślubiła margrabiego brandenburskiego Ottona. Jej posagiem były zapewne Górne Łużyce. Nie wiadomo czy margrabiowie brandenburscy uzyskali ten obszar jako wiano czy może jako zastaw. Bożena zmarła we Wrocławiu i została pochowana w miejscowym klasztorze klarysek.
Potomstwo.
Bożena i Otton III mieli sześcioro dzieci, do których należeli:

</doc>
<doc id="1531557" url="https://pl.wikipedia.org/wiki?curid=1531557" title="NGC 4650B">
NGC 4650B



</doc>
<doc id="1531559" url="https://pl.wikipedia.org/wiki?curid=1531559" title="Agnieszka Nagay">
Agnieszka Nagay

Agnieszka Nagay z d. Staroń (ur. 20 lutego 1981 r. w Łodzi) – polska strzelczyni specjalizująca się w strzelaniu z karabinu, mistrzyni Europy, czterokrotna uczestniczka igrzysk olimpijskich.
Życiorys.
Jest brązową medalistką Uniwersjady w 2007 roku w Bangkoku w strzelaniu z karabinu sportowego (50 m, 3 postawy). Czterokrotnie reprezentowała Polskę na igrzyskach olimpijskich – w Atenach (2004) zajęła 11. miejsce w strzelaniu z karabinka pneumatycznego z 10 metrów, w Pekinie (2008) była 25. w karabinie pneumatycznym 10 m (40 strzałów) oraz 11. w strzelaniu z karabinu sportowego (50 m, 3 postawy), zaś w Londynie (2012) zajęła 8. miejsce w strzelaniu z karabinu sportowego (50 m, 3 postawy). Na igrzyskach w 2016 roku w Rio de Janeiro zajęła 16. miejsce w konkurencji karabinu małokalibrowego w trzech postawach z 50 m oraz 29. miejsce w karabinie pneumatycznym z 10 m. Poza tym jest trzykrotną medalistką Mistrzostw Europy w strzelectwie (dwuktronie srebro w drużynie: 2005 r. i 2008 r.; brąz indywidualnie w 2005 r.) oraz multimedalistką w drużynie Wojskowych Mistrzostw Świata (2010 i 2012). W dorobku Nagay jest również kilkadziesiąt medali Mistrzostw Polski.
Jest żołnierzem Sił Powietrznych w stopniu starszego szeregowego.
Jest absolwentką XXV Liceum Ogólnokształcącgo w Łodzi i doktorem biologii – pracę doktorską obroniła na Uniwersytecie Łódzkim.

</doc>
<doc id="1531567" url="https://pl.wikipedia.org/wiki?curid=1531567" title="Grupa Operacyjna „Bielsko”">
Grupa Operacyjna „Bielsko”

Grupa Operacyjna „Bielsko” (GO „Bielsko”) – grupa operacyjna Wojska Polskiego II RP.
Grupa Operacyjna „Bielsko” powstała 23 marca 1939 roku. W kampanii wrześniowej 1939 walczyła w składzie Armii „Kraków”. W nocy z 2 na 3 września 1939 GO „Bielsko” otrzymała kryptonim „Boruta”. W jej skład przejściowo weszła m.in. 10 Brygada Kawalerii Zmotoryzowanej płk. Stanisława Maczka.
Organizacja GO „Bielsko” we wrześniu 1939 roku.
Załoga Oświęcimia:
Lotnictwo wojskowe:

</doc>
<doc id="1531568" url="https://pl.wikipedia.org/wiki?curid=1531568" title="Sprawności">
Sprawności

Sprawności w skautingu to jedno z dwóch podstawowych i najstarszych narzędzi motywujących członków ruchu do rozwoju. Zasady dotyczące sprawności zmieniały się z czasem i w zależności od organizacji, jednak idea pozostała niezmienna: sprawności potwierdzają posiadanie umiejętności i wiedzy w konkretnych dziedzinach. Natomiast stopnie odpowiadają ogólnemu poziomowi rozwoju.
Sprawności to oznaki, które po przyznaniu umieszcza się w odpowiednim miejscu na mundurze; chociaż czasami (np. w ZHP) istnieje rozróżnienie pomiędzy sprawnością, czyli "zdobytą i udowodnioną działaniem umiejętnością", a jej oznaczeniem na mundurze.
Początki.
W pierwszych latach istnienia skautingu skaut wstępujący do patrolu przechodził kolejne stopnie (tenderfoot, skaut II klasy, skaut I klasy) zdając egzaminy skautowe, obejmujące głównie biwakowanie, tropienie, ratownictwo. Po uzyskaniu stopnia skauta I klasy, mógł zdawać egzaminy nazywane "egzaminami honorowymi" lub "egzaminami biegłości", dotyczyły one konkretnych dziedzin lub umiejętności. Zdanie egzaminu honorowego oznaczane było odpowiednią odznaką, to były właśnie sprawności. W roku 1908 było ich zaledwie kilka, dotyczyły: sygnalizacji, ratownictwa, pływania, podchodzenia i ogólnie pojętych rzemiosł. Już 1913 roku w organizacji brytyjskiej w trakcie zlotu i wystawy w Birmingham obowiązywały 52 odznaki (z czego 8 wprowadzonych w styczniu 1913), nazywane "proficiency badges". Były to "krążki wełniane, o średnicy niespełna 4 cm, barwy khaki (bułano-zielonawej) z wyszytym (maszynowo) jedwabną nicią wyobrażeniem danej sprawności". Sprawności nosiło się na prawym rękawie (lub specjnym naramienniku), z wyjątkiem "strażaka, wskazidrogi, sygnalisty, cyklisty i strzelca", które to nosiło się na lewym. Specjalnie wyróżnione była "służba ambulansowa" wyszyta na białym tle, którą nosiło się na obu rękawach powyżej innych sprawności. Symbolem był czerwony grecki krzyż w obwódce zielonej dla organizacji brytyjskiej oraz czerwonej dla pozostałych organizacji
W pierwszych dwóch latach działalności ruchu przyznano 180 000 oznak, w tym 30 000 "służby ambulansowej". Istniał wtedy zwyczaj pozwalający skautom wymieniać swoje sprawności po nazwisku w podpisie (np. litów)..
Skauting polski.
Początkowo w skautingu polskim sprawności nie były stosowane. Jednym z argumentów przeciwko była obawa przed wpędzeniem skautów w próżność z powodu posiadania wielu odznak. Po raz pierwszy zastosowano je na zlocie w Birmingham przyznając uchwałą komendy polskiej drużyny ponad 300 odznak 41 skautom.
Współczesne harcerstwo.
Obecnie każda organizacja harcerska posiada własny regulamin sprawności. Różnią się nie tylko ich listą, ale również sposobem zdobywania i oznaczania. W większości organizacji sprawności dzielą się na sprawności zuchowe i sprawności harcerskie.
Harcerze, wędrownicy i harcerze starsi zdobywają sprawności harcerskie podzielone na 4 poziomy trudności. Są oznaczane okręgiem na prawym ramieniu munduru, w którym został przedstawiony symbol graficzny danej sprawności
Oznaki sprawności zuchowych mają kształt trójkątów równobocznych.
Boy Scouts of America.
W BSA od 1910 roku istnieją "merit badges". System cały czas jest dostosowywany do potrzeb, zmieniane są wymagania, pojawiają się nowe odznaki, przestarzałe są wycofywane lub zastępowane nowymi, jednak wszystko to dzieje się bez rewolucji. Początkowo istniało 14 odznak, obecnie jest dostępnych 121 (2006). Odznaki zawsze mają kształt koła z zieloną obwódką, jednak szczegóły techniczne wykonania zmieniały się z czasem i tak powstało 10 typów (oznaczane literami od A do J). Początkowo nosiło się je na prawym rękawie, następnie przeniesiono je na specjalną szarfę, noszoną na specjalne okazje, a na rękawie można było nosić do sześciu odznak w dwóch rzędach po trzy. Obecnie na rękawie można nosić sześć odznak w trzech rzędach po dwie odznaki, tuż nad mankietem i tylko w koszulach z długim rękawem; reszta sprawności na szarfie, po trzy w rzędzie. Zdobywanie wyższych stopni (Live, Star, Eagle) polega w dużej mierze na zdobyciu odpowiedniej ilości sprawności.
Odznaki te są obiektem zainteresowana kolekcjonerów. 

</doc>
<doc id="1531571" url="https://pl.wikipedia.org/wiki?curid=1531571" title="Ogólnopolski konkurs informatyczny INTERSIEĆ">
Ogólnopolski konkurs informatyczny INTERSIEĆ

Ogólnopolski konkurs informatyczny „Intersieć” – konkurs przedmiotowy zainicjowany w 2002 roku przez „Młodzieżowe Towarzystwo Informatyczne” oraz firmę „Intersieć” z Rudy Śląskiej. Konkurs jest skierowany do uczniów szkół gimnazjalnych i ponadgimnazjalnych. Udział w konkursie polega na rozwiązywaniu za pośrednictwem Internetu testów i zadań praktycznych.

</doc>
<doc id="1531573" url="https://pl.wikipedia.org/wiki?curid=1531573" title="Krzysztof Bieryt">
Krzysztof Bieryt

Krzysztof Bieryt (ur. 17 maja 1974 w Nowym Sączu) - polski kajakarz górski, trzykrotny olimpijczyk.
Bieryt startuje w slalomie kanadyjek jedynek (C-1). W 1991 został Mistrzem Świata Juniorów (w norweskiej miejscowości Sjöa). Trzykrotnie reprezentował Polskę na igrzyskach olimpijskich :
W dwóch ostatnich startach uwidocznił się największy mankament Bieryta - słaba psychika, w obu przypadkach zajmował 3. lokatę po pierwszym przejeździe, z ogromnymi szansami na medal, jednak proste błędy nie dały mu szansy walki o najwyższe pozycje.

</doc>
<doc id="1531574" url="https://pl.wikipedia.org/wiki?curid=1531574" title="Eustachy Garnier">
Eustachy Garnier



</doc>
<doc id="1531581" url="https://pl.wikipedia.org/wiki?curid=1531581" title="93 Pułk Piechoty (II RP)">
93 Pułk Piechoty (II RP)

93 Pułk Piechoty (93 pp) – rezerwowy oddział piechoty Wojska Polskiego II RP.
Pułk nie występował w organizacji pokojowej wojska. Był jednostką formowaną zgodnie z planem mobilizacyjnym „W” dla rezerwowej 39 Dywizji Piechoty.
Mobilizacja pułku.
Jednostkami mobilizującymi były pułki piechoty 3 i 28 Dywizji Piechoty:
Walki w kampanii wrześniowej 1939 roku.
Wieczorem 3 września 1939 r. pułk wymaszerował do Zagnańska. Składał się z I/93 pp (rez.) i improwizowanego batalionu (72 pułk piechoty mjr. J. Papielewicza. Wszedł w skład Podgrupy „Radom” ppłka Bronisława Kowalczewskiego w Grupie Kielce. 6 września pod Zagnańskiem odpierał ataki oddziałów 2 Dywizji Lekkiej.
III/93 pp rez. 
Po zmobilizowaniu batalion 7 września przemaszerował z Dęblina do Solca i wzmocnił dywizjon rozpoznawczy WBPM mjr. Konstantego Kułagowskiego. Następnie od 9 września wraz z plutonem artylerii i dwoma plutonami 105 kompanii km plot. bronił przeprawy przez Wisłę pod miejscowością Kamień. Batalion zaatakowany od strony Kazimierza przez jednostki niemieckie wycofał się 13 września w ślad za 39 DP rez. i dołączył do niej w rejonie Kurowa. Wcielony do 94 pp rez. ppłk. Kazimierza Gołkowskiego przemieścił się w okolice Chełma. Walczył pod Cześnikami 22 września, Krasnobrodem 25 września, skapitulował wraz z macierzystą dywizją 27 września 1939 roku. 
Obsada personalna pułku.
Obsada personalna pułku

</doc>
<doc id="1531586" url="https://pl.wikipedia.org/wiki?curid=1531586" title="Regny (przystanek kolejowy)">
Regny (przystanek kolejowy)

Regny – nieczynny przystanek kolejowy w województwie łódzkim, w Polsce, w lesie w pobliżu jednostki wojskowej Regny.
Stacja towarowa Regny R1.
300 m od przystanku znajduje się stacja towarowa Regny R1, która posiada własną czynną lokomotywownię. Łączna długość torowiska wynosi ok. 100 km. Odcinek linii Regny – Wykno został rozebrany.

</doc>
<doc id="1531588" url="https://pl.wikipedia.org/wiki?curid=1531588" title="Grupa pułkownika Glabisza">
Grupa pułkownika Glabisza



</doc>
<doc id="1531591" url="https://pl.wikipedia.org/wiki?curid=1531591" title="Jan Strządała">
Jan Strządała

Jan Strządała, ps. „Jan Strehl”, „Dawid Glen” (ur. 4 lutego 1945 w Wiśle) – polski poeta, społecznik, organizator.
Życiorys.
Studiował na Wydziale Lekarskim Akademii Medycznej w Łodzi (1961–1967). Po przerwanych studiach podjął twórczość literacką utrzymując się z pracy zarobkowej w różnych zawodach. Jako poeta debiutował w 1969 w Warszawie tomikiem "Przegrany semestr" pod pseudonimem „Jan Strehl”.
W latach 1970–1977 pracował w Instytucie Wydawniczym „PAX” w Warszawie. W czasie stanu wojennego przewodził Gliwickiej Grupie Literackiej, której był założycielem. Od 1985 do 1991 był pracownikiem Polskiej Akademii Nauk. W latach 1993–1996 prezesował Oddziałowi Katowickiemu Stowarzyszenia Pisarzy Polskich (SPP), którego prezesem honorowym, jest obecnie. W latach 1999–2002 wiceprezes ZG SPP w Warszawie. Pełni funkcję prezesa Klubu Związków Twórczych w Gliwicach. Jest członkiem Stowarzyszenia Autorów ZAiKS. Bierze aktywny udział w realizacji wielu krajowych i zagranicznych imprez literackich. 29 maja 2022 r. został ponownie wybrany wiceprezesem Zarządu Głównego Stowarzyszenia Pisarzy Polskich na kadencję 2022–2025.
Twórczość Jana Strządały recenzowały m.in.: „Twórczość”, „Kultura”, „Tygodnik Kulturalny”, „Odra”, „Przekrój”, „Poglądy”, „Przegląd Artystyczno Literacki”, „Przegląd Powszechny”, „Nowe Książki”, Polskie Radio i TVP.
Polska Bibliografia Literacka publikuje wykaz wybranych wydawnictw książkowych oraz wierszy poety za lata 1989–2012. Ponadto twórczość Strządały pojawiła się w około 70 publikacjach rozproszonych (wiersze, eseje), w kilkunastu czasopismach społeczno-kulturalnych, literackich i artystycznych oraz w Polskim Radiu i TVP. Jego wiersze były tłumaczone na wiele języków: rosyjski, niemiecki, czeski, angielski, włoski, hebrajski i esperanto.

</doc>
<doc id="1531595" url="https://pl.wikipedia.org/wiki?curid=1531595" title="Tomasz Żyła">
Tomasz Żyła

Tomasz Żyła (ur. 12 lutego 1967 w Kowarach) – polski bobsleista, dwukrotny olimpijczyk. Jest synem Andrzeja, olimpijczyka z Innsbrucku, popularyzatora sportów saneczkowych w Polsce.
Żyła razem z Dawidem Kupczykiem, Krzysztofem Sieńko oraz Tomaszem Gatką stworzył najlepszą polską osadę bobslejową przełomu wieków. Na Igrzyskach w Nagano (1998) zajęli 22. miejsce, 4 lata później na Igrzyskach w Salt Lake City zostali sklasyfikowani na 18. pozycji.

</doc>
<doc id="1531596" url="https://pl.wikipedia.org/wiki?curid=1531596" title="Grupa &quot;Kielce&quot;">
Grupa &quot;Kielce&quot;



</doc>
<doc id="1531597" url="https://pl.wikipedia.org/wiki?curid=1531597" title="Tetradactylus">
Tetradactylus

Tetradactylus – rodzaj jaszczurki z rodziny tarczowcowatych (Gerrhosauridae).
Zasięg występowania.
Rodzaj obejmuje gatunki występujące w Afryce.
Charakterystyka.
U gatunków z tego rodzaju charakterystyczna jest stopniowa redukcja kończyn i palców – od dwóch par pięciopalczastych, drobnych i wątłych kończyn u "T. seps", przez cztero- ("T. tetradactylus"), dwu- (przednie u "T. eastwoodae") i jednopalczaste (tylne u "T. eastwoodae") do prawie całkowitej redukcji kończyn u "T. ellenbergeri".
Systematyka.
Podział systematyczny.
Do rodzaju należą następujące gatunki:

</doc>
<doc id="1531598" url="https://pl.wikipedia.org/wiki?curid=1531598" title="Stanisław Kowalski">
Stanisław Kowalski



</doc>
<doc id="1531601" url="https://pl.wikipedia.org/wiki?curid=1531601" title="Opel Astra J">
Opel Astra J



</doc>
<doc id="1531602" url="https://pl.wikipedia.org/wiki?curid=1531602" title="Na żywo w Studio">
Na żywo w Studio

Na żywo w Studio – pierwsza w dorobku grupy happysad koncertowa płyta DVD.
Wydawnictwo jest efektem kontraktu podpisanego przez zespół 21 czerwca 2008 z nowym wydawcą, wytwórnią Mystic Production. Znalazł się na niej koncert, który został zarejestrowany podczas jesiennej trasy koncertowej „długa droga tour”, 4 października 2008, w krakowskim Klubie Studio. Koncertowe wydawnictwo happysad "Na żywo w Studio" zyskało status złotej płyty w dniu premiery, 24 listopada 2008. Czytelnicy magazynu „Teraz Rock” (nr 2(72)2009) uznali "Na żywo w Studio" za najlepsze polskie muzyczne wydawnictwo DVD 2008 roku.
Wydawnictwo składa się z dwóch płyt DVD. Na pierwszej znajduje się zapis z ponad dwugodzinnego koncertu, na drugiej zamieszczono film dokumentalny „Nostress” opowiadający o historii zespołu oraz cztery galerie zdjęć z różnych okresów istnienia grupy. Film "Nostress" zrealizowała grupa filmowa Fabryczna ART, za co podczas Festiwalu Filmowego „Filmowa Góra” w Zielonej Górze otrzymała Nagrodę Małego Pagórka w kategorii „Granie na Ekranie”.
Odpowiedzialny za brzmieniem koncertu na płycie DVD był Leszek Kamiński, producent muzyczny ostatniej płyty zespołu. On też odpowiadał za miks wersji stereo oraz .
16 lutego 2009 ukazała się również wersja audio tego koncertu, w formie podwójnej płyty kompaktowej.
Lista utworów (wersja audio).
Opracowano na podstawie materiału źródłowego.
Skład.
Gościnnie:

</doc>
<doc id="1531605" url="https://pl.wikipedia.org/wiki?curid=1531605" title="94 Pułk Piechoty (II RP)">
94 Pułk Piechoty (II RP)

94 Pułk Piechoty (94 pp) – rezerwowy oddział piechoty Wojska Polskiego II RP.
Pułk nie występował w organizacji pokojowej wojska. Został zmobilizowany, zgodnie z planem mobilizacyjnym „W”, w pierwszych dniach września 1939 roku, w II rzucie mobilizacji powszechnej. Jednostkami mobilizującymi były:
Pułk miał wejść w skład rezerwowej 39 Dywizji Piechoty, lecz w czasie kampanii wrześniowej jego dowództwo, pododdziały specjalne i I batalion walczyły w składzie Grupy „Sandomierz”. II batalion majora Kazimierza Mazurkiewicza walczył w obronie Warszawy, natomiast III batalion kpt. Bronisława Pardo wszedł w skład 94 pułku piechoty improwizowany.
Obsada personalna pułku.
Dowództwo
I batalion 
II batalion (poza pułkiem w 1 pp Obrony Pragi)
II batalion 
IV batalion - kpt. żand. Tadeusz Szymczykiewicz

</doc>
<doc id="1531609" url="https://pl.wikipedia.org/wiki?curid=1531609" title="Rethroned">
Rethroned

Rethroned – drugi album metalowej fińskiej grupy Northern Kings.

</doc>
<doc id="1531611" url="https://pl.wikipedia.org/wiki?curid=1531611" title="Powiat cieszanowski">
Powiat cieszanowski

Powiat cieszanowski – powiat województwa lwowskiego II Rzeczypospolitej. Jego siedzibą było miasto Cieszanów. 1 stycznia 1923 przeniesiono siedzibę urzędu starostwa powiatu cieszanowskiego z Cieszanowa do Lubaczowa a nazwę powiatu zmieniono na "powiat lubaczowski".
Gminy.
Według stanu z 30 września 1921 roku powiat cieszanowski składał się z 2 miast, 64 gmin (w tym 4 miasteczek) i 48 obszarów dworskich:
Basznia Dolna, Basznia Górna, Bihale, Borchów, Borowa Góra, Brusno Nowe, Brusno Stare, Burgau, Cewków, Chlewiska, Chotylub, Dachnów, Dąbrowa, Deutschbach, Dzików Nowy, Dzików Stary, Felsendorf, Freifeld, Futory, Gorajec, Horyniec, Huta Różaniecka, Huta Stara, Kadłubiska, Krowica Hołodowska, Krowica Lasowa, Krowica Sama, Krzywe, Lipowiec, Lipsko (miasteczko), Lisie Jamy, Lubliniec Nowy, Lubliniec Stary, Łówcza, Łukawica, Łukawiec, Miłków, Młodów, Moszczanica, Narol (miasteczko), Narol Wieś, Niemstów, Nowe Sioło, Oleszyce (miasteczko), Oleszyce Stare, Opaka, Ostrowiec, Płazów (miasteczko), Podemszczyzna, Reichau, Ruda Różaniecka, Rudka, Sieniawka, Stare Sioło, Sucha Wola, Szczutków, Ułazów, Wola Wielka, Wólka Horyniecka, Wólka Zapałowska, Załuże, Zapałów i Żuków

</doc>
<doc id="1531615" url="https://pl.wikipedia.org/wiki?curid=1531615" title="95 Pułk Piechoty (II RP)">
95 Pułk Piechoty (II RP)

95 Pułk Piechoty (95 pp) – rezerwowy oddział piechoty Wojska Polskiego II RP.
Historia pułku.
Pułk nie występował w organizacji pokojowej wojska. Zgodnie z planem mobilizacyjnym „W” był formowany w II rzucie mobilizacji powszechnej dla rezerwowej 39 Dywizji Piechoty. 
Jednostki mobilizujące należały do dwóch dywizji piechoty (3 i 9), i stacjonowały na terenie dwóch okręgów korpusów (II i IX).
22 pułk piechoty w Siedlcach organizował dowództwo pułku, I batalion i pododdziały specjalne, 34 pułk piechoty w Białej Podlaskiej - II batalion, natomiast 7 pułk piechoty Legionów w Chełmie - III batalion.
W kampanii wrześniowej 1939 roku pułk walczył w składzie macierzystej dywizji, między innymi w drugiej bitwie pod Tomaszowem Lubelskim.

</doc>
<doc id="1531616" url="https://pl.wikipedia.org/wiki?curid=1531616" title="Renald z Sydonu">
Renald z Sydonu

Renald z Sydonu (ur. ok. 1130, zm. 1202), znany również jako Reginald Grenier lub Reynald, był seniorem Sydonu oraz Beaufort i ważną osobistością w Królestwie Jerozolimskim pod koniec XII wieku.
Był synem Gerarda Greniera i Agnieszki z Bures, prawnukiem Eustachego Greniera. W 1170 poślubił Agnieszkę z Courtenay. Po uwolnieniu z niewoli w 1190 poślubił Helwizę z Ibelinu, starszą córkę Baliana z Ibelinu i Marii Komneny, z którą miał troje dzieci: Agnieszkę, Eufemię i Baliana.
Brał udział w bitwie pod Montgisard w 1177 oraz w obronie królestwa przed najazdem Saladyna w 1183. W czasie przegranej 1 maja 1187 bitwy u źródła Cresson przebywał w zamku Beaufort. W bitwie pod Hittin z 4 lipca 1187 walczył w straży tylnej i zdołał wydostać się z okrążenia. Po bitwie Renald zbiegł do zamku w Beaufort, a Sydon poddał się Saladynowi bez walki 29 lipca. Potem przez krótki czas dowodził obroną Tyru i negocjował warunki kapitulacji z Saladynem, przerwane przez przybycie 14 lipca 1187 statku Konrada z Montferratu wraz z hufcem rycerzy. W 1189 negocjował z Saladynem poddanie się zamku Beaufort. Proponował mu udanie się do Damaszku i przejście na islam, wszystko po to, by zyskać na czasie i pozwolić obrońcom na umocnienie zamku. Renald został uwięziony w Damaszku, a zamek w końcu poddał się 22 kwietnia 1190 w zamian za jego uwolnienie.
Jako jeden z niewielu rdzennych baronów królestwa mówił po arabsku i dobrze znał literaturę arabską. Te umiejętności wykorzystywał jako dyplomata. Negocjował z Saladynem na rzecz Konrada z Montferratu w jego obozie pod Lyddą po bitwie pod Arsufem od listopada 1191 oraz w Jerozolimie na początku 1192 roku, a potem pomagał wynegocjować pokój między Ryszardem a Saladynem w 1192. Pozostawał w dobrych stosunkach z Al-Adilem, młodszym bratem Saladyna, z który wspólnie polował.
Sydon, którego Renald był seniorem, został odzyskany z rąk Saladyna w 1197 dzięki zręcznym działaniom Stefanii z Milly, siostrzenicy Renalda i dziedziczki miasta.

</doc>
<doc id="1531617" url="https://pl.wikipedia.org/wiki?curid=1531617" title="Stanisław Stankiewicz">
Stanisław Stankiewicz



</doc>
<doc id="1531620" url="https://pl.wikipedia.org/wiki?curid=1531620" title="Stanisław Stankiewicz jr.">
Stanisław Stankiewicz jr.



</doc>
<doc id="1531621" url="https://pl.wikipedia.org/wiki?curid=1531621" title="Rewolucja Październikowa">
Rewolucja Październikowa



</doc>
<doc id="1531622" url="https://pl.wikipedia.org/wiki?curid=1531622" title="51 Pułk Artylerii Lekkiej">
51 Pułk Artylerii Lekkiej



</doc>
<doc id="1531626" url="https://pl.wikipedia.org/wiki?curid=1531626" title="Małgorzata czeska">
Małgorzata czeska

Małgorzata czeska (ur. 21 lutego 1296 zapewne w Pradze; zm. 8 kwietnia 1322 w Hradcu Královym) – królewna czeska, księżna brzesko-legnicka.
Małgorzata była córka króla Czech i Polski Wacława II i jego pierwszej żony Guty. Zapewne w styczniu 1303 poślubiła księcia brzesko-legnickiego Bolesława III Rozrzutnego. Małżeństwo miało początkowo charakter formalny z powodu zbyt młodego wieku nowożeńców (Bolesław miał 11 lat, Małgorzata niecałe 7). Dopełnienie nastąpiło zapewne w latach 1308-1310.
Małgorzata nie otrzymała stosownego wiana. W 1308 jej mąż opanował księstwo opawskie. W maju 1311 Bolesław Rozrzutny zawarł w Ołomuńcu układ ze swoim szwagrem królem czeskim Janem Luksemburskim. Na jego mocy w zamian za 8000 grzywien zwrócił księstwo opawskie Czechom i zrezygnował z posagu żony. Odpowiedni dokument wystawił Bolesław w Ołomuńcu 11 czerwca 1311.
Małgorzata zmarła przy porodzie syna Mikołaja. Została pochowana w klasztorze w Zbrasławiu. Po śmierci żony Bolesław Rozrzutny ożenił się ponownie w 1326 z Karzyną Šubić, córką bana Chorwacji Mladena II.
Małgorzata i Bolesław III Rozrzutny mieli 3 synów:

</doc>
<doc id="1531630" url="https://pl.wikipedia.org/wiki?curid=1531630" title="114 Pułk Piechoty (II RP)">
114 Pułk Piechoty (II RP)

114 Pułk Piechoty (114 pp) – rezerwowy oddział piechoty Wojska Polskiego.
Pułk nie występował w organizacji pokojowej wojska. Został sformowany zgodnie z planem mobilizacyjnym „W”, w mobilizacji alarmowej, w grupie jednostek oznaczonych kolorem niebieskim. Gotowość do działania miał osiągnąć w ciągu 48 godzin.
Jednostką mobilizującą była Szkoła Podchorążych Piechoty, a miejscem mobilizacji Ostrów Mazowiecka.
Pułk był organiczną jednostką 41 Dywizji Piechoty (rezerwowej). W jej składzie walczył w kampanii wrześniowej.
Organizacja wojenna i obsada personalna pułku.
dowództwo
I batalion
II batalion
III batalion
Pododdziały specjalne

</doc>
<doc id="1531631" url="https://pl.wikipedia.org/wiki?curid=1531631" title="Rezerwat przyrody Złota Góra (województwo małopolskie)">
Rezerwat przyrody Złota Góra (województwo małopolskie)

Rezerwat przyrody Złota Góra – leśny rezerwat przyrody w województwie małopolskim, powiat miechowski, gmina Miechów. Znajduje się na gruntach Skarbu Państwa w zarządzie Nadleśnictwa Miechów (leśnictwo Sosnówka).
Jest położony pomiędzy wsiami Krępa i Jaksice, a założono go w 1955 roku w celu ochrony roślinności kserotermicznej na zboczu wzgórza kredowego. Przedmiot ochrony stanowi roślinność zróżnicowana na murawy kserotermiczne, zarośla oraz lasy grądowe. Najciekawsze rośliny podlegające ochronie to: wawrzynek wilczełyko, zawilec wielkokwiatowy, miłek wiosenny, dziewięćsił bezłodygowy, ostrożeń pannoński, lilia złotogłów, obuwnik pospolity. W związku z zarastaniem obszaru funkcja ochronna zaniknęła.
Według danych z nadleśnictwa, rezerwat zajmuje powierzchnię 4,16 ha (akt powołujący podawał 4,40 ha).
Rezerwat leży na skraju Obszaru Chronionego Krajobrazu Wyżyny Miechowskiej.

</doc>
<doc id="1531632" url="https://pl.wikipedia.org/wiki?curid=1531632" title="115 Pułk Piechoty (II RP)">
115 Pułk Piechoty (II RP)

115 Pułk Piechoty (115 pp) – rezerwowy oddział piechoty Wojska Polskiego II RP.
115 pułk piechoty nie występował w organizacji pokojowej Wojska Polskiego. Został sformowany w sierpniu 1939, w mobilizacji alarmowej przez Ośrodek Wyszkolenia Rezerw Piechoty w Różanie dla rezerwowej 41 Dywizji Piechoty, z wyjątkiem III batalionu, który organizowany był na początku września w I rzucie mobilizacji powszechnej przez 13 pułk piechoty w Pułtusku. Gotowość do działania (bez III batalionu) miał osiągnąć w ciągu 54 godzin.
W kampanii wrześniowej 1939 pułk walczył w składzie macierzystej dywizji.

</doc>
<doc id="1531633" url="https://pl.wikipedia.org/wiki?curid=1531633" title="Muhammad al Bakir">
Muhammad al Bakir



</doc>
<doc id="1531634" url="https://pl.wikipedia.org/wiki?curid=1531634" title="Parafia św. Marcina w Swarzędzu">
Parafia św. Marcina w Swarzędzu

Parafia św. Marcina w Swarzędzu – rzymskokatolicka parafia w Swarzędzu, należy do dekanatu swarzędzkiego. Powstała około 1638 roku i jest najstarszą w mieście.
Obecny kościół, zbudowany około 1638 roku, kilkakrotnie przebudowywany, bezstylowy. Mieści się przy ulicy Świętego Marcina.

</doc>
<doc id="1531635" url="https://pl.wikipedia.org/wiki?curid=1531635" title="J. Michael Straczynski">
J. Michael Straczynski

Joseph Michael Straczynski (ur. 17 lipca 1954 w Paterson, New Jersey) – amerykański scenarzysta, producent telewizyjny i pisarz białoruskiego pochodzenia. Najbardziej znanym autorskim dziełem Straczynskiego jest serial "Babilon 5".
Życiorys.
Jego rodzicami byli Evelyn (z domu Pate) i Charles Straczynski. Jego dziadkowie przybyli do Ameryki w czasie Rewolucji październikowej. 
Ukończył psychologię i socjologię na San Diego State University. Jego biografia podaje, że napisał pierwszą sztukę, gdy miał 17 lat, pierwszy sitcom w wieku 21 lat, zaś sprzedał swój pierwszy scenariusz, gdy miał 24 lata. W wieku 28 lat miał na swoim koncie ponad 150 artykułów prasowych, sztuki, scenariusze radiowe i telewizyjne. Przez pięć lat był współgospodarzem radiowego talk show w Los Angeles, przez kilka lat uczył także pisarstwa. 
Obecnie mieszka na obszarze Los Angeles. 
Asteroida, odkryta w 1992 w Narodowym Obserwatorium Kitt Peak, została nazwana (8379) Straczynski na jego cześć.
Telewizja i film.
Pracę w telewizji zaczął w 1983 r. Jego najsłynniejsze dzieło – serial "Babilon 5", którego był twórcą, głównym scenarzystą (92 ze 110 odcinków) i producentem, zdobyło m.in. po dwie nagrody Emmy oraz Hugo. Straczynski wyprodukował także sequel "Babilonu" – serial "Crusade" oraz postapokaliptyczny serial "Jeremiah". 
Straczynski pracował także przy produkcji filmów fabularnych. Oprócz sześciu filmów rozgrywających się w realiach "Babylon 5", napisał scenariusz nagrodzonej adaptacji powieści Roberta Louisa Stevensona "Dr. Jekyll i Mr. Hyde" dla sieci "Showtime", oraz scenariusze filmów "Murder, She Wrote" i "Murder, She Wrote: A Story to Die For", które także wyprodukował.
Obecnie jest zaangażowany w proces realizacji kilku innych przedsięwzięć filmowych ("World War Z", "Silver Surfer", "They Marched into Sunlight", "Lensman", "Proving Ground,", "Ninja Assassin", "Forbidden Planet"). 
Film "Oszukana" ("Changeling" 2008 r., z Angeliną Jolie w roli głównej), autorem scenariusza którego jest Straczynski, został nominowany m.in. do Oscara i nagród BAFTA w kilku kategoriach (w tym BAFTA dla Straczynskiego).
Pisarstwo i komiks.
Straczynski jest autorem trzech horrorów: "Demon Night", "Othersyde" i "Tribulations". oraz ok. 20 krótkich form zebranych w tomach "Tales from the New Twilight Zone" and "Straczynski Unplugged". Opublikował także kilka tekstów ze świata "Babilon 5". 
Straczynski publikował także w "Los Angeles Times", "Los Angeles Herald-Examiner", "Writer's Digest", "Penthouse", "San Diego Magazine", "Twilight Zone Magazine", "San Diego Reader", "Los Angeles Reader" i "Time".
Wydał podręcznik pisania scenariuszy "The Complete Book of Scriptwriting", który miał już trzy wydania i jest bardzo często używany jako podstawowy podręcznik na kursach pisania scenariuszy.
Straczynski był od dawna fanem komiksów. Zaczął pisać swój pierwszy komiks w latach 80. 
Jego dorobek komiksowy obejmuje tytuły: "Teen Titans", "The Twilight Zone", "Star Trek", "Babylon 5", "Rising Stars", "Midnight Nation", "Delicate Creatures", "The Amazing Spider-Man", "Fantastic Four", "Thor". Do roku 2009 pracował dla Marvel Comics ale w wyniku sporów z szefem wydawnictwa, Joe Quesadą, Straczynski odszedł do DC Comics. Jego ostatni projekt dla Marvela, miniseria "the Twelve" pozostaje nieukończona.
Nagrody.
Oprócz wspomnianych nagród Emmy i Hugo otrzymał także: Ray Bradbury Award, nagrodę Saturn, E Pluribus Unum Award, Eisner Award, Inkpot Award, Eagle Award.
Kontrowersje.
O jego pracy przy "The Amazing Spider-Man" krążą sprzeczne opinie. Jedni chwalą go za doskonałe zrozumienie sedna postaci i tchnięcie w nią nowej świeżości. Inni jednak wytykają mu niektóre pomysły jako kalanie rzeczy dla fanów Człowieka-Pająka świętych. Szczególnie razi ich przewijający się przez długi czas wątek możliwości, że źródło mocy bohatera jest inne niż przypuszczał oraz historia "Sins Past" w której ujawniono, że jego pierwsza wielka miłość, Gwen Stacy, miała romans z jego największym wrogiem, Normanem Osbornem. Największe kontrowersje wzbudza jednak ostatnia historia, "One More Day". Była ona pisana całkowicie pod dyktando Joego Quesady, przez co Straczynski chciał usunąć swoje nazwisko z listy autorów i była początkiem sporu, który przyczynił się do jego odejścia z Marvela.

</doc>
<doc id="1531636" url="https://pl.wikipedia.org/wiki?curid=1531636" title="116 Pułk Piechoty (II RP)">
116 Pułk Piechoty (II RP)

116 Pułk Piechoty (116 pp) – rezerwowy oddział piechoty Wojska Polskiego II RP. 
116 Pułk Piechoty nie występował w organizacji pokojowej Wojska Polskiego. Został zmobilizowany zgodnie z planem mobilizacyjnym „W”. W składzie 41 Dywizji Piechoty (Rezerwowej) walczył w kampanii wrześniowej 1939.
Organizacja i obsada personalna.
Organizacja wojenna i obsada personalna 116 pp we wrześniu 1939 roku:
dowództwo pułku i pododdziały pozabatalionowe (Szkoła Podchorążych Piechoty)
I batalion (Szkoła Podchorążych Piechoty)
II batalion (71 pułk piechoty w Zambrowie)
III batalion (33 pułk piechoty w Łomży)

</doc>
<doc id="1531637" url="https://pl.wikipedia.org/wiki?curid=1531637" title="Aziz Zakari">
Aziz Zakari

Aziz Zakari (ur. 2 września 1976 w Akrze) – ghański lekkoatleta, sprinter, 4-krotny olimpijczyk.
Podczas Igrzysk Olimpijskich (Atlanta 1996) sztafeta 4 x 100 m Ghany, której Zakari był mocnym punktem awansowała do finału, gdzie jednak nie wystartowała (nie skompletowano 4 zdrowych sprinterów). Największe sukcesy odnosi Zakari w biegu na 100 metrów :
Podczas Mistrzostw Afryki (Algier 2000) Zakari zdobył 3 złote medale (bieg na 100 m, bieg na 200 m oraz sztafeta 4 x 100 m).
W 2006 u Zakariego wykryto niedozwolony środek dopingowy - stanozolol, za co otrzymał karę dwuletniej dyskwalifikacji (9 czerwca 2006 – 8 czerwca 2008).

</doc>
<doc id="1531641" url="https://pl.wikipedia.org/wiki?curid=1531641" title="Brooke Haven">
Brooke Haven

Brooke Haven (ur. 25 listopada 1979 w Tempe) – amerykańska aktorka i reżyserka filmów pornograficznych.
Życiorys.
Urodziła się w Tempe w stanie Arizona. Wychowywała się w niewielkim miasteczku Sonora w stanie Kalifornia. W wieku 19 lat wyjechała do San Francisco, gdzie rozpoczęła pracę striptizerki w jednym z nocnych klubów. Pracowała przez trzy i pół roku w klubie "Deja Vu", po czym przeprowadziła się do Phoenix w stanie Arizona.
Pojawiła się w programie Howarda Sterna "Howard Stern on Demand" (2006), a także w filmach: "Bikini Chain Gang" (2005), "Hollywood Sex Wars" (2011) i "Blue Dream" (2013).
W Phoenix poznała i zaprzyjaźniała się z gwiazdą filmów porno, Lexie Marie. Obie wystąpiły w sesji zdjęciowej do czasopisma "Playtime", a wkrótce potem Brooke została zaproszona na konwencję "Erotica LA" w Los Angeles, gdzie poznała ludzi pracujących w przemyśle pornograficznym. Wraz z rozpoczęciem kariery aktorki porno przez Lexie Marie, Brooke zaczęła się interesować występami w branży pornograficznej, czego zwieńczeniem był jej debiut w filmie, który odbył się 12 października 2004 roku. W 2006 pracowała dla Kink.com w scenach BDSM z Sandrą Romain. 
Wystąpiła w ponad w 400 filmach, z czego w ponad 190 zaliczyła ważne role grając z najsławniejszymi gwiazdami porno. 
Spotykała się z aktorem porno Marcusem Londonem (2007), Dave'em Navarro (2009) i Vincentem Neilem (2010).

</doc>
<doc id="1531644" url="https://pl.wikipedia.org/wiki?curid=1531644" title="Muricy Ramalho">
Muricy Ramalho

Muricy Ramalho (ur. 30 listopada 1955 w São Paulo) – brazylijski trener, piłkarz. Uznany przez CBF najlepszym trenerem ligi brazylijskiej w latach 2005-2008.
Kariera zawodnicza.
Muricy Ramalho rozpoczął piłkarską karierę w São Paulo FC. Przechodząc wszystkie kategorie wiekowe w tym klubie, zaczął w 1971 roku trenować z pierwszym zespołem. W 1973 zadebiutował w I lidze brazylijskiej, w której w ciągu 5 sezonów rozegrał 48 meczów i strzelił 6 bramek. W 1975 wywalczył wraz z drużyną mistrzostwo stanu São Paulo, będąc jednym z najlepszych zawodników w ekipie. W wyniku dobrej gry Muriciego, przepowiadano, że piłkarz będzie stanowił o sile reprezentacji Brazylii podczas Mistrzostw Świata 1978 w Argentynie. Niestety, obniżka formy, a przede wszystkim poważna kontuzja kolana w 1977, która wykluczyła go z gry na ponad rok, pozbawiły go szansy na grę w drużynie narodowej. Uraz uniemożliwił mu także szczycenie się tytułem mistrza Brazylii 1977, który São Paulo wywalczyło pod jego nieobecność. Po powrocie na boisko, Muricy nie odzyskał dawnej formy i wystąpił tylko w 5 meczach Campeonato Brasileiro 1978. W 1979 roku, po rozegraniu mistrzostw stanowych, odszedł z klubu przechodząc do meksykańskiego Puebla FC. W klubie tym spędził kilka kolejnych lat, ale z powodu częstych kontuzji postanowił w 1985 roku zakończyć karierę.
Kariera trenerska.
Pierwszym klubem, w którym Muricy podjął pracę (1993) był ten, w którym zakończył karierę piłkarską - Puebla FC. Rok później został zatrudniony przez swój macierzysty klub São Paulo do roli asystenta Tele Santany. Był odpowiedzialny głównie za drużynę rezerwową, z którą wywalczył Copa Conmebol 1994, a także zastępował słynnego trenera, gdy ten przebywał na wakacjach. W 1996 roku w wyniku choroby Santany, Muricy objął stanowisko pierwszego trenera São Paulo. Kilka miesięcy później zrezygnował z tej funkcji na rzecz Carlosa Alberto Parreiry, aby po niedługim czasie go zastąpić i poprowadzić drużynę w ostatnich kilku meczach sezonu 1996. W wyniku niepowodzeń w mistrzostwach stanowych 1997 roku, Ramalho kolejny raz stracił miejsce głównego szkoleniowca "Trójkolorowych". Kilka dni po opuszczeniu São Paulo (kwiecień 1997) został trenerem Guarani FC, z którym dokończył rozgrywki stanowe i rozpoczął nową edycję I ligi. Niestety, z powodu braku wyników, Muricy został zwolniony po zaledwie 19 meczach. W 1998 roku został zakontraktowany przez Shanghai Shenhua i wyjechał na 8 miesięcy do Chin, gdzie wywalczył puchar tego kraju. 
Po powrocie do Brazylii trenował bez większych sukcesów Ituano, Botafogo Ribeirão Preto (wygrał jeden z 8 pierwszoligowych meczów) oraz Portuguesę z Santosu. Na początku 2001 roku podpisał kontrakt z Nautico i pomógł drużynie z Recife zdobyć mistrzostwo stanu Pernambuco. Sukces ten okazał się przełomowy, gdyż rozpoczął serię tytułów trwającą do dziś, choć nie udało mu się w późniejszej części sezonu uratować Santa Cruz Recife przed spadkiem do drugiej ligi. W kolejnym roku znowu został zatrudniony przez Nautico i ponownie wygrał rozgrywki stanowe. W mistrzostwach Brazylii 2002 przejął Figueirense, które w pierwszych 5 meczach nie potrafiło strzelić nawet gola i było zagrożone spadkiem do drugiej ligi. Muricy wyprowadził drużynę ze strefy spadkowej i zajął bezpieczne, 17. miejsce w tabeli, co przy 26 zespołach w I lidze, nie było złym wynikiem. W następnym sezonie został zatrudniony w SC Internacional. W mistrzostwach stanu Rio Grande do Sul 2003 zajął 1. miejsce, a w rozgrywkach I ligi brazylijskiej dopiero szóste, przegrywając w ostatnim meczu szansę występu w Copa Libertadores 2004.
W lutym 2004 znalazł pracę w AD São Caetano - klubie, który kilka miesięcy wcześniej odebrał Interowi miejsce w najważniejszym pucharze Ameryki Południowej. Muricy już w pierwszym meczu po objęciu stanowiska pokonał SE Palmeiras i pozostał niepokonany do końca Campeonato Paulista, zdobywając swój czwarty stanowy tytuł mistrzowski z rzędu. W tym samym czasie jego drużyna dobrze radziła sobie też w Copa Libertadores, dochodząc do ćwierćfinału, gdzie przegrała z Boca Juniors dopiero po rzutach karnych. W drugiej połowie sezonu, w mistrzostwach Brazylii, po 10 kolejkach był wraz z drużyną liderem rozgrywek. Jednak z powodu problemów kadrowych i serii kontuzji kluczowych graczy, zrezygnował ze swojej funkcji.
Kilka tygodni później ponownie zawitał do Interu, doprowadzając zespół do 8. miejsca w lidze, a kierownictwo klubu postanowiło przedłużyć umowę z Muricym na kolejny rok. W kwietniu 2005 Ramalho wywalczył swój kolejny tytuł mistrza stanu, i jeszcze w tym samym miesiącu rozpoczął rozgrywki o mistrzostwo Brazylii. W wyniku skandalu sędziowskiego, anulowano i powtórzono 11 pierwszoligowych meczów tamtego sezonu, a Internacional, który przed weryfikacjami byłby mistrzem, musiał zadowolić się tylko 2. miejscem. W tym samym czasie brał także udział w Copa Sudamericana, ale dotarł tylko do ćwierćfinału, gdyż na drodze Muriciego znów stanęła Boca Juniors.
Po zakończeniu sezonu i z nagrodą najlepszego trenera roku, przyznanego przez CBF i TV Globo, opuścił Inter. W styczniu 2006 São Paulo FC ogłosiło zakontraktowanie Muriciego, który zastąpił Paulo Autuoriego - aktualnego zdobywcę Copa Libertadores i Klubowego Mistrzostwa Świata. W pierwszym (po latach) sezonie z São Paulo, doprowadził tę drużynę do finału Pucharu Wyzwolicieli (uległ tam swojemu niedawnemu klubowi - Interowi Porto Alegre) i zdobył dla "Trójkolorowych" pierwszy od 15 lat tytuł mistrza Brazylii. Sam Muricy ponownie został wybrany najlepszym trenerem w kraju. Rok później sytuacja powtórzyła się - mimo niepowodzeń w mistrzostwach stanowych i Copa Libertadores, São Paulo pod jego wodzą zdobyło bezdyskusyjnie brazylijski czempionat kończąc rozgrywki z przewagą 12 punktów nad drugim w tabeli Santosem, a Ramalho otrzymał trzecie z rzędu wyróżnienie indywidualne. W 2008 Muricy, mimo straty aż 11 punktów do Gremio Porto Alegre na półmetku rozgrywek, zdołał doprowadzić São Paulo do trzeciego z rzędu tytułu mistrza Brazylii. Został tym samym drugim szkoleniowcem w historii, który dokonał tej sztuki, a pierwszym, który uczynił to z jedną drużyną. Powetował sobie w ten sposób porażki w Campeonato Paulista, gdzie uległ w półfinale SE Palmeiras, a także w Copa Libertadores, w którym na drodze do zwycięstwa stanął mu inny brazylijski klub - Fluminense FC. Dwa dni po zakończeniu sezonu 2008 został po raz czwarty z rzędu wybrany najlepszym trenerem ligi brazylijskiej.
W sezonie 2009 nie sprostał oczekiwaniom dyrekcji i po kolejnym (czwartym) odpadnięciu São Paulo z Copa Libertadores - w ćwierćfinale przeciwko Cruzeiro EC - 19 czerwca zwolniono go z funkcji trenera. Miesiąc później (21 lipca) Muricy został zatrudniony do końca sezonu 2010 przez lokalnego rywala swego poprzedniego klubu - SE Palmeiras, ale z powodu niesprostania oczekiwaniom nowego pracodawcy (zajęcie dopiero 5. miejsca w Mistrzostwach Brazylii, mimo liderowania na kilkanaście kolejek przed końcem rozgrywek) został w lutym kolejnego roku zwolniony ze stanowiska.
Dwa miesiące później (27 kwietnia) Muricy został zaprezentowany jako nowy szkoleniowiec Fluminense, z którym w grudniu 2010 wywalczył drugi w historii klubu (a swój czwarty w ogóle) tytuł mistrza Brazylii. W międzyczasie, 23 lipca 2010, złożono mu propozycję prowadzenia reprezentacji Brazylii, jednak nie otrzymawszy od swojego klubu pozwolenia na pracę z kadrą narodową, musiał zrezygnować z objęcia tego stanowiska. 6 kwietnia 2011 roku został trenerem Santosu FC.
We wrześniu 2013 roku ponownie został szkoleniowcem São Paulo, zastępując na stanowisku trenera Paulo Autuoriego. Zadaniem Ramalho było utrzymać klub w brazylijskiej Serie A oraz odbudować go na arenie zarówno krajowej jak i międzynarodowej.

</doc>
<doc id="1531646" url="https://pl.wikipedia.org/wiki?curid=1531646" title="Przemiennik częstotliwości">
Przemiennik częstotliwości



</doc>
<doc id="1531647" url="https://pl.wikipedia.org/wiki?curid=1531647" title="144 Pułk Piechoty (1939)">
144 Pułk Piechoty (1939)

 
 
144 Pułk Piechoty (144 pp) – rezerwowy oddział piechoty Wojska Polskiego II RP.
Pułk ten nie występował w organizacji pokojowej wojska. Dowództwo pułku, pododdziały specjalne i I batalion zostały sformowane w Kutnie przez 37 Łęczycki pułk piechoty. Zgodnie z planem mobilizacyjnym II i III bataliony 144 pp rez. mobilizowane były we Włocławku przez 14 pułk piechoty Ziemi Kujawskiej. Jednostka weszła w skład 44 Dywizji Piechoty (Rezerwowej) dowodzonej przez płk. Eugeniusza Żongołłowicza. Przez pewien okres część 144 pp rez. walczyła jako tzw. zgrupowanie ppłk. Dzióbka.
Działania bojowe pułku.
I batalion wraz z kompanią przeciwpancerną pułku wyruszyły (w dniu 2 września, w godzinach popołudniowych) transportem kolejowym do rejonu koncentracji. Już następnego dnia oddziały te wyładowały się w Sochaczewie, gdzie w godzinach popołudniowych zostały zbombardowane przez lotnictwo. W okolicach Sochaczewa nastąpiło zakwaterowanie żołnierzy, lecz przed północą nastąpił dalszy wymarsz w kierunku Łowicza. Trasa dalszego marszu prowadziła przez Domaniewice do lasów pomiędzy Głownem i Strykowem, które osiągnięto nocą 5 września. Tymczasem dowództwo i oddziały specjalne dotarły marszem pieszym z Kutna do Żychlina, stamtąd transportem kolejowym do Zgierza i ponownie marszem pieszym w rejon Lasów Łagiewnickich. Koncentracja 44 DP Rez. (która miała nastąpić w okolicach Lasów Łagiewnickich i miejscowości Lućmierz) nie doszła do skutku i oddziały otrzymały rozkaz marszu na Skierniewice. Podczas tego marszu dowództwo i oddziały specjalne 144 pp rez. złączyły się (w lasach pomiędzy Głownem i Strykowem) ze swoim I batalionem (miało to miejsce w dniu 6 września) i razem przemaszerowały do lasów w okolicach Żyrardowa, napotykając po drodze swój organiczny II batalion. Tutaj oddziały 144 pp rez. zatrzymały się na odpoczynek, oprócz I batalionu, który pomaszerował dalej w kierunku na Garwolin. Ostatecznie I batalion dotarł do Warszawy i walczył na Pradze. Części batalionu podczas przebijania się do Warszawy przeprawiły się barkami i łodziami przez Wisłę między Magnuszewem a Ryczywołem, a potem przyłączyły do 13 Dywizji Piechoty. Według przyjętej organizacji obrony stolicy, obowiązującej od dnia 21 września (czyli po przebiciu się do Warszawy resztek armii „Poznań” i „Pomorze”), I batalion 144 pp rez. pod dowództwem mjr. Józefa Skwarnickiego stanowił odwód (drugi rzut obrony) pododcinka „Północnego”, wchodzącego w skład odcinka „Warszawa - Wschód” (Praga). W nocy z 23 na 24 września batalion ten odparł niemieckie natarcie na Stare Bródno. 
II batalion po załadowaniu we Włocławku (2 września) został transportem kolejowym przemieszczony do stacji Kutno - Azory, na której został zbombardowany. Następnie marszem pieszym ruszył z Kutna, przez Łowicz, w kierunku na Puszczę Kampinoską i Warszawę. W lasach pod Żyrardowem nastąpiło spotkanie z macierzystym pułkiem (w składzie: dowództwo, oddziały specjalne i I batalion) i zarządzono odpoczynek (I batalion pomaszerował dalej). Nocą, podczas przejścia przez Żyrardów, oddziały pułku zostały ostrzelane przez dywersantów. Po przejściu marszami nocnymi przez Puszczę Kampinoską, po przeprawie przez Wisłę (w rejonie Kazuń - Modlin) i po przejściu lasów Jabłonna - Legionowo, pułk dotarł w okolice Rembertowa. Tutaj do pododdziałów pułku dołączył III batalion 145 pp rez. dowodzony przez ppłk. Ludwika Smolarza. Całość ruszyła na Garwolin lecz została zawrócona i objęła obronę szosy Warszawa – Mińsk Mazowiecki. Pod naporem nieprzyjaciela II batalion wraz z resztą oddziałów wycofał się do Warszawy, którą osiągnął 15 września. W nocy z 18 na 19 września ppłk. Dzióbek wraz z dowództwem i oddziałami specjalnymi 144 pp rez. oraz II batalionem tegoż pułku zostali oddani do dyspozycji dowódcy odcinka„ Warszawa – Zachód” i przemaszerowali do Fortu Bema. Do tej pory byli oni w odwodzie dowódcy obrony Warszawy. II/144 pp rez. przejął obronę tego fortu od batalionu stołecznego mjr. Józefa Spychalskiego, działając w ramach pododcinka „Północ”. Fort Bema trzymany był przez batalion mjr. Wadasa do dnia zawieszenia broni, tj. do 27 września. Przy batalionie tym stało dyspozycyjne dowództwo 144 pp rez. wraz z dowódcą pułku (ppłk. Dzióbkiem). Duże straty poniosła kompania odwodowa tegoż batalionu, której żołnierze z poświęceniem gasili pożary powstałe od bomb zapalających i ognia artyleryjskiego.
III batalion ukończył mobilizację 2 września i przemaszerował na prawy brzeg Wisły, gdzie zajął (w pobliżu miejscowości Szpetal Górny) przygotowane już okopy i rowy strzeleckie. Wieczorem 4 września batalion powrócił do Włocławka, by następnego dnia rano rozpocząć załadunek na podstawione wagony. Około południa oddziały zostały zbombardowane przez niemieckie lotnictwo, nie ponosząc jednakże większych strat. Transportem kolejowym batalion dotarł tylko do nieodległych Czerniewic, skąd (wskutek uszkodzenia torów) odmaszerował przez Szczutkowo w kierunku na Kutno. 9 września batalion przybył do Żychlina i organizował obronę tego miasta od strony m. Piątek, wykonując rowy strzeleckie i przygotowując stanowiska dla broni maszynowej. Tego dnia wieczorem nastąpił jednakże odmarsz III batalionu na Sanniki. 11 września dowódca batalionu - kpt. Stefan Śliwa - otrzymał rozkaz wykonania, wraz z innymi oddziałami Armii „Pomorze”, natarcia na Sochaczew (batalion wszedł wówczas w skład Grupy płk. Świtalskiego działającej w ramach tejże Armii). Natarcie to, będące chrztem ogniowym dla większości żołnierzy batalionu, odniosło powodzenie. Sochaczew został zdobyty, III batalion 144 pp rez. wziął kilkudziesięciu jeńców i przystąpił do organizowania obrony osady Trojanów, leżącej nad lewym brzegiem Utraty. W dniu 13 września (po przejściu Bzury) batalion ruszył do natarcia, jednakże musiał się cofnąć na pozycje wyjściowe, ponosząc przy tym duże straty. Wykonane następnego dnia nad ranem natarcie również nie odniosło sukcesu, powiększyło straty batalionu i spowodowało jego rozproszenie. W tym też dniu (14 września) nowym dowódcą III batalionu został kpt. Aleksander Witkowski (dotychczas dowodzący częścią 3 Batalionu Strzelców). Przez noc i cały następny dzień trwało zbieranie się żołnierzy batalionu. 15 września wieczorem nastąpił odmarsz oddziału, który od tej pory odbywał się przy ciągłym bombardowaniu lotniczym i artyleryjskim. Nocą z 17 na 18 września nadszedł rozkaz do forsowania Bzury w rejonie Witkowic. Niektórym oddziałom udało się przedostać na drugi brzeg rzeki i dotrzeć do Warszawy. III batalion 144 pp rez. stanowił odwód dowódcy odcinka „Warszawa – Wschód”, według przyjętej organizacji obrony stolicy obowiązującej od dnia 21 września. Batalion ten nigdy nie dotarł do swej macierzystej 44 Dywizji Piechoty Rezerwowej.
Kompania zwiadowców 144 pp rez. pod dowództwem ppor. Stanisława Purra przebyła cały szlak razem z dowództwem i pododdziałami specjalnymi pułku. Od Kutna, przez Żychlin, Zgierz, Lasy Łagiewnickie, okolice Skierniewic i Żyrardowa, Rembertów – dotarła do Warszawy. W stolicy kompania uzupełniła stany i rozpoczęła służbę prowadząc rozpoznanie na korzyść dowódcy odcinka. 26 września rano, z rozkazu dowódcy pułku, przeszła na Szwedzkie Góry celem zamknięcia luki wytworzonej między III/26 pp a oddziałami 15 Dywizji Piechoty. Szwedzkich Gór kompania broniła do godziny 9-tej dnia następnego, a następnie (zagrożona oskrzydleniem) wycofała się na Fort Bema, gdzie zastało ją zawieszenie broni i kapitulacja.
Zgrupowanie ppłk. Dzióbka.
Po wyjściu z Rembertowa, w którym do 144 pp rez. (w składzie: dowództwo pułku, pododdziały specjalne, II batalion) dołączył III batalion 145 pp rez. (dowodzony przez ppłk. Ludwika Smolarza), oddział ten zaczęto nazywać „zgrupowaniem ppłk. Dzióbka”. Grupa ta, pod naporem nieprzyjaciela, wycofała się nocą z 14 na 15 września do Warszawy. Następnie oddziały te znalazły się na Pradze.
Żołnierzem 144 pp rez. był późniejszy cichociemny - ppor. Jan Serafin, były dowódca plutonu piechoty w 14 pp.

</doc>
<doc id="1531648" url="https://pl.wikipedia.org/wiki?curid=1531648" title="155 Pułk Piechoty (1939)">
155 Pułk Piechoty (1939)

155 Pułk Piechoty – rezerwowy oddział piechoty Wojska Polskiego.
Pułk nie istniał w czasie pokoju. Utworzony w II rzucie mobilizacji powszechnej, nie skoncentrowany w całości.
Formowanie i zmiany organizacyjne.
155 pułk piechoty formowany na podstawie planu mobilizacyjnego „W” w ramach II rzutu mobilizacji powszechnej dla rezerwowej 45 Dywizji Piechoty. Pułk mobilizowany przez jednostki z terenu DOK nr V i X. dowództwo pułku, pododdziały poza batalionowe oraz I batalion zmobilizowane w Tarnowie przez 16 pułk piechoty w terminie X+4. II batalion w Samborze w 6 pułku strzelców podhalańskich w terminie X+3, III batalion w Jarosławiu przez 3 pułk piechoty legionów w terminie X+3. 
155 pp w kampanii wrześniowej.
Po zmobilizowaniu z uwagi na nie skoncentrowanie 45 DP rez. każdy pułk, batalion i dywizjon walczyły w składzie innych jednostek. 155 pp rez. bez II i III batalionu wszedł w skład 24 DP. Batalion II/155 pp rez. wszedł w skład improwizowanej Podgrupy „Drohobycz” ppłk. Ludwika Dudka Grupy „Stryj”. Batalion III/155 pp rez. wszedł w skład improwizowanej Grupy „Jarosław” ppłk. Jana Wójcika.
Batalion II/155 pp.
II batalion 155 pułku piechoty po zmobilizowaniu w koszarach Samborze z uwagi na zagrożenie ataków lotniczych przemaszerował do wsi Kulczyce. Ze względu na zniszczenie linii kolejowej, batalion pozostał w Samborze. Po otrzymaniu informacji o przerwaniu frontu, batalion ten na rozkaz ppłk. Mieczysława Pretscha, 9 września obsadził południowo wschodni brzeg Dniestru na odcinku pomiędzy Kulczycami, a Kornalowicami. Nocą 11/12 września po zajęciu przez oddziały niemieckiej grupy „Schörner” z 1 Dywizji Górskiej Sambora, ppłk Mieczysław Pretsch nakazał wycofać się batalionowi do Stryja. Dowódca batalionu kpt. J. Rutkowski nie wycofał batalionu 12 września i prowadził potyczki ogniowe z podchodzącymi do rzeki czołówkami niemieckimi. 12/13 września wycofał batalion wzdłuż Dniestra do Wołoszy, a 16 września osiągnął Delawę niedaleko Drohobycza. W Delawie wszedł w skład Grupy „Drohobycz” ppłk. Ludwika Dudka. Z uwagi na uzyskanie informacji o przebijaniu się Frontu Południowego gen. broni Sosnkowskiego w kierunku południowo wschodnim, II/155 pp otrzymał rozkaz natarcia o świcie 17 września na Sambor. Nocą 16/17 września został przewieziony koleją do stacji Dublany i o godz. 6.00 uderzył na miejscowość Horodyszcze obsadzoną przez oddziały niemieckich 5 Dywizji Pancernej i 57 Dywizji Piechoty. Energiczne natarcie batalionu zaskoczyło niemiecką obronę i początkowo przyniosło powodzenie. Z uwagi na dysproporcję sił i brak wsparcia artylerii natarcie batalionu po kilkugodzinnym boju załamało się i wykrwawiło batalion, został rozproszony. Śmiertelnie ranny został dowódca batalionu kpt. Jan Rutkowski, wielu żołnierzy poległo i zostało rannych, wśród nich dowódca 4 kompanii por. Stanisław Król. Resztki batalionu wycofały się w kierunku Drohobycza. Z uwagi na wkroczenie wojsk sowieckich resztki II batalionu na rozkaz dowódcy Grupy „Stryj” gen. Stefana Dębińskiego wycofały się na południe i 21 września przekroczyły granicę polsko-węgierską na południe od Klimca.
Batalion III/155 pp.
III batalion 155 pułku piechoty po zmobilizowaniu w koszarach w Jarosławiu ze względu na zniszczenia linii kolejowych w Jarosławiu i okolicy przez niemieckie lotnictwo, nie mógł zostać załadowany do transportów kolejowych i dołączyć do macierzystego pułku. Batalion przeszedł do wsi Szówsko, gdzie wszedł w skład improwizowanej Grupy „Jarosław” ppłk. Jana Wójcika. W rejonie, w którym przebywał przystąpił do organizacji obrony wschodniego brzegu rzeki San. 9 września batalion obsadził linię obrony na odcinku Surochów-Szuwsko. Od godzin południowych 10 września batalion prowadził walkę ogniową z niemieckimi patrolami z 2 Dywizji Pancernej i 4 Dywizji Lekkiej. Zabezpieczał wycofanie się z zachodniego brzegu Sanu oddziałów 10 Brygady Kawalerii płk dypl. Stanisława Maczka. 11 września o godz. 11.00 oddziały niemieckiej 2 DPanc. zdołały przełamać obronę na linii Sanu. O godz. 15.00 ppłk Jan Wójcik wydał rozkaz dla III/155 pp do odwrotu w kierunku lasu na południe od Radawy. Do batalionu dołączyła 1 kompania strzelecka batalionu improwizowanego „M” z OZ 2 DP Leg. i większość artylerii grupy. Batalion zajął obronę na skraju lasu, stopniowo dołączyły inne pododdziały grupy. 12 września na rozkaz dowódcy grupy III batalion wycofał się za rzeczkę Lubaczówkę. Rano 13 września północna część grupy ppłk Wójcika pomaszerowała w kierunku wsi Futory. Po napotkaniu tam oddziałów niemieckich pomaszerowała grupa nocą 14/15 września przez Dzików. W nocy 15/16 września przez Ułazów i Zamek za rzekę Tanew. Rano 15 września batalion wraz z resztą grupy dotarł do rejonu wsi Borowiec, Kozaki. Do 17 września batalion III/155 pp wraz resztą grupy kluczył po lasach Puszczy Różanieckiej. Wobec okrążenia rejonu puszczy przez jednostki niemieckie, ppłk Wójcik nakazał zniszczenie posiadanego sprzętu ciężkiego i rozwiązał pozostałe pododdziały grupy, w tym batalion, a żołnierze małymi grupkami rozeszli się do domów. 

</doc>
<doc id="1531650" url="https://pl.wikipedia.org/wiki?curid=1531650" title="155 Pułk Piechoty">
155 Pułk Piechoty

Pułki piechoty (strzelców, grenadierów) noszące numer 155:
Wojska Polskiego:
Armii Cesarstwa Niemieckiego:
Wehrmachtu:
Armii Unii:

</doc>
<doc id="1531654" url="https://pl.wikipedia.org/wiki?curid=1531654" title="201 Pułk Piechoty Rezerwowy">
201 Pułk Piechoty Rezerwowy



</doc>
<doc id="1531656" url="https://pl.wikipedia.org/wiki?curid=1531656" title="202 Pułk Piechoty">
202 Pułk Piechoty

Pułki piechoty (strzelców) noszące numer „202”:
Wojska Polskiego:

</doc>
<doc id="1531657" url="https://pl.wikipedia.org/wiki?curid=1531657" title="203 Pułk Piechoty">
203 Pułk Piechoty

Pułki piechoty (strzelców) noszące numer „203”:
Wojska Polskiego:
Armii Imperium Rosyjskiego
Armii Cesarstwa Niemieckiego
Wehrmachtu

</doc>
<doc id="1531659" url="https://pl.wikipedia.org/wiki?curid=1531659" title="204 Pułk Piechoty">
204 Pułk Piechoty



</doc>
<doc id="1531661" url="https://pl.wikipedia.org/wiki?curid=1531661" title="205 Pułk Piechoty">
205 Pułk Piechoty

Pułki piechoty (strzelców) noszące numer „205”:
Wojska Polskiego:

</doc>
<doc id="1531662" url="https://pl.wikipedia.org/wiki?curid=1531662" title="206 Pułk Piechoty">
206 Pułk Piechoty



</doc>
<doc id="1531663" url="https://pl.wikipedia.org/wiki?curid=1531663" title="207 Pułk Piechoty">
207 Pułk Piechoty



</doc>
<doc id="1531664" url="https://pl.wikipedia.org/wiki?curid=1531664" title="208 Pułk Piechoty">
208 Pułk Piechoty

Pułki piechoty (strzelców) noszące numer „208”:
Wojska Polskiego:

</doc>
<doc id="1531675" url="https://pl.wikipedia.org/wiki?curid=1531675" title="NFOŚ">
NFOŚ



</doc>
<doc id="1531678" url="https://pl.wikipedia.org/wiki?curid=1531678" title="Judyta Przemyślidka (zm. 1108)">
Judyta Przemyślidka (zm. 1108)

Judyta Przemyślidka (zm. 9 grudnia 1108) – królewna czeska.
Judyta była córką króla czeskiego Wratysława II i jego trzeciej żony Świętosławy Swatawy. W 1088 poślubiła Wiprechta z Grójca długoletniego sojusznika jej ojca. Wiprecht uzyskał rękę Judyty dzięki poparciu jej brata Borzywoja. Jej posag stanowił okręg Budziszyna i ziemia Nysan. Troje dzieci Judyty i Wiprechta dożyło wieku dorosłego: synowie Wiprecht Wacław i Henryk oraz córka Berta. Po śmierci Judyty jej mąż ożenił się ponownie z Kunegundą z Orlamünde.

</doc>
<doc id="1531683" url="https://pl.wikipedia.org/wiki?curid=1531683" title="Grupa Literacka Współczesność">
Grupa Literacka Współczesność



</doc>
<doc id="1531686" url="https://pl.wikipedia.org/wiki?curid=1531686" title="Kościół Matki Bożej Fatimskiej w Tłuszczu">
Kościół Matki Bożej Fatimskiej w Tłuszczu

Kościół Matki Bożej Fatimskiej w Tłuszczu – rzymskokatolicki kościół parafialny należący do parafii pod wezwaniem Przemienienia Pańskiego, w dekanacie Tłuszcz diecezji warszawsko-praskiej.
Murowany kościół został wybudowany w latach 1932-1933 na miejscu kaplicy istniejącej od 1930 roku. W 1957 roku rozpoczęła się budowa nowego prezbiterium dzięki staraniom proboszcza księdza Władysława Kwaśniewskiego. Świątynia była stopniowo rozbudowywana, aż uzyskała obecną formę. W dniu 13 maja 2010 roku kościół został konsekrowany przez księdza arcybiskupa Henryka Hosera. We wnętrzu znajdują się witraże projektu Pawła Przyrowskiego. Przedstawiają czterech Ewangelistów.

</doc>
<doc id="1531698" url="https://pl.wikipedia.org/wiki?curid=1531698" title="Rezerwat przyrody Michałowiec">
Rezerwat przyrody Michałowiec

Rezerwat przyrody Michałowiec – florystyczny rezerwat przyrody w województwie małopolskim, powiat olkuski, gmina Trzyciąż. Jest położony na terenie Parku Krajobrazowego Orlich Gniazd i obszaru Natura 2000 PLH120011 „Michałowiec”. Zajmuje powierzchnię 12,12 ha.
Ochronie podlega naturalny fragment buczyny karpackiej ze stanowiskiem chronionego storczyka – obuwika pospolitego.

</doc>
<doc id="1531712" url="https://pl.wikipedia.org/wiki?curid=1531712" title="G29-38">
G29-38

Giclas 29-38 (również ZZ Piscium) – pulsujący biały karzeł (gwiazda zmienna typu ZZ Ceti) znajdujący się w konstelacji Ryb w odległości około 44 lat świetlnych od Ziemi. 
Gwiazda G29-38 będąca obecnie białym karłem przeszła wcześniej etap czerwonego olbrzyma. Rozszerzając się czerwony olbrzym wchłania najbliższe planety. Jednak przykład G29-38 wskazuje, że śmierć gwiazdy centralnej nie musi oznaczać końca układu planetarnego. Znaleziony za pomocą Teleskopu Spitzera w pobliżu tej gwiazdy pył wskazuje, że orbitująca wokół gwiazdy materia może być pozostałością komety. Pył ten, powstały prawdopodobnie niedawno, jest skutkiem wciągnięcia w wewnętrzne części układu jednej z ocalałych komet, która następnie została rozerwana przez siły pływowe białego karła.
Wcześniejsze badania gwiazdy wykazały obecność promieniowania podczerwonego o nieznanym pochodzeniu. Interferometr Teleskopu Spitzera ujawnił obecność cząstek pyłu w układzie. Promieniowanie podczerwone emitowane przez te cząsteczki pyłu wskazuje, że są one podobne do materiału, z którego są zbudowane komety w Układzie Słonecznym. 
Obserwacje prowadzone w podczerwieni wykazują, że G29-38 emituje mniej energii niż typowy biały karzeł. Oznacza to, że w otoczeniu gwiazdy znajduje się materia o znacznie niższej temperaturze pochłaniająca to promieniowanie. Astronomowie z California Institute of Technology posługując się Teleskopem Spitzera wykazali, że wokół gwiazdy centralnej znajduje się pyłowy pierścień o masie 1015 kg. Promień wewnętrzny pierścienia jest porównywalny z promieniem orbity Ziemi. Jest on pozostałością po komecie krążącej na peryferiach dawnego układu planetarnego, która zbliżyła się do białego karła. Przyczyną takiego ruchu komety mogło być zbliżenie do istniejącej w układzie planety. Wskazuje to na to, że w układzie G29-38 nadal mogą krążyć planety zdolne do zaburzania ruchu komet.
Widmo G29-38.
Widmo światła emitowanego przez G29-38 zostało wykonane za pomocą spektrografów Teleskopu Spitzera. Lewa strona wykresu przedstawia widmo światła emitowanego przez samego białego karła zawierającego nadfiolet i światło widzialne. Po prawej stronie widać widmo światła zawierające znacznie większą ilość promieniowania podczerwonego w wypadku gdyby pochodziło ono tylko od białego karła. Pik po prawej stronie wykresu oznacza obecność w pyle krzemu, który występuje również w kometach. Odnalezienie w widmie obecności krzemu stało się dowodem na to, że skupiska komet istnieją w układzie planetarnym jeszcze długo po śmierci gwiazdy centralnej i przemianie w białego karła.

</doc>
<doc id="1531718" url="https://pl.wikipedia.org/wiki?curid=1531718" title="Dekanat jedliński">
Dekanat jedliński

Dekanat jedliński – jeden z 29 dekanatów w rzymskokatolickiej diecezji radomskiej. Składa się z następujących parafii:

</doc>
<doc id="1531720" url="https://pl.wikipedia.org/wiki?curid=1531720" title="RCX">
RCX



</doc>
<doc id="1531721" url="https://pl.wikipedia.org/wiki?curid=1531721" title="Szybki Buggy">
Szybki Buggy

Szybki Buggy (ang. "Speed Buggy") – serial animowany wyprodukowany w 1973 roku przez wytwórnię Hanna-Barbera. Opowiada o przygodach trójki nastolatków i ich mówiącego samochodu – Szybkiego Buggy'ego. Ekipa Tinkera, Marka i Debbie wystąpiła również w jednym z odcinków serialu Nowy Scooby Doo, w odcinku "Międzystanowe finały detektywów" serialu Scooby Doo i Brygada Detektywów oraz w odcinku "Złoto dla żołnierzy" serialu Scooby Doo i... zgadnij kto?. 

</doc>
<doc id="1531729" url="https://pl.wikipedia.org/wiki?curid=1531729" title="Rezerwat przyrody Góra Chełm (województwo śląskie)">
Rezerwat przyrody Góra Chełm (województwo śląskie)

Rezerwat przyrody Góra Chełm – leśny rezerwat przyrody zlokalizowany w województwie śląskim, powiat zawierciański, gmina Łazy, wieś Hutki-Kanki.
Położenie.
Rezerwat leży w odległości ok. 1 km na południowy wschód od centrum zabudowy wsi Hutki-Kanki i ok. 8 km na południowy wschód od Łaz. Obejmuje górne partie wzgórza, wznoszącego się nieco ponad 440 m n.p.m., znanego jako Góra Chełm lub Góra Chełmska, które jest jednym z najdalej na południowy zachód wysuniętych wzniesień Wyżyny Krakowsko-Częstochowskiej.
Rezerwat jest zlokalizowany w granicach Parku Krajobrazowego Orlich Gniazd.
Historia.
Rezerwat o powierzchni 12,00 ha utworzony został 30 sierpnia 1957 roku na mocy rozporządzenia Ministra Leśnictwa i Przemysłu Drzewnego. W 2012 roku został powiększony do 23,52 ha.
Charakterystyka.
Góra Chełm wyraźnie wyróżnia się wśród otaczającej ją równej, płaskiej okolicy. Ma formę ostańca, nieznacznie wyciągniętego w linii wschód-zachód i zwieńczonego licznymi formacjami skalnymi o dwóch wyraźnych kulminacjach (441 i 443 m n.p.m.). Zbudowane jest z jurajskich wapieni, mocno zerodowanych i pociętych licznymi szczelinami. Na połogich terenach wokół wzgórza zalegają piaski polodowcowe. Występujące tu gleby to głównie rędziny jurajskie. W partiach szczytowych odsłaniają się lite skały wapienne. Roślinność rezerwatu ma charakter zbliżony do naturalnego i wyróżnia się na tle silnie przekształconej roślinności otaczających terenów.
Znacząco większą część rezerwatu porastają lasy. Są to różne facje buczyn, cechujących się obecnością starodrzewu bukowego w wieku 100-200 lat. Zbiorowiska nieleśne zajmują jedynie niewielkie powierzchnie na polanach śródleśnych i obrzeżach lasu. Są to zarośla ciepłolubne, łąki, murawy kserotermiczne i niewielkie zbiorowiska napiaskowe.
Obszar rezerwatu podlega ochronie czynnej.
Flora.
Północne zbocza Góry Chełm porasta żyzna buczyna sudecka. W skład drzewostanu obok buka wchodzą także jodła, jawor i grab, a w runie występują m.in. żywiec dziewięciolistny, przytulia wonna i szczyr trwały. Stoki południowe i zachodnie zajmuje ciepłolubna buczyna storczykowa. W jej bardzo bogatym runie rośnie m.in. szereg gatunków storczykowatych, w tym buławniki: czerwony, wielkokwiatowy, mieczolistny oraz kruszczyki: rdzawoczerwony i szerokolistny. Na bardziej połogich miejscach w dolnej części stoków spotyka się płaty kwaśnej buczyny niżowej o ubogim runie.
Na terenie rezerwatu stwierdzono występowanie 255 gatunków roślin naczyniowych, ponadto w rezerwacie i jego okolicy doliczono się 71 gatunków mchów, 51 gatunków porostów i 3 gatunki wątrobowców. 18 gatunków roślin podlega całkowitej ochronie prawnej, a kolejne kilka częściowej. Do występujących tu roślin chronionych (całkowicie lub częściowo) należą, obok już wyżej wymienionych storczykowatych, m.in. lilia złotogłów, wawrzynek wilczełyko, śnieżyczka przebiśnieg, zawilec wielkokwiatowy, orlik pospolity, żłobik koralowy, naparstnica zwyczajna. Poza tym wiosną kwitną tu przylaszczki, pierwiosnki i miodunki.
Fauna.
Fauna rezerwatu jest słabo poznana. Ssaki większe reprezentują sarna, dzik, lis i zając. Góra Chełm jest ostoją ptaków leśnych, wśród których naliczono 35 gatunków lęgowych, w większości chronionych. Obecność starych, dziuplastych drzew sprzyja szczególnie różnym dziuplakom - szereg z nich to gatunki rzadkie, jak np. dzięcioł czarny, dzięcioł zielony, dzięcioł zielonosiwy czy dudek.
Turystyka.
Przez rezerwat przebiegają znaki zielonego szlaku turystycznego z Łaz przez Hutki-Kanki i Żelazko do Podzamcza, zaś jego zachodnim skrajem - znaki szlaku czerwonego z Zawiercia przez Hutki-Kanki do Chechła.

</doc>
<doc id="1531740" url="https://pl.wikipedia.org/wiki?curid=1531740" title="Parafia Świętej Trójcy w Białobrzegach">
Parafia Świętej Trójcy w Białobrzegach

Parafia Świętej Trójcy w Białobrzegach – Jedna z 13 parafii rzymskokatolickich dekanatu jedlińskiego. Erygowana około 1600 roku.

</doc>
<doc id="1531744" url="https://pl.wikipedia.org/wiki?curid=1531744" title="Papirusowa Przełączka">
Papirusowa Przełączka

Papirusowa Przełączka (słow. "Papirusova štrbina", niem. "Papirusscharte", węg. "Papiruszcsorba") – wybitna przełęcz w grani głównej Tatr Wysokich, w ich słowackiej części, między masywem Papirusowych Turni (dokładniej Wielką Papirusową Turnią) na południowym zachodzie a Czarnym Szczytem na północnym wschodzie.
Od strony południowo-zachodniej pod turnią znajduje się Barania Kotlina – górne piętro Doliny Dzikiej. W jej kierunku z przełęczy opada stromy i długi komin zwany Papirusowym Kominem, oddzielający od siebie ściany Czarnego Szczytu i Papirusowych Turni. Ma on ujście w rejonie Papirusowej Drabiny – długiego ukośnego zachodu przecinającego urwiska Papirusowych Turni. Do Czarnego Bańdziocha w Dolinie Czarnej Jaworowej opada z Papirusowej Przełączki natomiast Mały Szymkowy Żleb.
Dla taterników przełęcz stanowi dostęp do Czarnego Szczytu. Wejście od strony Doliny Czarnej Jaworowej jest łatwe, natomiast droga od południa Papirusowym Kominem – efektowna i trudna (III w skali UIAA). Inne, prostsze drogi prowadzą na Papirusową Przełączkę od strony Przełęczy Stolarczyka z obejściem Papirusowych Turni oraz z Czarnego Przechodu i Wyżniego Czarnego Karbu przez Mały Szymkowy Żleb.
Czasami Papirusowa Przełączka jest nazywana Wielką Papirusową Przełączką.
Historia.
Pierwsze wejścia:

</doc>
<doc id="1531746" url="https://pl.wikipedia.org/wiki?curid=1531746" title="Parafia św. Zygmunta Króla w Łosicach">
Parafia św. Zygmunta Króla w Łosicach

Parafia Świętego Zygmunta w Łosicach – parafia rzymskokatolicka w dekanacie łosickim.
Opis parafii.
Pierwszy kościół Św. Zygmunta w Łosicach został ufundowany przez króla Zygmunta Starego w 1511. Kościół ten przetrwał do początku XVIII w. Wówczas, z uwagi na upływ czasu (ponad 200 lat) oraz zniszczenia w wyniku licznych wojen prowadzonych na tym terenie, a szczególnie w latach 1656–1657 i w okresie wojny północnej (1700–1721), wymagał natychmiastowego gruntownego remontu. Dlatego dzięki fundacji starosty łosickiego Antoniego Miączyńskiego w latach 1731–1732 wzniesiono nowy drewniany kościół. Kościół ten spłonął w czasie wielkiego pożaru miasta w 1878 r.
Wówczas władze carskie nie zezwoliły na odbudowę świątyni i zlikwidowały parafię rzymskokatolicką w Łosicach, przyłączając ją do dotychczasowego kościoła filialnego w Hadynowie.
Dopiero w roku 1905 w wyniku ukazu tolerancyjnego były możliwe starania o wskrzeszenie skasowanej parafii. W ich wyniku po 28 latach odprawiono ponownie Mszę Świętą w tymczasowej kaplicy. W roku 1907 biskup lubelski Franciszek Jaczewski, odwiedził Łosice, gdzie poświęcił i wmurował kamień węgielny wznoszonego kościoła. Budowa nowego murowanego kościoła zaprojektowanego w stylu neogotyckim trwała do roku 1909.
Po wojnie w latach 50. zelektryfikowano kościół oraz dokonano gruntownego remontu dachu i wnętrza kościoła. W roku 1969 w wyniku uderzenia pioruna spłonął szczyt wieży kościelnej, a padający duży żelazny krzyż uszkodził dachówkę na kościele. Również świeżo odnowione wnętrze kościoła, w wyniku akcji gaśniczej uległo częściowemu zniszczeniu. W ciągu dwu lat usunięto zniszczenia, a także założono piorunochrony.
W 1994 r. odnaleziona została ikona Matki Bożej Przeczystej (z XVII wieku), czczona przez wieki w łosickiej cerkwi unickiej przez wiernych obu obrządków, a od 1915 r. uważana za zaginioną. Po potwierdzeniu autentyczności i zabiegach gruntownej konserwacji i renowacji, ikona została umieszczona w bocznym ołtarzu łosickiego kościoła.
W 1999 r. z dotychczasowego obszaru parafii wydzielono jej część i utworzono nową parafię pod wezwaniem Trójcy Świętej.
W roku 2011 parafia obchodziła jubileusz 500-lecia. Uroczystości 500-lecia parafii odbyły się w dniach 17–18 września.
Parafia posiada księgi metrykalne prowadzone w latach 1799–1877 oraz od roku 1907.Do parafii należy część Łosic oraz wsie: Chotycze, Chotycze-Kolonia, Jeziory, Meszki, Świniarów, Toporów.
Zespół kościoła parafialnego obejmujący: kościół, dwie kaplice, cmentarz przykościelny, oraz ogrodzenie z bramą jest wpisany do rejestru zabytków woj. mazowieckiego pod nr A-188. Na cmentarzu przykościelnym znajduje się grób biskupa Franciszka Lewińskiego proboszcza parafii w latach 1827–1854.

</doc>
<doc id="1531750" url="https://pl.wikipedia.org/wiki?curid=1531750" title="Agnieszka Przemyślidka (1289–1296)">
Agnieszka Przemyślidka (1289–1296)

Agnieszka Przemyślidka (ur. 6 października 1289; zm. 1296) – czeska królewna.
Agnieszka była córką króla Czech Wacława II i jego pierwszej żony Guty. Jej bratem bliźniakiem był król Wacław III.
W czerwcu 1292 podczas uroczystości koronacji króla niemieckiego Adolfa z Nassau poselstwo czeskie zawarło porozumienie w sprawie małżeństwa jego syna Ruprechta z Nassau z Agnieszką, córką Wacława II. Jej posag wynoszący 10 000 grzywien srebra został szybko zapłacony w zamian za przekazanie Czechom okręgu Chebu i Plišen. Agnieszka otrzymała jako majątek wdowi dobra Wiesbaden.
W kwietniu 1296 Wacław II i Adolf z Nassau spotkali się w klasztorze cysterskim Grünhain. Postanowiono wówczas o zawarciu małżeństwa pomiędzy dziećmi obu władców. Ślub nastąpił 9 sierpnia 1296 w Pradze. Agnieszka zmarła jeszcze w tym samym roku. Po jej śmierci Wacław II przestał popierać Adolfa z Nassau i przeszedł do obozu jego przeciwnika Albrechta I Habsburga.

</doc>
<doc id="1531755" url="https://pl.wikipedia.org/wiki?curid=1531755" title="Santiago Benitez">
Santiago Benitez



</doc>
<doc id="1531756" url="https://pl.wikipedia.org/wiki?curid=1531756" title="Delfin Caceres">
Delfin Caceres



</doc>
<doc id="1531760" url="https://pl.wikipedia.org/wiki?curid=1531760" title="Arnoldo Alemán">
Arnoldo Alemán

José Arnoldo Alemán Lacayo (ur. 23 stycznia 1946 w Managui) – nikaraguański polityk, prezydent Nikaragui od 10 stycznia 1997 do 10 stycznia 2002.
Życiorys.
Arnoldo Alemán urodził się w 1946 w Managui. Edukację podstawową pobierał w Instytucie La Salle w Managui. W 1967 ukończył prawo na Narodowym Uniwersytecie w León. Od 1968 do 1979 pracował jako prawnik w środowisku bankowym i handlowym. W okresie władzy Anastasia Somozy Debayle był urzędnikiem rządowym. W 1980 został aresztowany przez sandinistów, utracił majątek i spędził 9 miesięcy w więzieniu. Po zwolnieniu, wyjechał na pewien czas do USA. Po powrocie do Nikaragui, Alemán zajął się działalnością biznesową i akademicką. W latach 1988-1995 wchodził w skład szeregu stowarzyszeń handlowych i biznesowych. Udzielał także wykładów na "Tulane University" w Nowym Orleanie oraz "Florida International University" w Miami w USA. W 1990 objął stanowisko burmistrza Managui. Wcześniej przez dwa miesiące był radnym w stolicy. Jako burmistrz wprowadził w życie program odnowy struktury miejskiej, którego celem była przebudowa i odbudowa Managui po dotkliwym trzęsieniu ziemi w 1972. We wrześniu 1995 zrezygnował ze stanowiska w ratuszu, by przygotować się i móc wziąć udział w wyborach prezydenckich.
Prezydent.
W 1996 Alemán został mianowany kandydatem prezydenckim koalicji Sojusz Liberalny, stworzonej przez partię PLC. W wyborach prezydenckich 20 października 1996 zdobył 48% głosów i pokonał kandydata FSLN Daniela Ortegę, który uzyskał 40% głosów poparcia. 10 stycznia 1997 Arnoldo Alemán oficjalnie objął urząd prezydenta Nikaragui. Prezydentura Alemána cechowała się z jednej strony reformami ekonomicznymi, a z drugiej szeroko rozpowszechnioną korupcją. Prezydent Alemán doprowadził do obniżenia poziomu inflacji oraz wzrostu PKB. Sprzyjał również inwestycjom zagranicznym oraz wprowadził program odbudowy systemu drogowego i budowy nowych szkół. Jego sloganem było: "„Obras, no palabras”" ("Działanie, nie słowa"). Chcąc zapewnić stabilność swoich rządów, Alemán zawarł strategiczny sojusz z FSLN Daniela Ortegi, oferując sandinistom wiele stanowisk w administracji publicznej.
Oskarżenia korupcyjne i wyrok.
10 stycznia 2002 nowym prezydentem Nikaragui został Enrique Bolaños, wiceprezydent w administracji Alemána. Bolanos oskarżył swego poprzednika o szeroko rozpowszechnioną korupcję. Oprócz byłego prezydenta zarzuty postawiono też 14 innym osobom z jego administracji i kręgu znajomych. W grudniu 2002 Alemán usłyszał oficjalnie zarzuty korupcji i defraudacji publicznych funduszy. 7 grudnia 2003 został skazany na 20 lat więzienia za szereg przestępstw, w tym pranie pieniędzy, defraudację i korupcję. W czasie procesu prokuratorzy przedstawili dowody, wskazujące na korzystanie przez prezydenta i jego żonę ze środków publicznych w celach prywatnych. Przedstawiono wyciągi z rządowych kart płatniczych, które ujawniały wydatki rzędu 13,7 mln USD na hotel na wyspie Bali oraz 68 mln USD na hotel w Indiach. Z powodów zdrowotnych Alemán odbywał karę nie w więzieniu, a w areszcie domowym. Berliński oddział Transparency International w 2004 sklasyfikował Alemána na 9 miejscu w rankingu najbardziej skorumpowanych przywódców państwowych i oszacował kwotę defraudacji na 100 mln USD. W kwietniu 2007 parlamentarzyści z partii PLC oraz FSLN wprowadzili prawo, zmniejszające karę za pranie pieniędzy do maksymalnie 5 lat. Prawo to zostało retrospektywnie zastosowane również do wyroku Alemána, przez co zredukowało go o 15 lat i umożliwiło wyjście byłego prezydenta na wolność w grudniu 2007.

</doc>
<doc id="1531761" url="https://pl.wikipedia.org/wiki?curid=1531761" title="Survivor Series">
Survivor Series

Survivor Series – cykl corocznych gal profesjonalnego wrestlingu produkowanych co listopad przez federację WWE i nadawanych w systemie pay-per-view oraz na WWE Network. Survivor Series należy do cyklu gal „wielkiej piątki”, czyli uznawanych przez WWE jako pięć największych gal pay-per-view w roku (wraz z Royal Rumble, WrestleManią, Money in the Bank i SummerSlam). Survivor Series jest drugim najdłużej prowadzonym cyklem gal pay-per-view w historii WWE, ustępuje jedynie WrestleManii.
Oryginalny koncept.
Oryginalnym konceptem Survivor Series było skupienie się na drużynowym wrestlingu. Innym przyczyniającym się do narodzin Survivor Series czynnikiem była rywalizacja pomiędzy Hulkiem Hoganem i André the Giantem, którzy walczyli przeciwko sobie na WrestleManii III. Pomysłem było zjednoczenie się wrestlerów występujących jako face'owie (ulubieńcy publiczności) w walce wieloosobowej przeciwko heelom (czarnym charakterom). 
Survivor Series było oryginalnie kreowane jako „tradycja dnia dziękczynienia”; pierwsze cztery gale miały miejsce w ów dzień w listopadzie. Później jednak zrezygnowano z tego pomysłu i – na wzór innych gal pay-per-view tejże federacji – przeniesiono produkcję na niedzielę.
Gala z 1997 jest sławna z powodu oszustwa w walce wieczoru, która jest nazywana mianem „Montreal Screwjob”. Rok później przewodni typ walk wyjątkowo się nie odbył na rzecz turnieju eliminacyjnego o WWF Championship. Podczas gali z 2002 zadebiutował Elimination Chamber match.
11 lutego 2010 WWE ogłosiło porzucenie i zastąpienie Survivor Series innym cyklem gal. Cztery miesiące później, Survivor Series zostało przywrócone do kalendarza gal pay-per-view.
Survivor Series elimination match.
Gala jest głównie znana z odbywania się na niej tag-team elimination matchów, zwykle prezentując drużyny po cztery lub pięć wrestlerów. Owe walki są określane jako „Survivor Series elimination Match”. Eliminacja jednego zawodnika polega na jego przypięciu, jego poddaniu, lub jego dyskwalifikacji. Zwycięża drużyna, która wyeliminuje z walki wszystkich uczestników przeciwnej drużyny. WWF oferowało wcześniej kilka „elimination” tag team matchów na początku 1987, aczkolwiek z trzy-osobowymi drużynami, w skład których wrestlerzy nie mieli powiązania rywalizacyjnego pomiędzy sobą. Na gali z 1992 odbył się wyjątkowo tylko jeden tag team elimination match.

</doc>
<doc id="1531762" url="https://pl.wikipedia.org/wiki?curid=1531762" title="Kalinów (powiat białobrzeski)">
Kalinów (powiat białobrzeski)

Kalinów – wieś w Polsce położona w województwie mazowieckim, w powiecie białobrzeskim, w gminie Stromiec.
Wieś położona pomiędzy wsią Piróg a wsią Nowy Kadłubek gmina Stara Błotnica. Nie posiada stałych mieszkańców (2007), znajdują się tam tylko domki letniskowe.
W latach 1975–1998 miejscowość należała administracyjnie do województwa radomskiego.

</doc>
<doc id="1531763" url="https://pl.wikipedia.org/wiki?curid=1531763" title="Dekanat Mszczonów">
Dekanat Mszczonów

Dekanat Mszczonów – jeden z 21 dekanatów diecezji łowickiej. 
W skład dekanatu wchodzą następujące parafie:
Dziekan dekanatu Mszczonów 
Wicedziekan

</doc>
<doc id="1531765" url="https://pl.wikipedia.org/wiki?curid=1531765" title="Aleksandr Pokryszkin">
Aleksandr Pokryszkin

Aleksandr Iwanowicz Pokryszkin (; ur. w Nowonikołajewsku, zm. 13 listopada 1985 w Moskwie) – radziecki dowódca wojskowy, lotnik, as myśliwski II wojny światowej, marszałek lotnictwa ZSRR (1973), zastępca dowódcy Wojsk Obrony Powietrznej Kraju (1968–1971), deputowany do Rady Najwyższej ZSRR 2., 3., 4., 5., 6., 7., 8., 9. i 10. kadencji, członek Prezydium Rady Najwyższej ZSRR (1979–1984), pierwszy trzykrotny Bohater Związku Radzieckiego (1943, 1943, 1944).
Życiorys.
Dzieciństwo i młodość.
Z pochodzenia Rosjanin, urodził się 6 marca 1913 (data starego stylu) w Nowonikołajewsku w rodzinie robotniczej. W 1928 ukończył 7 klas szkoły, po czym pracował jako dekarz, następnie ukończył przyzakładową szkołę ślusarską i pracował jako ślusarz. W 1932 wstąpił do służby wojskowej w Armii Czerwonej. Starał się zostać pilotem, lecz skierowany został jedynie do szkoły techników lotniczych w Permie, którą ukończył w 1933. W 1934 ukończył kurs leningradzkiej teoretycznej szkoły lotniczej. Służył jako technik lotniczy w plutonie zwiadu lotniczego 74 Dywizji Strzelców w Krasnodarze. Ukończył w tym czasie kurs pilotażu w krasnodarskim aeroklubie (pierwszy lot 3 września 1938). Po licznych raportach z jego strony, został skierowany do 1 Kaczyńskiej Szkoły Pilotów Wojskowych im. A. F. Miasnikowa, którą ukończył z wyróżnieniem w 1939.
II wojna światowa.
Po ukończeniu szkoły, służył w 55 pułku myśliwskim (55. IAP) 20 Mieszanej Dywizji Lotniczej Odeskiego Okręgu Wojskowego, latającym na myśliwcach I-16. W 1941, w stopniu starszego porucznika został zastępcą dowódcy eskadry. W chwili ataku Niemiec na ZSRR walczył z pułkiem w Besarabii, na świeżo otrzymanych nowoczesnych myśliwcach MiG-3. Pierwszym zestrzelonym przez niego samolotem, w pierwszym locie bojowym, był jednak omyłkowo radziecki bombowiec Su-2 z 211 pułku bombowego (spowodowane to było tajemnicą otaczająca nowy radziecki sprzęt, z którym nie zaznajamiano pilotów). 23 czerwca 1941 zestrzelił pierwszy niemiecki myśliwiec Messerschmitt Bf 109, przy czym jego samolot został uszkodzony w walce z innymi. Przez krótki okres pełnił obowiązki zabitego dowódcy eskadry. W jednym z kolejnych lotów zestrzelił dwa samoloty rozpoznawcze Henschel Hs 126. Zestrzelił lub uszkodził podczas kolejnych walk kilka dalszych samolotów, lecz dokumenty pułkowe z tego okresu uległy zniszczeniu. 14 lipca 1941 został zestrzelony przez artylerię przeciwlotniczą podczas lotu rozpoznawczego, lecz po trzydniowej wędrówce przez lasy i wsie mołdawskie za linią frontu, zdołał wrócić do pułku.
Pułk Pokryszkina został następnie przeniesiony w okolice Mikołajowa na Ukrainie. Został on tam ponownie zestrzelony koło Oriechowa przez myśliwce niemieckie i przy awaryjnym lądowaniu ranny w oko. Usiłował mimo to wyewakuować uszkodzony samolot ze strefy przyfrontowej, holując go ciężarówką, lecz po kilku dniach był zmuszony do porzucenia go. Zdołał przedrzeć się z okrążenia niemieckiego i po kilku dniach powrócił do jednostki. Jesienią 1941 na krótko skierowany na tyły, do szkolnictwa. Powrócił do pułku w październiku 1941, walcząc w rejonie Rostowa, a następnie Charkowa. Jego pułk został wówczas przezbrojony na myśliwce Jak-1. Był jednym z pilotów oblatujących zdobyczny niemiecki myśliwiec Bf 109. 55. pułk został w tym okresie przemianowany w uznaniu zasług na 16 Gwardyjski pułk myśliwski (16. GIAP).
Na początku 1942 pułk został przeniesiony na tyły, na Zakaukazie, w rejon Baku. Na skutek incydentu z udziałem wyższych oficerów, Pokryszkin został zdjęty z dowództwa eskadry pułku i usunięty z partii komunistycznej (do której został przyjęty w 1942) i groził mu sąd wojenny, jednak przywrócono go do partii i dowództwa eskadry. Pułk został w tym czasie przezbrojony na amerykańskie myśliwce Bell P-39 Airacobra, które Pokryszkin z innymi pilotami przyprowadził z miejsca dostawy w Iranie.
Ponownie na front skierowany wiosną 1943, odznaczył się zwłaszcza w walkach nad Kubaniem (pułk działał w składzie 216 Mieszanej Dywizji 4 Armii Powietrznej Frontu Północno-Kaukaskiego). 12 kwietnia zestrzelił w jednej walce, na oczach dowództwa 4 myśliwce Bf 109, a następnie tego dnia trzy dalsze.
24 maja 1943 nadano mu tytuł Bohatera Związku Radzieckiego (medal nr 993) za odbycie do tej pory 354 lotów bojowych i zestrzelenie 13 samolotów indywidualnie i 6 zespołowo w 54 walkach. Pokryszkin walczył później nad Morzem Czarnym (m.in. Półwysep Tamański i „Mała Ziemia” koło Noworosyjska) i nad Dnieprem.
Po raz drugi nadano mu tytuł Bohatera Związku Radzieckiego 24 sierpnia 1943 za odbycie 455 lotów bojowych i zestrzelenie 30 samolotów indywidualnie (medal nr 10). Był wówczas dowódcą 16. GIAP, działającego w składzie 9 Gwardyjskiej Dywizji Myśliwskiej (9. GIAD) 4 Armii Powietrznej Frontu Północno-Kaukaskiego, w stopniu majora gwardii.
W maju 1944, w stopniu podpułkownika gwardii, objął dowództwo 9 Gwardyjskiej Dywizji Myśliwskiej, która walczyła wówczas w Rumunii. Walczył m.in. nad Prutem i Jassami (w podobnym rejonie, co w 1941) oraz w operacji lwowsko-sandomierskiej (w tym na przyczółku sandomierskim, po których walkach 9 Gwardyjska Dywizja Myśliwska otrzymała nazwę Mariupolska-Sandomierska. 19 sierpnia 1944 nadano Pokryszkinowi, jako pierwszemu, trzeci tytuł Bohatera Związku Radzieckiego.
Do końca wojny walczył nad Polską oraz brał udział w operacji berlińskiej. W maju 1945 walczył nad Czechosłowacją – ostatni lot bojowy odbył 9 maja nad Pragą. Podczas wojny odbył ponad 650 lotów bojowych i zestrzelił 59 samolotów indywidualnie (według nieoficjalnych danych, 75) i 6 zespołowo, w 156 walkach.
Okres powojenny.
Po wojnie służył w dalszym ciągu w radzieckim lotnictwie, na stanowiskach dowódczych. W 1948 ukończył Akademię Wojskową im. Michaiła Frunzego, a w 1957 akademię Sztabu Generalnego. W latach 1968–1971 był zastępcą dowódcy Wojsk Obrony Powietrznej Kraju (PWO Strany). W 1969 obronił pracę naukową doktora nauk wojskowych. W 1972 nadano mu stopień marszałka lotnictwa. W latach 1972–1981 kierował aeroklubem DOSAAF. Deputowany do Rady Najwyższej ZSRR od 2. do 10. kadencji, a w latach 1979–1984 członek Prezydium Rady Najwyższej ZSRR.
Zmarł 13 listopada 1985 i został pochowany na Cmentarzu Nowodziewiczym w Moskwie.
W 2000 jego imieniem nazwano stację metra w Nowosybirsku.

</doc>
<doc id="1531766" url="https://pl.wikipedia.org/wiki?curid=1531766" title="Majdan (powiat białobrzeski)">
Majdan (powiat białobrzeski)

Majdan – osada leśna w Polsce położona w województwie mazowieckim, w powiecie białobrzeskim, w gminie Stromiec.
W latach 1975–1998 miejscowość należała administracyjnie do województwa radomskiego.

</doc>
<doc id="1531768" url="https://pl.wikipedia.org/wiki?curid=1531768" title="Viper (film)">
Viper (film)

Viper – film produkcji USA z 1994 r. opowiadający o walczącym z przestępczością kierowcą przerobionego samochodu Dodge Viper, który przekształca się w super uzbrojony pojazd, wykorzystywany do walki przeciwko niebezpiecznej organizacji przestępczej.

</doc>
<doc id="1531769" url="https://pl.wikipedia.org/wiki?curid=1531769" title="Nadleśnictwo Dobieszyn">
Nadleśnictwo Dobieszyn

Nadleśnictwo Dobieszyn – osada leśna wsi Dobieszyn w Polsce, położona w województwie mazowieckim, w powiecie białobrzeskim, w gminie Stromiec.
W latach 1975–1998 osada należała administracyjnie do województwa radomskiego.
Powierzchnia gruntów zarządzanych przez nadleśnictwo to 15254,67 ha w tym powierzchnia lasów wynosi 14299,89 ha.
Wierni Kościoła rzymskokatolickiego należą do parafii św. Teresy od Dzieciątka Jezus w Dobieszynie

</doc>
<doc id="1531771" url="https://pl.wikipedia.org/wiki?curid=1531771" title="Francja w Konkursie Piosenki Eurowizji dla Dzieci">
Francja w Konkursie Piosenki Eurowizji dla Dzieci

Francja w Konkursie Piosenki Eurowizji dla Dzieci brała udział 6 razy. Po pierwszym starcie francuski nadawca publiczny France Télévisions nie wysyłał reprezentantów na kolejne konkursy aż do 2018.
Francja zwyciężyła w finale konkursu w 2020, zwycięstwo zapewniła krajowi Valentina z piosenką „J’imagine”.
Francja zwyciężyła również w 2022 roku, zwycięstwo zapewnił krajowi Lissandro z piosenką "Oh Maman!".
Historia Francji w Konkursie Piosenki Eurowizji dla Dzieci.
Konkurs Piosenki Eurowizji dla Dzieci 2004.
Do reprezentowania Francji podczas 2. Konkursu Piosenki Eurowizji dla Dzieci zgłosiło się ponad 7 tys. uczestników, a tysiąc z nich zaproszono do przesłuchań na żywo. 20 września 2004 odbył się koncert "Eurovision Junior 2004 – La sélection", w których wystartowało 11 uczestników: Cindy, Joris, Lucie, Tiffanie, Julien, Jullian &amp; Marine, Marion &amp; Julia, Les J.A.M.M.E., Julie, Thomas oraz Axelle. Konkurs transmitowany był przez stację France 3. Uczestnicy konkursu wykonywali covery oryginalnych utworów, a zwycięzca zobowiązany był do późniejszego skomponowania utworu konkursowego. Do superfinału zakwalifikowali się Axelle, Thomas i Julie, którzy wykonali drugi utwór a cappella. 
Eliminacje wygrał Thomas Pontier, który zaśpiewał piosenki „Un autre monde” zespołu Téléphone oraz „Amsterdam” z repertuaru Jacques’a Brela. Po trzech tygodniach nakładem BMG ukazał się skomponowany przez wokalistę utwór konkursowy „Si on voulait bien”. 20 listopada 2004 wystąpił jako szósty w finale konkursu organizowanego w Lillehammer i zajął szóste miejsce po zdobyciu 78 punktów. Konkurs w 2004 oglądało 2 miliony widzów co przełożyło się na 9,9% udziałów w rynku.
Konkurs Piosenki Eurowizji dla Dzieci 2005–2017: Brak udziału.
8 czerwca 2005 szef francuskiej delegacji konkursowej Bruno Berberes poinformował, że Francja nie weźmie udziału w 3. Konkursie Piosenki Eurowizji dla Dzieci. Swoją decyzję tłumaczył stwierdzeniem, iż Francja „nie jest zbytnio zmotywowana”, ponadto „za dużo Eurowizji zabija Eurowizję”. Stacja powoływała się również na słabe wyniki oglądalności poprzedniej edycji.
18 listopada 2015 roku wyjawiono, że francuski nadawca wysłał delegację do Bułgarii w celu obserwacji 13. Konkursu Piosenki Eurowizji dla Dzieci.
Konkurs Piosenki Eurowizji dla Dzieci 2018.
W 2018 francuska telewizja powróciła do konkursu, wysyłając reprezentanta na konkurs organizowany w Mińsku. 12 października 2018 ogłoszono, że w konkursie wystąpi Angélina z piosenką „Jamais sans toi”, której premiera odbyła się trzy dni później. 25 listopada piosenkarka zajęła drugie miejsce w finale konkursu po zdobyciu 203 punktów, w tym 117 pkt od widzów (2. miejsce) i 86 pkt od jury (6. miejsce). Finał konkursu oglądało 1,1 mln widzów, co przełożyło się na 8,2% udziałów w rynku.
Konkurs Piosenki Eurowizji dla Dzieci 2019.
Jesienią 2019 francuska telewizja potwierdziła start w 17. Konkursie Piosenki Eurowizji dla Dzieci. 11 października ogłoszono, że reprezentantką Francji w konkursie będzie Carla z utworem „Bim Bam Toi”. 24 listopada 2019 piosenkarka zajęła piąte miejsce w finale konkursu po zdobyciu 169 punktów, w tym 84 pkt od widzów (3. miejsce) i 85 pkt. od jury (6. miejsce). Konkurs osiągnął 979 tys. widzów, co przełożyło się na 7,6% udziałów w rynku.
Konkurs Piosenki Eurowizji dla Dzieci 2020.
9 października 2020 stacja France Télévisions ogłosiła, że jej reprezentantką w finale 18. Konkursu Piosenki Eurowizji dla Dzieci będzie Valentina Tronel z piosenką „J’imagine”. W finale konkursu, rozegranego 29 listopada, piosenkarka wystąpiła jako ostatnia, 12. w kolejności i ostatecznie zajęła pierwsze miejsce, zdobywszy 200 punktów, w tym 112 pkt od widzów (1. miejsce) i 88 pkt od jury (1. miejsce). Było to pierwsze zwycięstwo Francji. 
Konkurs Piosenki Eurowizji dla Dzieci 2021.
Po wygranej konkursu przez Valentine Tronel francuski nadawca był typowany jako potencjalny organizator konkursu w 2021. 9 grudnia EBU i France Télévisions potwierdzili, że konkurs odbędzie się we Francji. 20 maja podczas konferencji prasowej ogłoszono, że konkurs odbędzie się w Boulogne-Billancourt pod Paryżem. Prowadzącymi konkursu zostali Élodie Gossuin, Olivier Minne oraz Carla Lazzari. W październiku 2021 stacja France Télévisions ogłosiła, że reprezentantem w 19. Konkursie Piosenki Eurowizji dla Dzieci został Enzo Hilaire z utworem „Tic Tac”. 
19 grudnia 2021 piosenkarz wystąpił jako 13 w kolejności startowej i zajął trzecie miejsce w finale konkursu po zdobyciu 187 punktów, w tym 67 pkt od widzów (4. miejsce) i 120 pkt. od jury (1. miejsce).
Konkurs Piosenki Eurowizji dla Dzieci 2022.
Przewodnicząca delegacji francuskiej Alexandra Redde-Amiel, zapytana w wywiadzie o udział Francji w 20. Konkursie Piosenki Eurowizji dla Dzieci potwierdziła, że kraj weźmie udział w 2022. 28 października 2022 ujawniono, że na reprezentanta wewnętrznie wybrano 13-letniego Lissandro. 
11 grudnia 2022 wystąpił szósty w kolejności startowej i zajął 1. miejsce zdobywszy 203 punkty, w tym 71 pkt od widzów i 132 pkt od jury.
Uczestnictwo.
Francja uczestniczy w Konkursie Piosenki Eurowizji dla Dzieci od 2004 z przerwą w latach 2005"–"2017. Poniższa tabela uwzględnia nazwiska wszystkich francuskich reprezentantów, tytuły konkursowych piosenek oraz wyniki krajowych delegatów w poszczególnych latach.
Legenda:
Historia głosowania w finale (2004–2022).
Poniższe tabele pokazują, którym krajom Francja przyznawała w finale konkursu punkty oraz od których państw francuski reprezentant otrzymywał noty.
Kraje, którym Francja przyznała najwięcej punktów:
Kraje, od których Francja otrzymała najwięcej punktów:
Legenda:
Komentatorzy i sekretarze.
Spis poniżej przedstawia wszystkich francuskich komentatorów konkursu oraz krajowych sekretarzy podających punkty w finale.

</doc>
<doc id="1531772" url="https://pl.wikipedia.org/wiki?curid=1531772" title="Podgaje (województwo mazowieckie)">
Podgaje (województwo mazowieckie)

Podgaje dawniej też Podgaj-Bobrek – wieś w Polsce położona w województwie mazowieckim, w powiecie białobrzeskim, w gminie Stromiec.
W latach 1975–1998 miejscowość należała administracyjnie do województwa radomskiego.

</doc>
<doc id="1531773" url="https://pl.wikipedia.org/wiki?curid=1531773" title="Agnieszka Przemyślidka (zm. ok. 1268)">
Agnieszka Przemyślidka (zm. ok. 1268)

Agnieszka Przemyślidka (zm. 10 października ok. 1268) – czeska królewna, margrabina miśnieńska.
Życiorys.
Agnieszka była córką króla Czech Wacława I i Kunegundy szwabskiej.
W 1244 poślubiła margrabiego miśnieńskiego Henryka Dostojnego. Agnieszka była jego drugą żoną. Małżeństwo było bezdzietne.

</doc>
<doc id="1531777" url="https://pl.wikipedia.org/wiki?curid=1531777" title="Podlesie Małe">
Podlesie Małe

2 miejscowości w Polsce:

</doc>
<doc id="1531778" url="https://pl.wikipedia.org/wiki?curid=1531778" title="QS World University Rankings">
QS World University Rankings

QS World University Rankings (Światowe Rankingi Uniwersyteckie QS) – rankingi najlepszych uczelni na świecie publikowane od 2004 przez organizację Quacquarelli Symonds (QS), do 2009 wspólnie z „Times Higher Education”.
Historia.
W latach 2004–2009 zestawienie nosiło nazwę THES–QS World University Rankings (rankingi światowych uniwersytetów THES-QS) i stanowiło listę 200 najlepszych szkół wyższych na świecie. Był to suplement do czasopisma „The Times”, jako „Times Higher Education Supplement” (THES). 10 stycznia 2008 suplement stał się oddzielnym czasopismem („Times Higher Education”) i od 2010 zaczął publikować własne zestawienia, „Times Higher Education” World University Rankings.
Metodologia.
Ranking jest wydawany corocznie i podzielony według regionu oraz kierunku studiów. Pozycja uczelni zależy od kilku czynników:

</doc>
<doc id="1531781" url="https://pl.wikipedia.org/wiki?curid=1531781" title="Hiszpania w Konkursie Piosenki Eurowizji dla Dzieci">
Hiszpania w Konkursie Piosenki Eurowizji dla Dzieci

Hiszpania w Konkursie Piosenki Eurowizji dla Dzieci brała udział 8 razy. Od czasu debiutu konkursem w kraju zajmuje się hiszpański nadawca publiczny Radiotelevisión Española (RTVE).
Historia Hiszpanii w Konkursie Piosenki Eurowizji dla Dzieci.
Konkurs Piosenki Eurowizji dla Dzieci 2003.
Hiszpania zadebiutowała w 1. Konkursie Piosenki Eurowizji dla Dzieci. Reprezentantem kraju został wówczas Sergio z piosenką "Desede El Cielo", zajął 2 miejsce z dorobkiem 125 punktów.
Konkurs Piosenki Eurowizji dla Dzieci 2004.
27 lipca odbyła się hiszpańskie preselekcje "Eurojunior" do 2. Konkursie Piosenki Eurowizji dla Dzieci. Zostało wybranych czterdzieścioro uczestników, z czego szesnastu przeszło do finału. O wynikach decydowało jury oraz telewidzowie. W finale rywalizowało siedmioro uczestników: Blas („Sentir”), Karolina i Alba („Loca, loca”), Mirela („Conocí el amor”), Sara, Anabel i Rocío („Eres un bombón”) Lydia i Łucja („Música en el corazón”), María Isabel („Antes muerta que sencilla”) (Nico „Yo soy un bambino”). 
Finał preselekcji wygrała 9-letnia María Isabel z utworem „Antes muerta que sencilla”. 20 listopada wystąpiła piętnasta w kolejności startowej i wygrała konkurs zdobywszy 171 punktów.
Konkurs Piosenki Eurowizji dla Dzieci 2005.
Hiszpańske eliminacje "Eurojunior" odbyły się 2 października 2005 roku w studiu RTVE w Madrycie. Selekcje poprowadził Jorge Fernandez. W finale wzięło udział czterech uczestników: Carla Galiot („Mil historias”), Alba &amp; Marta („Bicho raro”), Alba Mercado („Tela”), Antonio José („Te traigo flores”). Publiczność mogła zagłosować na zwycięzcę za pomocą teległosowania. Finał preselekcji wygrał 10-letni Antonio José zdobywając 28,5% głosów od widzów.
26 listopada wystąpił w finale 3. Konkurs Piosenki Eurowizji dla Dzieci, wystąpił piętnasty w kolejności startowej i zdobył 146 punktów zajmując tym samym drugie miejsce.
Konkurs Piosenki Eurowizji dla Dzieci 2006.
7 października odbył się finał hiszpańskich preselekcji Eurojunior. Finał preselekcji wygrał 14-letni Dani z utworem „Te Doy Mi Voz”, zdobywając 36% głosów od telewidzów. 2 grudnia odbył się finał konkursu, Dani wystąpił szósty w kolejności startowej, zajął czwarte miejsce zdobywając 91 punktów.
Konkurs Piosenki Eurowizji dla Dzieci 2007–2018: Brak udziału.
8 sierpnia 2007 roku hiszpański nadawca Radiotelevisión Española (RTVE) ogłosił, że kraj wycofuje się z konkursu. Javier Pons, dyrektor RTVE zapytany o powód swojej rezygnacji powiedział: "„Eurowizja Junior promuje sterotypy których nie podzielamy”".
We wrześniu 2013 roku dyrektor generalny RTVE Yago Fandiño potwierdził, że trwają negocjacje które mogłyby umożliwić powrót Hiszpanii do konkursu. Fandiño wyjawił, że kraj będzie zainteresowany udziałem tylko wtedy jeżeli EBU zmieni format konkursu. Ostatecznie kraj nie znalazł się na liście uczestników.
21 maja 2014 roku Federico Liano, szef hiszpańskiej delegacji zapytany o możliwy powrót Hiszpanii do konkursu powiedział, że kraj nie weźmie udziału w 13. Konkursie Piosenki Eurowizji dla Dzieci, dodał również, że nadawca nie ma w planach brania udziału w przyszłości.
5 czerwca 2015 roku pojawiły się doniesienia że Hiszpania rozważa powrót do konkursu, ale nie zostało to potwierdzone przez nadawcę. Ostatecznie kraj nie znalazł się na liście uczestników 14. Konkursu Piosenki Eurowizji dla Dzieci.
Nadawca zrezygnował również z udziału w latach 2016 i 2017 oraz 2018, nie podając powodu swojej decyzji.
Konkurs Piosenki Eurowizji dla Dzieci 2019.
25 czerwca hiszpański nadawca Radiotelevisión Española (RTVE) potwierdził powrót po 13 latach nieobecności na konkurs rozgrywany w Gliwicach. 24 lipca 2019 roku ogłoszono, że na reprezentantkę wewnętrznie została wybrana 12-letnia Melani Garcia z utworem „Marte”. 24 listopada wystąpiła piąta w finale i zdobyła 212 punktów, w tym 104 punkty od widzów (2. miejsce) i 108 punktów od jury (3. miejsce).
Konkurs Piosenki Eurowizji dla Dzieci 2020.
9 października na reprezentantkę Hiszpanii w 18. Konkursie Piosenki Eurowizji dla Dzieci, wewnętrznie została wybrana 10-letnia Soleá z utworem „Palante” skomponowanym przez César G. Ross, Hajar Sbihi, oraz Bruno Valverde 28 listopada dzień przed finałem konkursu szef hiszpańskiej delegacji Toñi Prieto, wyjawił, że jeżeli Soleá wygra kraj będzie ubiegał się o organizację konkursu. Soleá wystąpiła dziesiąta w kolejności startowej konkursu i zajęła trzecie miejsce zdobywszy 133 punktów, w tym 73 punkty od widzów (2. miejsce), oraz 60 punktów od jury (6. miejsce).
Konkurs Piosenki Eurowizji dla Dzieci 2021.
16 września ogłoszono, że na reprezentanta wewnętrznie został wybrany 13-letni Levi Diàz z utworem „Reír”. Levi wystąpił szesnasty w kolejności startowej w finale konkursu i zdobył łącznie 77 punktów, zajmując 15. miejsce, co jest najgorszym wynikiem w historii uczestnictwa Hiszpanii w konkursie. Oglądalność konkursu wyniosła 911 tys. widzów w Hiszpanii, co przełożyło się na 7,6% udziałów w rynku.
Konkurs Piosenki Eurowizji dla Dzieci 2022.
17 listopada 2021 hiszpański nadawca Radiotelevisión Española (RTVE) za pośrednictwem mediów poinformował, że regularnie będzie uczestniczył w Konkursie Piosenki Eurowizji dla Dzieci. 6 czerwca 2022 wyjawiono, że reprezentant Hiszpanii do jubileuszowego 20. Konkursu Piosenki Eurowizji dla Dzieci który zostanie rozegrany w Armenii zostanie wybrany metodą wewnętrznej selekcji, ale nadawca nie wyklucza zorganizowania preselekcji w przyszłych latach. Przewodnicząca hiszpańskiej delegacji Eva Mora powiedziała: „"Chcemy wysłać dobrą propozycję i wspaniałego artystę, chcemy promować Eurowizje Junior w Hiszpanii. Nadawca bardzo poważnie traktuje Eurowizje Junior i chcemy nadal utrzymywać takie podejście"”.
4 października 2022 ogłoszono, że na reprezentanta został wybrany Carlos Higes. 4 listopada ujawniono utwór „Señorita". 11 grudnia wystąpił jedenasty w finale i zdobył 137 punktów, w tym 78 punktów od widzów (2. miejsce) i 59 punktów od jury (6. miejsce). Według nadawcy RTVE konkurs w Hiszpanii śledziło 1,18 mln widzów, co przełożyło się 10,14% udziałów w rynku.
Konkurs Piosenki Eurowizji dla Dzieci 2023.
30 stycznia 2023 roku prezes stacji RTVE Elena Sánchez Caballero potwierdziła udział Hiszpanii w konkursie w 2023.
Uczestnictwo.
Hiszpania uczestnicy w Konkursie Piosenki Eurowizji dla Dzieci od 2003 roku z przerwą w latach 2007–2018. Poniższa tabela uwzględnia wszystkich hiszpańskich reprezentantów, tytuły konkursowych piosenek oraz wyniki w poszczególnych latach.
Legenda:
Historia głosowania w finale (2003–2022).
Poniższe tabele pokazują, którym krajom Hiszpania przyznawała w finale konkursu punkty oraz od których państw hiszpańscy reprezentanci otrzymywali noty.
Kraje, którym Hiszpania przyznała najwięcej punktów:
Kraje, od których Hiszpania otrzymała najwięcej punktów:
Legenda:
Komentatorzy i sekretarze.
Spis poniżej przedstawia wszystkich hiszpańskich komentatorów konkursu oraz krajowych sekretarzy podających punkty w finale.

</doc>
<doc id="1531784" url="https://pl.wikipedia.org/wiki?curid=1531784" title="Saguier Carreras">
Saguier Carreras

Saguier Carreras - piłkarz paragwajski, napastnik.
Jako piłkarz klubu Sportivo Luqueño był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Nie zagrał jednak w żadnym meczu.

</doc>
<doc id="1531786" url="https://pl.wikipedia.org/wiki?curid=1531786" title="Survivor Series (2008)">
Survivor Series (2008)

Survivor Series 2008 odbyło się w hali TD Banknorth Garden City, Boston Massachusetts. Odbyły się tam walki między zawodnikami WWE. Maint Event'em był mecz Chrisa Jericho z Johnem Ceną o pas World Heavyweight Championship. Survivor Series odbyło się 23 listopada 2008. Hymnem Survivor Series jest AC/DC-Spoilin' for a Fight
Wyniki walk.
Eliminacje.
1.
2.
3.

</doc>
<doc id="1531787" url="https://pl.wikipedia.org/wiki?curid=1531787" title="Podlesie Małe (województwo mazowieckie)">
Podlesie Małe (województwo mazowieckie)

Podlesie Małe dawniej też Podlesie-Stromiec – wieś w Polsce położona w województwie mazowieckim, w powiecie białobrzeskim, w gminie Stromiec.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Jana Chrzciciela w Stromcu.

</doc>
<doc id="1531788" url="https://pl.wikipedia.org/wiki?curid=1531788" title="Radosz">
Radosz

Radosz – osada w Polsce położona w województwie mazowieckim, w powiecie białobrzeskim, w gminie Stromiec.
W latach 1975–1998 miejscowość należała administracyjnie do województwa radomskiego.

</doc>
<doc id="1531790" url="https://pl.wikipedia.org/wiki?curid=1531790" title="Holandia w Konkursie Piosenki Eurowizji dla Dzieci">
Holandia w Konkursie Piosenki Eurowizji dla Dzieci

Holandia w Konkursie Piosenki Eurowizji dla Dzieci zadebiutowała w 2003 roku. Państwo to, jako jedyne, wystawiało swojego reprezentanta w każdej edycji konkursu, począwszy od 2003 roku.
Kraj wygrał konkurs w 2009 (Ralf Mackenbach z utworem „Click Clack”).
Holandia zorganizowała dwa konkursy: w 2007 i 2012.
Historia Holandii w Konkursie Piosenki Eurowizji dla Dzieci.
Konkurs Piosenki Eurowizji dla Dzieci 2003.
Holenderski nadawca zdecydował się zadebiutować w 1. Konkursie Piosenki Eurowizji dla Dzieci. Za wybór reprezentanta posłużył finał krajowy; "Junior Songfestival." W finale preselekcji wystąpiło dziewięcioro wykonawców: Aylin &amp; Remi („Weet waaraan je begint”), Aisa („Duizend dromen”), Valerie („Leef je droom”), Claire &amp; Manouk („Verliefd op een jongen”), Hedwig („Ik ben verliefd”), Roel („Mijn ogen zeggen alles”), Tom („Dansen in het lucht”), Tessa &amp; Marloes („Ik had het bijna gevraagd”) oraz Jasmine („Mijn radio”).
Finał preselekcji wygrał Roel Felius z piosenką „Mijn ogen zeggen alles” zdobywając 118 punktów w finale eliminacji. 15 listopada 2003 wystąpił na koncercie finałowym konkursu rozgrywanego w Kopenhadze, zajął 11. miejsce zdobywszy 23 punkty. 17 listopada 2003 ujawniono, że 1,06 miliona Holendrów obejrzało edycję w 2003, co przełożyło się na 15,5% udziałów w rynku.
Konkurs Piosenki Eurowizji dla Dzieci 2004.
11 i 18 września 2004 zostały rozegrane półfinały krajowych eliminacji "Junior SongfestivaI", łącznie dziesięciu uczestników rywalizowało o możliwość reprezentacji Holandii w 2. Konkursie Piosenki Eurowizji dla Dzieci. W pierwszym półfinale, który został rozegrany 11 września wystąpili: Klaartje &amp; Nicky („Hij is een kei”), Shakira („Dansen in Afrika”), Marnix („Het aller, aller, aller grootste hart”), Four Stars („Hoi”) i Lorrèn („Alles wat je kan”). W drugim półfinale, rozegranym 18 września wystąpili: Anouk („Over en uit”), Danny („Van Zingen Word Ik Blij”), 4 Flying Elements („Zo Is Het Leven”), Kika („Dansen”) oraz Denise („Jungle Beat”). O tym kto kwalifikuje się do finału decydowało jury poprzez głosowanie w przyznawaniu punktów w skali od 6–8, 10 i 12 punktów.
Do finału zakwalifikowało się łącznie pięcioro uczestników: Anouk („Het is uit”), Danny („Van zingen word ik blij”), Shakira („Dansen in Afrika”), Marnix („Het allergrootste hart”) oraz Klaartje i Nicky „Hij is een kei”, które otrzymały przyznaną przez jurorów tzw. „dziką kartę”. Profesjonalne oraz dziecięce jury oraz teległosowanie decydowało o tym, kto będzie reprezentował Holandię podczas finału konkursu rozgrywanego w Lillehammer.
Eliminacje prowadzone przez Angelę Groothuizen wygrał duet Klaartje i Nicky z piosenką „Hij is een kei”. 20 listopada 2004 Klaartje i Nicky wystąpiły trzecie w kolejności na koncercie finałowym konkursu i zajęły 11. miejsce z 27 punktami na koncie.
Konkurs Piosenki Eurowizji dla Dzieci 2005.
30 maja 2005 roku, holenderski nadawca Algemene Vereniging Radio Omroep (AVRO) potwierdził udział w 3. Konkursie Piosenki Eurowizji dla Dzieci i opublikował listę uczestników zakwalifikowanych do krajowych eliminacji. 10 września 2005 odbył się pierwszy półfinał krajowych eliminacji "Junior Songfestival", w którym rywalizowało pięcioro uczestników: Angelo („Slapeloze Nachten”), Tjindjara („Blijf Jezelf”), De Smilies („Als Je Lacht”), Mitchell („Jij Bent Alles Voor Mij”) oraz Tess Gaerthé „Stupid”. 17 września 2005 w drugim półfinale brało udział pięcioro uczestników: Sophie („Spetterende Tijden”), Tyrone („Keer Pp Keer”), Yara I Anjes („Vriendschap”) i Cleo („Ik lijk Zo Op Een Jongen”).
29 września 2005 odbył się finał krajowych eliminacji. Do finału zakwalifikowali się: Angelo, Tess, Tjindjara, Yara i Anjes oraz Cleo. Eliminacje prowadzone przez Tooske Breugem, wygrała 14-letnia Tess Gaerthé z utworem „Stupid”, dzięki czemu reprezentowała Holandię w konkursie. Tess wystąpiła dziewiąta w kolejności i zajęła 7. miejsce zdobywszy 82 punkty, w tym otrzymując najwyższą notę 12 punktów od Belgii.
Konkurs Piosenki Eurowizji dla Dzieci 2006.
30 września 2006 odbyły się krajowe eliminacje "Junior Songfestival" do 4. Konkursu Piosenki Eurowizji dla Dzieci, w których spośród 45 nadesłanych zgłoszeń, sześć dostało się do finału po przesłuchaniach na żywo. W finale wystąpili: Noël Van De Wiel („Geen Kinderliedjes”), Kimberly Nieuwenhuis („Goed”), Sherefa („Hé, Hé, Hé”), Nigel („Radar”), Noortje i Ylva („Alles is oké”), Coen („Ik Wil Mezelf Zijn”).
Decyzją jury oraz telewidzów finał wygrała 14-letnia Kimberly Nieuwenhuis z utworem „Goed”, zdobywając łącznie 30 punktów w głosowaniu. 2 grudnia 2006 wystąpiła w finale Konkursu Piosenki Eurowizji dla Dzieci i zajęła 12. miejsce zdobywszy 44 punkty.
Konkurs Piosenki Eurowizji dla Dzieci 2007.
11 września 2006 EBU potwierdziło organizację 5. Konkursu Piosenki Eurowizji dla Dzieci w Holandii. 21 listopada 2006 ogłoszono, że konkurs odbędzie się 8 grudnia 2007 w Rotterdamie, a miesiąc później wyjawiono, że prowadzącymi zostali Kim-Lian van der Meij i Sipke Jan Bousema.
16 sierpnia 2006 telewizja AVRO ogłosiła, że swojego reprezentanta wybierze ponownie poprzez krajowe eliminacje "Junior Songfestival." Łącznie w eliminacjach rywalizowało dziesięcioro uczestników, w pierwszym półfinale wystąpili: Démira („Ik wil rocken”), Nigel i Renaldo („Tril met die bil”), Tess („Geef elkaar een hand”), Jelle („Ik ben verliefd”) oraz Lisa, Amy i Shelley („Adem in, adem uit”), zaś w drugim półfinale zmierzyli się: Gaia („Zingen is leven”), Serge i Dion („Jij hoort bij ons”), Cher, Stephanie i Jewel („Switch”), Famke („Als je iets wilt”) oraz Zanna („Zeg me wereld”).
O tym, kto zakwalifikuje się do finału decydowało profesjonalne jury w składzie: Gordon Heuckeroth, Yes-R i Nikkie Plessen oraz dziecięce jury i telewidzowie. Do finału zakwalifikowali się Nigel i Renaldo, Lisa, Amy i Shelley, Famke, Zanna oraz zdobywcy tzw. „dzikiej karty” – Serge i Dion. Finał wygrał zespół, w którego skład wchodziły Lisa, Amy i Shelley z piosenką „Adem in, adem uit”. 8 grudnia 2007 reprezentantki wystąpiły dziesiąte w kolejności w finale Konkursu Piosenki Eurowizji dla Dzieci i zajęły 11. miejsce z dorobkiem 36 punktów na koncie.
Konkurs Piosenki Eurowizji dla Dzieci 2008.
20 września 2008 odbył się pierwszy półfinał krajowych eliminacji "Junior Songfestival" do 6. Konkursu Piosenki Eurowizji dla Dzieci, w którym wystąpiło pięcioro uczestników: Rick („Meisje van mijn dromen”), Lauren („Denk eens aan een ander”), RReADY („Musical”), Suzanne („Strijd”) i Melissa („Als ik in de lucht kijk”). W drugim pófinale wystąpili: Paola i Claudia („Dansmena”), Teuntje („Geef me mijn dromen”), Roufaida („Vandaag”), Delano („Doe je ding nu”) i Marissa („1 Dag”).
Decyzją jury i telewidzów do finału, który został rozegrany 4 października 2008 zakwalifikowali się: Suzanne, Melissa, RReADY, Marissa oraz Roufaida. Finał eliminacji wygrała Marissa Grasdijk z utworem „1 Dag”. 22 listopada 2008 wystąpiła na koncercie finałowym w Limassol na Cyprze, zdobywając 13. miejsce z dorobkiem 27 punktów na koncie.
Konkurs Piosenki Eurowizji dla Dzieci 2009.
19 września 2009 odbył się pierwszy półfinał corocznych krajowych eliminacji "Junior Songfestival", w których wystąpiło pięcioro uczestników: Isaura Kuyt („Dit is mijn kans”), Raigny Jozephia („Verliefd”), Cheyenne Boermans i Mayleen Schoenmaker („Druk”), Eva Neggers („Yes We Can”), Bram Bos („Ik wil rocken”). 26 września w drugim półfinale zmierzyli się: Arletta Boland („Laat mij nou maar”), Anne Boijmans („Gewoon geluk”), Carlijn Andriessen &amp; Merle Verseef („Verboden toegang”), Eva Lugtenberg („Gevangen in je hart”), Ralf Mackenbach („Click Clack”).
Do finału zakwalifikowali się: Eva, Cheyenne i Mayleen – zdobywczynie dzikiej karty, Eva, Anne i Ralf. Finał preselekcji wygrał Ralf Mackenbach z utworem „Click Clack”. 21 listopada 2009 Ralph wystąpił w finale 7. Konkursu Piosenki Eurowizji dla Dzieci i zwyciężył zdobywając 121 punktów.
Konkurs Piosenki Eurowizji dla Dzieci 2010.
18 września 2010 rozegrano pierwszy półfinał krajowych eliminacji "Junior Songfestival." W półfinale wystąpiło czterech uczestników: Phoebe en Stijn („De wereld is van ons allemaal”), Rosa („Vrij als een vogel”), Donny („Showbizz”) i Caylee („Welkom in mijn leven”). W drugim finale wystąpili: Anna i Senna („My Family”), Darcey („Energie”), Pip, Merel i Quinty („You Tell Me”), Mano („Ga niet meer weg”).
Do finału, który odbył się 2 października 2010 zakwalifikowali się: Anna i Senna, Caylee, Donny i Pip, Merel i Quinty. Wszystkie etapy preselekcji prowadził Ewout Genemans. Zwyciężczyniami preselekcji został duet Anna i Senna z piosenką „My Family”.
20 listopada 2010 reprezentantki wystąpiły podczas finału 8. Konkursu Piosenki Eurowizji dla Dzieci rozgrywanego w Mińsku na Białorusi. Zajęły 9. miejsce zdobywszy 52 punkty.
Konkurs Piosenki Eurowizji dla Dzieci 2011.
1 października 2011 rozegrano krajowe eliminacje do 9. Konkursu Piosenki Eurowizji dla Dzieci "Junior Songfestival", w których wystąpiło pięcioro uczestników: Joël („Ik denk aan jou”), Lidewei („Dit to wat ik wil”), Rachel („Teenager”), Yassir („Beautiful”) i Sera („Never give up”). 
Finał eliminacji wygrała Rachel z piosenką „Teenager”. 3 grudnia 2011 Rachel wystąpiła na koncercie finałowym rozgrywanym w Erywaniu i zajęła 2. miejsce zdobywszy 103 punkty, w tym maksymalną notę 12. punktów od Belgii i Łotwy.
Konkurs Piosenki Eurowizji dla Dzieci 2012.
11 października 2011 kierownik wykonawczy EBU Sietse Bakker ogłosił, że Holandia uzyskała prawo do organizacji 10. Konkursu Piosenki Eurowizji dla Dzieci. 27 lutego 2012 wyjawiono, że konkurs odbędzie się 1 grudnia 2012 w Amsterdamie w Heineken Music Hall. Prowadzącymi konkurs zostali Ewout Genemans i Kim-Lian van der Meij.
Nadawca AVRO tak jak w poprzednich latach zdecydował wybrać swojego reprezentanta za pośrednictwem krajowych eliminacji "Junior Songfestival." W finale pięcioro wykonawców ubiegało się o reprezentowanie Holandii: MainStreet („Stop the Time”), Alessandro („Una chica especial”), Sterre („I’m Singing”), Melle („Dromen”), Femke („Tik Tak Tik”).
Finał krajowych eliminacji zwyciężyła Femke z piosenką „Tik Tak Tik”, dzięki czemu reprezentowała Holandię w konkursie. 1 grudnia 2012 Femke wystąpiła z ostatnim dwunastym numerem w kolejności i zajęła 7. miejsce zdobywszy 69 punktów.
Konkurs Piosenki Eurowizji dla Dzieci 2013.
2 grudnia 2013 holenderski nadawca AVRO potwierdził udział w 11. Konkursie Piosenki Eurowizji dla Dzieci. 28 września 2013 odbył się finał preselekcji Junior Songfestival, który wyłonił reprezentanta Holandii w Konkursie Piosenki Eurowizji dla Dzieci. W finale o możliwość reprezentowania kraju ubiegało się pięcioro kandydatów: Mylène i Rosanne („Double Me”), Sarah i Julia („Live Life”), Mathilde („Wondergirl”), Kim („Ik ben verliefd”) oraz Loeki („Gewoon in Love”).
Finał preselekcji wygrał duet: Mylène i Rosanne z piosenką „Double Me”, dzięki czemu uzyskały prawo do reprezentowania Holandii w konkursie. 30 listopada 2013 Mylène i Rosanne wystąpiły dziesiąte w kolejności startowej na konkursie rozgrywanym w Kijowie. Zajęły 8. miejsce zdobywszy 59 punktów.
Konkurs Piosenki Eurowizji dla Dzieci 2014.
1 grudnia 2013 holenderski nadawca AVROTROS potwierdził udział w 12. Konkursie Piosenki Eurowizji dla Dzieci i rozpoczął przyjmowanie zgłoszeń do "Junior Songfestival". Termin nadsyłania zgłoszeń trwał do 1 marca 2014 roku. 10 marca stacja wyjawiła, że otrzymała 248 zgłoszeń do krajowych eliminacji. 27 września 2014 w finale krajowych eliminacji "Junior Songfestival" wystąpiło pięcioro uczestników: Anne &amp; Anique („Dromen”), Suze („Holiday”), Chelsea („Holiday”), Julia („Around”) i Sebastiaan („2gether We Are One”).
Eliminacje prowadzone przez Jana Smita zwyciężyła Julia z piosenką „Around”, dzięki czemu reprezentowała Holandię 15 listopada 2014 na Malcie. W finale konkursu wystąpiła z ostatnim szesnastym numerem w kolejności i zajęła 8. miejsce zdobywszy 70 punktów, w tym maksymalną notę 12 punktów od Szwecji. Oglądalność konkursu w Holandii wyniosła 676 tys. widzów.
Konkurs Piosenki Eurowizji dla Dzieci 2015.
3 października 2015 odbył się finał krajowych eliminacji "Junior Songfestival", w którym wystąpiło pięcioro potencjalnych kandydatów do reprezentowania Holandii w finale 13. Konkursu Piosenki Eurowizji dla Dzieci. W finale wystąpili; Nohr „Ik ben mezelf”, Myrthe „Kinderen van de zon”, Guusje „Talk About Love”, Shalisa „Million Lights” oraz 4Life „You Will Know My Name”. Finał wygrała Shalisa z piosenką „Million Lights”, dzięki czemu reprezentowała Holandię w finale konkursu rozgrywanego w Sofii.
21 listopada Shalisa wystąpiła piąta w kolejności i zajęła 15. miejsce zdobywszy 35 punktów.
Konkurs Piosenki Eurowizji dla Dzieci 2016.
22 listopada 2015 Holandia potwierdziła udział w 14. Konkursie Piosenki Eurowizji dla Dzieci, otwierając tym samym okno zgłoszeń do "Junior Songfestival". Termin wysyłania zgłoszeń zakończył się 1 marca 2016 roku.
27 maja 2016 ujawniono, że do reprezentowania Holandia został wybrany girls band, w którego skład wchodziły: Stefania, Kymora i Sterre. 1 października 2016 ujawniono konkursowy utwór „Kisses and dancin”, skomponowany i napisany przez Joost Griffioen, Stas Swaczyna oraz Hansen Tomas.
20 listopada 2016 girls band wystąpił z numerem piętnastym w kolejności i uplasował się na 8. miejscu z 174 punktami na koncie.
Konkurs Piosenki Eurowizji dla Dzieci 2017.
16 września 2017 roku odbył się finał preselekcji "Junior Songfestival" do 15. Konkursu Piosenki Eurowizji dla Dzieci. Łącznie trzy wpisy w finale konkurowały o prawo do reprezentowania Holandii. W finale wystąpili: Sezina, boys band – Fource oraz Montana. Finał preselekcji wygrał boys band Fource. Następnego dnia ujawniono, że finał preselekcji obejrzało 209 tys. widzów, co przełożyło się na 1,3% udziałów. 6 października 2017 wydano konkursową piosenkę „Love Me”. Piosenka została skomponowana przez Stas Swaczyna i Joost Griffioen.
26 listopada 2017 boys band wystąpił trzeci w kolejności i zajął 4. miejsce z 156 punktami na koncie.
Konkurs Piosenki Eurowizji dla Dzieci 2018.
26 listopada holdenderski nadawca AVRO potwierdził udział w 16. Konkursie Piosenki Eurowizji dla Dzieci w Mińsku, oraz otworzył okno zgłoszeń do krajowych eliminacji. Nadawca zaprosił łącznie czterdziestu piosenkarzy do pierwszej rundy przesłuchań. Do finału zakwalifikowało się czterech wykonawców: Zespół Remix z piosenką „What Girls Do”, Anna Grigorian „Touch Each Other's Heart”, Max &amp; Anne „Samen” oraz Kiya van Rossum „Butterflies”. 29 września finał eliminacji "Junior Songfestival" wygrał duet Max i Anne z piosenką „Samen”. Następnego dnia nadawca AVRO ujawnił, że oglądalność eliminacji wyniosła 237 tys. widzów co przełożyło się na 1,5% udziału w oglądalności.
25 listopada 2018 duet wystąpił szósty w kolejności startowej występów i zdobył 13. miejsce uzyskując 91 punktów, w tym 68 pkt od widzów (6. miejsce) i 23 pkt od jury (14. miejsce).
Uczestnictwo.
Holandia uczestniczy w Konkursie Piosenki Eurowizji dla Dzieci nieprzerywanie od 2003 roku. Poniższa tabela uwzględnia nazwiska wszystkich holenderskich reprezentantów, tytuły konkursowych piosenek oraz wyniki w poszczególnych latach.
Legenda:
Historia głosowania w finale (2003–2022).
Poniższe tabele pokazują, którym krajom Holandia przyznaje w finale najwięcej punktów oraz od których państw holenderscy reprezentanci otrzymują najwyższe noty.
Kraje, którym Holandia "przyznała" najwięcej punktów:
Kraje, od których Holandia "otrzymała" najwięcej punktów:
Legenda:

</doc>
<doc id="1531792" url="https://pl.wikipedia.org/wiki?curid=1531792" title="Zachmiel">
Zachmiel

Zachmiel – wieś w Polsce położona w województwie mazowieckim, w powiecie białobrzeskim, w gminie Stromiec.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Jana Chrzciciela w Stromcu.

</doc>
<doc id="1531794" url="https://pl.wikipedia.org/wiki?curid=1531794" title="Łotwa w Konkursie Piosenki Eurowizji dla Dzieci">
Łotwa w Konkursie Piosenki Eurowizji dla Dzieci

Łotwa w Konkursie Piosenki Eurowizji dla Dzieci brała udział 5 razy.
Najwyższym wynikiem kraju jest 9. miejsce, które w 2003 roku zajął Dzintars Čīča z utworem „Tu esi vasarā”
Uczestnictwo.
Legenda:

</doc>
<doc id="1531795" url="https://pl.wikipedia.org/wiki?curid=1531795" title="Swatawa Ludgarda">
Swatawa Ludgarda

Swatawa Ludgarda (zm. 19 lutego po 1146) – czeska księżniczka.
Swatawa była córką czeskiego księcia Władysława I i jego żony Rychezy z Bergu. W lipcu 1124 poślubiła hrabiego Fryderyka von Bogen, wójta biskupstwa ratyzbońskiego. W Niemczech używała imienia Ludgarda.

</doc>
<doc id="1531799" url="https://pl.wikipedia.org/wiki?curid=1531799" title="Macedonia Północna w Konkursie Piosenki Eurowizji dla Dzieci">
Macedonia Północna w Konkursie Piosenki Eurowizji dla Dzieci

Macedonia Północna uczestniczy w Konkursie Piosenki Eurowizji dla Dzieci od 2003. Od czasu debiutu konkursem w kraju zajmuje się Makedonska Radio Televizija (MKRTV).
Najwyższym wynikiem kraju w konkursie jest piąte miejsce, które w 2007 i 2008 zajęli Rosica Kulakowa i Dimitar Stojmenowski z piosenką „Ding Ding Dong” oraz Bobi Andonow z piosenką „Prati mi SMS”.
Historia Macedonii Północnej w Konkursie Piosenki Eurowizji dla Dzieci.
Konkurs Piosenki Eurowizji dla Dzieci 2003.
Macedonia Północna była jednym z krajów, który zadebiutował na inauguracyjnym 1. Konkursie Piosenki Eurowizji dla Dzieci w hali Forum w Kopenhadze. Telewizja macedońska MKRTV postanowiła wybrać swojego reprezentanta poprzez zorganizowanie preselekcji "Junior Eurosong." Spośród 32 zgłoszeń jury tj. cztery osoby dorosłe i czworo dzieci – zgodnie z regulaminem EBU wybrało 10 utworów, które wystąpią 28 czerwca 2003 roku podczas finału preselekcji. O wynikach finału preselekcji decydowało głosowanie jury i telewidzów.
W finale preselekcji "Junior Eurosong" wystąpili: Teodora Trajkowska („Sonuvam”), Monika Kitanowska („Ljubovta dvizhi se”), Marija Arsowska i Victorija Loba („Ti ne me poznavaš”), Angela Ljamowa i Ivet Caro („Shareni peperutki”), Bobby Simonowski i Hristijan Dimitriewski („Kako Harry Potter”), Martina Siljanowska i Verica Spasovska („Bliznacki”), Goran Gelewski, David Milosewski, Goce Marotow („Chuden e ovoj svet”), Simona Popowska, Orhideja Dukowa, Marija Hajistojanowa („Do site detsa na planetava”), Bisera i Bojana Ilioski („Ne sozdade ti”), Maja Mihajlowska, Renata Kralewska oraz Elisaveta Kosewac („Sakam da sum”).
Finał preselekcji wygrały Marija i Wiktorija z utworem „Ti ne me poznavaš” skomponowanym i napisanym przez Irenę Galabowską. 15 listopada 2003 odbył się finał konkursu; Marija i Wiktorija wystąpiły szóste w kolejności startowej i zajęły 12. miejsce zdobywszy 19 punktów, w tym najwyższą notę 10 punktów od Rumunii.
Konkurs Piosenki Eurowizji dla Dzieci 2004.
28 czerwca 2004 odbył się finał preselekcji "Junior Eurosong" do 2. Konkursu Piosenki Eurowizji dla Dzieci, podczas których wystąpiło dziesięcioro uczestników: Ljubinka Petrusevska („Na Vrata Tropa Ljubovta”), Elena Dimovska („Ako Dojde Kraj”), Gligor Dinev, Eva Hristovska, Ruben Jusuf, Veronika Sijak, Elena Jovanovska („Gradski Fraer,”), Martina Smiljanowska („Zabava”), Marija Pavlovska („Dozdot”), Irana Atanasovska i Bojdan Smilevski („Nema Sto Da Krieme”), Robert Mitrov („Te Sonuvam”), Gordana Monevska („Osamena”), Ivet Caro i Orchideja Dukovska („Angel Cuvar”) oraz Stefani Brzanova („Gulapce”).
Decyzją jury i telewidzów finał preselekcji zwyciężyła Martina Smiljanowska z piosenką „Zabava”. 20 listopada wystąpiła w finale konkursu rozgrywanego w Lillehammer. Zajęła 7. miejsce zdobywszy 64 punkty, w tym najwyższą notę 8 punktów od Chorwacji.
Konkurs Piosenki Eurowizji dla Dzieci 2005.
17 września 2005 odbyły się preselekcje do 3. Konkursu Piosenki Eurowizji dla Dzieci, podczas których wystąpiło dziesięciu uczestników: Denis Dimoski („Rodendenski baknez”), Ivana i Vojdan („Jas i”), Kristina Milosevska („Zapej mi”), Milanka Noveska („Mojot son”), Petar Gurevski („Daj mi nekoj znak”), Robert Mitrov („Kade da te pronajdam”), Simona Dimitrova („Silen ritam”), Pandelina Atanasova („Magija da napravam”), Despina Spirovska („Ljubov bez granici”) i Stefani Brzanova („Detska fantazija”). O wynikach decydowali telewidzowie oraz jury w składzie: , Martina Smiljanowska, Aleksandar Masevski oraz Tamara Todewska.
Reprezentantem Macedonii Północnej został 12-letni Denis Dimoski z piosenką „Rodendeski baknež”. 26 listopada 2005 wystąpił jako ósmy w kolejności i zajął 8. miejsce z 68 punktami na koncie.
Konkurs Piosenki Eurowizji dla Dzieci 2006.
19 września 2006 odbył się finał preselekcji "Junior Eurosong" do 4. Konkursu Piosenki Eurowizji dla Dzieci. Zwycięzca został wyłoniony na podstawie głosowania telewidzów oraz profesjonalnego jury, w którego skład wchodzili: , oraz ubiegłoroczny reprezentant Macedonii – Denis Dimoski.
W finale rywalizowało łącznie dziesięciu uczestników: Stefani Brzanova („Za prv pat vljubena”), Damjan Karanfilov i Goran Pavlovski („Vljuben”), Ivona Bogoevska i Simona Popovska („Disco”), Ivana Popchevska („Poubav tandem”), Laura Krliu („Tika tak”), Sofija Karapeeva i Zoritsa Ilievska („Petok vecher”), Natasha Trajkovska („Shto da pravam”), Milanka Novevska („Omilena”), Fikrija Tair i Patritsija Gorgieva („Ritam brz”) i Zana Aliu („Vjubena”).
Finał preselekcji zwyciężyła Zana Aliu z utworem „Vljubena”. 2 grudnia 2006 wystąpiła dziewiąta w kolejności startowej i zajęła ostatnie 15. miejsce zdobywszy 14 punktów.
Konkurs Piosenki Eurowizji dla Dzieci 2007.
6 października 2007 odbył się finał preselekcji Junior Eurosong do 5. Konkursu Piosenki Eurowizji dla Dzieci. Gościem specjalnym był Toše Proeski i poprzedni reprezentanci. W finale rywalizowało piętnastu uczestników: Kristina Kostovska („Ponekogas posakuvam”), Devana Georgievska („Devana Georgievska”), Iva Zdravkovic i Natalija Jancevska („Slatki devojki”), Nikola Trencevski („Fraer sum jas”), Rosica Kulakowa i Dimitar Stojmenowski („Ding Ding Dong”), Mila Zafirovic („Vo ritamot na srca dve”), Tamara Kichukova („Ajde vo disko”), Natasa Latinovska i Ilarija Kirilov („Glavobolka”), Nevena Cvetanova &amp; Olja Stojkovska („Nevena Cvetanova i Olja Stojkovska”), Mia Langovska („Bidi srekjen”), Magdalena Mitrovska („Sekoj ima eden dom”), Sara Markovska („Mislis na mene”), Marija Zafirovska („Mojata muzika”), Magdalena Stoilkovska („Ritam i muzika”) i Emilija Jusuf &amp; Sara Samardziska („Svetot e moj”).
Final preselekcji decyzją jury i telewidzów wygrał duet Rosicy Kulakowej i Dimitariego Stojmenowskiego z piosenką „Ding Ding Dong”. 8 grudnia wystąpili w hali Ahoy Arena w Rotterdamiei zajęli 5. miejsce zdobywszy 111 punktów, w tym najwyższą notę 12 punktów od Bułgarii i Serbii.
Konkurs Piosenki Eurowizji dla Dzieci 2008.
26 września 2008 roku odbyły się preselekcje "Junior Eurosong" do 6. Konkursu Piosenki Eurowizji dla Dzieci. Prowadzącymi finał preselekcji byli: Gorast Cwetkowski i Ivona Bogoewska. W konkursie rywalizowało piętnaście kandydatów: Petar Gjurewski („Sonuvam”), Gorazd Grmashkowski („Ajde gore race”), Bisera Baze („Sever – jug”), Dejana, Blagoja i Sara („Pejte so nas”), Dorijan i Filipa („Srechni sme”), Natasha Latinovcka („Parichka”), Mirjana Burnaz („Simpatijo moja”), Mila Milivoevic („Uchiliste najmilo”), Marija Zafirovska („Mojot as”), Marija and Natasha („Srechen Den”), Bobi Andonow („Prati mi SMS”) i Aneta i Maja („Ljubov moja”). Zwycięzcę wyłoniono na podstawie głosowania jury oraz telewidzów.
Finał preselekcji zwyciężył 14-letni Bobi Andanow z utworem „Prati mi SMS”. 22 listopada 2008 wystąpił w finale konkursu rozgrywanego w Limassol i zajął 5. miejsce zdobywszy 93 punkty, w tym notę 10 punktów od Rumunii.
Konkurs Piosenki Eurowizji dla Dzieci 2009.
14 lipca 2009 macedoński nadawca Makedonska Radio Televizija (MKRTV) potwierdził udział w 7. Konkursie Piosenki Eurowizji dla Dzieci, który został rozegrany w Kijowie na Ukrainie. Termin nadsyłania zgłoszeń do preselekcji "Junior Eurosong" trwał do 1 sierpnia 2009. Profesjonalne jury tj. Daniel Todorovski, Adi Imeri, Mary Popowa, dyrygent Sasha Nikolovski oraz Adni Chalmi, wybrało dwunastu uczestników, którzy wystąpią w finale preselekcji podczas transmisji na żywo 29 września. Prowadzącymi finał preselekcji byli: Ivona Bogeska i Dime Dimitrovski.
Uczestnikami, którzy zakwalifikowali się do finału zostali: Jovana Krstewska („Kako vi krug”), Filipa, Dea i Tea („Tiki Tiki Da Da Da”), Teodora Angelewska („Teodora Angelevska”), Martina Dojcinovska („Ljubovta e magija”), Kristijan Nedelkovski („Kazhi zhelba”), Sara Markowska („Za ljubowta”), Marija Zafirowska („Ljubovta boli”), Andrej Jowanovski („Devojke Makedonsko”), Ana Awramowska („Meko R”), Martina Matevska („Vodi me na Eurosong”), Mila Janeska („Nema bioja ljubovta”) oraz Ivana Simowska („Angeleski glas”). Zwyciężczynią preselekcji została Sara Markowska, która otrzymała największą liczbę głosów tj. 378 wysłanych telefonicznie, co przełożyło się na 10 punktów oraz 8 punktów od jury.
12 listopada wystąpiła jako trzynasta w kolejności w finale Konkursu Piosenki Eurowizji dla Dzieci i zajęła 12. miejsce z 31 punktami na koncie.
Konkurs Piosenki Eurowizji dla Dzieci 2010.
25 września 2010 odbył się finał preselekcji do 8. Konkursu Piosenki Eurowizji dla Dzieci, podczas których wystąpiło pięciu uczestników: Dino Hridzik („Ar en bi do tri”), Martina Awramoska („Zapejte”), Nikola Iliew („Za tvoite oci”), Amajlija Stojanovska („Igraj, skokaj tancuvaj”) oraz Anja Weterowa („Eooo, Eooo”).
Preselekcje prowadzone przez Monicę Todorowska i Tny Drenkowski wygrała Anja Weterowa, dzięki czemu 20 listopada reprezentowała Macedonię w finale konkursu rozgrywanego w Mińsku na Białorusi. Podczas imprezy wykonała utwór „Eooo, Eooo”, który sama napisała i skomponowała. Ostatecznie zajęła 12. miejsce zdobywszy 38 punktów.
Konkurs Piosenki Eurowizji dla Dzieci 2011.
Macedoński nadawca 14 czerwca 2011 potwierdził, że weźmie udział w 9. Konkursie Piosenki Eurowizji dla Dzieci. Termin nadsyłania utworów do preselekcji trwał do 1 września 2011. 24 września 2011 odbył się finał preselekcji "Junior Eurosong", w którym udział wzięło pięciu uczestników: Ivana Simoska („Vo srcevo”), Kjara Golja („Novo chuvstvo”), Gjorgji Gjorgjiev („Igraj”), Teodora Nastoska („Srekja”) oraz Dorijan Dlaka („Zhimi ovoj frak”).
Finał preselekcji zwyciężył 14-letni Dorijan Dlaka z piosenką „Zhimi ovoj frak”, dzięki czemu uzyskał prawo do reprezentowania Macedonii w Konkursie Piosenki Eurowizji dla Dzieci. 3 grudnia 2011 wystąpił w finale konkursu rozgrywanego w Erywaniu i zajął 12. miejsce zdobywszy 31 punktów.
Konkurs Piosenki Eurowizji dla Dzieci 2012: Brak udziału.
13 lipca 2012 macedoński nadawca Makedonska Radio Televizija (MKRTV) potwierdził, że nie weźmie udziału w 10. Konkursie Piosenki Eurowizji dla Dzieci z powodu problemów finansowych.
Konkurs Piosenki Eurowizji dla Dzieci 2013.
26 września 2013 macedoński nadawca Makedonska Radio Televizija (MKRTV) potwierdził powrót, po rocznej przerwie, i udział w 11. Konkursie Piosenki Eurowizji dla Dzieci. Nadawca po raz pierwszy zdecydował się wewnętrznie wybrać swojego reprezentanta. 17 października MKRTV ogłosiło, że 13-letnia Barbara Popović została wybrana do reprezentowania Macedonii z utworem „Ohrid i muzika”.
30 listopada 2013 Barbara wystąpiła piąta w kolejności startowej w finale konkursu rozgrywanego w Kijowie, zajęła ostatnie 12. miejsce z 19 punktami na koncie.
Konkurs Piosenki Eurowizji dla Dzieci 2014: Brak udziału.
4 września macedoński nadawca potwierdził, że nie będzie brał udziału w 12. Konkursie Piosenki Eurowizji dla Dzieci. Swoją decyzję nadawca wytłumaczył tym iż: "„obecnie pracujemy nad nowymi projektami programowymi na sezon 2014/2015, oraz treściami, które upamiętniają wielką rocznicę stacji. Wszystkie możliwości techniczne i finansowe są skierowanie ku osiągnięciu tych celów, więc postanowiliśmy zrobić sobie rok przerwy od udziału w Konkursie Piosenki Eurowizji dla Dzieci. Nie oznacza to jednak, że MKRTV wycofuje się z dalszego udziału w konkursie”".
Konkurs Piosenki Eurowizji dla Dzieci 2015.
24 lipca 2015 macedoński nadawca Makedonska Radio Televizija (MKRTV) potwierdził, że kraj weźmie udział w 13. Konkursie Piosenki Eurowizji dla Dzieci w Sofii, po tym jak zrobili sobie roczną przerwę od udziału w konkursie. 24 sierpnia 2015 telewizja zdecydowała się zorganizować wewnętrzne przesłuchania, termin nadsyłania zgłoszeń trwał do 5 września 2015.
17 września ogłoszono, że duet składający się z Iwany i Magdaleny będzie reprezentować Macedonię, a 9 października ujawniono ich piosenkę „Pletenka – Braid of Love”. 21 listopada wystąpiły jako dziewiąte w finale konkursu i zajęły ostatnie 17. miejsce zdobywszy 26 punktów.
Konkurs Piosenki Eurowizji dla Dzieci 2016.
Macedoński nadawca 19 lipca 2016 potwierdził udział w 14. Konkursie Piosenki Eurowizji dla Dzieci. 24 lipca 2016 MRTV ogłosiło, że wewnętrznie do reprezentowania Macedonii wybrali Martiję Stanojković. Jej piosenka „Love Will Lead Our Way” została wydana 10 października 2016. 20 listopada Martija wystąpiła siódma w kolejności startowej występów. Zajęła 12. miejsce zdobywszy 41 punktów.
Konkurs Piosenki Eurowizji dla Dzieci 2017.
8 września 2017 macedoński nadawca ujawnił, że wybrał wewnętrznie czternastoletnią Minę Blažev do reprezentowania Macedonii w 15. Konkursie Piosenki Eurowizji dla Dzieci. Jej piosenka na konkurs „Dancing Through Life” została wydana 8 października 2017 wraz z oficjalnym teledyskiem. Utwór został napisany i skomponowany przez Aleksandra Masevskiego. 26 listopada 2017 Mina wystąpiła jako ósma w kolejności i zajęła 12. miejsce zdobywszy 41 punktów.
Konkurs Piosenki Eurowizji dla Dzieci 2018.
4 lipca 2018 macedoński nadawca MKRTV potwierdził udział w 16. Konkursie Piosenki Eurowizji dla Dzieci. 24 sierpnia ogłoszono, że na reprezentantkę wewnętrznie została wybrana Marija Spasowska, po tym jak 18 sierpnia odbyły się przesłuchania, w których wystąpiło 10 kandydatów. 19 października ujawniono piosenkę „Doma” skomponowaną przez Darko Dimitrowa oraz Elenę Risteskaz, z którą Marija będzie reprezentować Macedonię w konkursie. 25 listopada odbył się finał konkursu, który został rozegrany w Mińsku na Białorusi. Marija wystąpiła szesnasta w kolejności i zajęła 12. miejsce zdobywszy 99 punktów, w tym 64 punkty od jury (9. miejsce) i 35 punktów od telewidzów (16. miejsce).
Konkurs Piosenki Eurowizji dla Dzieci 2019.
5 czerwca 2019 macedońska telewizja potwierdziła udział w 17. Konkursie Piosenki Eurowizji dla Dzieci, który został rozegrany w Gliwicach. 9 lipca ujawniono, że do reprezentowania wybrano 14-letnią Milę Moskov po tym, jak wzięła udział w przesłuchaniach 6 lipca. 9 października ujawniono utwór „Fire” skomponowany przez Lazara Cwetkoskiego, a napisany przez Magdalenę Cwetkoską. 24 listopada wystąpiła czwarta w kolejności startowej i zajęła 6. miejsce z 150 punktami na koncie, w tym 100 punktów od jury (5. miejsce) oraz 50 punktów od telewidzów (9. miejsce).
Konkurs Piosenki Eurowizji dla Dzieci 2020: Brak udziału.
25 maja 2020 szef delegacji poinformował, że nadawca wciąż nie podjął decyzji co do udziału w 18. Konkursie Piosenki Eurowizji dla Dzieci. 27 lipca ostatecznie nadawca potwierdził, że nie będzie uczestniczył w konkursie ze względu na pandemię wirusa SARS-CoV-2. 27 listopada wyjawiono, że nadawca będzie transmitował konkurs.
Konkurs Piosenki Eurowizji dla Dzieci 2021.
12 lipca 2021 telewizja potwierdziła swój powrót, po rocznej przerwie, do udziału w konkursie. 12 października 2021 macedoński nadawca MKRTV ujawnił, że do reprezentowania Macedonii w 19. Konkursie Piosenki Eurowizji dla Dzieci wybrano zespół Dajte Muzika, w którego skład wchodzą: Kristina Mukaetova, Anastasija Džabirska, Miha Gigov oraz Filip Popovski. 12 listopada wydano konkursową piosenkę „Green Forces”. 19 grudnia wystąpili na koncercie finałowym w La Seine Musicale w Boulogne-Billancourt, pod Paryżem. Zajęli 9. miejsce zdobywszy 114 punktów, w tym 55 punktów od jury (10. miejsce) oraz 59 punktów od telewidzów (7. miejsce).
Konkurs Piosenki Eurowizji dla Dzieci 2022.
15 czerwca 2022 macedońska stacja potwierdziła swój udział w jubileuszowym 20. Konkursie Piosenki Eurowizji dla Dzieci. Nadawca zdecydował, że wybierze swojego reprezentanta wewnętrznie 23 czerwca podczas przesłuchań, w których artyści zostali poproszeni o wykonanie dwóch utworów wybranych przez siebie. Reprezentant kraju został wybrany decyzją profesjonalnej komisji, której celem było wyłonienie najzdolniejszego kandydata na podstawie poziomu wokalu, prezentacji scenicznej i artystycznej. 29 czerwca poinformowano, że Lara, Jowan i Irina zostali wybrani do reprezentowania Macedonii Północnej.
11 grudnia Lara, Jowan i Irina wystąpili dziesiąci w kolejności występów i uplasowali się na 14. miejscu z dorobkiem 54 punktów na koncie, w tym 42 pkt od widzów (15. miejsce) oraz 12 pkt od jury (14. miejsce).
Uczestnictwo.
Macedonia Północna uczestniczy w Konkursie Piosenki Eurowizji dla Dzieci od 2003 z przerwami w 2012, 2014 i 2020. Poniższa tabela uwzględnia nazwiska wszystkich macedońskich reprezentantów, tytuły konkursowych piosenek oraz wyniki w poszczególnych latach.
Legenda:
Historia głosowania w finale (2003–2022).
Poniższe tabele pokazują, którym krajom Macedonia Północna przyznaje w finale najwięcej punktów oraz od których państw macedońscy reprezentanci otrzymują najwyższe noty.
Kraje, którym Macedonia Północna "przyznała" najwięcej punktów:
Kraje, od których Macedonia Północna "otrzymała" najwięcej punktów:
Legenda:
Komentatorzy i sekretarze.
Spis poniżej przedstawia wszystkich macedońskich komentatorów konkursu oraz krajowych sekretarzy podających punkty w finale.

</doc>
<doc id="1531801" url="https://pl.wikipedia.org/wiki?curid=1531801" title="Aleja Wilanowska w Warszawie">
Aleja Wilanowska w Warszawie

Aleja Wilanowska – ulica w dzielnicach Mokotów i Wilanów w Warszawie.
Opis.
Łączy skrzyżowanie ul. Marynarskiej, ul. Rzymowskiego i ul. Wołoskiej (rondo Unii Europejskiej) z węzłem Wilanów (ul. Wiertnicza w kierunku Sadyby i ul. Przyczółkowa w kierunku Konstancina).
Na całej długości odbywa się nią ruch autobusowy. Aleja jest dwujezdniowa z wyjątkiem odcinka od alei Niepodległości do ronda Unii Europejskiej.
Historia.
W czasie prac archeologicznych prowadzonych w latach 1976–1978 u zbiegu alei i ul. Jana III Sobieskiego natrafiono na relikty osady istniejącej tam od przełomu XI i XII do XIII wieku. Odkryto wtedy 40 obiektów, m.in. chaty z paleniskami i zabudowania gospodarcze.
Inne informacje.
W Warszawie istnieje druga ulica o takiej samej nazwie – ulica Wilanowska w dzielnicy Śródmieście.

</doc>
<doc id="1531802" url="https://pl.wikipedia.org/wiki?curid=1531802" title="Konstytucja Turcji">
Konstytucja Turcji

Konstytucja Turcji – podstawowy akt prawny Turcji, posiadający najwyższą moc prawną w systemie źródeł prawa w tym państwie. Została uchwalona w 1982 roku. Według konstytucji Turcja jest republiką parlamentarną z jednoizbowym parlamentem – Wielkim Zgromadzeniem Narodowym z 550 miejscami. Członkowie parlamentu wyłaniani są w głosowaniu powszechnym przeprowadzanym co pięć lat.
Głową państwa jest prezydent wybierany w wyborach bezpośrednich na pięcioletnią kadencję. Prezydent powołuje premiera (również ze składu parlamentu) oraz za jego rekomendacją, członków rządu.
W art. 146-153 Konstytucja reguluje status Sądu Konstytucyjnego, określając jego pozycję jako partnera Wielkiego Zgromadzenia Narodowego i władzy wykonawczej.

</doc>
<doc id="1531803" url="https://pl.wikipedia.org/wiki?curid=1531803" title="Parafia Świętej Trójcy w Lipsku">
Parafia Świętej Trójcy w Lipsku

Parafia rzymskokatolicka pw. Świętej Trójcy w Lipsku – Jedna z 10 parafii dekanatu lipskiego.
Historia.
Lipsko to miasto lokowane w drugiej połowie XVI w. przez Mikołaja Oleśnickiego, co potwierdził Zygmunt Stary lub w 1613. W tym czasie stanowiło własność Krępskich, Wolskich, Gostomskich, w XVII w. Oleśnickich i Denhoffów, a w XVIII w. Sanguszków i Kochanowskich. W 1868 utraciło prawa miejskie, a odzyskało je w PRL. Zbór ewangelicki, dzięki protekcji Oleśnickich, istniał w drugiej połowie XVI w., zaś w 1596 został przekazany katolikom. Parafia erygowana w 1606. Kościół pw. Świętej Trójcy został zbudowany na miejscu dawnego drewnianego zboru kalwińskiego w 1614, z fundacji kasztelana radomskiego Mikołaja Oleśnickiego i Zofii z Lubomirskich, jego żony - po przejściu z kalwinizmu na katolicyzm. Konsekrowany został w 1686, a przekształcony w 1844 według projektu Henryka Marconiego. Podczas pożaru w 1857 został zniszczony. Wieża, zwieńczona kopułą pokrytą blachą miedzianą, zniszczona została w 1945, a odbudowana w 1956 i przekształcona na dzwonnicę. W latach 1977 - 1979 świątynia była restaurowana staraniem ks. Stanisława Słyka. Kościół jest budowlą jednonawową, orientowaną, wzniesioną z kamienia wapiennego.

</doc>
<doc id="1531807" url="https://pl.wikipedia.org/wiki?curid=1531807" title="Norwegia w Konkursie Piosenki Eurowizji dla Dzieci">
Norwegia w Konkursie Piosenki Eurowizji dla Dzieci

Norwegia w Konkursie Piosenki Eurowizji dla Dzieci brała udział 3 razy.
Historia Norwegii w Konkursie Piosenki Eurowizji dla Dzieci.
Konkurs Piosenki Eurowizji dla Dzieci 2003.
23 grudnia 2002 roku, norweski nadawca Norsk Rikskringkasting (NRK), potwierdził debiut w 1. Konkursie Piosenki Eurowizji dla Dzieci i poinformował, że zwycięzca telewizyjnego programu "Melodi Grand Prix Junior 2003" otrzyma prawo do reprezentowania kraju. 6 września odbył się finał "Melodi Grand Prix Junior 2003," o wynikach decydowali telewidzowie i jury. Zwyciężył zespół 2U z utworem „Sinnsykt Gal Forelsket”. 15 listopada wystąpili óśmi w kolejności startowej finału Konkursu Piosenki Eurowizji dla Dzieci, zajęli 13 miejsce z dorobkiem 18 punktów. 
Konkurs Piosenki Eurowizji dla Dzieci 2004.
W czerwcu 2004 roku norweski nadawca NRK zaproponował zorganizowanie 2. Konkurs Piosenki Eurowizji dla Dzieci, po tym jak nadawcy z Chorwacji i Wielkiej Brytanii wycofafali swoje kandydatury. Pare dni później ogłoszono, że konkurs odbędzie się w Håkons Hall w Lillehammer. Konkurs wówczas poprawdziła Nadia Hasnaoui wraz ze Stian Barsnes-Simonsen. Reprezentantem został @lek z piosenką „En Stjerne Skal Jeg Bli”, zajął 13 miejsce z dorobkiem 12 punktów.
Konkurs Piosenki Eurowizji dla Dzieci 2005.
Reprezentantką Norwegii w 3. Konkursie Piosenki Eurowizji dla Dzieci została 10 letnia Malin Reitan, zwyciężczyni "Melodi Grand Prix Junior 2005" z piosenka „Sommer Og Skolefri”. Zajęła 3 miejsca z dorobkiem 123 punktów, jest to najlepszy wynik Norwegii w konkursie.
Konkurs Piosenki Eurowizji dla Dzieci 2006–2023: Brak udziału.
Norwegia od 2006 roku nie uczestniczy w Konkursie Piosenki Eurowizji dla Dzieci. Swój brak udziału w konkursie nadawca NRK, tłumaczy tym iż konkurs wywołuje zbyt dużą presję na uczestniczących w nim dzieciach.
21 grudnia 2021 ujawniono, że norweski nadawca NRK wysłał delegację do Paryża w celu obserwacji 19. Konkursu Piosenki Eurowizji dla Dzieci, co wywołało spekulacje o możliwym powrocie Norwegii do konkursu po 16 latach. Pomimo spekulacji 26 maja 2022 nadawca ogłosił, że nie powróci do rozgrywki w 20. Konkursie Piosenki Eurowizji dla Dzieci.
3 grudnia 2022 szef norwskiej delegacji Stig Karlsen potwierdził, że kraj nie zamierza brać udziału w konkursie w przyszłosci, co uargumentował słabą sytuacją finansową nadawcy oraz regulaminem konkursu, ale całkowicie nie wyklucza powrotu do udziału w wydarzeniu. 13 grudnia NRK oświadczyło, że nie weźmie udziału w edycji w 2023 roku z powodu braku kolejnej edycji MGPjr. W 2024 nadawca ponowie rozważy swój udział.
Uczestnictwo.
Norwegia uczestniczyła w Konkursie Piosenki Eurowizji dla Dzieci od 2003 do 2005 roku. Poniższa tabela uwzględnia nazwiska wszystkich norweskich reprezentantów, tytuły konkursowych piosenek oraz wyniki w poszczególnych latach.
Legenda:
Historia głosowania w finale (2003–2005).
Poniższe tabele pokazują, którym krajom Norwegia przyznawała w finale konkursu punkty oraz od których państw norwescy reprezentanci otrzymywali noty.
Kraje, którym Norwegia "przyznała" najwięcej punktów:
Kraje, od których Norwegia "otrzymała" najwięcej punktów:
Legenda:
Komentatorzy i sekretarze.
Spis poniżej przedstawia wszystkich norweskich komentatorów konkursu oraz krajowych sekretarzy podających punkty w finale.

</doc>
<doc id="1531813" url="https://pl.wikipedia.org/wiki?curid=1531813" title="Tracheloptychus">
Tracheloptychus

Tracheloptychus – rodzaj jaszczurki z rodziny tarczowcowatych (Gerrhosauridae).
Zasięg występowania.
Rodzaj obejmuje gatunki występujące na Madagaskarze. 
Systematyka.
Etymologia.
"Tracheloptychus": "trakhēlos" „szyja”; πτυξ "ptux", πτυχος "ptukhos" „warstwa, fałda”, od πτυσσω "ptussō" „sfałdować”.
Podział systematyczny.
Do rodzaju należą następujące gatunki: 

</doc>
<doc id="1531814" url="https://pl.wikipedia.org/wiki?curid=1531814" title="Ezzard Charles">
Ezzard Charles

Ezzard Charles, "Cincinnati Flash", "Cincinnati Cobra" (ur. 7 lipca 1921 w Lawrenceville, zm. 27 maja 1975 w Chicago) – amerykański zawodowy pięściarz, mistrz świata wagi ciężkiej (1949 - 1951).
Życiorys.
Wiązany jest nie z miejscem urodzenia, a Cincinnati, gdzie ukończył Woodward High School i rozpoczynał karierę sportową. Służba w armii amerykańskiej w czasie II wojny światowej przerwała występy na zawodowym ringu. Jest uznawany przez ekspertów za jednego z najwybitniejszych pięściarzy wszech czasów kategorii półciężkiej, choć nigdy nie zdobył w tej wadze tytułu mistrza świata.
Tragiczny w skutkach pojedynek z Samem Baroudi, który zmarł w wyniku doznanych obrażeń, postawił pod znakiem zapytania sens jego uczestnictwa w walkach. Po przejściu do wyższej wagi rozpoczął drogę do mistrzowskiego tytułu, który zdobył w kategorii ciężkiej 22 czerwca 1949 w piętnastorundowej walce z Jerseyem Joe Walcottem. Dziewięciokrotnie bronił mistrzowskiego pasa, by na koniec ulec i Jerseyowi Joe Walcottowi. Do klasycznych zalicza się jego dwa pojedynki z Rocky Marciano, w których bezskutecznie próbował odzyskać tytuł.
Pod koniec życia schorowany borykał się z kłopotami finansowymi. Zmarł na chorobę neuronu ruchowego ().
Statystyki i klasyfikacje.
Stoczył na zawodowym ringu 122 walki, z czego wygrał 96 (w tym 58 przed czasem przez KO), przegrał 25, a jedna zakończyła się remisem (według innych zestawień odpowiednio: wygrał 92 (KO 51), przegrał 25 (KO 7) i jedną zremisował).
W 1990 roku został wprowadzony do Międzynarodowej Galerii Sław Boksu (ang. "The International Boxing Hall of Fame"). W rankingach wszech czasów klasyfikowany jest na czołowych pozycjach, wyprzedzając takich pięściarzy jak Joe Louis, Sugar Ray Leonard, Óscar de la Hoya, Mike Tyson, Larry Holmes i Evander Holyfield. W klasyfikacji BoxRec znajduje się na 10 miejscu.
Pamięć jego uczczono, nadając jego imię ulicy w Cincinnati, przy której mieszkał.

</doc>
<doc id="1531817" url="https://pl.wikipedia.org/wiki?curid=1531817" title="Hyolitha">
Hyolitha



</doc>
<doc id="1531820" url="https://pl.wikipedia.org/wiki?curid=1531820" title="Motion Picture Licensing Corporation">
Motion Picture Licensing Corporation

MPLC (Motion Picture Licensing Company/Corporation) – międzynarodowa firma zajmująca się udzielaniem licencji – Parasola Licencyjnego MPLC (MPLC Umbrella Licence®) na publiczne pokazy filmów z legalnie nabytych lub wypożyczonych nośników video/DVD, przeznaczonych oryginalnie jedynie do własnego, prywatnego użytku domowego, w pomieszczeniu/ach lub pojazdach określonych w umowie licencyjnej.
Historia.
Przed powstaniem MPLC licencje na publiczne pokazy z nośników video były wydawane bezpośrednio przez producentów filmowych na konkretny pokaz konkretnego filmu. MPLC powstało w USA w grudniu 1986 roku a jego zadaniem jest wydawanie licencji lub Parasoli Licencyjnych, które zezwoliłyby na nieograniczoną liczbę pokazów filmów wyprodukowanych przez związanych z MPLC producentów, za niską, roczną opłatę.
Od 2003 MPLC rozszerzyło swoją działalność na inne państwa Europy, Ameryki Południowej i Azji. W listopadzie 2008 roku MPLC powstało również w Polsce.
W chwili obecnej ponad 500 000 miejsc na całym świecie jest objętych Parasolem Licencyjnym MPLC.
MPLC pozyskuje prawa do udzielania licencji bezpośrednio od producentów. Wśród producentów związanych z MPLC znajdują się wszystkie największe studia Hollywood, jak również wielu producentów niezależnych.
MPLC oferuje licencje instytucjom kultury, korporacjom, przewoźnikom autobusowym i innym miejscom, gdzie odbywają się publiczne pokazy filmowe z nośników video/DVD.
Podstawa prawna.
Ustawa o Prawie Autorskim i Prawach Pokrewnych z 4 lutego 1994 roku, pozwala na wyświetlanie filmów z nośników video/DVD jedynie w ramach tzw. dozwolonego użytku osobistego. Zakres tego użytku opisuje art. 23. 2 ustawy i obejmuje on „korzystanie z pojedynczych egzemplarzy utworów przez krąg osób pozostających w związku osobistym, w szczególności pokrewieństwa, powinowactwa lub stosunku towarzyskiego”.
Nieprzestrzeganie prawa autorskiego jest poważnym naruszeniem prawa i pociąga za sobą wysokie kary. Ustawa uszczegóławia te kary w art. 116.

</doc>
<doc id="1531821" url="https://pl.wikipedia.org/wiki?curid=1531821" title="Basztowa Przełęcz">
Basztowa Przełęcz

Basztowa Przełęcz (, , ) – przełęcz w słowackich Tatrach Wysokich oddzielająca Hlińską Turnię (2341 m) od znajdującej się w Grani Baszt Wielkiej Capiej Turni (2333 m). Po zachodniej stronie Basztowej Przełęczy piarżysty żleb opada do Koziego Kotła (Młynickiego Kotła) – górnej odnogi Doliny Młynickiej. Po stronie wschodniej z przełęczy opada do Dolinki Szataniej (odnoga Doliny Mięguszowieckiej) głęboki i bardzo kruchy żleb, w górnej części przechodzący w komin. Żlebem tym w 1905 r. przeszedł samodzielny (bez przewodników) zespół taterników, co na ówczesne czasy było dużym osiągnięciem.
Jest to wąska i głęboka przełęcz. Do Dolinki Szataniej opada z niej stromy komin o III stopniu w skali trudności dróg skalnych. Nieduże płaty zlodowaciałego śniegu zalegają w nim zwykle do późnego lata. Po raz pierwszy wejść na Basztową Przełęcz od Doliny Mięguszowieckiej udało się 23 sierpnia 1905 r. Zygmuntowi Klemensiewiczowi i Jerzemu Maślance. Jest to droga wspinaczkowa o skali trudności porównywalnej z przejściem Żabiego Konia. Günter Oskar Dyhrenfurth, który w 1907 przeszedł z towarzyszem z Capich Turni na Hlińską Turnię przez Basztową Przełęcz, nazwał ją modelowym przykładem tatrzańskiej szczerbiny.

</doc>
<doc id="1531823" url="https://pl.wikipedia.org/wiki?curid=1531823" title="Rosja w Konkursie Piosenki Eurowizji dla Dzieci">
Rosja w Konkursie Piosenki Eurowizji dla Dzieci

Rosja w Konkursie Piosenki Eurowizji dla Dzieci brała udział 17 razy. Od debiutu w konkursie uczestnictwem kraju zajmuje się nadawca Wszechrosyjska Państwowa Kompania Telewizyjna i Radiowa (RTR).
Rosja zadebiutowała w konkursie podczas konkursu w 2005. Kraj dwukrotnie wygrał finał konkursu: w 2006 (siostry Tołmaczowe z utworem „Wiesiennij dżaz”) i w 2017 (Polina Bogusiewicz z piosenką „Krylja”).
Uczestnictwo.
Poniższa tabela uwzględnia nazwiska wszystkich rosyjskich reprezentantów, tytuły konkursowych piosenek oraz wyniki krajowych delegatów w poszczególnych latach.
Legenda:
Historia głosowania w finale (2005–2021).
Poniższe tabele pokazują, którym krajom Rosja przyznawała w finale konkursu punkty oraz od których państw rosyjscy reprezentanci otrzymywali noty.
Kraje, którym Rosja "przyznała" najwięcej punktów:
Kraje, od których Rosja "otrzymała" najwięcej punktów:
Legenda:
Komentatorzy i osoby podające głosy.
Spis poniżej przedstawia wszystkich rosyjskich komentatorów konkursu oraz krajowych sekretarzy podających punkty w finale.

</doc>
<doc id="1531826" url="https://pl.wikipedia.org/wiki?curid=1531826" title="Ilona Uhliková-Vostová">
Ilona Uhliková-Vostová



</doc>
<doc id="1531828" url="https://pl.wikipedia.org/wiki?curid=1531828" title="Ilona Uhlíková">
Ilona Uhlíková

Ilona Uhlíková z domu Voštová (ur. 9 kwietnia 1954 w Stod) – czeska tenisistka stołowa reprezentująca Czechosłowację, dwukrotna medalistka mistrzostw świata, dwukrotna mistrzyni Europy. 
W mistrzostwach świata dwukrotnie zajęła 3. miejsce przegrywając w półfinale gry pojedynczej w Nagoi (1971) i podwójnej (w parze z Jitką Karlikovą) dwa lata wcześniej w Monachium. Trzykrotnie zajmowała czwarte miejsce startując w turnieju drużynowym.
W mistrzostwach Europy dziesięciokrotnie zdobywała medale. Była mistrzynią Starego Kontynentu w grze pojedynczej w 1968 w Lyonie i w grze mieszanej w 1980 w Bernie grając w parze z Milanem Orlowskim.
Dwukrotna mistrzyni Europy juniorów w grze pojedynczej (1970, 1971).

</doc>
<doc id="1531831" url="https://pl.wikipedia.org/wiki?curid=1531831" title="Ilona Voštová">
Ilona Voštová



</doc>
<doc id="1531832" url="https://pl.wikipedia.org/wiki?curid=1531832" title="Ilona Uhlikova">
Ilona Uhlikova



</doc>
<doc id="1531833" url="https://pl.wikipedia.org/wiki?curid=1531833" title="Flota Północna">
Flota Północna

Flota Północna – największy i najsilniejszy morski związek operacyjny Marynarki Wojennej Federacji Rosyjskiej.
I wojna światowa.
W Rosji w czasie I wojny światowej 1914–1918, w celu obrony na szlakach żeglugowych na Morzu Barentsa statków rosyjskich i brytyjskich przed niemieckimi okrętami nawodnymi oraz podwodnymi 19 czerwca 1919 r. utworzona została "Flotylla Oceanu Północnego". W marcu 1920 w Archangielsku sformowana została "Flotylla Białomorska", w kwietniu 1920 r. przemianowana na "Siły Morskie Morza Północnego". Te związki operacyjne zostały rozformowane w styczniu 1923.
Swój nowy początek Flota Północna bierze od utworzonej 6 czerwca 1933 Północnej Flotylli Wojennej (dowódca Z. Zakupniew) oraz z wydzielonych okrętów Floty Bałtyckiej (2 niszczyciele, 2 okręty ochrony, 2 łodzie podwodne – 18 maja wyszły z Kronsztadu, a 5 sierpnia weszły do Murmańska), a zatem przemianowanej we Flotę Północna 11 maja 1937. We wrześniu 1933 do portu Soroku na Morzu Białym przyszła druga część tzw. Oddział 2 Okrętów (1 niszczyciel, 1 okręt ochrony, 1 okręt podwodny i 2 trałowce). W 1935 bazą okrętów został port Polarnyj. We wrześniu 1935 Flotylla została wzmocniona oddziałem samolotów. Do 11 maja 1937 były skompletowane baterie obrony brzegowej i obrony przeciwlotniczej, zbudowane lotniska, doszły z przemysłu nowe okręty.
II wojna światowa.
W czasie wojny zimowej 1939–1940 Flota Północna wykonała postawione zadania, m.in. blokowała fińską bazę Petsamo. W celu obrony wybrzeża, baz morskich, portów i wykonania innych zadań w sierpniu 1940 była sformowana Białomorska Baza Marynarki Wojennej.
Po ataku Niemiec 1941 w skład Floty wchodziło: 15 okrętów podwodnych, 8 niszczycieli, 7 dozorowców, 14 kutrów dozorowych, 2 trałowce, 1 okręt minowania, 116 samolotów (Wojska Lotnicze Floty), związki taktyczne i jednostki obrony wybrzeża i obrony przeciwlotniczej. Siły Floty bazowały w Polarnym, Murmańsku i Archangielsku. W czasie wojny siły Floty były wzmocnione okrętami i samolotami z Floty Bałtyckiej, Floty Oceanu Spokojnego i Flotylli Kaspijskiej, a także z sił zmobilizowanych, od przemysłu i z Lend-Lease’u, a samoloty także z rezerwy Stawki. W czasie wojny w składzie Floty Północnej były sformowana Białomorska Flotylla Wojskowa i Północny Rejon Obrony. Flota Północna broniła wybrzeża morskiego, współdziałała ze skrzydłami wojsk lądowych, wysadzała desanty morskie, działała na morskich liniach komunikacyjnych nieprzyjaciela, broniła komunikacji morskich, konwojowała statki transportowe sojuszników. W pierwszych miesiącach wojny Flota wspólnie z 14 Armią Frontu Karelskiego udaremniła plan opanowania Murmańska, Polarnego i półwyspów Średniego i Rybaczego. W październiku 1944 Flota brała udział w operacji petsamsko-kirkeneskiej wojsk lądowych (ok. 10 tys. marynarzy walczyło na lądzie jako oddziały spieszone). 15 kwietnia 1945 Białomorska Flotylla Wojskowa została przemianowana na Białomorski Morski Rejon Obrony.
W okresie wojny Flota eskortowała ponad 2500 statków w składzie konwojów na wodach wewnętrznych i ok. 1500 transportów w składzie konwojów zewnętrznych. Za zasługi bojowe 12 okrętów, jednostek i związków taktycznych było wyróżnionych mianem gwardyjskich, 47 nagrodzonych orderami, 14 nadano honorowe imiona, ponad 48 tysięcy oficerów i marynarzy zostało nagrodzonych orderami i medalami, 85 otrzymało tytuły Bohatera Związku Radzieckiego, w tym czterech dwukrotnie.
Po II wojnie światowej w SZ ZSRR.
W okresie powojennym Flota Północna ZSRR przeszła przekształcenia. Jej zasadnicze siły stanowiły atomowe okręty rakietowe wyposażone w pociski balistyczne, lotnictwo dalekiego zasięgu wyposażone w pociski powietrze-ziemia i przeciwokrętowe, okręty lotniskowe.
Flotą dowodzili m.in. admirałowie: K.I. Duszenow, W.P. Drozd, A.G. Gołowko, W.I Płatonow, A.T. Czabanienko, W.A. Kasatonow, S.M. Łobow, G.M. Jegorow, W.N. Czernawin, F.N. Gromow.
Flota Federacji Rosyjskiej.
Zasadniczą składową Floty Północnej w okresie rozpadu ZSRR był komponent podwodnych sił jądrowych. W jego skład wchodziła 1., 3., 11 Flotylla Atomowych Okrętów Podwodnych i 9 Eskadra OPARB. Flota dysponowała bazami morskimi w Widajewie, Gadżyjewie, Griemisze, Polarnym, Ura-Guba i Zapadnoj Licy. Posiadając status komponentu oceanicznego, utrzymywała zdolność do realizacji zadań w obszarze Atlantyku i Arktyki. Docelowym rejonem działań miał pozostawać akwen położony za wyspami Azorskimi, między Nową Funlandią oraz Bermudami. Utrzymano też siły na Morzu Norweskim i Grenlandzkim. Ze składu Floty Północnej wydzielano do 7 Atlantyckiej Eskadry Operacyjnej 43 Dywizję Okrętów Nawodnych i 2 Dywizję Okrętów ZOP.&lt;br&gt; Na przełomie lat 80. i 90. XX w gros sił lotnictwa morskiego Floty skomasowana była w 5 Dywizji Morskich Nosicieli Rakiet (około 70 samolotów TU-22M) oraz 35 Dywizji Lotniczej ZOP (około 70 samolotów TU-142M). Dwa pułki lotnictwa szturmowego, dwa pułki ZOP i pułk śmigłowców ZOP przewidziany był do wsparcia z powietrza Flotylli Kolskiej.&lt;br&gt;W 1991 w składzie wojsk brzegowych pozostawały: 77 Dywizja Obrony Wybrzeża, 61. i 175 Brygada Piechoty Morskiej, dwa pułki artylerii rakietowej, pułk rakiet OP oraz pododdziały wsparcia i zabezpieczenia. W Sewieromorsku stacjonował 420 Morski Punkt Rozpoznania. 
Trzon Floty Północnej stanowią obecnie okręty podwodne o napędzie atomowym przenoszące pociski balistyczne klasy SLBM oraz wielozadaniowe okręty podwodne o takim samym napędzie. Flota jest trzonem Połączonego Dowództwa Strategicznego Flota Północna, stanowiącego strukturę jak okręg Wojskowy (piąty - obok istniejących obecnie czterech (Zachodniego, Południowego, Centralnego i Wschodniego).
Struktura organizacyjna.
Zjednoczone Dowództwo Strategiczne (Объединенное стратегическое командование)
Siły bazowania morskiego.
11 Eskadra Atomowych Okrętów Podwodnych
12 Eskadra Atomowych Okrętów Podwodnych
Flotylla Kolska 
Baza Morska Biełomorsk

</doc>
<doc id="1531835" url="https://pl.wikipedia.org/wiki?curid=1531835" title="Ilona Vostova">
Ilona Vostova



</doc>
<doc id="1531836" url="https://pl.wikipedia.org/wiki?curid=1531836" title="Sam Totman">
Sam Totman

Sam Totman (ur. 8 sierpnia 1979 w Hertfordshire) – brytyjski muzyk i kompozytor, członek power metalowego zespołu DragonForce. W młodości przeprowadził się do Nowej Zelandii. Na scenie muzycznej działa od 1992. Był członkiem zespołów Power Quest, Demoniac i Shadow Warriors.
Gra na gitarze elektrycznej, gitarze basowej i keyboardzie.

</doc>
<doc id="1531837" url="https://pl.wikipedia.org/wiki?curid=1531837" title="Rumunia w Konkursie Piosenki Eurowizji dla Dzieci">
Rumunia w Konkursie Piosenki Eurowizji dla Dzieci

Rumunia w Konkursie Piosenki Eurowizji dla Dzieci brała udział 7 razy. Od 2010 roku Rumunia nie bierze udziału.
Najwyższym wynikiem kraju jest 4. miejsce, które w 2004 roku zajął Noni Răzvan Ene z utworem „Îți mulțumesc”
Uczestnictwo.
Legenda:

</doc>
<doc id="1531838" url="https://pl.wikipedia.org/wiki?curid=1531838" title="Szwajcaria w Konkursie Piosenki Eurowizji dla Dzieci">
Szwajcaria w Konkursie Piosenki Eurowizji dla Dzieci

Szwajcaria wystąpiła w Konkursie Piosenki Eurowizji dla Dzieci tylko raz, podczas konkursu w 2004 roku. Konkursem zajął się wówczas szwajcarski nadawca publiczny – SRG SSR, a jej reprezentantem został Demis Mirarchi.
Historia Szwajcarii w Konkursie Piosenki Eurowizji dla Dzieci.
Konkurs Piosenki Eurowizji dla Dzieci 2004.
Za szwajcarskie eliminacje do 2. Konkursu Piosenki Eurowizji dla Dzieci uznano odbywający się 22 listopada 2002 roku muzyczny festiwal dziecięcy "Mara &amp; Meo", w którym rywalizowało dwunastu uczestników: Gaia Bertoncini („Vola Vola”), Giorgia Malizia &amp; Matilde Luzzine („Coniglietto”), Matteo Morandi („Filastrocca”), Eleonora Brenni („Specchio Magico”), Roberto Cereghetti („Da grande viaggeri”), Alessia Milani („Il mio nonno pescatore”), Luana Biadici („Didi”), Mirco Ercegovich („Annie Lou”), Demis Mirarchi („Birichino”), Mattia Frigerio („Buon Natale”) oraz Moiano, Ilenia &amp; Ambra Moiano („Orologio blu”). W imprezie uczestniczyli wyłącznie wokaliści mający od czterech do jedenastu lat. Festiwal wygrał Demis Mirarchi, który wykonał utwór „Birichino”.
Decyzja o wyborze Demisa na reprezentanta Szwajcarii wywołała szereg dyskusji dotyczących regulaminu konkursu, w którym jeden z zapisów wykluczał udział artysty już wcześniej występującego solowo oraz posiadającego jakikolwiek udział w nagraniu płyty. Utwór „Birichino” pojawił się w 2002, 2003 i 2004 roku na albumach kompilacyjnych zawierających występy uczestników festiwalu "Mara &amp; Meo", co miało być naruszeniem regulaminu Konkursu Piosenki Eurowizji dla Dzieci. Ostatecznie przedstawicielka Radiotelevisione svizzera Daniela Tami poinformowała o dopuszczeniu utworu przez Europejską Unię Nadawców w drodze wyjątku, gdyż wcześniej nie było czasu na zorganizowanie finału krajowego.
20 listopada 2004 roku Mirarchi wystąpił jako czwarty w koncercie finałowym, zorganizowanym w Lillehammer. Wokalista wykonał utwór w języku włoskim. W klasyfikacji końcowej zajął 16. miejsce, zdobywając zaledwie 4 punkty (wszystkie od Malty).
Konkurs Piosenki Eurowizji dla Dzieci 2005–2022: Brak udziału.
Według komunikatu Danieli Tami, od 2005 roku festiwal "Mara &amp; Meo" miał zostać przekształcony na konkurs "Junior Eurosong" stanowiący oficjalne szwajcarskie preselekcje do Konkursu Piosenki Eurowizji dla Dzieci. Szwajcaria nie powróciła jednak do konkursu z powodów finansowych, a z udziału w nim zrezygnowano także w kolejnych latach.
5 czerwca 2022 szefowa produkcji szwajcarskiego nadawcy SRG SSR Joanne Holder odrzuciła możliowść udziału w 20. Konkursie Piosenki Eurowizji dla Dzieci tłumacząc że: „"nadawca ma obecnie inne priorytety, ale nie zamykamy drzwi na udział w przyszłości"”.
Uczestnictwo.
Szwajcaria uczestniczyła w Konkursie Piosenki Eurowizji dla Dzieci w 2004 roku. Poniższa tabela uwzględnia nazwisko szwajcarskiego reprezentanta, tytuł konkursowej piosenki oraz wynik krajowego delegata podczas drugiej odsłony konkursu.
Legenda:
Historia głosowania w finale (2004).
Poniższe tabele pokazują, którym krajom Szwajcaria przyznawała w finale konkursu punkty oraz od których państw szwajcarski reprezentant otrzymywał noty.
Kraje, którym Szwajcaria przyznała najwięcej punktów:
Kraje, od których Szwajcaria otrzymała najwięcej punktów:
Legenda:

</doc>
<doc id="1531843" url="https://pl.wikipedia.org/wiki?curid=1531843" title="Hermann Volk">
Hermann Volk

Hermann Volk (ur. 27 grudnia 1903 w Steinheim, zm. 1 lipca 1988 w Moguncji) – niemiecki duchowny katolicki, kardynał, biskup Moguncji, profesor teologii.
Życiorys.
Święcenia kapłańskie przyjął 27 kwietnia 1927. W latach 1954–1955 pełnił funkcję rektora Westfalskiego Uniwersytetu Wilhelma.
3 marca 1962 został wybrany biskupem Moguncji, 5 czerwca 1962 przyjął sakrę z rąk arcybiskupa Hermanna Schäufelego z biskupami Karlem Leiprechtem i Josephem Reussem jako współkonsekratorami. Uczestniczył w obradach Soboru Watykańskiego II.
5 marca 1973 Paweł VI wyniósł go do godności kardynalskiej z tytułem prezbitera Santi Fabiano e Venanzio a Villa Fiorelli. Wziął udział w konklawe wybierających Jana Pawła I i Jana Pawła II. 27 grudnia 1982 zrezygnował z kierowania diecezją.

</doc>
<doc id="1531844" url="https://pl.wikipedia.org/wiki?curid=1531844" title="Billing And Revenue Management">
Billing And Revenue Management

Billing And Revenue Management (BRM) - system firmy Oracle, służący do naliczania i zarządzania dochodami.
System był rozwijany przez Portal Information Network od 1985 roku jako system do obsługi firm telekomunikacyjnych i dostawców internetu. System został wykupiony w 2006 roku przez firmę Oracle.

</doc>
<doc id="1531845" url="https://pl.wikipedia.org/wiki?curid=1531845" title="Nektarnik królewski">
Nektarnik królewski

Nektarnik królewski ("Cinnyris regius") – gatunek małego ptaka z rodziny nektarników (Nectariniidae), występujący w środkowo-wschodniej Afryce. Nie jest zagrożony wyginięciem.
Systematyka.
Wyróżniono dwa podgatunki "C. regius":
Proponowany podgatunek "C. r. kivuensis" uznany za nieodróżnialny od nominatywnego.
Zasięg i środowisko.
Lasy górskie wschodniej Demokratycznej Republiki Konga, zachodniej Ugandy, zachodniej Rwandy, zachodniego Burundi i zachodniej Tanzanii. Występuje w przedziale wysokości 1500–3100 m n.p.m.
Ekologia i zachowanie.
Śpiewa szybką, trelującą lub dudniącą piosenkę.
Sezon zmienny w zależności od pory deszczowej. Samica buduje gniazdo w kształcie woreczka z bocznym wejściem, zawieszone na gałązce. Budulcem są trawy, porosty i inne części roślin, połączone z pomocą pajęczyny. Samica wysiaduje przez 13–15 dni 2–3 białawe lub niebieskawe jaja. Pisklętami, które opierzają się po 14–19 dniach, opiekują się oboje rodzice.
Nektar, owady, pająki.
Status.
IUCN uznaje nektarnika królewskiego za gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako pospolity. Trend liczebności populacji uznawany jest za spadkowy ze względu na niszczenie jego siedlisk.

</doc>
<doc id="1531847" url="https://pl.wikipedia.org/wiki?curid=1531847" title="Partyjski strzał">
Partyjski strzał

Partyjski strzał – typowy manewr lekkiej kawalerii nomadów Wielkiego Stepu m.in. Scytów, Sarmatów, Partów, Hunów, Mongołów, Awarów, Turków, Protobułgarów, Chazarów, Połowców, Pieczyngów, a także jazdy Persów, Medów i Madziarów.
Lekkozbrojni konni łucznicy nacierali w szyku luźnym na przeciwnika. Gdy ich formacja znajdowała się w odległości ok. 90 m., rozpoczynała galop i wypuszczała strzały z łuków refleksyjnych. W odległości 45 m., skręcała w prawą stronę i ciągle strzelając, galopowała wzdłuż szyku przeciwnika. Potem wycofywała się, strzelając przez ramię do tyłu w kierunku wroga, wychodząc z zasięgu jego strzał. 
Po kilkakrotnych takich atakach, siły przeciwnika były już na tyle wyczerpane, że do akcji mogli wkroczyć ciężkozbrojni. 
Partyjski strzał był często stosowany w połączeniu z pozorowanym odwrotem (mong. "mangudai"), który skłaniał kawalerię wroga do ruszenia w pościg, wciągając ją w pułapkę daleko od własnego obozu.
W filmowej adaptacji "Potopu" Henryka Sienkiewicza, Jerzy Hoffman przedstawił partyjski strzał w wykonaniu Tatarów Andrzeja Kmicica podczas walki z rajtarią Bogusława Radziwiła w bitwie pod Prostkami.

</doc>
<doc id="1531849" url="https://pl.wikipedia.org/wiki?curid=1531849" title="Nowa obwodnica Zagrzebia">
Nowa obwodnica Zagrzebia

Nowa obwodnica Zagrzebia - projektowana autostradowa obwodnica chorwackiego Zagrzebia.
Opis trasy.
Trasa ma za zadanie odciążyć przeciążoną już obecnie pierwszą obwodnicę Zagrzebia i oddalić ruch międzynarodowy dalej od stolicy Chorwacji. Według planów ma zostać wybudowana do 2013 roku. Arteria - podobnie jak pierwsza obwodnica - ma omijać miasto od południa. Nie planuje się budowy odcinka północnego.
Autostrada ma mieć długość 60 km, 15 węzłów i 2 mosty.

</doc>
<doc id="1531861" url="https://pl.wikipedia.org/wiki?curid=1531861" title="Fliura Abbate">
Fliura Abbate



</doc>
