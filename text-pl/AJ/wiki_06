<doc id="1531862" url="https://pl.wikipedia.org/wiki?curid=1531862" title="Epsilon Volantis">
Epsilon Volantis

Epsilon Volantis ("ε Vol") – gwiazda potrójna w gwiazdozbiorze Ryby Latającej. Znajduje się około 562 lata świetlne od Słońca.
Charakterystyka.
Główny składnik, Epsilon Volantis A to gwiazda spektroskopowo podwójna. Jest sklasyfikowana jako podolbrzym, należy do typu widmowego B6 i ma jasność widomą 4,38. Obrót w tym układzie trwa 14,17 dnia.
Towarzysz systemu podwójnego, Epsilon Volantis B, oddalony jest o 5,4 sekundy kątowej od głównej pary, a jego jasność widoma wynosi 7,31.

</doc>
<doc id="1531863" url="https://pl.wikipedia.org/wiki?curid=1531863" title="Ejike Ugboaja">
Ejike Ugboaja

Ejike Christopher Ugboaja (ur. 28 maja 1985 w Lagos) – nigeryjski koszykarz, występujący na pozycji silnego skrzydłowego, reprezentant kraju, brązowy medalista mistrzostw Afryki.
Życiorys.
Swoją sportową karierę rozpoczynał w drużynie Union Bank Lagos, której to zawodnikiem był do 2006. Wtedy bowiem został wybrany z numerem 55 w drafcie najlepszej zawodowej ligi świata NBA. Za oceanem jednak nie zagrał, podpisał za to wstępny kontrakt z nieistniejącym już polskim klubem koszykówki, Kagerem Gdynia, beniaminkiem Dominet Bank Ekstraligi. Rozegrał 4 spotkania w polskiej lidze, zdobywając w nich 16 punktów. Wobec tak słabej postawy zawodnika, Kager postanowił rozwiązać kontrakt z Nigeryjczykiem. Ugboaja jest reprezentantem Nigerii. Wziął udział w mistrzostwach Afryki w 2011. Wystąpił w 7 spotkaniach (średnio 10,4 punktu oraz 8,6 zbiórki).

</doc>
<doc id="1531864" url="https://pl.wikipedia.org/wiki?curid=1531864" title="Wojciech Górski (duchowny)">
Wojciech Górski (duchowny)

Wojciech Jan Józef Górski (ur. 31 marca 1739 w Makowie, zm. 1 lutego 1818) – polski duchowny rzymskokatolicki, biskup diecezjalny kielecki w latach 1809–1818.
Pochodził z rodziny szlacheckiej Górskich herbu Bożawola. Był synem Stanisława, burgrabiego łukowskiego, i Bogumiły z Karskich.
Święcenia kapłańskie przyjął w 1769. 26 czerwca 1805 mianowany został pierwszym w historii biskupem diecezjalnym diecezji kieleckiej. Sakrę biskupią otrzymał 15 października 1809.
W 1810 został mianowany senatorem Księstwa Warszawskiego.

</doc>
<doc id="1531865" url="https://pl.wikipedia.org/wiki?curid=1531865" title="Flura Bułatowa">
Flura Bułatowa

Flura Bułatowa-Abbate (ur. 9 czerwca 1963 w Taszkencie) - uzbecka tenisistka stołowa reprezentująca ZSRR a później Włochy, sześciokrotna mistrzyni Europy.
W mistrzostwach świata startowała pięciokrotnie nie odnosząc jednak sukcesów. Dwukrotnie zajmowała czwarte miejsce startując w turnieju drużynowym w barwach ZSRR (1981, 1983).
W mistrzostwach Europy dziesięciokrotnie zdobywała medale. Była mistrzynią Starego Kontynentu w grze pojedynczej w 1988 w Paryżu i dwukrotnie w grze podwójnej (w 1982 grając w parze z Anną Kowalenko i w 1986 występując razem z Jeleną Kowtun).
Dwukrotna zwyciężczyni prestiżowego turnieju Europa Top 12 (1986, 1988). Mistrzyni Europy juniorów w grze pojedynczej (1981).
Dwukrotnie występowała w igrzyskach olimpijskich. W Seulu (1988) zajęła 5. miejsce w grze pojedynczej i 6. w grze podwójnej, natomiast osiem lat później w Atlancie startując w barwach Włoch (od 1989 roku) nie odniosła sukcesów.

</doc>
<doc id="1531867" url="https://pl.wikipedia.org/wiki?curid=1531867" title="Pz1">
Pz1



</doc>
<doc id="1531869" url="https://pl.wikipedia.org/wiki?curid=1531869" title="Cam Ward">
Cam Ward

Cameron „Cam” Ward (ur. 29 lutego 1984 w Saskatoon) – kanadyjski hokeista, występujący na pozycji bramkarza w reprezentacji Kanady w hokeju na lodzie mężczyzn i klubie NHL Chicago Blackhawks.
Kariera klubowa.
Wychowanek klubu Sherwood Park MHA. Przez trzy sezony grał w juniorskich rozgrywkach WHL w ramach CHL, zdobywając mistrzostwo obu lig. W międzyczasie w drafcie NHL z 2002 został wybrany przez Carolina Hurricanes. Zawodnikiem tego klubu był od 2005 w lidze NHL. W pierwszym sezonie 2005/2006) zdobył wraz z drużyną Puchar Stanleya. 26 grudnia 2011 podczas meczu z New Jersey Devils strzelił gola dla drużyny Huraganów (na pustą bramkę), stając się dziesiątym bramkarzem w historii NHL, który zdobył gola w sezonie zasadniczym. We wrześniu 2009 przedłużył kontrakt z klubem o sześć lat. Od lipca 2018 zawodnik Chicago Blackhawks. W sierpniu ogłosił zakończenie kariery.
Kariera reprezentacyjna.
Został reprezentantem Kanady. W kadrze seniorskiej uczestniczył w turniejach mistrzostw świata 2007, 2008, 2012.

</doc>
<doc id="1531870" url="https://pl.wikipedia.org/wiki?curid=1531870" title="Eduardo Montealegre">
Eduardo Montealegre

Eduardo Montealegre Rivas (ur. 9 maja 1955 w Managui) – nikaraguański polityk, założyciel partii ALN (Nikaraguański Sojusz Liberalny). Kandydat w wyborach prezydenckich w 2006.
Życiorys.
Eduardo Montealegre urodził się w Managui. W 1976 ukończył ekonomię (licencjat) na Brown University w USA. W 1980 zdobył dyplom MBA z finansów i planowania strategicznego na Uniwersytecie Harvarda. Po zakończeniu studiów rozpoczął karierę biznesową w Nikaragui.
Montealegre początkowo był członkiem partii PLC (Partia Liberalna Konstytucyjna). Pracował w administracji prezydenta Arnoldo Alemána. Od 1999 do 2000 pełnił funkcję ministra spraw zagranicznych w jego gabinecie. W latach 2002-2003 zajmował stanowisko ministra finansów w rządzie prezydenta Enrique Bolañosa. Następnie był sekretarzem jego kancelarii.
W 2005 wystąpił z PLC, sprzeciwiając się zbyt dużym wpływom w partii byłego prezydenta Alemana, odsiadującego wyrok za korupcję. Montealegre założył własną partią ALN (Nikaraguański Sojusz Liberalny).
Jako przewodniczący ALN wziął udział w wyborach prezydenckich 5 listopada 2006. Zajął w nich drugie miejsce z wynikiem 29% głosów, przegrywając z Danielem Ortegą, który zdobył 38,1% głosów poparcia. Z racji uzyskania drugiego miejsca w wyborach prezydenckich, Montealegre wszedł automatycznie w skład Zgromadzenia Narodowego.
Eduardo Montealegre w listopadzie 2008 wziął udział w wyborach lokalnych na burmistrza Managui jako kandydat PLC. Według oficjalnych wyników zdobył 46% głosów i przegrał z kandydatem FSLN, Alexisem Argüello, który zdobył 51% głosów. Montealegre odrzucił wyniki wyborów i oskarżył FSLN o fałszerstwa wyborcze.

</doc>
<doc id="1531871" url="https://pl.wikipedia.org/wiki?curid=1531871" title="Pz4">
Pz4



</doc>
<doc id="1531874" url="https://pl.wikipedia.org/wiki?curid=1531874" title="Acanthodactylus">
Acanthodactylus

Acanthodactylus – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w Afryce, Azji i Europie.
Systematyka.
Podział systematyczny.
Do rodzaju należą następujące gatunki:

</doc>
<doc id="1531876" url="https://pl.wikipedia.org/wiki?curid=1531876" title="Zeta Volantis">
Zeta Volantis

Zeta Volantis ("ζ Vol") – gwiazda podwójna w gwiazdozbiorze Ryby Latającej. Oddalona jest o około 134 lat świetlnych od Słońca.
Główny składnik, ζ Volantis A, to pomarańczowy olbrzym typu widmowego K o jasności obserwowanej +3,93. Jego towarzysz, ζ Volantis B, oddalony jest od głównej gwiazdy o 16,7 sekundy kątowej i ma jasność obserwowaną około +10m.

</doc>
<doc id="1531878" url="https://pl.wikipedia.org/wiki?curid=1531878" title="Szatani Żleb">
Szatani Żleb

Szatani Żleb (słow. "Satanov žľab", niem. "Satancouloir", węg. "Sátán-kuloár", "Sátán-szakadék") – duży żleb w słowackich Tatrach Wysokich. Znajduje się po wschodniej stronie Grani Baszt. Opada spod Szataniej Przełęczy pomiędzy Szatanem (2421 m) i Piekielnikową Turnią (2374 m) do Dolinki Szataniej w Dolinie Mięguszowieckiej. Żleb jest czasami wykorzystywany przez taterników do podejścia na Grań Baszt, jest bardzo stromy i kamienie osypują się pod nogami. U jego podnóży znajduje się wielki stożek piargowy o wysokości dochodzącej do 300 m. Stożkiem tym interesował się już w 1890 geograf Antoni Rehman.
W tej części Grani Baszt występuje nagromadzenie „szatańskiego” nazewnictwa. Oprócz Szataniego Żlebu są tu jeszcze Dolinka Szatania, Szatan, Szatania Przełęcz, Diabla Turnia, Diabla Przełączka Wyżnia, Diablowina, Piekielnikowa Przełączka, Piekielnikowa Turnia, Czarci Róg. Nazwy te wywodzą się od ludowych podań. Według jednego z podań w tej okolicy ukryte były przez szatana skarby, jednak szatan nie pozwolił ich szukać, strącając na poszukiwaczy skarbów kamienie. Pewien baca, który wraz z czarnoksiężnikiem poszukiwali tu skarbów, ledwo uszli z życiem. Według innej legendy pewien góral zabrał skarb, do którego przyprowadził go szatan, jednak nie wywiązał się z umowy i duszy nie oddał. Z przekazów historycznych wiadomo, że w XVIII wieku istotnie byli tu poszukiwacze skarbów. Winę za spadające ze stromych urwisk Grani Baszt kamienie i niepowodzenie w poszukiwaniach przypisali diabłu i stąd to „diabelskie” nazewnictwo.

</doc>
<doc id="1531880" url="https://pl.wikipedia.org/wiki?curid=1531880" title="Attenborozaur">
Attenborozaur

Attenborozaur ("Attenborosaurus") – rodzaj plezjozaura żyjącego we wczesnej jurze na obecnych terenach Dorsetu w Anglii. Obejmuje jeden gatunek, "Attenborosaurus conybeari" (początkowo opisany jako "Plesiosaurus rostratus"). Nazwa rodzajowa "Attenborosaurus" honoruje znanego brytyjskiego zoologa i podróżnika – Davida Attenborough. "Attenborosaurus" osiągał 5 metrów długości i żywił się rybami.
Niektórzy autorzy klasyfikowali rodzaj "Attenborosaurus" w rodzinie Plesiosauridae, jednak analiza kladystyczna przeprowadzona przez O'Keefe'a (2001) zasugerowała, że jest blisko spokrewniony z Pliosauridae i Rhomaleosauridae, podczas gdy według analizy wykonanej przez Ketchuma i Bensona (2010) attenborozaur jest jednym z nielicznych plezjozaurów nienależących do Neoplesiosauria, czyli kladu obejmującego Plesiosauroidea i Pliosauroidea.

</doc>
<doc id="1531884" url="https://pl.wikipedia.org/wiki?curid=1531884" title="Arnoldo Aleman">
Arnoldo Aleman



</doc>
<doc id="1531897" url="https://pl.wikipedia.org/wiki?curid=1531897" title="Skoki narciarskie na Mistrzostwach Świata w Narciarstwie Klasycznym 2009">
Skoki narciarskie na Mistrzostwach Świata w Narciarstwie Klasycznym 2009

Skoki narciarskie na Mistrzostwach Świata w Narciarstwie Klasycznym 2009 – zawody w skokach narciarskich przeprowadzone w ramach Mistrzostw Świata w Narciarstwie Klasycznym 2009 się w dniach 19–28 lutego tego roku w Libercu.
Na skoczniach Ještěd zostały rozegrane cztery konkurencje – trzy indywidualne (konkursy mężczyzn na obiektach HS100 i HS134 oraz konkurs kobiet na obiekcie HS100) oraz jedna drużynowa (skoki mężczyzn na obiekcie HS134). Konkurs kobiet był pierwszą w historii rywalizacją o tytuł mistrzyni świata w skokach narciarskich. Indywidualnie złote medale zdobyli: Wolfgang Loitzl i Lindsey Van na skoczni HS100 oraz Andreas Küttel na skoczni HS134. Drużynowe mistrzostwo mężczyzn zdobyła reprezentacja Austrii.
Do zawodów zostało zgłoszonych 118 zawodników z 23 narodowych reprezentacji, w tym 79 mężczyzn z 22 krajów i 39 kobiet z 13 krajów.
Przed mistrzostwami.
Wśród faworytek do zwycięstwa najczęściej podawano cztery nazwiska: Anette Sagen, Anna Häfele, Ulrike Gräßler i Daniela Iraschko. Było to związane z ówczesną klasyfikacją Pucharu Kontynentalnego, w której te zawodniczki zajmowały wysokie miejsca. Bezpośrednio przed mistrzostwami dwa konkursy w Notodden wygrała Iraschko, co potwierdziło, że będzie liczyć się w walce o medal.
Faworytami w konkursach mężczyzn byli: lider klasyfikacji generalnej i zwycięzca 10 konkursów Pucharu Świata do momentu rozpoczęcia mistrzostw – Gregor Schlierenzauer, wicelider i czterokrotny zwycięzca konkursów PŚ – Simon Ammann oraz Wolfgang Loitzl. Tuż przed mistrzostwami konkurs Pucharu Świata w Oberstdorfie wygrał Harri Olli i także był uważany za jednego z faworytów. Regularnie miejsca w pierwszej dziesiątce zawodów zajmowali Anders Jacobsen i Thomas Morgenstern, co sprawiło, że także byli uznawani za kandydatów do medalu. Wśród faworytów wymieniano także takie nazwiska jak: Adam Małysz, Dmitrij Wasiljew czy Ville Larinto.
W konkursie drużynowym kandydatem do zdobycia złotego medalu była reprezentacja Austrii, która wygrała prawie wszystkie konkursy drużynowe w sezonie. W walce o medale faworytami były także reprezentacje: Finlandii – zwycięzcy konkursu drużynowego na 10 dni przed mistrzostwami, Rosji, która zajęła drugie miejsce w konkursie drużynowym w Oberstdorfie, Niemiec i Japonii.
Skocznie.
Dwa spośród czterech konkursów (konkurs indywidualny mężczyzn i kobiet) skoków narciarskich podczas Mistrzostw Świata w Narciarstwie Klasycznym 2009 odbyły się na skoczni normalnej (HS100) w Libercu. Pozostałe dwa konkursy (indywidualny i drużynowy mężczyzn) zostały przeprowadzone na dużym obiekcie (HS134), znajdującym się w tym samym kompleksie skoczni.
Jury.
Dyrektorem konkursów w skokach narciarskich na mistrzostwach świata w Libercu był Leoš Škoda oraz z ramienia Międzynarodowej Federacji Narciarskiej, dyrektor zawodów Pucharu Świata Walter Hofer. Asystentem Waltera Hofera był, podobnie jak w innych oficjalnych zawodach organizowanych przez FIS, Miran Tepeš. Sędzią technicznym był Sandro Sambugaro, a jego asystentem Yutaka Minemura.
Skład sędziowski poszczególnych konkursów przedstawia poniższa tabela.
Przebieg zawodów.
Pierwszym z konkursów indywidualnych na Mistrzostwach Świata w Narciarstwie Klasycznym 2009 w Libercu były zawody kobiet na skoczni normalnej. Jednocześnie był to pierwszy w historii mistrzostw świata w narciarstwie klasycznym konkurs w skokach narciarskich, w którym o medale rywalizowały kobiety. Początkowo na liście startowej znalazło się 39 zawodniczek, jednak ostatecznie w konkursie udział wzięło 36 skoczkiń. Ze startu zrezygnowały dwie reprezentantki Czech – Natálie Dejmková i Lucie Míková oraz reprezentantka Kanady, Atsuko Tanaka. Konkurs przebiegał w niekorzystnych warunkach atmosferycznych, głównie za sprawą silnych opadów śniegu.
Belka startowa przed pierwszą serią konkursową została umieszczona na 24 pozycji. Pierwszą zawodniczką, która oddała skok była Maren Lundby, która uzyskała 73,5 metra. Chwilę później Yūki Itō uzyskała rezultat o metr dłuższy i objęła prowadzenie, którego nie oddała aż do skoku Ayumi Watase na 76,5 metra. Pierwszy skok na odległość punktu konstrukcyjnego (90 metrów) był zasługą najmłodszej uczestniczki zawodów, reprezentującej Francję – Coline Mattel. Do tego wyniku nie zbliżyła się żadna ze skoczkiń aż do momentu, gdy swój skok oddała Magdalena Schnurr. Reprezentantka Niemiec uzyskała 89 metrów, co dało jej drugie miejsce. Tę samą odległość uzyskała Daniela Iraschko, jednak ze względu na lepsze noty za styl wyprzedziła Niemkę. Identyczny skok i notę jak Iraschko uzyskała także Lindsey Van, w wyniku czego obie zawodniczki zajmowały ex aequo tę samą lokatę. Jedynie dwie zawodniczki zdołały oddać skok za punktem kalkulacyjnym obiektu w Libercu. Tymi zawodniczkami były: Ulrike Gräßler oraz Anette Sagen. Obie zawodniczki uzyskały 93,5 metra, jednak liderką po pierwszej rundzie została Gräßler.
Drugą serię konkursową przeprowadzono z belki startowej nr 25. Pierwsza z zawodniczek, Julia Kykkänen uzyskała 72 metry, dzięki czemu awansowała na 26. pozycję. Chwilę później Ayuka Takeda skoczyła 75 metrów i objęła prowadzenie. Odległość 87 metrów osiągnięta przez Helenę Olsson Smeby spowodowała, że zawodniczka prowadziła w konkursie. Zmiana liderki nastąpiła dopiero po skoku Jenny Mohr, która skoczyła 8 metrów bliżej, jednak mimo to wyprzedziła Smeby. Kilka minut później na pierwszym miejscu znalazła się Bigna Windmüller.
Skok z problemami w powietrzu na odległość 59,5 metra oddała Manja Pograjc, która tym samym spadła o 10 pozycji. Na pierwszym miejscu nadal była Windmüller, jednak krótko później prowadzenie objęła Jacqueline Seifriedsberger, a następnie Ayumi Watase oraz Jessica Jerome.
Daniela Iraschko, uzyskując 91 metrów, objęła prowadzenie. Lindsey Van, która zajmowała z Iraschko ex aequo czwarte miejsce, skoczyła 6,5 metra dalej i wyprzedziła Austriaczkę. Kolejną zawodniczką na starcie była Coline Mattel, jednak uzyskała gorszy rezultat od poprzedniczek i po swojej próbie zajmowała trzecią lokatę. Na starcie pozostały dwie zawodniczki – Anette Sagen i Ulrike Gräßler, jednak żadna z nich nie zdołała pokonać prowadzącej Van. Tym samym Lindsey Van została pierwszą kobietą w historii, która zdobyła złoty medal mistrzostw świata w skokach narciarskich. Srebrny medal przyznany został Gräßler, a brązowy – Sagen.
Drugą z konkurencji były skoki mężczyzn na skoczni normalnej, które odbyły się 21 lutego. Pierwszym zawodnikiem, który oddał skok był Maciej Kot, jednak uzyskał 86 metrów, co nie pozwoliło mu awansować do serii finałowej. Pierwszym skoczkiem, który lądował za punktem konstrukcyjnym był Ołeksandr Łazarowycz, który po skoku na 91,5 metra objął prowadzenie. Kolejny z zawodników, Robert Hrgota skoczył dwa metry dalej i to on został liderem konkursu. Dalszy skok oddał reprezentant Czech, Lukáš Hlava – 96,5 metra. Pozostawał liderem aż do skoku Takanobu Okabe, który pokonał Hlavę o 2,5 metra. Tuż za nim na belce startowej pojawił się Kamil Stoch, który dzięki odległości 99,5 metra objął prowadzenie.
Stoch pozostawał liderem przez 20 skoków, krócej od niego skakali zawodnicy, którzy zajmowali miejsca w pierwszej 20 ówczesnej klasyfikacji Pucharu Świata, między innymi: Roman Koudelka, Michael Uhrmann i Anders Bardal. Pół metra bliżej od Stocha skoczył Andreas Küttel i mimo wyższych od Polaka not sędziowskich, uplasował się o pół punktu za nim.
Dopiero po skoku Ville Larinto na 101 metrów, reprezentant Polski przestał prowadzić w konkursie. Kolejnym zawodnikiem był Dmitrij Wasiljew, jednak uzyskane przez niego 94,5 metra gwarantowało tylko awans do finałowej serii, gdyż po skoku zajmował miejsce w drugiej dziesiątce stawki. Skoczkiem, który wystartował po Wasiljewie był Anders Jacobsen, który po skoku na 102 metry objął prowadzenie w konkursie. Jeszcze dalszy skok, na 104,5 metra oddał Harri Olli i wyprzedził Jacobsena. Żaden z pięciu pozostałych zawodników nie zdołał pokonać reprezentanta Finlandii. Martin Schmitt skoczył 100,5 metra, Thomas Morgenstern uzyskał 101,5 metra, Wolfgang Loitzl – 103,5 metra, Simon Ammann – 102 metry, podobnie jak lider Pucharu Świata, Gregor Schlierenzauer. Po pierwszej serii drugie miejsce za Ollim zajmował Loitzl, a trzecie Jacobsen.
Drugą serię rozpoczął Dienis Korniłow i dzięki skokowi na 93,5 metra objął prowadzenie na dłuższy czas. Rosjanina wyprzedził dopiero Robert Kranjec (20. po pierwszej serii), który uzyskał rezultat o cztery metry dalszy. Kolejny ze skoczków, Dmitrij Wasiljew pokonał Kranjca o metr i został nowym liderem konkursu, a jego skok pozwolił mu awansować na 10. miejsce końcowej klasyfikacji.
Zmiana na prowadzeniu miała miejsce po skoku Romana Koudelki, który oddał skok na 97 metrów, jednak miał przewagę punktową po pierwszej serii i dzięki temu wyprzedził Wasiljewa. Pierwszą dziesiątkę otwarł Andreas Küttel, który oddał najdłuższy do tego momentu drugiej serii skok i dzięki temu zajmował pierwsze miejsce. Dziewiąty po pierwszej rundzie Kamil Stoch uzyskał odległość 100,5 metra i objął prowadzenie. Skok Polaka był najdłuższym ze wszystkich ustanych w drugiej serii konkursowej.
Kolejni zawodnicy – Martin Schmitt i Ville Larinto oddali krótsze skoki, w związku z czym Stoch pozostawał na pierwszym miejscu. Wyprzedził go natomiast kolejny ze skoczków, Simon Ammann. Dwukrotny mistrz olimpijski z Salt Lake City uzyskał 99,5 metra i dzięki przewadze punktowej zdołał pokonać reprezentanta Polski. Najdłuższy skok drugiej serii oddał następny zawodnik – Thomas Morgenstern. Austriak uzyskał 101,5 metra, jednak nie ustał swojej próby i za sprawą obniżonych not sędziowskich wypadł z pierwszej piątki konkursu. Gregor Schlierenzauer uzyskał rezultat o pół metra gorszy od prowadzącego Ammanna, ale dzięki przewadze z pierwszej serii wyprzedził Szwajcara o pół punktu.
Zajmujący po pierwszej serii skoków trzecią pozycję Anders Jacobsen oddał jeden z najkrótszych skoków drugiej serii i spadł o kilkanaście pozycji. Taką samą odległość co zajmujący pierwsze miejsce Schlierenzauer uzyskał Wolfgang Loitzl i wyprzedził swojego rodaka o 7 punktów. Zwycięzca pierwszej serii konkursu o mistrzostwo świata na skoczni normalnej – Harri Olli lądował na 87 metrze i stracił szanse na medal.
Tym samym mistrzem świata został Wolfgang Loitzl, srebrny medal zdobył Gregor Schlierenzauer, a brązowy Simon Ammann. Tuż za podium, na czwartym miejscu znalazł się Kamil Stoch.
Trzecią konkurencją były skoki mężczyzn na obiekcie dużym, które rozegrano 27 lutego. Jako pierwszy na belce startowej zasiadł Radik Żaparow i uzyskał 111 metrów. Z numerem drugim wystartował Alexandre Mabboux, który skoczył metr dalej i wyprzedził Kazacha. Jednym z kolejnych zawodników był reprezentant Ukrainy, Witalij Szumbareć, który po skoku na 116,5 metra zajmował pierwszą pozycję. Tuż za nim swój skok oddał inny Ukrainiec – Wołodymyr Boszczuk i dzięki odległości 119,5 metra objął prowadzenie.
Pierwszy skok na odległość punktu konstrukcyjnego oddał dziewiąty zawodnik konkursu – Nikołaj Karpienko, który dzięki temu został liderem. Na pierwszym miejscu utrzymywał się aż do skoku Sebastiana Colloredo, który co prawda skoczył pół metra krócej od reprezentanta Kazachstanu, ale dzięki wyższym notom sędziowskim wyprzedził go o 0,1 punktu.
W momencie, gdy do skoku przygotowywał się Rafał Śliż, nastąpiło pogorszenie warunków atmosferycznych wokół skoczni w Libercu. Systematycznie, aż do końca konkursu warunki pogarszały się.
Identyczny skok co prowadzący Sebastian Colloredo oddał Kamil Stoch, jednak uzyskał o punkt wyższe noty za styl i objął prowadzenie w konkursie. Pierwszym skoczkiem, który przekroczył granicę 120 metrów był Robert Kranjec, który lądował 5,5 metra za punktem K. Bezpośrednio po Słoweńcu skok na 127 metr oddał Stephan Hocke i wyprzedził Kranjca. Taki sam skok z identyczną notą za styl uzyskał Adam Małysz i wspólnie z Niemcem prowadził w zawodach. Zmiana na pierwszym miejscu nastąpiła po skoku Romana Koudelki, który uzyskał 128 metrów oraz noty sędziowskie po 19 punktów i plasował się na pierwszym miejscu.
Anders Bardal jako pierwszy przekroczył 130 metrów, lądując metr za tą granicą. Kolejnym zawodnikiem był Andreas Küttel, który dzięki skokowi na 133,5 metra i wysokim notom sędziowskim został nowym liderem konkursu.
Kolejni zawodnicy skakali krócej od Küttela, jednak niemal wszyscy osiągnęli rezultat powyżej 125 metra. Pół metra bliżej od Szwajcara skoczył Martin Schmitt i tracił 0,4 punktu do prowadzącego zawodnika. Pół metra bliżej od Schmitta skoczył natomiast Anders Jacobsen i tracił do niego 1,4 punktu.
Tuż za prowadzącą czwórką znalazł się ówczesny lider Pucharu Świata, Gregor Schlierenzauer, który oddał skok na 132 metry.
Z powodu silnego wiatru, druga seria była co kilka minut przerywana. Podjęto dwie próby przeprowadzenia serii finałowej. Pierwsza z nich została zakończona po skokach 23 zawodników. Wśród nich najdłuższą odległość uzyskał Michael Neumayer (123,5 metra), a na prowadzeniu znajdował się Thomas Morgenstern. Drugą próbę zakończono po skokach 16 zawodników. Najdłuższy skok w tej grupie zawodników oddał Emmanuel Chedal, który uzyskał 121,5 metra i jako jedyny przekroczył granicę punktu konstrukcyjnego.
Ostatecznie jury konkursu zdecydowało się odwołać serię finałową i przyjąć wyniki pierwszej rundy za wyniki końcowe. Tym samym pierwszy raz w historii zdarzyło się, że konkurs skoków narciarskich na obiekcie dużym w ramach mistrzostw świata w narciarstwie klasycznym zakończył się na pierwszej serii. W związku z anulowaniem drugiej serii, mistrzem świata został Andreas Küttel, wicemistrzem – Martin Schmitt, a brązowy medal wywalczył Anders Jacobsen.
Ostatnią konkurencją skoków narciarskich podczas Mistrzostw Świata w Narciarstwie Klasycznym 2009 były zawody drużynowe mężczyzn na skoczni dużej, które odbyły się 28 lutego. W konkursie wystartowało 12 drużyn. Po pierwszej kolejce skoków, podobnie jak po wszystkich kolejnych na prowadzeniu była reprezentacja Austrii. Najdalej w pierwszej kolejce skoczył Wolfgang Loitzl, który lądował na 131. metrze. Tuż za Austrią znajdowały się ekipy Finlandii i Norwegii. Najdalej w drugiej kolejce, 127 metrów skoczył reprezentant Japonii, Takanobu Okabe, dzięki czemu ekipa japońska zajmowała drugie miejsce. W trzeciej turze najdłuższy skok oddał Stefan Hula, który uzyskał taki sam rezultat jak wcześniej wspomniany Okabe. Pozostali zawodnicy uzyskali rezultaty słabsze o kilka metrów od Huli, w wyniku czego reprezentacja Polski awansowała na drugie miejsce. W ostatniej grupie pierwszej serii najdalej skoczył Gregor Schlierenzauer (127,5 metra) i Austria umocniła się na pozycji lidera. Metr krótszy skok oddał Anders Jacobsen, jednak mimo to był to rezultat wystarczający, aby awansować na drugie miejsce. Na trzecie miejsce po skoku Adama Małysza na 121 metrów spadła reprezentacja Polski. Dziesiąte miejsce w konkursie drużynowym zajęła reprezentacja Niemiec, która była zaliczana do faworytów konkursu. Z uwagi na to, że w serii finałowej startuje tylko osiem drużyn, Niemcy zakończyli start w konkursie po czterech skokach.
Najdłuższym skokiem piątej kolejki okazało się 136 metrów Wolfganga Loitzla, który na dodatek dostał 59 punktów za styl i powiększył przewagę punktową drużyny Austrii nad pozostałymi ekipami. Trzy metry bliżej od Loitzla lądował Anders Bardal, dzięki czemu Norwegia pozostała wiceliderem konkursu. W szóstej kolejce najdalej skoczył Takanobu Okabe, który uzyskał 135 metrów przy wysokich notach za styl. Metr krócej skoczył reprezentant Austrii, Martin Koch. W przedostatniej kolejce dwóch zawodników uzyskało 129 metrów, co było najdłuższym spośród skoków tej grupy. Tymi zawodnikami byli Jakub Janda i Johan Remen Evensen. Po siódmej kolejce za prowadzącą Austrią, na drugim miejscu pozostawała Norwegia, a na trzecim – Japonia.
W ostatniej, ósmej kolejce najdalej skoczył reprezentant Polski, Adam Małysz, który uzyskał 123,5 metra. Dzięki temu reprezentacja Polski awansowała na czwarte miejsce w końcowej klasyfikacji zawodów. Pół metra krócej od Małysza skoczyli Robert Kranjec i Gregor Schlierenzauer. Drużynowymi mistrzami świata zostali Austriacy, wicemistrzami – Norwegowie, a brązowy medal przypadł reprezentantom Japonii.
Wyniki.
Mężczyźni.
Kwalifikacje do konkursu indywidualnego na skoczni HS100 (21.02.2009).
Legenda:
Kwalifikacje do konkursu indywidualnego na skoczni HS134 (27.02.2009).
Legenda:
Składy reprezentacji.
Poniżej znajduje się zestawienie wszystkich reprezentacji męskich i kobiecych, które wzięły udział w mistrzostwach świata. Mimo wcześniejszego zgłoszenia, w żadnym z konkursów nie wystartowali skoczkowie: Markus Eggenhofer, Petyr Fyrtunow, Martin Cikl, Juha-Matti Ruuskanen, Nicolas Mayer, Felix Schoft, Roar Ljøkelsøy i Primož Peterka oraz skoczkinie: Natálie Dejmková, Lucie Míková i Atsuko Tanaka. Dejmková i Míková nie wystartowały z powodu upadków podczas jednej z serii treningowych. Trener kobiecej reprezentacji Czech, Jaroslav Sakala uznał, że mogło to być wynikiem młodego wieku zawodniczek i postanowił wycofać je ze startu w mistrzostwach świata.
Ze względu na fakt, że Simon Ammann i Adam Małysz bronili tytułów mistrza świata z 2007 roku, w kwalifikacjach do konkursu indywidualnego na skoczni dużej Szwajcarzy mogli wystawić pięciu skoczków, a na skoczni normalnej taką możliwość mieli Polacy. Dlatego też w pierwszym z konkursów uczestniczyło pięciu reprezentantów Polski. W zawodach na skoczni dużej Szwajcarzy nie skorzystali ze wspomnianego przywileju, gdyż reprezentacja tego kraju na MŚ 2009 liczyła tylko dwóch skoczków.
Legenda:
Upadki.
W trakcie kwalifikacji i konkursów na mistrzostwach świata w Libercu odnotowano tylko jeden nieustany skok. Zdarzenie to miało miejsce w drugiej serii konkursu mężczyzn na skoczni normalnej, a skoczkiem, który nie wylądował był Thomas Morgenstern.
25 lutego, podczas drugiej serii jednego z treningów przed konkursem indywidualnym mężczyzn na skoczni HS134, tuż po lądowaniu upadł reprezentant Polski, Kamil Stoch, a w trzeciej turze skoku nie ustał reprezentant Szwajcarii, Simon Ammann, który ostatecznie został zwycięzcą tej serii.
W pozostałych startach nie odnotowano żadnego upadku.

</doc>
<doc id="1531898" url="https://pl.wikipedia.org/wiki?curid=1531898" title="Historie biblijne">
Historie biblijne

Historie biblijne / Najwspanialsze historie biblijne (ang. "The Greatest Adventure: Stories from the Bible") – amerykański serial animowany.
Wersja polska.
W Polsce serial był emitowany na kanale Polsat w wersji z lektorem, którym był Jerzy Rosołowski. Serial został wydany w wersji dubbingowej na kasetach VHS na początku lat 90. przez Polskie Nagrania „Muza”.
Wersja polska: CWPiFT „POLTEL"
Reżyseria: Henryka Biedrzycka
Tekst polski: Stanisława Dziedziczak, Joanna Klimkiewicz
Dźwięk: Andrzej Kowal
Montaż: Zofia Dmoch
Kierownictwo produkcji: Małgorzata Zielińska
Konsultacja biblistyczna: ks. dr Marek Major 
Dystrybucja: Hanna-Barbera Poland
Produkcja i rozpowszechnianie: Polskie Nagrania „Muza”
Wystąpili:

</doc>
<doc id="1531901" url="https://pl.wikipedia.org/wiki?curid=1531901" title="Adolfus">
Adolfus

Adolfus – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w Afryce (Kamerun, Sudan Południowy, Republika Środkowoafrykańska, Demokratyczna Republika Konga, Rwanda, Burundi, Uganda, Kenia, Tanzania i Zambia). 
Systematyka.
Etymologia.
"Adolfus": książę Adolf Fryderyk, książę Meklemburgii (1873–1969), niemiecki podróżnik w Afryce, polityk kolonialny, książę Zjednoczonego Księstwa Bałtyckiego od 5 do 28 listopada 1918 roku i pierwszy przewodniczący Narodowego Komitetu Olimpijskiego Niemiec Zachodnich w latach 1949–1951.
Podział systematyczny.
Do rodzaju należą następujące gatunki: 

</doc>
<doc id="1531902" url="https://pl.wikipedia.org/wiki?curid=1531902" title="Batyżowiecki Potok">
Batyżowiecki Potok

Batyżowiecki Potok, również zwany Batyżowiecką Wodą (słow. "Batizovský potok", "Batizovská voda", niem. "Botzdorfer Bach", węg. "Batizfalvi-patak") – potok płynący Doliną Batyżowiecką w słowackich Tatrach. Jest głównym ciekiem wodnym tej doliny. Wypływa z południowo-wschodniego brzegu Batyżowieckiego Stawu. Poniżej Batyżowieckich Spadów (tworzy na nich liczne kaskady zwane Batyżowieckimi Wodospadami) powstaje w wyniku bifurkacji jego zachodnia odnoga, Sucha Woda Batyżowiecka. W okolicach wsi Batyżowce utworzona jest sztuczna, wschodnia odnoga zwana Wabą. Batyżowiecki Potok wpada do Wielickiej Wody poza Tatrami.
Na niektórych mapach Batyżowiecki Potok nosi nazwę Kahul lub Kahule, nazwy te dotyczą przeważnie górnego biegu potoku, jednak czasem też środkowego lub dolnego. Nazwa "Kahul" odnosi się również do okolicy nad wschodnim brzegiem potoku (dokładniej na północny wschód od Niżnich Hagów).

</doc>
<doc id="1531912" url="https://pl.wikipedia.org/wiki?curid=1531912" title="Stancja">
Stancja

Stancja (, czyt. "stanca" – pokój, izba) – określenie mieszkania, pokoju lub izb wynajmowanych poza miejscem stałego zamieszkania, głównie na czas nauki (głównie szkoły średniej i studiów). Ceny najmu mieszkania na ten cel, podobnie jak ceny innych mieszkań, uzależnione są od miejscowości.

</doc>
<doc id="1531914" url="https://pl.wikipedia.org/wiki?curid=1531914" title="Dekanat X – św. Franciszka z Asyżu w Łazach">
Dekanat X – św. Franciszka z Asyżu w Łazach

Dekanat łazowski – dekanat diecezji sosnowieckiej, należący do 1992 do archidiecezji częstochowskiej. Patronem dekanatu jest św. Franciszek z Asyżu.
Parafie.
Do dekanatu należą parafie:

</doc>
<doc id="1531915" url="https://pl.wikipedia.org/wiki?curid=1531915" title="Algyroides">
Algyroides

Algyroides – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w południowej Europie (Hiszpania, Francja (Korsyka), Włochy (włącznie z Sardynią), Słowenia, Chorwacja, Bośnia i Hercegowina, Czarnogóra, Albania, Grecja, Macedonia Północna i Serbia). 
Systematyka.
Podział systematyczny.
Do rodzaju należą następujące gatunki: 

</doc>
<doc id="1531926" url="https://pl.wikipedia.org/wiki?curid=1531926" title="Herb Chełmka">
Herb Chełmka

Herb Chełmka – jeden z symboli miasta Chełmek i gminy Chełmek w postaci herbu.
Wygląd i symbolika.
Herb przedstawia w polu czerwonym żółtą, rozpiętą skórę,na której widnieje czarna sylwetka trzewika z połową czarnego koła zębatego. Nad skórą znajduje się głowa łosia.
Skóra, trzewik i koło zębate nawiązują do zakładów przemysłu obuwniczego, którym początek dała w 1931 fabryka Tomasza Baty. Po upaństwowieniu były to Południowe Zakłady Przemysłu Skórzanego „Chełmek”. Głowa łosia pojawiła się przez nieznajomość heraldyki. Miało to być godło herbu Półkozic (w polu czerwonym ośla głowa wprost) Ligęzów, właścicieli Chełmka w XV wieku.
Historia.
Herb powstał w styczniu 1969. Został wyłoniony w drodze konkursu ogłoszonego w grudniu 1968. Twórcy projektu to Franciszek Jokiel i Andrzej Lankosz.

</doc>
<doc id="1531929" url="https://pl.wikipedia.org/wiki?curid=1531929" title="Muszlowce">
Muszlowce



</doc>
<doc id="1531940" url="https://pl.wikipedia.org/wiki?curid=1531940" title="Kościół Świętego Michała Archanioła w Łazach">
Kościół Świętego Michała Archanioła w Łazach

Kościół Świętego Michała Archanioła – kościół parafialny parafii św. Michała Archanioła. Mieści się przy ul. Tadeusza Kościuszki.
Historia.
W 1916 roku zbudowano kaplicę, którą rozebrano podczas budowy nowej świątyni. Nowy kościół powstał w latach 1934-1949 według projektu Jerzego Struszkiewicza w stylu modernistycznym, z przerwą na czas II wojny światowej. Został on pobłogosławiony w dniu 29 września 1949 r. we wspomnienie św. Michała Archanioła i konsekrowany w dniu 21 czerwca 1953 r. przez biskupa częstochowskiego Zdzisława Golińskiego w uroczystość Najświętszego Serca Pana Jezusa. 
Opis.
Trójnawowy kościół został zbudowany na rzucie prostokąta i jest zakończony półokrągłym prezbiterium. Wieża ma kształt prostokąta. Zbudowano go z żelbetonu i przykryto płaskim dachem. Ściany zewnętrzne zostały oblicowane cegłą cementową. We wnętrzu znajdują się m.in. witraże przedstawiające patrona świątyni, św. Michała Archanioła.

</doc>
<doc id="1531944" url="https://pl.wikipedia.org/wiki?curid=1531944" title="Tata OneCAT">
Tata OneCAT

OneCAT to samochód koncepcyjny zbudowany dzięki współpracy indyjskiej firmy Tata Motors i MDI, którego inżynier, Guy Nègre, opracował silnik pojazdu. Samochód zaprezentowano po raz pierwszy na wystawie New York International Auto Show w 2008 roku. Pojazd napędzany jest silnikiem tłokowym działającym na sprężone do 300 atmosfer powietrze. Do silnika jest ono dostarczane ze zbiorników wykonanych z włókien szklanych. Model seryjny według projektantów mógłby rozwijać prędkość do 100 km/h, a jednorazowe ładowanie - sprężanie przy pomocy kompresora możliwe do wykonania w garażu kompresorem zasilanym z sieci 230 V w czasie ok. 4 godzin - wystarczyłoby na przejechanie 200 km. Konstrukcja samochodu jest bardzo lekka (zależnie od wersji od 320 do 380 kg) dzięki użyciu sklejanej, aluminiowej ramy i karoserii z włókna szklanego. Pojazd może przewozić 3-6 osób, zależnie od wersji.

</doc>
<doc id="1531946" url="https://pl.wikipedia.org/wiki?curid=1531946" title="Henryk Cześnik">
Henryk Cześnik

Henryk Cześnik (ur. 12 kwietnia 1951 w Sopocie) – polski malarz, rysownik, profesor Akademii Sztuk Pięknych w Gdańsku.
Życiorys.
Studiował na Wydziale Malarstwa w PWSSP w Gdańsku. Dyplom w 1977 roku w Pracowni Malarstwa prof. Kazimierza Ostrowskiego. Jest kierownikiem Pracowni Malarstwa. Tytuł profesora uzyskał w 1994 roku – pracuje na stanowisku profesora nadzwyczajnego.

</doc>
<doc id="1531950" url="https://pl.wikipedia.org/wiki?curid=1531950" title="Pz. 87 Leo">
Pz. 87 Leo



</doc>
<doc id="1531951" url="https://pl.wikipedia.org/wiki?curid=1531951" title="Mary White (ur. 1944)">
Mary White (ur. 1944)

Mary M. White (ur. 7 października 1944 w Dundalk, hrabstwo Louth) – irlandzka polityk, członkini Seanad Éireann (senat) od 2002.
Życiorys.
Mary White urodziła się w 1944 w Dundalk. Ukończyła ekonomię i politologię (licencjat) na "University College Dublin". Uzyskała także dyplom z technologii architektury w "Dublin Institute of Technology". White prowadziła działalność biznesową, w 1987 była współzałożycielką firmy "Lir Chocolates".
W 1983 została członkinią partii Fianna Fáil. W lipcu 2002 została wybrana do Seanad Éireann (senat) przez Panel Przemysłowy i Handlowy, jeden z 5 zawodowych paneli, którym przysługuje prawo wyboru senatorów. W lipcu 2007 uzyskała reelekcję na tym stanowisku.
6 lutego 2008 senator White ogłosiła zamiar ubiegania się o nominację partyjną Fianna Fáil w wyborach prezydenckich w 2011.
Mary White jest zamężna. Jej mąż, Padraic White jest ekonomistą. Ma jedną córkę.

</doc>
<doc id="1531954" url="https://pl.wikipedia.org/wiki?curid=1531954" title="Dem Franchise Boyz">
Dem Franchise Boyz

Dem Franchise Boyz - amerykańska grupa hip-hopowa.

</doc>
<doc id="1531955" url="https://pl.wikipedia.org/wiki?curid=1531955" title="Prawo Arrheniusa">
Prawo Arrheniusa



</doc>
<doc id="1531957" url="https://pl.wikipedia.org/wiki?curid=1531957" title="Herb Zatora">
Herb Zatora

Herb Zatora – jeden z symboli miasta Zator i gminy Zator w postaci herbu.
Wygląd i symbolika.
Herb przedstawia w polu czerwonym trzy ułożone wachlarzowo miecze, ze złotymi rękojeściami.
Historia.
Herb pochodzi z XV wieku. W 1793 cesarz Franciszek II Habsburg nadał miastu nowy herb, w polu błękitnym srebrny orzeł z herbem Kownia (w polu czerwonym trzy złote miecze) na piersi.

</doc>
<doc id="1531958" url="https://pl.wikipedia.org/wiki?curid=1531958" title="Australolacerta">
Australolacerta

Australolacerta – rodzaj gadów z rodziny jaszczurkowatych (Lacertidae), obejmujący jeden gatunek, "Australolacerta australis", występujący w Południowej Afryce. W przeszłości do rodzaju tego zaliczano też drugi gatunek "Australolacerta rupicola"; jednak Edwards i współpracownicy (2013) przenieśli ten gatunek do osobnego rodzaju "Vhembelacerta".

</doc>
<doc id="1531959" url="https://pl.wikipedia.org/wiki?curid=1531959" title="Piotr Kaszowski">
Piotr Kaszowski

Piotr Kaszowski z Wysokiego herbu Janina, (ur. ok. 1520, zm. w 1592 roku) – współzałożyciel (ok. 1550–1560) Rzeczypospolitej Babińskiej, popularny „babiński kanclerz”, satyryk, dziedzic Wysokiego, sędzia ziemski lubelski w latach 1572–1592, deputat sądów "ultimae instantiae" województw: sandomierskiego, lubelskiego i podlaskiego.
kalwinista, fundator zboru kalwińskiego w Wysokiem.
Syn Łukasza Kaszowskiego (1470–1523) – podkomorzego lubelskiego (1514), właściciela Wysokiego i Urszuli Sienickiej (zm. po 1523). Brat Jana Kaszowskiego (1510–1570).
Gdy miał dziesięć lat, w 1530 Wysokie zostało spalone przez Tatarów. Spaliły się również przywileje miejskie, które jego ojciec Łukasz Kaszowski wznowił u króla Zygmunta I w 1550 r.
Poseł na sejm warszawski 1563/1564 roku, sejm piotrkowski 1565 roku, poseł na sejm lubelski 1566 roku, sejm piotrkowski 1567 roku, sejm lubelski 1569 roku, sejm 1572 roku, sejm konwokacyjny 1573 roku z województwa lubelskiego, podpisał akt unii lubelskiej i akt konfederacji warszawskiej 1573 roku, poseł na sejm koronacyjny 1574 roku z województwa lubelskiego.
Na zjeździe w Jędrzejowie w 1576 roku potwierdził wybór Stefana Batorego na króla Polski.
Poseł na sejm 1576/1577 roku, sejm 1578 roku, sejm 1582 roku z województwa lubelskiego. Poseł na sejm 1585 roku z powiatu lubelskiego. Poseł na sejm konwokacyjny 1587 roku z województwa lubelskiego, podpisał akt konfederacji generalnej.
Piotr Kaszowski ożenił się z Anną – córką Mikołaja Pszonki z Babina. Brat Anny, Stanisław Pszonka z Piotrem Kaszowskim (obaj byli sędziami lubelskimi), założyli Rzeczpospolitą Babińską. Ta społeczność wesołych kpiarzy, założona w połowie XVI w skupiała na dworze Pszonków w Babinie pod Lublinem, oprócz braci szlachty – najprawdopodobniej wybitnych pisarzy takich jak : Rej, Kochanowski, Trzecieski, Sarnicki, Paprocki
Piotr Kaszowski był kalwinistą i kościół zamienił na zbór kalwiński. W zborze tym kaznodzieją był jego przyjaciel Jakub Sadurski.
Po śmierci Piotra Kaszowskiego , właścicielami Wysokiego zostają w 1610 r. jego synowie: Łukasz i Jan Kaszowscy.
Jan Kaszowski (1560–1620) – rotmistrz królewski, starosta sokalski i berestecki żenił się dwukrotnie z ewangeliczkami: po raz pierwszy z Elżbietą Gorajską (z Goraja), a po jej śmierci z Zofią Firlej (z Firleja) córką Andrzeja Firleja – kasztelana radomskiego i ks. Barbary Kozińskiej. Był działaczem różnowierczym Po śmierci Jana, Wysokie dziedziczy syn jego; Henryk Kaszowski, (który brał udział w wojnie z Tatarami, gdzie dostał się do niewoli tatarskiej, skąd został wykupiony). Był zapewne ostatnim z rodziny kalwinistą i jednym z ostatnich senatorów różnowierczych. Zbór w Wysokiem upadł nieco wcześniej, bo koło 1649 roku.
Bibliografia.
 

</doc>
<doc id="1531960" url="https://pl.wikipedia.org/wiki?curid=1531960" title="Kwasy fulwowe">
Kwasy fulwowe

Kwasy fulwowe – organiczne związki chemiczne o charakterze kwasowym będące częścią próchnicy glebowej (obok kwasów huminowych i humin). Są one dobrze rozpuszczalne w wodzie, alkoholu, alkaliach oraz w kwasach mineralnych.
Kwasy fulwowe (podobnie jak inne substancje humusowe) nie mają ściśle określonego składu i struktury, lecz stanowią umowną grupę cząstek, różniącą się pod względem wielkości, masy cząsteczkowej i właściwości, a wydzielaną na podstawie różnic rozpuszczalności w różnych rozpuszczalnikach.
Zbudowane są z pierścieni aromatycznych zawierających liczne grupy funkcyjne (głównie kwasowe grupy fenolowe i karboksylowe) i łańcuchy boczne, powiązane wiązaniami wodorowymi i siłami van der Waalsa. Masa cząsteczkowa jest rzędu kilku tysięcy daltonów. Procentowy udział poszczególnych pierwiastków nie jest stały, jednak różni się wyraźnie od procentowego składu innych związków organicznych. Kwasy fulwowe z procentach atomowych zawierają: 44–49% C; 3,5–7,5% H; 44–49% O; 0,3–4% N.
W porównaniu do kwasów huminowych charakteryzują się one prostszą, bardziej jednorodną budową, niższą masą cząsteczkową i większą rozpuszczalnością. Są one od nich też jaśniejsze, mają mniejszą procentową zawartość atomów węgla, za to więcej struktur alifatycznych.

</doc>
<doc id="1531962" url="https://pl.wikipedia.org/wiki?curid=1531962" title="Marek Dobrowolski">
Marek Dobrowolski

Marek Dobrowolski (ur. 30 sierpnia 1920 w Krakowie, zm. 28 grudnia 1983 tamże) – polski scenograf, bohater biograficznego filmu dokumentalnego "Marek Dobrowolski. Być, albo nie być..." (1993), w reżyserii Pawła Hanczarowskiego. (Bohaterem tego filmu jest inny Marek Dobrowolski, ur. 8.05.1950 r. w Warszawie, scenograf filmowy pracujący w Hollywood, nagrodzony EMMY. Źródło: IMDb.com, Inc.) Był członkiem Stowarzyszenia Filmowców Polskich.

</doc>
<doc id="1531968" url="https://pl.wikipedia.org/wiki?curid=1531968" title="Osmoza odwrócona">
Osmoza odwrócona



</doc>
<doc id="1531971" url="https://pl.wikipedia.org/wiki?curid=1531971" title="Metoda Rockwella">
Metoda Rockwella



</doc>
<doc id="1531973" url="https://pl.wikipedia.org/wiki?curid=1531973" title="Filip Daems">
Filip Daems

Filip Daems (ur. 31 października 1978 w Turnhout) – piłkarz belgijski grający na pozycji środkowego obrońcy.
Kariera klubowa.
Karierę piłkarską Daems rozpoczął w klubie Verbroedering Geel. W sezonie 1995/1996 zadebiutował w jego barwach w drugiej lidze. Przez trzy lata nie zdołał awansować z Geel do pierwszej ligi i w 1998 roku odszedł do grającego w niej Lierse SK. W 1999 roku zdobył z Lierse Puchar Belgii, natomiast latem wywalczył także Superpuchar Belgii. W 2000 roku był na krótko wypożyczony do KVC Westerlo, a latem wrócił do Lierse i grał w nim do końca sezonu 2000/2001.
Latem 2001 roku Daems przeszedł do tureckiego Gençlerbirliği SK. Kosztował 400 tysięcy euro i od razu stał się podstawowym zawodnikiem klubu z Ankary. W sezonie 2002/2003 był jednym z najskuteczniejszych zawodników tego zespołu. Swoimi 7 bramkami przyczynił się do zajęcia przez Gençlerbirliği SK 3. miejsca w tureckiej pierwszej lidze. W Gençlerbirliği grał do końca 2004 roku, a łącznie rozegrał dla tego klubu 98 meczów i strzelił 13 goli.
W zimowym oknie transferowym 2005 roku Daems odszedł za 300 tysięcy euro do niemieckiej Borussii Mönchengladbach. W Bundeslidze zadebiutował 29 stycznia w zremisowanym 1:1 wyjazdowym spotkaniu z Borussią Dortmund. W 2006 roku na skutek kontuzji Belg opuścił cały sezon ligowy i nie rozegrał żadnego spotkania, a międzyczasie Borussia spadła do drugiej ligi. Z kolei w sezonie 2007/2008 był podstawowym zawodnikiem swojego zespołu i powrócił z nim do pierwszej ligi.
Kariera reprezentacyjna.
W reprezentacji Belgii Daems zadebiutował 31 marca 2004 roku w przegranym 0:3 towarzyskim spotkaniu z Niemcami, gdy w 46. minucie zmienił Jonathana Blondela.

</doc>
<doc id="1531977" url="https://pl.wikipedia.org/wiki?curid=1531977" title="Metoda Erichsena">
Metoda Erichsena

Metoda Erichsena – znormalizowana próba tłoczności opatentowana w 1913 roku. Wykonana na przyrządzie Erichsena. Ma ona na celu określenie przydatności do tłoczenia na zimno cienkich blach, taśm i bednarki o grubości ≥0,1 mm i szerokości ≥13 milimetra. Próbę wykonuje się dla stali, metali niezależnych i ich stopów. Przyrząd Erichsena skład się z trzech najważniejszych elementów: 1- matryca, 2- dociskacz, 3 - stempel 
Blacha umieszczana jest między matrycą a dociskaczem. Matryca zapewnia odpowiednie wymiary wgnieceń, a dociskacz uniemożliwia przesuwanie się badanego materiału. Stempel naciska na element powodując odkształcenia plastyczne do momentu kiedy powstaje pęknięcie próbki, w tym momencie przerywa się wtłaczanie i odczytuje głębokość wgniecenia. 
Według normy stempel powinien mieć kształt kulisty. Do określenia średniej głębokości wgnieceń potrzebne jest wykonanie trzech prób. 
Zalety:

</doc>
<doc id="1531979" url="https://pl.wikipedia.org/wiki?curid=1531979" title="The Warratahs">
The Warratahs

The Warratahs - nowozelandzki zespół rockowy założony w 1985 roku.

</doc>
<doc id="1531982" url="https://pl.wikipedia.org/wiki?curid=1531982" title="Bamia">
Bamia



</doc>
<doc id="1531983" url="https://pl.wikipedia.org/wiki?curid=1531983" title="Preceptor">
Preceptor

Preceptor (, od „uprzedzać; uczyć; radzić“) – dawniej: nauczyciel, wychowawca. W średniowiecznej łacinie "praeceptor " oznaczał dowódcę, od "praecipere" w znaczeniu 'rozkazywać; przykazywać'.
Zakony – muzyka.
Preceptor to zakonnik odpowiedzialny za muzykę w klasztorze. Przygotowywał on pozostałych mnichów do śpiewu chorałów gregoriańskich podczas codziennych nabożeństw i modlitw.
Zakony rycerskie.
W niektórych zakonach rycerskich, jak joannici, templariusze i krzyżacy, preceptor był przełożonym okręgu.
W zakonie templariuszy preceptor był zwierzchnikiem preceptorii (jednostką nadrzędną była prowincja z mistrzem prowincjonalnym na czele), na którą składały się komandorie pod zarządem komandora ("magister"), mającego do dyspozycji kilku braci rycerzy, kapelana, braci giermków i służebnych.
W zakonie krzyżackim w 1 poł. XIII w. tytuł preceptora ("praeceptor") nosili komturowie (mistrzowie) krajowi, stojący na czele baliwatów i prowincji zakonnych leżących w basenie Morza Śródziemnego. Na Sycylii występował on od 1212 r., w Apulii od 1225 r., Francji od 1225 r., w Grecji czyli Romanii od 1236 r., w Lombardii od 1244 r., w Hiszpanii od 1255 r. Wszystkie te baliwaty i prowincje grały ważną rolę w strukturze administracyjno–terytorialnej zakonu krzyżackiego w XIII w. i dopiero wraz z przeniesieniem głównej siedziby zakonu do Malborka zaczęły one tracić na znaczeniu. Jednakże zanim to nastąpiło, podobnie jak w przypadku zakonów templariuszy i joannitów tytuły urzędników krzyżackich, takich jak "magister", "praeceptor" i "commendator" były mało precyzyjne, jeśli chodzi o zasięg kompetencji. Można przyjąć, że trzy wymienione tytuły były równoważne i używano ich wymiennie, przynajmniej w pierwszym okresie istnienia zakonu. Tak więc "magister" – mistrz mógł stać na czele konwentu, podobnie jak "praeceptor" – przełożony czy w końcu "commendator" – komandor, komtur. Mogli jednakże tak tytułować się także przełożeni baliwatów czy mistrzowie krajowi.
Wolnomularstwo.
We współczesnym wolnomularstwie preceptor jest głową loży edukacyjnej (USA, Wielka Brytania). Loże działają na określonym obszarze i prowadzą szkolenia z obrządków dla członków organizacji. Preceptor jest funkcją wybieralną i jest to zazwyczaj wolnomularz, który posiada wieloletnią praktykę jako Mistrz Ceremonii w swojej lokalnej loży i jest postrzegany jako ekspert w rytuałach stowarzyszenia. 
Edukacja.
W niektórych północnoamerykańskich uniwersytetach jest to ochotnicza funkcja studencka, polegająca na pomocy wykładowcy w przygotowaniu wykładów, prowadzeniu biura i przeglądzie sesji. Za bycie preceptorem studenci zbierają punkty (kredyty). Funkcja ta jest uznawana za dobre przygotowanie do nabycia umiejętności przywódczych.
W niektórych uniwersytetach z tradycją (Harvard, Cambridge, Oxford), preceptorami nie są studenci, lecz wykładowcy w dziedzinach takich jak pisarstwo objaśniające, muzyka, matematyka, języki i nauki przyrodnicze.
Na Uniwersytecie Columbia preceptorami są kandydaci na stopień doktora, którzy razem z rzeczywistymi wykładowcami nauczają na kursach literatury i nauk humanistycznych oraz współczesnej cywilizacji, rzadziej również inne przedmioty. 
W nauczaniu medycyny i pielęgniarstwie, preceptor to doświadczony lekarz lub wykładowca, który nadzoruje studentów podczas zajęć z pacjentami.

</doc>
<doc id="1531984" url="https://pl.wikipedia.org/wiki?curid=1531984" title="Serhij Beżenar">
Serhij Beżenar

Serhij Mykołajowycz Beżenar, ukr. Сергій Миколайович Беженар, ros. Сергей Николаевич Беженар, "Siergiej Nikołajewicz Bieżienar" (ur. 9 sierpnia 1970 w Nikopolu, w obwodzie dniepropetrowskim, Ukraińska SRR) – ukraiński piłkarz, grający na pozycji ostatniego obrońcy, reprezentant Ukrainy, trener piłkarski.
Kariera piłkarska.
Kariera klubowa.
Wychowanek szkółki piłkarskiej Kołos Nikopol. W 1986 rozpoczął karierę piłkarską w Krywbasie Krzywy Róg, skąd w następnym sezonie przeszedł do Dnipra Dniepropietrowsk. W 1989 został piłkarzem Dynama Kijów, ale nie rozegrał żadnego meczu i powrócił do Dnipra. W 1995 ponownie został zaproszony do Dynama, ale tym razem już jako podstawowy piłkarz. W 1998 był wypożyczony wiosną do Worskły Połtawa, a jesienią do CSKA Kijów. Później przeniósł się do Turcji, gdzie 22 czerwca 1999 podpisał kontrakt z Erzurumspor. Po zakończeniu kontraktu latem 2001 do końca roku występował w Czernomorcu Noworosyjsk, a potem powrócił do Ukrainy, gdzie bronił barw Tawrii Symferopol. Po zakończeniu kontraktu latem 2003 przyjął propozycję trenera Ołeksandra Iszczenki pograć do końca roku w kazachskim FK Aktobe. Latem 2004 został zaproszony do drugoligowego klubu Fakeł Iwano-Frankowsk, w którym zakończył karierę piłkarską.
Kariera reprezentacyjna.
29 kwietnia 1992 zadebiutował w reprezentacji Ukrainy w spotkaniu towarzyskim z Węgrami przegranym 1:3. Ogółem rozegrał 23 spotkania i strzelił 1 gola.
Kariera trenerska.
Po zakończeniu kariery zawodniczej rozpoczął pracę trenerską. W latach 2006-2008 pracował w sztabie szkoleniowym klubu Feniks-Illiczowec Kalinine.

</doc>
<doc id="1531986" url="https://pl.wikipedia.org/wiki?curid=1531986" title="Atheris">
Atheris

Atheris – rodzaj jadowitego węża z podrodziny żmij właściwych (Viperinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Afryce (Sierra Leone, Liberia, Wybrzeże Kości Słoniowej, Ghana, Togo, Nigeria, Kamerun, Republika Środkowoafrykańska, Gwinea Równikowa, Gabon, Kongo, Demokratyczna Republika Konga, Rwanda, Burundi, Uganda, Kenia, Tanzania, Malawi, Zambia, Angola i Mozambik). 
Systematyka.
Podział systematyczny.
Do rodzaju należą następujące gatunki: 

</doc>
<doc id="1531997" url="https://pl.wikipedia.org/wiki?curid=1531997" title="The Phoenix Foundation">
The Phoenix Foundation

The Phoenix Foundation – nowozelandzki zespół grający indie rock założony w roku 1997 przez trójkę szkolnych przyjaciół: Conrada Wedde, Samuela F. Scotta i Łukasza Budę. Skład grupy z czasem powiększył się do sześciu członków. Przez wiele lat grali w składzie: Samuel Flynn Scott (wokal, gitara), Łukasz Buda (wokal, gitara), Conrad Wedde (gitara), Will Ricketts (perkusja), Richie Singleton (perkusja) oraz Warner Emery (bas). W 2010 roku Warner opuścił zespół i został zastąpiony przez Toma Callwood.
Jeszcze przed wydaniem pierwszego albumu w 2004 The Phoenix Foundation zyskali sławę i uznanie w swoim kraju. Reszta świata poznała zespół w 2007 roku przy okazji promocji pierwszego filmu Taiki Waititi "Orzeł kontra rekin", do którego zrobili ścieżkę dźwiękową.
Mając obecnie na swoim koncie cztery albumy, trzy EP oraz ścieżki dźwiękowe do dwóch filmów, The Phoenix Foundation przygotowuje się do pierwszego tournée po Europie promujące ich ostatni album, "Buffalo".
Historia.
Wczesne lata i "China Cove".
Zespół został założony przez Conrada Wedde, Samuela F. Scotta i Łukasza Budę w 1997 roku, podczas gdy jeszcze byli uczniami Wellington High School w Nowej Zelandii. W 2001 roku przyłączyli się do nich Tim Hansen (gitara basowa), Richie Singleton (bębny) i Will Ricketts (perkusja). Zespół zaczerpnął swoją nazwę od fikcyjnej organizacji z popularnego serialu telewizyjnego "MacGyver".
Po wspólnym graniu przez kilka lat, zespół wydał "China Cove" EP.
"Horsepower".
Ich pierwszy album "Horsepower" został wydany przez Capital Recordings w połowie 2003 roku i został przyjęty przez krytyków z wielkim entuzjazmem odnosząc spory sukces. "Horsepower" zawierał takie single jak „This Charming Van” oraz „Let Me Die A Woman”, które bardzo często pojawiały się na falach nowozelandzkich niezależnych stacji radiowych, takich jak 95bFM i RDU-FM.
"Pegasus".
Drugi album zespołu The Phoenix Foundation "Pegasus" został wydany na początku 2005 roku i ponownie zespół otrzymał dalsze pochwały. Album spotkał się z komercyjnym sukcesem, ostatecznie zdobywając za sprzedaż w Nowej Zelandii status Złotej płyty. "Pegasus" został wydany w Australii przez Remote Control Records w październiku 2006 roku.
Warner Emery zastąpił na basie Tima zanim jeszcze album został nagrany.
W 2005, the Phoenix Foundation koncertowali razem z Finn Brothers, a także mieli swoją własną trasę koncertową, podczas której wystąpili w The Opera House w Wellington oraz St. James Theatre w Auckland.
W czerwcu 2005 roku producent Jet Jaguar zremiksował niektóre piosenki z albumu "Horsepower" i umieścił je na swojej stronie. Można je stamtąd pobrać za darmo.
Luke Buda był pierwszym członkiem zespołu, który wydał swój materiał solowy. Jego EP "The C-Sides" wydana w 2003 roku spotkała się nieskromnymi pochwałami ze strony krytyków w lokalnych recenzjach muzycznych. Nagrania zawierają jeden ze starszych utworów wykonywanych na żywo przez The Phoenix Foundation, „Television Songs”. Zarówno Łukasz Buda jak i Samuel Flynn Scott obaj wydali albumy solowe w 2006. "Special Surprise" Łukasza zostało wydane przez Arch Hill Recordings i prezentuje jego zamiłowanie do synth popu oraz pięknie rzeźbionych melodii. "The Hunt Brings Us Life", solowy album Sama został wydany przez Loop Recordings Aot(ear)oa. Utwory utrzymane są bardziej w stylu ramshackle niż muzyka The Phoenix Foundation i bardziej zagłębiają się w Americana niż piosenki Scotta znajdujące się na "Pegasus".
"Happy Ending".
Zespół nagrał oryginalną ścieżkę dźwiękową do filmu Taiki Waititi "Orzeł kontra rekin" na początku 2006 roku. Film miał swoją światową premierę podczas Sundance Film Festival w 2007 roku pod marką wytwórni Miramax.
Zespół podpisał umowę z Amerykańską wytwórnią Young American Recordings i pierwszym albumem wydanym w Stanach Zjednoczonych był "Horsepower", wypuszczony 13 marca 2007 roku.
The Phoenix Foundation wydali "Happy Ending", swój trzeci album, w Nowej Zelandii we wrześniu 2007 roku. Płyta została wydana przez nowozelandzkie wydawnictwo Flying Nun Records i zawiera singiel „Bright Grey”.
Po wydaniu "Happy Ending", Scott i Buda ponownie zagłębili się w solowe projekty. W 2008 Scott wydał album "Straight Answer Machine" pod nazwą "Samuel F. Scott and the B.O.P.", a Buda wydał "Vesuvius". Wedde również wydał swój debiutancki album solowy, "Bronze". W 2009, Scott i Buda skomponowali ścieżkę dźwiękową do filmu "Separation City", napisanego przez ojca Scotta, znanego karykaturzystę Toma Scotta. Również w 2009, kolejni członkowie zespołu wydali debiutanckie solowe albumy: Ricketts wydał "John Dryden" pod pseudonimem Wild Bill Ricketts, a Singleton przybierając nazwę Rebel Peasant wydał "The Walls of the Well".
The Phoenix Foundation grali w suporcie podczas trasy koncertowej Split Enz w 2008 roku.
"Buffalo".
Materiał, który The Phoenix Foundation zebrali między wydaniem Happy Ending a Buffalo był wystarczająco duży, aby jeszcze wydać EP "Merry Kriskmass" w grudniu 2009 roku. Płyta zawiera piosenki bardziej humorystyczne, które, według członków zespołu nie bardzo pasowałyby atmosferą do nowego albumu.
Czwarty album The Phoenix Foundation pod tytułem "Buffalo" został wydany 26 kwietnia 2010 roku. Po raz pierwszy w historii zespołu, album został wydany również wersji winylowej. Jest też możliwość zakupu albumu w wersji cyfrowej, do której jest dodany EP "The Do Son".
Po sukcesie jaki odniósł pierwszy film Taiki Waititi, "Orzeł kontra rekin", The Phoenix Foundation skomponowali również muzykę do drugiego filmu fabularnego tego samego reżysera, Boy z 2010 roku.
Warner Emery opuścił zespół w przyjaznej atmosferze po nagraniu "Buffalo". Został zastąpiony przez Toma Callwooda, który już wcześniej zagrał na podwójnym basie na EP "Merry Kriskmass" w utworze „Forget It”, oraz na wiolonczeli na "Happy Ending".
Pod koniec września 2010 The Phoenix Foundation ogłosili podpisanie umowy z brytyjskim niezależnym wydawnictwem Memphis Industries, które zajęło się światowym wydaniem ich wielokrotnie nagrodzonego albumu na początku roku 2011. Aby wesprzeć promocję płyty, zespół koncertował w Wielkiej Brytanii i Europe w styczniu i lutym i powrócił na dłuższą trasę od maja do lipca. "Buffalo" zostało przyjęte bardzo dobrze przez krytyków. Brytyjska gazeta The Guardian oceniła album na 5 gwiazdek.
Zespół wystąpił na żywo w programie telewizji BBC ‘Later with... Jools Holland‘ 25 października. Był to ich debiut w brytyjskiej telewizji. The Phoenix Foundation zagrał dwa utwory, „Buffalo” oraz „Flock of Hearts”. Album został zakwalifikowany do nagrody muzycznej Taite Music Prize.
W międzyczasie, Will Ricketts pracował nad swoim drugim solowym albumem, West Wind, który wydał 3 października 2011.
"Fandango".
Piąty album The Phoenix Foundation "Fandango" zostanie wydany 26 kwietnia w Nowej Zelandii i Australii przez Universal, 29 kwietnia w Wielkiej Brytanii i Europie przez Memphis Industries. Zespół ponownie odwiedzi Wielką Brytanię i Europę w maju i czerwcu w celu promocji nowego albumu.
Podwójny album "Fandango" został nagrany w przeciągu 15 miesięcy w czterech studiach nagraniowych, między innymi w Roundhead Studios Neila Finn. Zmiksowaniem albumu zajął się wieloletni współpracownik zespołu, Lee Prebble z The Surgery.
Dwóch różnych perkusistów wzięło udział w sesji nagraniowej "Fandango". We wrześniu 2012, The Phoenix Foundation poinformowało, że Richie Singleton, który był w zespole przez 12 lat, opuszcza grupę, aby skupić się bardziej na swojej pracy ekologa. Wkrótce po tym jego miejsce zajął Chris O’Connor.
The Phoenix Foundation nagrali covery do dwóch kompilacji. Pierwsza piosenka zespołu Fleetwood Mac „Don't Stop" znalazła się na dodatku muzycznym magazynu "MOJO" "Rumours Revisited" (Numer 230, styczeń 2013), natomiast druga, utwór Tima Hardin „Don't Make Promises You Can't Keep” na płycie "Reason To Believe - The Songs Of Tim Hardin". Ten drugi album wydawnictwa Full Time Hobby został wydany 28 stycznia 2013 i otrzymał bardzo pozytywne recenzje. Obecnie „Don't Make Promises You Can't Keep” jest regularnie grany przez stację BBC 6 Music.
Nagrody.
The Phoenix Foundation zaczęli zdobywać nagrody wraz z piosenką „The Drinker”, która zdobyła tytuł Najlepszej Niewydanej Piosenki podczas nagród bNet Awards 2002. Ich pierwszy album, "Horsepower" był jednym z najbardziej uznanych albumów w Nowej Zelandii w 2003. Był on jedynym albumem nominowanym do nagrody za Najlepszy Album zarówno do Vodafone New Zealand Music Awards (znanych również jako the Tuis) oraz the bNet Awards. Był również nazwany Najlepszym Albumem Nowozelandzkim 2003 przez nzmusic.com i jedynym albumem nowozelandzkim, który znalazł się na liście 10 najlepszych albumów 2003 sporządzonym przez Nicka Bollingera dla czasopisma New Zealand Listener.
Teledysk do pierwszego singla z tego albumu „Let Me Die A Woman” został zrobiony przez Richarda Bella i zdobył nagrodę 'Knack Award' (najlepsze wideo zrobione poniżej 5000 dolarów) podczas NZ Kodak Music Clip Awards w 2003 roku. Kolejny teledysk do „Going Fishing”, również wyreżyserowany przez Richarda Bella, ponownie zdobył nagrodę 'Knack Award' podczas NZ Kodak Music Clip Awards w 2004 roku jak również nagrodę za Najlepszą Kinematografię podczas rozdania nagród Handle The Jandal Awards 2004. Drugi album zespołu "Pegasus" był nominowany do NZ Music Awards i osiągnął status Złotej płyty ze sprzedaży w Nowej Zelandii. Natomiast piosenka z tego albumu „Damn the River” zdobyła nagrodę Najlepszej Piosenki Pop podczas bNet Awards 2006.
"Happy Ending" przyniósł jeszcze więcej nagród i nominacji. The Phoenix Foundation otrzymali pięć nominacji do 2008 VNZMA (w kategoriach Singiel Roku dla piosenki „Bright Grey”, Najlepszy Zespół, Najlepszy Album Rockowy, Najlepszy Inżynier i Producent) spośród których otrzymali dwie Techniczne Nagrody. Obie powędrowały do Lee Prebble i jego studia The Surgery.
"Buffalo", najświeższy album zespołu, był nominowany do 8 Tuis. Tym razem wygrali wszystkie trzy Techniczne Nagrody, które zostały ogłoszone 1 września 2010 roku: Najlepszy Producent (otrzymał zespół), Najlepszy Inżynier (Lee Prebble) oraz Najlepsza Okładka Albumu (Paul Johnson za Buffalo). 7 października 2010, The Phoenix Foundation wygrali NZ Music Award dla Najlepszego Zespołu (byli również nominowani w kategoriach Album Roku, Singiel Roku – piosenka „Buffalo”, Najlepszy Album Rockowy i Najlepszy Teledysk – dla Nathana Hickeya za teledysk Buffalo).
Ścieżka dźwiękowa zespołu nagrana do ostatniego filmu Taiki Waititi "Boy" zdobyła nagrodę Qantas Film and Television Awards 2010 za Najlepszą Oryginalną Muzykę do Filmu Fabularnego.

</doc>
<doc id="1532001" url="https://pl.wikipedia.org/wiki?curid=1532001" title="Referendum w Szwajcarii w 2008 roku">
Referendum w Szwajcarii w 2008 roku



</doc>
<doc id="1532007" url="https://pl.wikipedia.org/wiki?curid=1532007" title="ASB Classic 2009">
ASB Classic 2009

Tenisowy turniej WTA ASB Classic 2009 odbył się w dniach 5 stycznia 2009 - 11 stycznia 2009 w nowozelandzkim Auckland na kortach twardych. Pula nagród wyniosła 145 000 dolarów amerykańskich.

</doc>
<doc id="1532011" url="https://pl.wikipedia.org/wiki?curid=1532011" title="Cerastes">
Cerastes

Cerastes – rodzaj jadowitego węża z podrodziny żmij (Viperinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w . 
Morfologia.
Węże te, oprócz typowych dla żmijowatych guzkowatych łusek na grzbiecie, mają również ostre łuski po bokach ciała, wydające charakterystyczny dźwięk podczas poruszania się. Jasnożółte do brązowego ubarwienie umożliwia wtopienie się w pustynne otoczenie. Resztę ciała pokrywają małe wręgowane łuski z wyraźnym kilem, nadające tym wężom chropowaty wygląd. Kariotyp "Cerastes" składa się z 18 par chromosomów, w tym: 8 par makrochromosomów i 10 mikrochromosomów.
Ekologia.
Węże z gatunku "Cerastes" żywią się zazwyczaj małymi jaszczurkami. Podczas polowania czekają na ofiarę zakopane częściowo pod piaskiem. Gdy ta się zbliży, wbijają w nią zęby jadowe, aplikują jad, po czym puszczają swą zdobycz. Po chwili odnajdują ją jednak ponownie, martwą. Wykorzystują w tym celu narząd Jacobsona. Wąż zbiera rozdwojonym językiem cząsteczki chemiczne i przenosi je do dwóch jamek na podniebieniu, gdzie znajdują się receptory zapachów.
Większość dnia spędzają śpiąc pod kamieniami. Po odkryciu nie są agresywne, starają się jak najszybciej schować. W przypadku zagrożenia zakopują się w piasku. Umożliwiają im to grube, sterczące łuski po bokach ciała.
Rozmnażanie.
Gatunki jajorodne. Samce wytrwale poszukują samic każdej wiosny. Samice składają jaja co 2–3 lata. Od kopulacji do porodu mija około 2 miesięcy. Ciężarne samice praktycznie nie jedzą, dlatego pod koniec ciąży są bardzo wyczerpane i często nie przeżywają porodu. Utrata znacznej energii podczas rozmnażania, jest przyczyną przynajmniej rocznej przerwy pomiędzy kopulacjami. Samica składa od 8 do 24 jaj, z których młode wykluwają się po upływie od 4 do 7 tygodni. Jaja węży z rodzaju "Cerastes" są zawsze miękkoskorupkowe.
Systematyka.
Podział systematyczny.
Do rodzaju należą następujące gatunki: 

</doc>
<doc id="1532012" url="https://pl.wikipedia.org/wiki?curid=1532012" title="Cerastes cerastes">
Cerastes cerastes



</doc>
<doc id="1532013" url="https://pl.wikipedia.org/wiki?curid=1532013" title="Pierwszy Sekretarz">
Pierwszy Sekretarz



</doc>
<doc id="1532014" url="https://pl.wikipedia.org/wiki?curid=1532014" title="Pierwszy sekretarz">
Pierwszy sekretarz



</doc>
<doc id="1532015" url="https://pl.wikipedia.org/wiki?curid=1532015" title="Shihad">
Shihad

Shihad – nowozelandzki zespół rockowy założony w Wellington w 1988 roku. W 1995 roku wystąpił na festiwalu Metalmania.

</doc>
<doc id="1532016" url="https://pl.wikipedia.org/wiki?curid=1532016" title="Stephen Laybutt">
Stephen Laybutt

Stephen John Laybutt (ur. 3 września 1977 w Lithgow) - australijski piłkarz występujący na pozycji obrońcy. Jego ostatnim klubem było Newcastle Jets. Obecnie pozostaje bez klubu.
Kariera klubowa.
Laybutt profesjonalną karierę rozpoczynał w Wollongong Wolves. W debiutanckim sezonie rozegrał tam siedem ligowych spotkań. Rok później zaliczył 10 występów w NSW Premier League. Nie mogąc sobie wywalczyć miejsca w pierwszym składzie, odszedł do Brisbane Strikers. Szybko wywalczył tam sobie miejsce w wyjściowej jedenastce, stając się podstawowym zawodnikiem tego zespołu.
W 1999 roku przeszedł do japońskiego Shonan Bellmare, grającego w J-League. Jednak po rozegraniu jedenastu meczów w barwach tego klubu, powrócił do ojczyzny. Podpisał kontrakt z Parramatta Power, grającym w National Soccer League.
W 2000 roku trafił do Europy, a konkretnie do holenderskiego Feyenoordu. Nie zdołał tam się, jednak przebić do wyjściowej jedenastki, nie rozgrywając nawet żadnego spotkania w tym klubie. Jeszcze tego samego sezonu po przyjściu, został zawodnikiem RBC Roosendaal. W Eredivisie zadebiutował 10 marca 2001, w przegranym 1-2 pojedynku z Fortuną Sittard. Na koniec RBC zajęło ostatnią pozycję w lidze i spadło do drugiej ligi.
Po tym wydarzeniu Laybutt przeniósł się do norweskiego Lyn Fotball. W barwach tej drużyny rozegrał sześć spotkań. Po nieudanych wojażach zdecydował się na powrót do Australii. Został zawodnikiem Sydney Olympic FC, a później Brisbane Strikers, którego barwy już wcześniej reprezentował.
W 2003 roku powrócił na europejskie boiska, podpisując kontrakt z belgijskim Excelsiorem Mouscron. Regularnie występował tam w pierwszym zespole, ale po zakończeniu debiutanckiego sezonu, w którym jego drużyna zajęła piątą pozycję w lidze, odszedł do KAA Gent. Z tym klubem w pierwszym sezonie zajął szóste miejsce w Eerste Klasse. W kolejnym jego zespół uplasował się na czwartej pozycji w tabeli. Sezon 2006/07 był jego ostatnim spędzonym w Belgii, a Gent, podobnie jak przed rokiem wywalczyło czwartą pozycję w rozgrywkach ligowych.
W 2007 roku przeszedł do ojczystego Newcastle Jets. Po wygaśnięciu kontraktu nie znalazł nowego pracodawcy i obecnie pozostaje bez klubu.
Kariera reprezentacyjna.
Laybutt jest byłym reprezentantem Australii. W drużynie narodowej grał w latach 1999-2004. Przez ten czas rozegrał w niej 16 spotkań i zdobył jedną bramkę.

</doc>
<doc id="1532019" url="https://pl.wikipedia.org/wiki?curid=1532019" title="Enron">
Enron

Enron Corporation – amerykańskie przedsiębiorstwo energetyczne z siedzibą w Houston w Teksasie. Istniało w latach 1985–2001.
Pod koniec 2001 roku spółka ogłosiła bankructwo po skandalu związanym z fałszowaniem dokumentacji księgowej. Przed ogłoszeniem bankructwa Enron zatrudniał około pracowników i był jednym z czołowych światowych przedsiębiorstw branży energetycznej.
Skandal finansowy.
Do 2001 roku Enron był jedną z najbardziej podziwianych spółek w Stanach Zjednoczonych i na świecie. Po doniesieniach dotyczących oszustw finansowych stanęła na progu bankructwa. Wartość 1 akcji Enronu spadła w krótkim czasie z około 90 USD do kilku centów, pomimo że Enron był postrzegany jako tzw. blue chip.
W procesie sądowym oskarżono zarząd przedsiębiorstwa, jak i członków rady dyrektorów o oszustwa finansowe i współdziałanie przestępcze. Za te praktyki postawiono wiele oskarżeń, także w związku z fałszowaniem sprawozdań finansowych, oszustwami związanymi z papierami wartościowymi, wykorzystaniem informacji poufnych, jak również składaniem fałszywych oświadczeń.
Ława przysięgłych, wydając werdykt, uznała za winnych m.in. 64-letniego Kennetha Laya oraz 52-letniego Jeffreya Skillinga. Lay był w Enronie przewodniczącym rady dyrektorów i został uznany za winnego sześciu zarzutom, jednak nie zdążył odbyć kary, gdyż zmarł na zawał serca w lipcu 2006 roku. Skilling był prezesem Enronu i został uznany za winnego 19 zarzutom, za co skazano go na 24 lata i 4 miesiące więzienia, a także obłożono karą wypłaty odszkodowania na rzecz osób, które straciły pieniądze zgromadzone w funduszu emerytalnym spółki, w wysokości 45 milionów USD.
W procesie dotyczącym upadku oskarżono także firmę audytorską Arthur Andersen za pomoc w ukrywaniu długów przedsiębiorstwa i fałszowanie sprawozdań finansowych w Enronie. Bezpośrednią przyczyną tego było niszczenie dokumentów z audytów przeprowadzanych przez firmę Arthur Andersen. Przedsiębiorstwo zgodziło się zawiesić część praw i licencji do wykonywania audytów w sierpniu 2002. Pomimo rozporządzenia w 2005, umożliwiającego prowadzenie pełnej działalności, Arthur Andersen do dzisiaj nie odzyskał zaufania wśród klientów i wcześniejszego prestiżu, mimo że przed aferą w Enronie był jednym z największych i najpoważniejszych oraz należał do ówczesnej wielkiej piątki ("Big Five") przedsiębiorstw audytorskich na świecie.
W czasie przesłuchań w sprawie Enronu Kongres Stanów Zjednoczonych oskarżył także czołowe agencje ratingowe takie jak: Moody’s Investors Service, Standard &amp; Poor’s i Fitch za bycie zbyt mało agresywnymi w ocenie ratingowej, a przez to za małe naświetlenie obrazu problemów przedsiębiorstwa. Otrzymały także ostrą krytykę za utrzymywanie dobrych ratingów przedsiębiorstwa, nawet w momencie, gdy akcje szybowały w dół. Komisja Senacka USA ("Senate governmental affairs committee") stwierdziła, że agencje ratingowe powinny i mogły przewidzieć upadek przedsiębiorstwa, poprzez naciskanie na pełne informacje dotyczące rachunkowości i praktyk stosowanych w Enronie.
Skandal finansowy w Enronie stał się jedną z głównych przyczyn uchwalenia w 2002 roku ustawy Sarbanesa-Oxleya.
Spółka stała się symbolem zamierzonego oszustwa i korupcji w korporacjach. Od momentu upadku Enronu zaczęło się mówić o tzw. kreatywnej księgowości.

</doc>
<doc id="1532021" url="https://pl.wikipedia.org/wiki?curid=1532021" title="Maryse Ouellet">
Maryse Ouellet

Maryse Mizanin, z domu Ouellet (ur. 21 stycznia 1983 w Montrealu) – modelka i wrestlerka, pracująca dla federacji WWE, w brandzie Raw, pod pseudonimem ringowym Maryse. Była również współprowadzącą piątego sezonu WWE NXT.
Życie osobiste.
Mizanin jest żoną zapaśnika WWE, Mike'a Mizanin'a, znanego bardziej jako The Miz. Pobrali się w 2014. Mają dwójkę dzieci. Posiada czarny pas w sztukach walki. Ma francuskie korzenie. Jest wegetarianką.
Kariera wrestlerki.
W federacji WWE została zatrudniona 24 sierpnia 2006 i skierowana do Ohio Valley Wrestling. Na ringu zadebiutowała 16 grudnia 2006 podczas house show w Regensburgu, Kentucky. W marcu 2007 została reporterką przeprowadzającą wywiady na backstage’u dla OVW TV jak również występowała w dark matchach przed galami OVW. W tym samym czasie Ouellet zaczęła występować na galach house show dla wszystkich marek WWE. Latem 2007 została przeniesiona do Florida Championship Wrestling. W grudniu 2008 pokonała Michelle McCool, aby wygrać WWE Divas Championship. W 2009 została powołana do brandu "Raw". W 2010 pokonała Gail Kim w finale turnieju, aby zostać pierwszą dwukrotną posiadaczką WWE Divas Championship. 28 października 2011 Maryse rozwiązała kontrakt z WWE za porozumieniem stron.
Zarząd WWE kilkukrotnie proponował Maryse powrót do WWE, ale ta za każdym razem odmawiała. W kwietniu 2016 roku powróciła do WWE i została menedżerem swojego męża Mike Mizanina. Ogłosiła także, iż weźmie udział w kolejnej edycji programu Total Divas. Na Hell in a Cell w 2018 roku, wraz ze swoim mężem The Miz pokonali Brie Bellę i Daniela Bryana. Na początku 2019 roku ogłosiła, że spodziewają się drugiego dziecka i musi wziąć urlop.
12 kwietnia 2021 Maryse powróciła, pomagając Mizowi i Johnowi Morrisonowi pokonać Damiana Priesta.

</doc>
<doc id="1532022" url="https://pl.wikipedia.org/wiki?curid=1532022" title="Cabrio">
Cabrio



</doc>
<doc id="1532032" url="https://pl.wikipedia.org/wiki?curid=1532032" title="Dorota Sumińska">
Dorota Sumińska

Dorota Sumińska (ur. 6 września 1957) – lekarz weterynarii, publicystka, autorka książek i propagatorka dobrego traktowania zwierząt.
Działalność.
Z zawodu jest lekarzem weterynarii i prowadzi prywatną praktykę lekarsko-weterynaryjną na warszawskich Bielanach. Autorka wielu książek – poradników, biografii, reportaży podróżniczych, literatury faktu, powieści dla dorosłych i dla dzieci. Prowadziła program telewizyjny ("Zwierzowiec" w TVP1) i audycję radiową ("Zwierzenia na cztery łapy" w I Programie Polskiego Radia). W latach 2013–2022 tworzyła audycję radiową "Wierzę w zwierzę," emitowaną w soboty o 10:00 na antenie Tok FM. Od lutego 2022 prowadzi, wraz ze swoją córką Martą Stachowiak, emitowany co sobotę program "Sumińska" - "Zwierzę Ci się," dostępny na Facebooku oraz w serwisie YouTube.
Pisze artykuły do prasy na temat praw zwierząt, wegetarianizmu i empatii wobec innych istot.
Życie prywatne.
Prawnuczka hrabiego Adama Ledóchowskiego i tatarskiej córki kowala, Ewy. Ma córkę Martę Stachowiak (ur. 1980) i wnuka Leona. Mieszka w Puszczy Kampinoskiej. 
Wychowana w domu pełnym zwierząt, prócz psów, była tam również udomowiona kura imieniem Pani Warszawska. Sama również we własnym domu opiekuje się porzuconymi zwierzętami. Jest wegetarianką.

</doc>
<doc id="1532033" url="https://pl.wikipedia.org/wiki?curid=1532033" title="Naultinus">
Naultinus

Naultinus – rodzaj jaszczurki z rodziny Diplodactylidae.
Zasięg występowania.
Rodzaj obejmuje gatunki występujące endemicznie na Nowej Zelandii. 
Charakterystyka.
Jaszczurki z tego rodzaju prowadzą dzienny tryb życia. W ich ubarwieniu dominuje kolor zielony. Wszystkie gatunki z tego rodzaju są żyworodne. 
Systematyka.
Podział systematyczny.
Do rodzaju należą następujące gatunki: 

</doc>
<doc id="1532034" url="https://pl.wikipedia.org/wiki?curid=1532034" title="Eta Volantis">
Eta Volantis

Eta Volantis ("η Vol") – gwiazda potrójna w gwiazdozbiorze Ryby Latającej. Oddalona jest o około 356 lat świetlnych od Słońca.
Główny składnik, Eta Volantis A, to biały podolbrzym o typie widmowym A i jasności obserwowanej +5,28. Jego dwie towarzyszki, Eta Volantis B i C, oddalone są od głównej gwiazdy o 30,8 oraz 42,4 sekundy kątowej.

</doc>
<doc id="1532035" url="https://pl.wikipedia.org/wiki?curid=1532035" title="Echis">
Echis

Echis – rodzaj jadowitego węża z podrodziny żmij (Viperinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Afryce (Egipt, Libia, Tunezja, Algieria, Maroko, Sahara Zachodnia, Mauretania, Senegal, Gambia, Gwinea, Wybrzeże Kości Słoniowej, Mali, Burkina Faso, Ghana, Togo, Benin, Niger, Nigeria, Czad, Sudan, Erytrea, Dżibuti, Somalia, Etiopia, Sudan Południowy, Republika Środkowoafrykańska i Kenia) i Azji (Izrael, Jordania, Arabia Saudyjska, Jemen, Oman, Zjednoczone Emiraty Arabskie, Kuwejt, Irak, Iran, Turkmenistan, Uzbekistan, Tadżykistan, Afganistan, Pakistan, Indie i Sri Lanka). 
Systematyka.
Podział systematyczny.
Do rodzaju należą następujące gatunki: 

</doc>
<doc id="1532036" url="https://pl.wikipedia.org/wiki?curid=1532036" title="Julia Ann">
Julia Ann

Julia Ann (ur. 8 października 1969 w Los Angeles) – amerykańska aktorka filmów pornograficznych, a także striptizerka. W 2004 została wpisana na Ścianę sław Adult Video News. Była ulubienicą miesiąca włoskiej i hiszpańskiej edycji „Penthouse”. Wieloletnia członkini People for the Ethical Treatment of Animals (PETA).
Życiorys.
Wczesne lata.
Urodziła się w Los Angeles w rodzinie pochodzenia włoskiego. Jej dziadek pochodził z Turynu. Dorastała wokół zwierząt. Uczyła się gry na fortepianie i pływała. W wieku 17 lat zamieszkała w Los Angeles ze swoją babcią.
Kariera.
Kiedy ukończyła 18 lat podjęła pracę jako fotomodelka. Po ukończeniu szkoły była profesjonalną zapaśniczką walk w błocie w Hollywood. Następnie pracowała jako striptizerka w jednym z klubów nocnych w Los Angeles. W klubie poznała Janine Lindemulder, z którą wystąpiła w przedstawieniu rozbieranym "Blondage". Po jego sukcesie Julią zaczęli się interesować ludzie związani z przemysłem pornograficznym.
W 1993 roku zadebiutowała w filmie "Ukryta Obsesja" ("Hidden Obsessions"). W filmie Ann wystąpiła wraz Lindemulder w wielu scenach lesbijskich. Wkrótce po filmie otrzymywała sporadyczne role, dopóki nie podpisała kontraktu z wytwórnią Vivid Entertainment. W trakcie współpracy z Vivid, Ann kontynuowała prace wraz Lindemulder, z którą wystąpiła w wielu filmach, w tym m.in. filmowej "Blondage". W 1999 podpisała umowę z Digital Playground, a w 2002 roku przeszła do Wicked Pictures. 28 czerwca 2007 roku wystąpiła w pierwszym filmie dla nowej wytwórni, którą jest Naughty America. Od 2008 roku wraz z Inari Vachs prowadzi program "Naughty Amateur Home Videos" nadawany w telewizji Playboy TV.
W latach 2011–2019 pracowała dla Kink.com, biorąc udział w scenach sadomasochistycznych, takimi jak uległość, głębokie gardło, rimming, cunnilingus, kobieca ejakulacja, fisting analny i pochwowy, pegging, wytrysk na twarz, plucie i bicie. Były to serie "Divine Bitches", "Everything Butt", "Foot Worship", "Sex and Submission" czy "Whipped Ass" z Markiem Davisem, Johnem Strongiem, Loganem Pierce, Corbinem Dallassem, Tonym Orlando, Bobbi Starr, Indią Summer, Missy Minks, Akirą Raine, Sofią Lauryn, Gia DiMarco, Elizą Jane, Ivy Lebelle, Avi Love i Jenną Foxx.
W listopadzie 2012 zajęła trzecie miejsce w rankingu „Brudne i piękne: Najpiękniejsze aktorki porno” ("Sucias y hermosas: Las más lindas del porno"), ogłoszonym przez hiszpański portal 20minutos.es.
W 1998 była związana z aktorem porno Juliánem Ríosem. 21 czerwca 2003 roku poślubiła reżysera Michaela Ravena, jednak w 2007 doszło do rozwodu. W swoim życiu Ann przeszła zabieg powiększania piersi, labioplastyki oraz rhinoplastyki (operacji nosa, którą wykonano po tym, jak koń złamał Ann nos).
Od 2007 zajęła się projektowaniem kostiumów.
Wystąpiła w programach telewizyjnych takich jak "Rozmowy nocą" ("Night Calls", 1995–2007), "Vs." (1999) czy "The Man Show" (1999), i filmach dokumentalnych, w tym "The Secret Lives of Adult Stars" (2004) Douga Jacobsona, "Naked Ambition: An R Rated Look at an X Rated Industry" (2009) Michaela Grecco czy "X-Rated: The Greatest Adult Movies of All Time" (2015) Bryna Pryora. W 2013 roku wzięła udział w światowej reklamie CougarLife.com, gdzie starsze kobiety tworzą „parę” z młodszymi mężczyznami.
W styczniu 2023 został wprowadzony do alei sław Brazzers Hall of Fame.

</doc>
<doc id="1532037" url="https://pl.wikipedia.org/wiki?curid=1532037" title="Ζ Vol">
Ζ Vol



</doc>
<doc id="1532039" url="https://pl.wikipedia.org/wiki?curid=1532039" title="Amandi">
Amandi

Amandi ("Amando", "Amend", "Amandus") – polski herb szlachecki, z nobilitacji.
Blazonowanie.
Tarcza dzielona w pas. W polu górnym, srebrnym pół lwa koronowanego, złotego, trzymającego serce płonące czerwone. W polu dolnym, czerwonym trzy belki srebrne. Klejnot: godło z górnego pola. Labry: czerwone, podbite srebrem.
Najwcześniejsze wzmianki.
Nadany Jerzemu Amando wraz z braćmi 13 lutego 1566 r.
Herbowni.
Amandi - Amando - Amend.

</doc>
<doc id="1532053" url="https://pl.wikipedia.org/wiki?curid=1532053" title="Macrovipera">
Macrovipera

Macrovipera – rodzaj jadowitego węża z podrodziny żmij (Viperinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Europie (Grecja i Cypr), Afryce (Tunezja i Algieria) i Azji (Rosja, Gruzja, Armenia, Azerbejdżan, Turcja, Syria, Liban, Jordania, Irak, Iran, Turkmenistan, Uzbekistan, Kazachstan, Kirgistan, Tadżykistan, Afganistan, Pakistan i Indie). 
Systematyka.
Etymologia.
"Macrovipera": "makros" „długi”; „żmija”, od "vivus" „żywy”; "pario" „urodzić”.
Podział systematyczny.
Do rodzaju należą następujące gatunki: 

</doc>
<doc id="1532055" url="https://pl.wikipedia.org/wiki?curid=1532055" title="Hoplodactylus">
Hoplodactylus

Hoplodactylus – rodzaj jaszczurki z rodziny Diplodactylidae. 
Zasięg występowania.
Rodzaj obejmuje gatunki występujące w Nowej Zelandii.
Charakterystyka.
Jaszczurki z tego rodzaju prowadzą głównie nocny tryb życia. Bytują na drzewach i na ziemi. Wszystkie są żyworodne. 
Systematyka.
Etymologia.
"Hoplodactylus": "hoplon" „uzbrojenie”; δακτυλος "daktulos" „palec”.
Podział systematyczny.
Do rodzaju należą następujące gatunki: 

</doc>
<doc id="1532058" url="https://pl.wikipedia.org/wiki?curid=1532058" title="Jerzy Haffner">
Jerzy Haffner



</doc>
<doc id="1532060" url="https://pl.wikipedia.org/wiki?curid=1532060" title="Jan Kaszowski">
Jan Kaszowski

Jan Kaszowski z Kaszowa herbu Janina (ur. 1560, zm. 1620) – rotmistrz królewski, starosta sokalski i berestecki, kalwinista.
Jego ojcem był Piotr Kaszowski z Kaszowa herbu Janina 
(zm. 1592), współzałożyciel (ok. 1550–1560) Rzeczypospolitej Babińskiej, a matką Anna Pszonka, córką Mikołaja Pszonki z Babina. 
W 1610 r. został razem z bratem Łukaszem Kaszowskim właścicielem Wysokiego, gdzie utrzymywali zbór kalwiński. 
Ożenił się z Elżbietą Gorajską (z Goraja), a po jej śmierci z Zofią Firlej (z Firleja) – córką Andrzeja Firleja – kasztelana radomskiego i ks. Barbary Kozińskiej. Obydwie żony wywodziły się z senatorskich rodzin kalwińskich z Lubelszczyzny. Przeniósł się na Wołyń.
Po śmierci Jana Wysokie dziedziczył jego syn, Henryk Kaszowski, który brał udział w wojnie z Tatarami, gdzie dostał się do niewoli, z której został wykupiony. 

</doc>
<doc id="1532064" url="https://pl.wikipedia.org/wiki?curid=1532064" title="Nowa Wola Gołębiowska">
Nowa Wola Gołębiowska

Nowa Wola Gołębiowska - dzielnica w północnej części Radomia.
Można tam dojechać autobusem linii nr 18. Na jej terenie znajduje się osiedle domów jednorodzinnych. Na terenie osiedla znajduje się elektrownia, usytuowana przy ul. Gajl, miejska oczyszczalnia ścieków i linia kolejowa w kierunku Warszawy.
Osiedle powstało na terenie dawnych wsi Nowa Wola Gołębiowska i Stara Wola Gołębiowska.
Przez osiedle przepływa rzeka Pacynka, która na tym samym osiedlu wpada do Mlecznej, największej rzeki Radomia.
Wierni Kościoła rzymskokatolickiego należą do parafii Podwyższenia Krzyża Świętego w Radomiu.

</doc>
<doc id="1532074" url="https://pl.wikipedia.org/wiki?curid=1532074" title="Polder Północno-Wschodni">
Polder Północno-Wschodni



</doc>
<doc id="1532075" url="https://pl.wikipedia.org/wiki?curid=1532075" title="Andrzej Skórski">
Andrzej Skórski

Andrzej Skórski (ur. 16 listopada 1985 w Busko-Zdroju) – polski siatkarz, grający na pozycji przyjmującego w Treflu Gdańsk.
Andrzej Skórski siatkarską karierę rozpoczynał w Tarnovii Tarnów, następnie grał w Błękitnych Ropczyce i AZS UWM Olsztyn. Z tym ostatnim zespołem w lipcu 2006 wywalczył trzecie miejsce w Akademickich Mistrzostwach Europy, które odbyły się w Eindhoven. W sezonie 2006/2007 reprezentował barwy drugoligowego GTS Gdańsk, z którym zajął w tabeli drugą lokatę. We wrześniu 2007 testowany był w nowo powstałej drużynie Fart Kielce i wkrótce podpisał kontrakt z tym klubem. W 2008 prowadził wstępne rozmowy na temat przedłużenie swojej umowy, ale nie zostały one sfinalizowane. Został więc zawodnikiem Politechniki Warszawskiej. W jej barwach zadebiutował w PlusLidze, a najwięcej punktów, bo 24 zdobył w spotkaniu z ZAKSĄ Kędzierzyn-Koźle. Latem 2009 nie przedłużył kontraktu ze stołecznym klubem i na dwa lata związał się umową z Treflem Gdańsk. Po zakończeniu sezonu 2010/2011 gdy LOTOS Trefl Gdańsk awansował do PlusLigi, klub pierwotnie nie przedłużył kontraktu z zawodnikiem. Następnie zmienił swoją decyzje, składając mu ofertę przedłużenia kontraktu, która zawodnik odrzucił. Andrzej Skórski skończył profesjonalna karierę siatkarską aby skupić się na zdobyciu kwalifikacji inżyniera budownictwa. Obecnie gra i trenuje w 3-ligowej Kamionce Sopot.

</doc>
<doc id="1532079" url="https://pl.wikipedia.org/wiki?curid=1532079" title="Zahamowanie">
Zahamowanie

Zahamowanie – jeden z psychologicznych mechanizmów obronnych. Polega na wstrzymaniu przeżywania impulsów, myśli i uczuć, wiążących się z napięciem.

</doc>
<doc id="1532081" url="https://pl.wikipedia.org/wiki?curid=1532081" title="Heavi Metal">
Heavi Metal

Heavi Metal – album studyjny braci Waglewskich - Fisza i Emade. Wydany 21 listopada 2008 roku nakładem wytwórni Asfalt Records. W dzieciństwie bracia byli fanami heavy metalu, stąd też tytuł albumu, a także wiele odniesień do okresu szkolnego w tekstach piosenek. Singlem promującym album jest utwór "Wiosna '86".
Nagrania dotarły do 18. miejsca listy OLiS. W 2009 roku album został wyróżniony nagrodą polskiego przemysłu fonograficznego Fryderykiem w kategorii "najlepszy album hip-hop/R&amp;B". 

</doc>
<doc id="1532082" url="https://pl.wikipedia.org/wiki?curid=1532082" title="Pseudocerastes">
Pseudocerastes

Pseudocerastes – rodzaj jadowitego węża z podrodziny żmij (Viperinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Azji (Egipt (Synaj), Syria, Izrael, Jordania, Arabia Saudyjska, Oman, Zjednoczone Emiraty Arabskie, Irak, Iran i Pakistan). 
Systematyka.
Etymologia.
"Pseudocerastes": "pseudos" „fałszywy”; rodzaj "Cerastes" .
Podział systematyczny.
Do rodzaju należą następujące gatunki: 

</doc>
<doc id="1532085" url="https://pl.wikipedia.org/wiki?curid=1532085" title="Marina Romanowa">
Marina Romanowa

Marina Piotrowna Romanowa (ur. 11 marca 1892 w Nicei; zm. 15 maja 1981 w Six-Fours-les-Plages) – księżniczka Rosji.
Księżniczka Marina była córką wielkiego księcia Piotra Mikołajewicza i jego żony wielkiej księżnej Milicy, księżniczki Czarnogóry. Marina była prawnuczką cara Mikołaja I. Dorastała w ostatnich latach Imperium Rosyjskiego, głównie w Znamence, letnim pałacu jej ojca w pobliżu Peterhofu.
Marina była utalentowaną artystką, wykazując szczególny talent do malowania i rysowania. Studiowała malarstwo najpierw z nauczycielem wyższej szkoły w Jałcie, a następnie w Petersburgu pod kierunkiem profesora Kordowskiego. Wielka księżna Maria Pawłowna sugerowała Marinie małżeństwo z księciem Montespier, synem hrabiego Paryża. W czasie I wojny światowej była pielęgniarką, opiekowała się kaukaskimi żołnierzami w pobliżu Trabzonu. Uciekła z rewolucyjnej Rosji wraz z resztą rodziny na pokładzie brytyjskiego statku HMS Marlborough w 1919 roku. W 1927 roku wyszła za mąż za księcia Aleksandra Golicyna.
Zmarła w wieku 89 lat w Six-Fours-les-Plages.

</doc>
<doc id="1532088" url="https://pl.wikipedia.org/wiki?curid=1532088" title="Rhacodactylus">
Rhacodactylus

Rhacodactylus - rodzaj gadów z rodziny Diplodactylidae. Występują w Nowej Kaledonii (Melanezja). Prowadzą głównie nadrzewny tryb życia. Poza żyworodnym "Rhacodactylus trachyrhynchus" wszystkie pozostałe gatunki z tego rodzaju są jajorodne. 
Gatunki.
Gatunki "Rhacodactylus ciliatus" (gekon orzęsiony) i "Rhacodactylus sarasinorum" zostały w 2012 roku przeniesione do osobnego rodzaju "Correlophus". W tym samym roku gekon omszały "Rhacodactylus chahoua" został przeniesiony do odrębnego rodzaju "Mniarogekko".

</doc>
<doc id="1532092" url="https://pl.wikipedia.org/wiki?curid=1532092" title="Czasopismo informatyczne">
Czasopismo informatyczne

Czasopismo informatyczne – rodzaj publikacji poświęcony tematyce informatycznej i komputerowej, oraz nowym technologiom związanym z przemysłem informatycznym. Coraz częściej czasopisma informatyczne mają swoją wersję elektroniczną w internecie.

</doc>
<doc id="1532099" url="https://pl.wikipedia.org/wiki?curid=1532099" title="Nephrurus">
Nephrurus

Nephrurus – rodzaj jaszczurki z rodziny Carphodactylidae. 
Zasięg występowania.
Rodzaj obejmuje gatunki występujące w Australii. 
Charakterystyka.
Są to największe spośród australijskich przedstawicieli Gekkota i w odróżnieniu od większości innych prowadzą głównie naziemny tryb życia.
Systematyka.
Etymologia.
"Nephrurus": "nephros" „nerka”; ουρα "oura" „ogon”.
Podział systematyczny.
Do rodzaju należą następujące gatunki: 

</doc>
<doc id="1532100" url="https://pl.wikipedia.org/wiki?curid=1532100" title="Cerkiew św. Mikołaja w Hoszowie (XX wiek)">
Cerkiew św. Mikołaja w Hoszowie (XX wiek)

Cerkiew św. Mikołaja w Hoszowie – dawna cerkiew greckokatolicka, zbudowana w latach 1939–1948, znajdująca się w miejscowości Hoszów.
W 1971 przejęta przez kościół rzymskokatolicki. Pełni funkcję kościoła filialnego pw. bł. Bronisławy parafii Matki Bożej Bieszczadzkiej w Jasieniu-Ustrzykach Dolnych.
Świątynię włączono do podkarpackiego Szlaku Architektury Drewnianej.
Historia.
Budowę cerkwi rozpoczęto w roku 1939. Użyto do niej materiałów z poprzedniej XVIII wiecznej cerkwi. Do wybuchu II wojny światowej zdążono postawić jedynie ściany. W trakcie wojny wykorzystywana przez Niemców jako magazyn amunicji, której wybuch poważnie uszkodził konstrukcję budynku. Budowa została dokończona w 1948 i do 1951 użytkowana była przez grekokatolików. W wyniku przesiedleń w 1951 cerkiew została opuszczona. Przez pewien okres służyła jako owczarnia. W 1971 została przejęta przez kościół rzymskokatolicki. W latach 60. XX w. cerkiew wykorzystano w filmie "Wilcze echa". W trakcie remontu w roku 1977 pokrywający dach i kopułę gont zastąpiono blachą.
Architektura i wyposażenie.
Jest to budowla drewniana konstrukcji zrębowej, orientowana, trójdzielna. Zbudowana została na planie krzyża greckiego. Do prezbiterium przylegają dwie zakrystie. Nad szerszą nawą kopuła centralna na ośmiobocznym bębnie zwieńczona baniastą sygnaturką. Na kalenicach układu krzyżowego mniejsze sygnaturki. Ściany zewnętrzne oszalowane pionowo deskami.
Wewnątrz widoczna konstrukcja kopuły na pendentywach. Nie zachowały się elementy pierwotnego wyposażenia.
Otoczenie.
Przy cerkwi znajduje się stary cmentarz z zachowanymi czterema nagrobkami. Obok świątyni drewniana dzwonnica na planie prostokąta z czterospadowym dachem.

</doc>
<doc id="1532102" url="https://pl.wikipedia.org/wiki?curid=1532102" title="Jean Bardin">
Jean Bardin

Jean Bardin (ur. 31 października 1732 w Montbard, zm. 6 października 1809 w Orleanie) – francuski malarz historyczny i pedagog.
Studiował w Paryżu i w Rzymie, w latach 1786–1809 był dyrektorem szkoły projektowania w Orleanie. Malował kompozycje o tematyce historycznej i mitologicznej. Twórczość Bardina zaliczana jest do późnego baroku i wczesnego neoklasycyzmu.
Wśród jego licznych uczniów byli Jean-Baptiste Regnault i Jacques-Louis David.

</doc>
<doc id="1532103" url="https://pl.wikipedia.org/wiki?curid=1532103" title="Zespół mięśnia nawrotnego obłego">
Zespół mięśnia nawrotnego obłego

Zespół mięśnia nawrotnego obłego (łac. "syndroma musculi pronatoris teretis", ang. pronator teres syndrome) – zespół chorobowy z grupy neuropatii, związany z uciskiem nerwu pośrodkowego przez mięsień nawrotny obły lub przez pasmo włókniste powierzchniowe głowy ramiennej mięśnia nawrotnego obłego. W przebiegu tego zespołu występuje ból o charakterze piekącym w części przedramienia położonej bliżej stawu łokciowego, który nasila się przy ruchu nawracania. Ponadto obserwuje się parestezje w miejscu przebiegu nerwu pośrodkowego, ból podczas uciskania mięśnia nawrotnego obłego. W leczeniu zaleca się odciążenie mięśnia, a w przypadku braku poprawy stosuje się leczenie operacyjne.

</doc>
<doc id="1532106" url="https://pl.wikipedia.org/wiki?curid=1532106" title="Hans Schneider">
Hans Schneider

Hans Schneider von Lindau (ur. ok. 1544, zm. 1608) – niemiecki architekt, budowniczy i fortyfikator, działający na Pomorzu i na Śląsku. 
Życiorys.
Pochodził z Lindau (Bodensee) w południowej Bawarii nad Jeziorem Bodeńskim, często określany też mianem Szwajcara.
W latach 1568–1570 wybudował Dom Angielski w Gdańsku. Od 1570 mistrz budowlany rady miejskiej w Elblągu, gdzie nadzorował przez lata 70. prace fortyfikacyjne. Schneiderowi przypisywany jest m.in. projekt przebudowy kamienicy przy dzisiejszej ulicy Kowalskiej, dawniej "Schmiedestraße", nr 10 w Elblągu, gdzie obecnie mieści się hotel "Pod Lwem". Od 1578 do 1583 budował Dwór Artusa w Elblągu, a od 1586 fort carré w Gdańsku, później rozbudowany w twierdzę Wisłoujście.
W 1591 zatrudniła go rada miejska Wrocławia, gdzie został fortyfikatorem, a potem miejskim budowniczym. Od 1585 projektował wrocławskie fortyfikacje w systemie nowowłoskim: Bastion Ceglarski (1586), Piaskowy (1588), Bernardyński (1588), Bramę Piaskową (1592–1595) i Bastion Sakwowy (1593–1598).
Oprócz tego we Wrocławiu w latach 1588–1596 budował urządzenia wodociągowe, a w innych miastach na Śląsku – fortyfikacje (m.in. w 1594 w Nysie i w Wiązowie).
Na wniosek Jana Krzysztofa Prószkowskiego w roku 1605 Hans Schneider uzyskał od wrocławskiej rady zezwolenie na dwutygodniowy (tylko; później nakazano mu powrót) wyjazd do Chrzelic, gdzie zaprojektował nowoczesny na owe czasy system fortyfikacji; nie został on nigdy jednak zrealizowany.
Schneiderowi przypisuje się również udział w pracach fortyfikacyjnych Oleśnicy i kościoła Trójcy Świętej w Żórawinie.

</doc>
<doc id="1532110" url="https://pl.wikipedia.org/wiki?curid=1532110" title="Western Sydney University">
Western Sydney University

Western Sydney University (do 2015 "University of Western Sydney") – australijska państwowa uczelnia wyższa powstała w 1989 w wyniku połączenia kilku mniejszych placówek, nie posiadających statusu uniwersyteckiego. Posiada kilka kampusów zlokalizowanych w zachodnich dzielnicach Sydney. Zatrudnia ok. 1200 pracowników naukowych, kształcących ok. 37 tysięcy studentów, w ogromnej większości na studiach licencjackich. Jej mottem są słowa "bringing knowledge to life" („powołując wiedzę do życia”).
Struktura.
Uniwersytet podzielony jest na 17 szkół, zgrupowanych w 3 kolegiach:

</doc>
<doc id="1532114" url="https://pl.wikipedia.org/wiki?curid=1532114" title="Marius Moga">
Marius Moga

Marius Moga (ur. 30 grudnia 1981) – rumuński kompozytor, producent oraz członek zespołu Morandi.
Marius jest producentem wielu rumuńskich zespołów m.in. Akcent, Blondy, Andreea Balan, Hi-Q. Mając dziewiętnaście lat wyprowadził się z rodzinnej miejscowości do Bukaresztu. Wkrótce poznał Adriana Sână, wraz z którym zapoczątkował działalność zespołu Akcent. W 2004 roku postanowił wraz ze swoim przyjacielem Andreiem Ropceą założyć zespół Morandi.

</doc>
<doc id="1532117" url="https://pl.wikipedia.org/wiki?curid=1532117" title="Saltuarius">
Saltuarius

Saltuarius – rodzaj jaszczurki z rodziny Carphodactylidae. 
Zasięg występowania.
Rodzaj obejmuje gatunki występujące w Australii. 
Systematyka.
Etymologia.
"Saltuarius": „leśniczy, mieszkaniec lasu”, od "saltus" „polana, pastwisko leśne”.
Podział systematyczny.
Do rodzaju należą następujące gatunki: 

</doc>
<doc id="1532118" url="https://pl.wikipedia.org/wiki?curid=1532118" title="Lessons to Be Learned">
Lessons to Be Learned

Lessons to Be Learned – pierwszy album australijskiej piosenkarki oraz autorki piosenek i tekstów Gabrielli Cilmi, wydany 31 marca 2008 w Wielkiej Brytanii i znacznie później innych krajach. W USA płyta ukazała się oficjalnie dopiero w marcu 2009.
Album został wydany nakładem Island Records w Wielkiej Brytanii 31 marca 2008 (2008 w muzyce). Napisany jest po części przez Cilmi i jego producentów muzycznych występujących profesjonalnie jako Xenomania. W Australii płytę wydano dopiero 10 maja 2008, a w Polsce nawet dopiero pod koniec października 2008. Natomiast w Stanach Zjednoczonych została wydana w marcu 2009.
Jako dodatkowy kawałek w brytyjskiej wersji Deluxe, jak i w standardowym wydaniu brytyjskim czy brazylijskim (również w polskim) Gabriella Cilmi wykonuje "Echo Beach", słynny przebój nowo falowy kanadyjskiej grupy Martha and the Muffins z Toronto.
10 listopada 2008 wydano 4. singel z tego albumu, w Wielkiej Brytanii, "Sanctuary".
Spis utworów.
Standardowe międzynarodowe wydanie.
"Dodatkowe kawałki"
Australijskie wydanie: Deluxe Edition.
Dysk 1
Dysk 2 (minialbum akustyczny)

</doc>
<doc id="1532119" url="https://pl.wikipedia.org/wiki?curid=1532119" title="Uniwersytet Australii Południowej">
Uniwersytet Australii Południowej

Uniwersytet Australii Południowej (ang. University of South Australia) – australijska uczelnia państwowa z siedzibą w Adelajdzie (stolicy stanu Australia Południowa), powstała w 1991 roku na bazie Południowoaustralijskiego Instytutu Technicznego ("South Australian Institute of Technology").
W skład uniwersytetu wchodzą dwa kampusy w centrum Adelajdy, dwa na terenie adelajdzkiej aglomeracji oraz po jednym w Whyalli i Mount Gambier. Kształci on około 32 tysięcy studentów.
Jednostki organizacyjne.
Uczelnia dzieli się na cztery wydziały:

</doc>
<doc id="1532120" url="https://pl.wikipedia.org/wiki?curid=1532120" title="Plac Ratuszowy w Bielsku-Białej">
Plac Ratuszowy w Bielsku-Białej

Plac Ratuszowy – plac w centrum Bielska-Białej, w historycznej dzielnicy Biała (administracyjnie: Biała Śródmieście), pomiędzy ulicą Dmowskiego, ulicą Stojałowskiego i rzeką Białą. Główną budowlą placu jest gmach ratusza, potrzebom Urzędu Miejskiego służą też przebudowane obiekty fabryczne w pierzei wschodniej.
Układ.
Jest to zbliżony kształtem do prostokąta plac o długości około 180 m na osi północ–południe. Szerokość placu wynosi w najszerszej północnej części – od około 60 m w najszerszej części do około 25 m w najwęższej.
Od północy jest ograniczony ulicą Stojałowskiego. Przedłużeniem placu w kierunku północnym jest ulica Ratuszowa łącząca go z placem Wojska Polskiego – rynkiem dawnej Białej. Na południu przechodzi w parking ciągnący się wzdłuż rzeki Białej i ulicy Dmowskiego. Na zachodzie jego kontynuacją jest park miejski o powierzchni 9800 m², zwany nieformalnie parkiem "koło ratusza" lub "ratuszowym". Od południowego zachodu plac ogranicza rzeka Biała, wzdłuż której od ratusza do mostu na ul. Stojałowskiego biegnie bulwar. Plac Ratuszowy z położoną na drugim brzegu ulicą Bohaterów Warszawy łączy pieszy mostek. 
Dominującą budowlą jest położony w zachodniej części gmach ratusza, którego długość wzdłuż placu wynosi 65 m.
Obecnie plac stanowi przede wszystkim płatny parking. Pomiędzy gmachem ratusza a rzeką oraz na północno-zachodnim skraju urządzono niewielki skwer.
Historia.
W drugiej połowie XIX wieku w miejscu dzisiejszego placu znajdował się tzw. świński rynek ("Schweinsplan"). W 1869 we wschodniej jego części powstał kompleks zabudowań fabryki sukna Franza Vogta. W 1890 w sąsiedztwie fabryki powstał budynek bialskiej straży pożarnej. Odtąd plac nosił nazwę "Feuerwehrplatz" (Plac Straży Ogniowej).
W 1895 rozpoczęto budowę nowego ratusza w Białej. Z uwagi na brak miejsca w ciasnych strukturach urbanistycznych budynek powstał w zachodniej części słabo jeszcze zabudowanego Placu Straży Ogniowej. Neorenesansowy gmach projektu Emanuela Rosta juniora został oddany do użytku w 1897 i mieścił początkowo zarówno magistrat, jak i kasę oszczędności, kilkanaście miejskich instytucji (m.in. muzeum, straż miejska i Towarzystwo Obywatelskie) oraz mieszkania urzędników. W tym samym roku doszło do zmiany nazwy na "Rathausplatz" (po 1918 spolszczona jako "Plac Ratuszowy"). Wraz z ratuszem powstał w sąsiedztwie park miejski, w którym m.in. umieszczono głaz narzutowy w postaci czerwonego granitu skandynawskiego z czasów zlodowacenia znalezionego w Lipniku i podarowanego w 1908 bialskiemu muzeum.
W 1903 między strażą pożarną a fabryką Vogta powstała kamienica Alojzy Gwoździowskiej, z kolei w roku 1913 między ratuszem a rzeką Niwką, która płynie pod dzisiejszą ulicą Stojałowskiego, zbudowano kinoteatr miejski znany po II wojnie światowej pod nazwą "Wanda". Był to budynek secesyjno–neobarokowy, na rzucie prostokąta, z mansardowym dachem, zaprojektowany przez Artura Corazzę z Igławy; rozebrano go w 1968. W latach 1914–1926 koryto Niwki na odcinku od placu do rzeki Białej zostało przykryte dzisiejszą ulicą Stojałowskiego (wówczas "Augasse", w okresie międzywojennym "Nad Niwką") przez co zlikwidowano most łączący plac z ulicą Ratuszową; zasklepienie pozostałej części potoku aż do kościoła Opatrzności Bożej przypadło na lata 60. XX wieku. 
W 1922 w sąsiedztwie fabryki Vogta powstała nowa żelbetowa hala podobnego zakładu Fryderyka Tislowitza z zaokrąglonym narożnikiem i narożną rotundą, która pozbawiała ją wyglądu typowej budowli przemysłowej. W 1923 na rogu ulicy Ratuszowej powstał gmach Polskiego Banku Krajowego (później Bank Gospodarstwa Krajowego, dziś Pekao SA). Jest to najmłodszy istniejący obiekt przy placu. W 1938 powstała kładka piesza łącząca plac z Alejami Sułkowskiego.
W 1943 dokonano zmiany nazwy na "Beskidenplatz" (Plac Beskidzki), a po II wojnie światowej na "Plac Bohaterów Stalingradu". W 1949 odsłonięto na placu Pomnik Wdzięczności Armii Radzieckiej. Po rozbiórce w 1990 pozostał jego cokół, który w 2002 wykorzystano do nowego pomnika konfederatów barskich (Rada Generalna konfederacji została założona w 1769 w Białej).
Budowa Osiedla Śródmiejskiego na przełomie lat 70. i 80. XX wieku wiązało się z przekształceniem układu komunikacyjnego i wyeliminowaniem ruchu przelotowego, w tym komunikacji miejskiej, z placu, którego płyta zaczęła pełnić funkcję parkingu. W latach 90. przebudowana została płyta placu, a także wnętrza dawnej kamienicy Gwoździowskiej oraz opuszczonych hal fabrycznych (w okresie PRL Zakłady Przemysłu Wełnianego WEGA), które zaadaptowano na biura Urzędu Miejskiego. Gmach ratusza przeszedł gruntowny remont w latach 1995–1997, stopniowo odnowiono też pozostałe budynki wokół placu.
Zabudowa.
Nie należy do numeracji, ale faktycznie tworzy północną pierzeję placu:

</doc>
<doc id="1532121" url="https://pl.wikipedia.org/wiki?curid=1532121" title="Cerkiew św. Mikołaja w Hoszowie (XVIII wiek)">
Cerkiew św. Mikołaja w Hoszowie (XVIII wiek)

Cerkiew św. Mikołaja w Hoszowie – nieistniejąca już drewniana greckokatolicka cerkiew, wzniesiona we wsi Hoszów, w roku 1732 lub 1770. 
W całości pokryta gontem. Nad nawą dwukrotnie łamany dach brogowy. Nad babińcem i prezbiterium dachy kalenicowe. Cała świątynia otoczona dachem okapowym. Nad babińcem posiadała dodatkową kaplicę, otoczoną galerią. W sąsiedztwie cerkwi stała drewniana, pokryta gontem dzwonnica.
Cerkiew istniała do lat trzydziestych XX wieku. Z materiału pozyskanego z jej rozbiórki wybudowano we wsi nową cerkiew

</doc>
<doc id="1532123" url="https://pl.wikipedia.org/wiki?curid=1532123" title="Dekanat XI – św. Andrzeja Apostoła w Olkuszu">
Dekanat XI – św. Andrzeja Apostoła w Olkuszu

Dekanat olkuski – jeden z 23 dekanatów diecezji sosnowieckiej, należący do 1992 do diecezji kieleckiej. Patronem dekanatu jest św. Andrzej.
Parafie.
Dekanat liczy obecnie 6 parafii:

</doc>
<doc id="1532126" url="https://pl.wikipedia.org/wiki?curid=1532126" title="Anatom (wyspa)">
Anatom (wyspa)

Anatom ("Aneityum") – wyspa należąca do republiki Vanuatu, wysunięta najdalej na południe z zamieszkanych wysp tego państwa. Administracyjnie wchodzi w skład prowincji Tafea. Obecnie zamieszkiwana przez ok. 900 osób.
Największa wioska na wyspie to Anelghowhat. Według szacunków, w momencie odkrycia wyspy przez Europejczyków w 1793 zamieszkiwało ją ok. 12 tys. tubylców. Choroby oraz pozyskiwanie niewolników (tzw. „blackbirding”) spowodowały drastyczny spadek zaludnienia. Wyspę otaczają rafy koralowe. Port lotniczy obsługujący Anatom znajduje się na położonej jeszcze dalej na południe niezamieszkanej wysepce Inyeug, skąd dwa razy w tygodniu kursują samoloty do Port Vila i na wyspę Tanna. Mieszkańcy wyspy posługują się językiem aneityum.

</doc>
<doc id="1532131" url="https://pl.wikipedia.org/wiki?curid=1532131" title="Eufemia ołomuniecka">
Eufemia ołomuniecka

Eufemia (ur. 1115; data śmierci nieznana) – księżniczka morawska.
Eufemia była córką księcia ołuminieckiego Ottona II Czarnego i Zofii z Bergu. Tradycyjnie badacze sądzą, że w latach 1143-1144 poślubiła księcia ruskiego Światopełka Mścisławowicza. Małżeństwo było bezpotomne. Pogląd ten zakwestionował Dariusz Dąbrowski. Jego zdaniem w momencie zawierania ślubu licząca blisko 30 lat Eufemia była już zbyt zaawansowana wiekiem by zawierać pierwszy związek małżeński. Żoną księcia Światopełka była raczej nieznana źródłom jej siostra.

</doc>
<doc id="1532132" url="https://pl.wikipedia.org/wiki?curid=1532132" title="Modliszka chińska">
Modliszka chińska

Modliszka chińska ("Tenodera sinensis") – gatunek owada z rzędu modliszek pochodzący z Chin.
Modliszki po raz pierwszy zostały wprowadzone do Ameryki Północnej około 1895 r., jako naturalna metoda zwalczania szkodników. Od tamtej pory gatunek ten rozprzestrzenił się na całym kontynencie, szczególnie w południowej Nowej Anglii oraz w północno-wschodniej części Stanów Zjednoczonych. Można je także kupić w szkółkach roślin i sklepach zoologicznych. 
Taksonomia.
Nazwa taksonomiczna gatunku jest często niepoprawnie podawana jako "Tenodera aridifolia sinensis" - początkowo sklasyfikowano modliszkę chińską jako podgatunek "Tenodera aridifolia", jednak późniejsze badania wykazały, że jest to odrębny gatunek.
Opis.
Modliszki chińskie są długie i smukłe, ubarwione w różnych odcieniach brązu. Dorosłe osobniki mają charakterystyczne zielone linie na przedniej części skrzydeł. "Tenodera sinensis" jest największym przedstawicielem modliszek w Ameryce Północnej, dorasta do 10 cm długości. Kolory osobników modliszki chińskiej mogą być różne: zielone, brązowe z zielonym paskiem na bocznej krawędzi przednich skrzydeł. Przy sztucznym oświetleniu oczy modliszki wydają się być czarne, natomiast w świetle dziennym są jasne. 
Ich dieta składa się głównie z innych owadów, choć zdarza się czasami, że dorosłe samice polują na małe kręgowce (zostały również udokumentowane przypadki zjadania małych ptaków). Podobnie jak u innych modliszek, występuje u nich kanibalizm, zwłaszcza w stadium nimfy.
U owadów dorosłych zaobserwowano kanibalizm seksualny - samica po kopulacji często zjada samca. Samica może złożyć 4-6 osłoniętych ooteką pakietów jajowych, w przybliżeniu rozmiaru piłeczki do tenisa stołowego, zawierających do 200 jaj. Kokony zostają umocowane na roślinności, np. na krzewach lub w koronach małych drzew. W roku występuje jedno pokolenie.
Hodowla w terrarium.
Chińskie modliszki są wśród hobbystów lubianymi i jednymi z najbardziej popularnych modliszek trzymanych w domowych terrariach. Ich hodowla nie jest trudna, a zwierzęta te nie wymagają zbyt wiele opieki. Terrarium o objętości 10–40 litrów, może stać w dowolnym miejscu. Dzienne pożywienie modliszki to od jednego do trzech owadów, co jest wielkością całkowicie zaspokajającą jej głód, ponieważ nie muszą jeść codziennie. Aby przetrwać wymagają około czterech średnich świerszczy lub trzy, cztery szarańcze tygodniowo. Modliszka pije, zlizując krople rosy z liści, a więc co drugi dzień wystarcza delikatne spryskanie wodą. Po dwóch, trzech dniach "Tenodera sinensis" oswaja się i nie wykonuje nerwowych ruchów podczas karmienia i opieki. Modliszki chińskie są z natury łagodne. Po wypuszczeniu z klatki potrafią godzinami przesiadywać na meblach, ubraniach lub domowych roślinach. Wykonują przy tym bardzo powolne ruchy, przemieszczając się z miejsca na miejsce niezwykle wolno i ostrożnie. Modliszka jest czujna, ciekawska, poza tym jest doskonałym myśliwym, "urządzeniem" do zabijania nieproszonych gości.

</doc>
<doc id="1532134" url="https://pl.wikipedia.org/wiki?curid=1532134" title="Uroplatus">
Uroplatus

Uroplatus – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące endemicznie na Madagaskarze i przybrzeżnych wyspach (Nosy Be, Nosy Komba, Nosy Mangabe i Nosy Boraha). 
Systematyka.
Etymologia.
"Uroplatus": "oura" „ogon”; πλατυς platus „szeroki”.
Podział systematyczny.
Do rodzaju należą następujące gatunki: 

</doc>
<doc id="1532136" url="https://pl.wikipedia.org/wiki?curid=1532136" title="Zoopraksiskop">
Zoopraksiskop

Zoopraksiskop – pierwowzór kinematografu. Była to lampa rzutująca serię obrazów na ekran, co sprawiało wrażenie ruchu. Fotografie postaci w kolejnych stadiach ruchu umieszczone były na szklanym dysku. Gdy dysk szybko się obracał, postać na ekranie zaczynała się poruszać. Urządzenie zaprojektowane zostało w 1880 roku przez Eadwearda Muybridgea.

</doc>
<doc id="1532141" url="https://pl.wikipedia.org/wiki?curid=1532141" title="Mistrzostwa Świata w Piłce Siatkowej Mężczyzn 2006 (eliminacje strefy CEV)/Grupa D">
Mistrzostwa Świata w Piłce Siatkowej Mężczyzn 2006 (eliminacje strefy CEV)/Grupa D

Mecze grupy D pierwszej rundy kwalifikacyjnej do Mistrzostw Świata w Piłce Siatkowej Mężczyzn 2006 strefy CEV rozegrane zostały w dniach od 29 kwietnia do 1 maja 2005 roku w estońskim mieście - Tallinn.
W grupie D znalazły się cztery drużyny: Albania, Bośnia i Hercegowina, Estonia, Izrael oraz Rumunia.
Awans do drugiej rundy kwalifikacyjnej uzyskała Estonia, wygrywając wszystkie swoje mecze i nie tracąc żadnego seta.
Tabela.
Grupa D
Mecze.
&lt;br&gt;
&lt;br&gt;
&lt;br&gt;
&lt;br&gt;
&lt;br&gt;
Estonia – Albania.
Piątek, 29 kwietnia 2005
17:30 - Audentes Sports Hall, Tallinn – Widzów: 600
Izrael – Bośnia i Hercegowina.
Piątek, 29 kwietnia 2005
20:00 - Audentes Sports Hall, Tallinn – Widzów: 300
Izrael – Estonia.
Sobota, 30 kwietnia 2005
15:00 - Audentes Sports Hall, Tallinn – Widzów: 800
Bośnia i Hercegowina – Albania.
Sobota, 30 kwietnia 2005
17:30 - Audentes Sports Hall, Tallinn – Widzów: 200
Albania – Izrael.
Niedziela, 1 maja 2005
12:30 - Audentes Sports Hall, Tallinn – Widzów: 200
Estonia – Bośnia i Hercegowina.
Niedziela, 1 maja 2005
15:00 - Audentes Sports Hall, Tallinn – Widzów: 800
Składy.
Sekcja grupuje składy wszystkich reprezentacji narodowych w piłce siatkowej, które grały w grupie D pierwszej rundy kwalifikacyjnej do mistrzostw świata.
Przynależność klubowa na koniec sezonu 2004-05.
Albania.
Trener: Ylli Tomorri&lt;br&gt;Asystent: Ilia Koja
Bośnia i Hercegowina.
Trener: Sabahudin Peljto&lt;br&gt;Asystent: Mirsad Imsirovic
Estonia.
Trener: Avo Keel&lt;br&gt;Asystent: Andrei Ojamets
Izrael.
Trener: ?&lt;br&gt;Asystent: ?

</doc>
<doc id="1532144" url="https://pl.wikipedia.org/wiki?curid=1532144" title="Nadieżda Romanowa (1898–1988)">
Nadieżda Romanowa (1898–1988)

Nadieżda Piotrowna Romanowa (ur. 3 marca 1898; zm. 21 kwietnia 1988), księżniczka Rosji.
Księżniczka Nadieżda była trzecim dzieckiem wielkiego księcia Piotra Mikołajewicza i jego żony wielkiej księżnej Milicy.
Nadieżda była zaręczona z wielkim księciem Olegem Konstantynowiczem, potomkiem cara Mikołaja I, jednak książę zginął na wojnie. Nadieżda wyszła za mąż za księcia Mikołaja Orłowa w kwietniu 1917 roku. Była jedną z Romanowów, którzy uciekli w 1919 roku na pokładzie brytyjskiego HMS Marlborough. Ich córka księżniczka Irina Orłowa, urodzona w marcu 1918 roku, była najmłodszym pasażerem na tym statku.
Orłowowie rozwiedli się w 1940 roku. Księżniczka Nadieżda zmarła w francuskim Chantilly.

</doc>
<doc id="1532145" url="https://pl.wikipedia.org/wiki?curid=1532145" title="II liga polska w piłce siatkowej mężczyzn 2008/2009 (grupa IV)">
II liga polska w piłce siatkowej mężczyzn 2008/2009 (grupa IV)

Rozgrywki IV grupy II ligi siatkarskiej mężczyzn 2008/2009 prowadziło 9 drużyn. Zmagania rozpoczęły się 27 września 2008 i trwały do 8 kwietnia 2009. Rundę zasadniczą wygrał Fart Kielce, 2. miejsce zajęli Czarni Radom, a za nimi kolejno: Karpaty Krono i AZS Rafako Racibórz. Wymienione kluby rywalizację w fazie play-off zakończyły na tych samych pozycjach. W finale grupy kielczanie pokonali drużynę z Radomia, rozgrywając trzy spotkania, dzięki czemu zakwalifikowali się do turnieju finałowego II ligi o prawo gry w I lidze w następnym sezonie.
Grupę IV w II lidze tworzyły kluby z województw:
Do II ligi na sezon 2009/2010 awansowali:

</doc>
<doc id="1532146" url="https://pl.wikipedia.org/wiki?curid=1532146" title="Czasopisma informatyczne">
Czasopisma informatyczne



</doc>
<doc id="1532147" url="https://pl.wikipedia.org/wiki?curid=1532147" title="Niewielsk">
Niewielsk

Niewielsk, "Newelsk" (ros. Невельск) – miasto portowe w Rosji (obwód sachaliński), w południowej części Sachalinu.
Liczba mieszkańców w 2002 roku wynosiła 18 639.

</doc>
<doc id="1532149" url="https://pl.wikipedia.org/wiki?curid=1532149" title="Agkistrodon">
Agkistrodon

Agkistrodon – rodzaj węża z podrodziny grzechotników (Crotalinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Ameryce Północnej (Stany Zjednoczone i Meksyk) i Środkowej (Belize, Gwatemala, Salwador, Honduras, Nikaragua i Kostaryka). 
Systematyka.
Podział systematyczny.
Do rodzaju należą następujące gatunki: 

</doc>
<doc id="1532150" url="https://pl.wikipedia.org/wiki?curid=1532150" title="Diplodactylus">
Diplodactylus

Diplodactylus – rodzaj jaszczurki z rodziny Diplodactylidae.
Zasięg występowania.
Rodzaj obejmuje gatunki występujące w Australii. 
Systematyka.
Etymologia.
"Diplodactylus": "diploos" „podwójny”, od δυο "duo" „dwa”; δακτυλος "daktulos" „palec”.
Podział systematyczny.
Do rodzaju należą następujące gatunki: 

</doc>
<doc id="1532160" url="https://pl.wikipedia.org/wiki?curid=1532160" title="Atropoides">
Atropoides

Atropoides – rodzaj węża z podrodziny grzechotników (Crotalinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Ameryce Północnej (Meksyk) i Środkowej (Belize, Gwatemala, Salwador, Honduras, Nikaragua, Kostaryka i Panama). 
Systematyka.
Etymologia.
"Atropoides": w mitologii greckiej Atropos ( "Átropos", ), była trzecią z Mojr, bogiń losu. Atropos wyznaczała kres życia każdego z ludzi; kiedy nadchodził ich czas, przecinała nić swoimi nożycami; -οιδης "-oidēs" „przypominający”.
Podział systematyczny.
Do rodzaju należą następujące gatunki: 

</doc>
<doc id="1532166" url="https://pl.wikipedia.org/wiki?curid=1532166" title="Czogje Triczen Rinpocze">
Czogje Triczen Rinpocze

Czogje Triczen Rinpocze (ur. 1920, zm. 2007) – wielki mistrz buddyzmu tybetańskiego, zwierzchnik tradycji tsharpa - jednej z trzech głównych szkół tradycji sakja buddyzmu tybetańskiego.
Czogje Triczen Rinpocze został rozpoznany jako 18. inkarnacja w linii Czogje Triczen. Po udaniu się na emigrację z Tybetu Rinpocze zbudował dwa klasztory - w Lumbini i w Katmandu. Następnie spędził wiele lat na medytacyjnym odosobnieniu.
Rinpocze jest uważany za „mistrza mistrzów”. Jest nauczycielem większości przywódców szkół buddyjskich w Tybecie. Jego uczniami byli m.in. XIV Dalajlama, Sakja Trizin i Dudziom Rinpocze. Jest dzierżawcą wszystkich sześciu linii przekazu tantry Kalaczakry. Przez ostatnich 15 lat życia Rinpocze cyklicznie prowadził odosobnienia medytacyjne dla starszych mnichów linii sakja. Uważany powszechnie za jednego z najznamienitszych mistrzów medytacji XX wieku.

</doc>
<doc id="1532170" url="https://pl.wikipedia.org/wiki?curid=1532170" title="Miasto z morza (film)">
Miasto z morza (film)

Miasto z morza – polski fabularny film historyczny. Opowiada o Gdyni od momentu, gdy ta nie ma jeszcze praw miejskich (1923) do chwili, gdy takowe już dostaje (1926). Autorem scenariusza i reżyserem filmu jest Andrzej Kotkowski.
Film jest adaptacją I części „Wiatr od lądu” trzyczęściowej powieści "Tak trzymać" (1974–1977) Stanisławy Fleszarowej-Muskat.
Opis fabuły.
Główny bohater Krzysztof Grabień (Strzelecki) przyjeżdża do Gdyni by wziąć udział w budowie portu, gdzie zaprzyjaźnia się z Wołodią Jazowieckim (Domagała). Tam poznaje też Kaszubkę graną przez Julię Pietruchę. Zakochuje się w niej z wzajemnością.

</doc>
<doc id="1532171" url="https://pl.wikipedia.org/wiki?curid=1532171" title="Kościół św. Jadwigi w Gryfowie Śląskim">
Kościół św. Jadwigi w Gryfowie Śląskim

Kościół św. Jadwigi w Gryfowie Śląskim – świątynia pochodzi z 1512 roku, została wybudowana w stylu późnogotyckim. Jest obecnie główna świątynią parafii św. Jadwigi Śląskiej w Gryfowie Śląskim. 
Historia.
Źródła historyczne podają, że kościół istniał już w roku 1252, w obecnej formie powstał on w roku 1512, w 1542 dobudowano wieżę, a w 1561 wieńczący ją hełm. W roku 1603 kościół częściowo spłonął, w 1612 został odbudowany. Kolejne przebudowy miały miejsc w 1694 i 1697. W roku 1928 odkryto dekorację sgraffitową, pochodzącą z roku 1551, restaurowaną w 1964 roku.
Decyzją wojewódzkiego konserwatora zabytków z dnia 25 listopada 1949 r. budynek został wpisany do rejestru zabytków.
Architektura.
Kościół jest budowlą trójnawową, halową, orientowaną, z wielobocznie zamkniętym prezbiterium i jest nakryty dachami dwuspadowymi. W nawie głównej jest sklepienie kolebkowe z lunetami, ozdobione bogatą manierystyczną dekoracją sgraffitową, w prezbiterium jest krzyżowo-żebrowe z XV w, w nawach bocznych są sklepienie sieciowe. Kolebkowe sklepienie nawy głównej i ściany są ozdobione dekoracją sgraffitową z 1551, dekoracja kaplicy grobowej i kruchty jest stiukowa. Zachowały się fragmenty gotyckiej kamieniarki tj. zworniki i wsporniki. 
W nawie głównej jest pochodzący z roku 1606 drewniany ołtarz główny obejmuje cykl półpełnych polichromowanych rzeźb związanych tematycznie z pasją Jezusa Chrystusa i ozdobiony personifikacjami Cierpliwości, Roztropności, Nadziei, Sprawiedliwości i Męstwa. Po zamknięciu skrzydeł ołtarz upodobnia się do monstrancji. W kościele znajdują się drewniane, barokowe polichromowane ołtarze boczne z roku 1686 poświęcone św. Bartłomiejowi, św. Stapinusowi, Najświętszej Marii Pannie oraz św. Janowi Nepomucenowi, na którym znajduje się cykl rzeźb Ostatniej Wieczerzy, stanowią część predelli przeniesionej z ołtarza głównego.
Ponadto w świątyni znajduje się drewniana, polichromowana ambona z 1728 roku, organy z 1680 i wykuta w piaskowcu renesansowa chrzcielnica z roku 1578, która posiada miedzianą pokrywę z pocz. XX wieku. W kaplicy grobowej Schaffgotschów z 1545 znajduje się manierystyczne epitafium rodziny Schaffgottschów z około 1585, które wykute jest w piaskowcu. Na zewnątrz, przy kruchcie znajduje się figura św. Floriana pochodząca z 1734 roku, nad portykiem grupa figuralna ze św. Janem Nepomucenem z 1729 roku.

</doc>
<doc id="1532180" url="https://pl.wikipedia.org/wiki?curid=1532180" title="Stanisław Pszonka">
Stanisław Pszonka

Stanisław Pszonka z Babina, zwany Babińskim z Chrysynowa, herbu Janina, (ur. ok. 1511, zm. 1580) – założyciel w latach 1550 – 1560 razem z Piotrem Kaszowskim Rzeczypospolitej Babińskiej, będący zarazem jej burgrabią.
Wziął udział synodzie w Bełżycach w marcu 1569 roku wraz z Mikołajem Sienickim - kasztelanem chełmskim, Adamem Gorajskim, Piotrem Kaszowskim. Za czasów króla Zygmunta Augusta; Brzostowski wyzwał Stanisława Pszonkę (przez pozew z pieczęcią królewską), do pojedynku publicznego w obliczu sądu królewskiego, lecz ten się nie stawił, a Brzostowski żądał, żeby był uznany za niewinnego, lecz król wyrok zawiesił.
Po śmierci Stanisława, właścicielem Babina i burgrabią Rzeczypospolitej został jego syn Jakub Pszonka (1562-1622), jeden z przywódców rokoszu Zebrzydowskiego, w 1617 r., senior świecki kalwiński, przywódca Rzeczypospolitej Babińskiej, mężny rycerz, który powiększył dobra Babin o część Matczyna i pobliską Czółnę, a po nim dziedziczył jego syn Adam Pszonka - chorąży chełmski, a potem podkomorzy lubelski, (na wojnach przeciw Moskwie i Szwedom wsławiony), z którego śmiercią w 1677 r. upadła Rzeczpospolita Babińska.
Sarnicki umieszcza w swoich wersetach wśród „Babinianów” (czyli bywalców w Rzeczypospolitej Babińskiej); Kochanowskiego, Reja, Trzecieckiego, Papiockiego i Sępa Szarzyńskiego
Portret Stanisława Pszonki wykonał w formie stalorytu w 1837 r. Leonard Chodźko jako monumentalne dzieło "La Pologne" wydane w latach 1836-1837 w Paryżu. Praca ta miała na celu przybliżyć zachodniemu czytelnikowi historię i kulturę Polski. Stanowiła wizytówkę polskiej emigracji po Powstaniu listopadowym. Uwiecznił go też Jan Matejko, tworząc wielofigurową kompozycję (obraz olejny Rzeczpospolita Babińska, oraz w 1881 r. staloryt Antoniego Oleszczyńskiego, pochodzący z wydawnictwa "Variétés polonais" (Rozmaitości polskie), które ukazały się tamże w latach 1832 – 1833.
Nagrobek Stanisława Pszonki, autorstwa anonimowego poety, przytacza Sarnicki w tych słowach:
""Plurima si unquam debet Respublica Pszonkae."
"Debet in hac viridi qui requiescit humo,"
"Namque sodalitinm sanxit fundamina cujus,"
"Conficti absque dole sunt fuerantque tales."
"Cresce sodalitium, quod si tibi nostra probantur"
"Carmina, me graemio jungito quaeso tuo.""

</doc>
<doc id="1532182" url="https://pl.wikipedia.org/wiki?curid=1532182" title="Wilhelm XII z Owernii">
Wilhelm XII z Owernii

Wilhelm XII (fr. Guillaume XII d'Auvergne) (ur. ok. 1300, zm. 6 sierpnia 1332) – hrabia Owernii i Boulogne. Syn Roberta VII, po którym w 1325 roku odziedziczył władzę w obu hrabstwach. Poślubił Małgorzatę, córkę Ludwika d’Évreux, miał z nią dwoje dzieci: zmarłego w dzieciństwie syna oraz córkę Joannę z Owernii, królową Francji.

</doc>
<doc id="1532183" url="https://pl.wikipedia.org/wiki?curid=1532183" title="Beta Centauri">
Beta Centauri



</doc>
<doc id="1532184" url="https://pl.wikipedia.org/wiki?curid=1532184" title="Referendum na Grenlandii w 2008 roku">
Referendum na Grenlandii w 2008 roku

Referendum na Grenlandii w 2008 roku - referendum przeprowadzone 25 listopada 2008 roku w sprawie rozszerzenia zakresu autonomii Grenlandii stanowiącej duńskie terytorium zależne. 
Według przedwyborczego sondażu z 24 listopada za zwiększeniem samodzielności opowiadało się 61% obywateli, zaś 15% było temu przeciwnych. Postulat rozszerzenia niezależności poparły też wszystkie partie polityczne Grenlandii, z wyjątkiem Demokratów. 
Do głosowania uprawnionych było łącznie 39 tysięcy obywateli z 80 miejscowości.
Wyniki i następstwa.
Frekwencja w głosowaniu osiągnęła poziom 71,96%. Spośród głosujących zdecydowana większość (75,54%) opowiedziało się za poszerzeniem autonomii wyspy. Z kolei przeciwko zmianom głosowało 23,57% wyborców. Zadowolenie z rezultatów referendum wyraził m.in. premier lokalnego rządu - Hans Enoksen.
Zwycięstwo zwolenników zmian zdecydowało o zwiększeniu uprawnienia lokalnych władz m.in. w dziedzinie sądownictwa, polityki morskiej i gospodarowania zasobami naturalnymi wyspy. Oznacza to, że w gestii Królestwa Danii pozostanie przede wszystkim polityka obronna i zagraniczna.

</doc>
<doc id="1532186" url="https://pl.wikipedia.org/wiki?curid=1532186" title="Republika Nauru">
Republika Nauru



</doc>
<doc id="1532189" url="https://pl.wikipedia.org/wiki?curid=1532189" title="Kumaragupta I">
Kumaragupta I

Kumaragupta I () – indyjski król z dynastii Guptów, syn Ćandragupty II. Sprawował rządy przez około 40 lat, od ok. 414 do 455 roku. W czasie swego panowania utrzymał zdobycze swego ojca, któremu wystawił żelazną kolumnę w Delhi o wysokości ponad 7 metrów i wadze 6 ton. Niewyjaśnioną zagadką pozostaje fakt, że na kolumnie brak jest śladów korozji. Pod koniec panowania toczył walki z Heftalitami („Białymi Hunami”). Dopiero jednak jego syn i następca Skandagupta zadał im klęskę w 455 roku.

</doc>
<doc id="1532190" url="https://pl.wikipedia.org/wiki?curid=1532190" title="Disney Junior (Polska)">
Disney Junior (Polska)

Disney Junior Polska (dawniej "Playhouse Disney Polska") – polskojęzyczna stacja telewizyjna, polski odpowiednik międzynarodowego Disney Junior. W ramówce znajdują się edukacyjne seriale, przeważnie animowane, ale również seriale animowane dawniej emitowane na Disney Channel dla dzieci w wieku do 12 lat. W Polsce zadebiutował 3 grudnia 2006 roku i był porannym blokiem programowym emitowany na kanale Disney Channel. 1 września 2010 roku wystartował jako prawdziwy kanał i został nazwany Playhouse Disney. 1 czerwca 2011 kanał, jak i blok zmienił nazwę na Disney Junior. Blok jak i zarówno kanał o starej nazwie Playhouse Disney był jeszcze emitowany do roku 2013 a jego regularną emisję na dobre zakończono w marcu tego samego roku. Obecnie nowa nazwa kanału jest widoczna aż do dziś. W lutym 2019 zmieniono położenie z lewego dolnego rogu na lewy górny i kolor loga kanału na żółty. Została zmieniona też oprawa graficzna stacji.
1 września 2010 Playhouse Disney pojawił się jako osobny kanał, natomiast 1 czerwca 2011 zmieniono nazwę na Disney Junior. Obecnie kanał jest dostępny dla abonentów m.in. telewizji kablowej UPC, Vectra (w październiku 2010), a także Platforma Canal+, Polsat Box. Stacja emituje swoje programy codziennie i to przez 24 godziny na dobę, w panoramicznym formacie obrazu 16:9 z wyborem polskiej i angielskiej ścieżki dźwiękowej.
Historia.
Disney Junior to międzynarodowy blok na kanale Disney Channel, emitujący programy i bajki dla dzieci w wieku przedszkolnym. Są to głównie edukacyjne seriale animowane, takie jak "Klub przyjaciół Myszki Miki" czy "Pidżamersi" oraz seriale fabularne, np. Poruszamy wyobraźnię czy Leniuchowo, a także seriale przygodowe ("Jake i piraci z Nibylandii"). W USA zadebiutował pod nazwą Playhouse Disney w 1997, a wkrótce zaczął pojawiać się na całym świecie. Obecnie wciąż w niektórych krajach jest tylko blokiem na Disney Channel (m.in. w rodzinnym USA), a w niektórych już osobnym kanałem (m.in. w Wielkiej Brytanii, Włoszech i Australii). W Polsce zadebiutował wraz ze startem Disney Channel, czyli w grudniu 2006 jako poranny blok dla maluchów.
Blok.
Kanał Disney Junior zadebiutował w Polsce 3 grudnia 2006 roku pod nazwą Playhouse Disney, jako blok programowy w stacji Disney Channel, która na rynku polskim pojawiła się dzień wcześniej. Już w pierwszym dniu emisji, w bloku pojawiły się seriale animowane takie jak "Klub przyjaciół Myszki Miki", "Opowieści z Kręciołkowa" i "Stanley". Później Playhouse Disney wielokrotnie zmieniał godziny swojej emisji, mimo to zawsze były to godziny poranne; pierwsze emisje kanału odbywały się w godzinach 9:00-11:00.
Stacja.
Playhouse Disney tak naprawdę zastąpił kanał Jetix Play. Oficjalny debiut kanału miał miejsce 1 września 2010, najpierw stacja pojawiła się w telewizji kablowej UPC. W październiku kanał dołączył do oferty programowej telewizji kablowej Vectra, a 24 stycznia 2011 dołączył także do oferty Cyfrowego Polsatu. Dnia 1 lutego kanał pojawił się w telewizji n. 1 czerwca 2011 Playhouse Disney jak i blok na stacji Disney Channel zmienił nazwę na Disney Junior.
Lista programów.
Seriale krótkometrażowe.
Emitowane na kanale okazjonalnie:
Filmy.
Animowane:

</doc>
<doc id="1532191" url="https://pl.wikipedia.org/wiki?curid=1532191" title="TeamSpeak">
TeamSpeak

TeamSpeak – komunikator internetowy wykorzystujący technologię VoIP do komunikacji głosowej i tekstowej między wieloma użytkownikami danego serwera. Komunikator jest wykorzystywany głównie przez graczy do szybkiej wymiany informacji w grach wieloosobowych. Serwery tworzone są głównie przez społeczność skupioną wokół komunikatora.
Wymagania (klient).
Windows:
Linux:
macOS:
Android:
iOS:
System licencyjny serwerów.
Producent na swojej stronie internetowej udostępnia możliwość pobrania plików serwerowych dla systemów:
Każdy użytkownik może zainstalować i prowadzić własny serwer TeamSpeak bez licencji. Takie serwery mogą jedynie pomieścić maksymalnie 32 osoby w tym samym momencie.
Firma TeamSpeak udostępnia kilka rodzajów licencji:
TeamSpeak 5.
Od czerwca 2018 roku program TeamSpeak po aktualizacji klienta 3.1.10 posiada nowe logo a firma TeamSpeak Systems Inc. ogłosiła zapisy do zamkniętych testów nowej wersji aplikacji - TeamSpeak 5. 

</doc>
<doc id="1532195" url="https://pl.wikipedia.org/wiki?curid=1532195" title="Kościół Podwyższenia Krzyża Świętego w Strzelinie">
Kościół Podwyższenia Krzyża Świętego w Strzelinie

Kościół Podwyższenia Krzyża Świętego w Strzelinie – świątynia wybudowana w XV wieku jako świątynia klasztorna zakonu klarysek. 
Spalony w 1545 protestanckiego księcia brzeskiego Fryderyka II. Przebudowany po wojnie trzydziestoletniej, i odrestaurowany po pożarze w 1706 roku przez augustianów za zgodą cesarza Leopolda I. 
W 1945 zniszczona została część zachodnia świątyni, w latach 1955-1956 odbudowany. Posiada bogaty późnobarokowy wystrój pochodzący z pracowni Jana Józefa Klima; w ołtarzu głównym barokowy krucyfiks umieszczony tam po II wojnie światowej w miejscu zniszczonego obrazu "Opłakiwanie Chrystusa pod Krzyżem" Willmanna. W zakrystii zachowało się niemal kompletne, barokowe wyposażenie meblarskie, na które składają się regały i komody.

</doc>
<doc id="1532197" url="https://pl.wikipedia.org/wiki?curid=1532197" title="Bitwa pod Himsem (1260)">
Bitwa pod Himsem (1260)

I bitwa pod Himsem – bitwa pomiędzy siłami Ajjubidów a Ilchanidami, która miała miejsce 10 września 1260
Ruchy wojsk przed bitwą.
W grudniu 1260 roku wódz mongolski Hulagu-chan wysłał do Syrii wojsko w sile 6000 żołnierzy pod wodzą Bajdara. Na wieść o tym mamelucy stacjonujący w Aleppo podążyli na południe, do Hamy, gdzie poprosili o pomoc miejscowego księcia z rodu Ajjubidów, Al-Mansura Muhammada. Połączone siły mameluków z Aleppo i Hamy podążyły do Himsu, gdzie z kolei połączyły się z miejscowym garnizonem pod dowództwem Al-Aszrafa. Łącznie siły mameluków i Ajjubidów liczyły zaledwie 1400 ludzi, z Al-Aszrafem jako głównodowodzącym. Mongołowie tymczasem zajęli Aleppo i udali się za armią przeciwnika.
Przebieg bitwy.
Do bitwy doszło na północ od Himsu. Mongołowie ustawili się w sześciu minganach, jeden za drugim. Al-Aszraf rozmieścił swoje siły następująco: sam ustawił się w centrum, na lewym skrzydle stanęli mamelucy z Aleppo, na prawym żołnierze Al-Mansura z Hamy. Po rozpoznaniu sił Ajjubidów Mongołowie zrezygnowali z próby otoczenia słabszego liczebnie przeciwnika. Bitwę rozpoczął atak muzułmanów, którzy uderzyli z impetem. Poza tym Mongołowie zmuszeni byli walczyć pod słońce, co utrudniało im widoczność.
Ajjubidzi ostrzelali pierwszą linię Mongołów deszczem strzał, po czym szarżowali kopiami. W tym momencie Beduini uderzyli na tyły wroga, co wywołało zamęt w szeregach mongolskich. Większość Mongołów wraz z Bajdarem poległa, a ci, którzy przeżyli, zbiegli ku Aleppo.

</doc>
<doc id="1532199" url="https://pl.wikipedia.org/wiki?curid=1532199" title="Bothriechis">
Bothriechis

Bothriechis – rodzaj jadowitych węża z podrodziny grzechotników (Crotalinae) w rodzinie żmijowatych (Viperidae). 
Zasięg występowania.
Rodzaj obejmuje gatunki występujące w Ameryce (Meksyk, Belize, Gwatemala, Honduras, Nikaragua, Kostaryka, Panama, Kolumbia, Wenezuela, Ekwador i Peru). 
Systematyka.
Podział systematyczny.
Do rodzaju należą następujące gatunki: 

</doc>
<doc id="1532201" url="https://pl.wikipedia.org/wiki?curid=1532201" title="Deklaracja stuttgarcka o Unii Europejskiej">
Deklaracja stuttgarcka o Unii Europejskiej



</doc>
<doc id="1532202" url="https://pl.wikipedia.org/wiki?curid=1532202" title="Deklaracja stuttgarcka (1983)">
Deklaracja stuttgarcka (1983)



</doc>
<doc id="1532203" url="https://pl.wikipedia.org/wiki?curid=1532203" title="Deklaracja stuttgarcka">
Deklaracja stuttgarcka



</doc>
<doc id="1532204" url="https://pl.wikipedia.org/wiki?curid=1532204" title="Uroczysta deklaracja o Unii Europejskiej">
Uroczysta deklaracja o Unii Europejskiej



</doc>
<doc id="1532205" url="https://pl.wikipedia.org/wiki?curid=1532205" title="Uroczysta deklaracja stuttgarcka">
Uroczysta deklaracja stuttgarcka



</doc>
<doc id="1532206" url="https://pl.wikipedia.org/wiki?curid=1532206" title="Deklaracja o Unii Europejskiej">
Deklaracja o Unii Europejskiej



</doc>
<doc id="1532207" url="https://pl.wikipedia.org/wiki?curid=1532207" title="Uroczysta deklaracja stuttgarcka o Unii Europejskiej">
Uroczysta deklaracja stuttgarcka o Unii Europejskiej

Uroczysta deklaracja stuttgarcka o Unii Europejskiej podpisana przez dziesięciu szefów rządów i głowy państw ówczesnej Wspólnot Europejskich, zebranych jako Rada Europejska 19 czerwca 1983 roku w Stuttgarcie (Niemcy). Przyjęta jako próba przełamania tzw. sklerozy europejskiej lat 70. i zdynamizowania procesów integracyjnych. Podkreślono w niej konieczność ustanowienia Unii Europejskiej. Dokument ten przyznaje Radzie Europejskiej główną rolę stymulującą proces integracji europejskiej. Podkreślono w nim konieczność podjęcia działań integrujących na innych płaszczyznach, nie tylko na ekonomiczno-finansowej, gdyż w momentach trudności gospodarczych zaczyna przeważać egoizm i partykularne interesy poszczególnych państw, ale również w sferze kulturowej i politycznej.

</doc>
<doc id="1532208" url="https://pl.wikipedia.org/wiki?curid=1532208" title="Alpy (Rybienko)">
Alpy (Rybienko)

Alpy – przysiółek wsi Rybienko w Polsce położony w województwie pomorskim, w powiecie wejherowskim, w gminie Gniewino. Miejscowość jest częścią składową sołectwa Rybienko. Nazwa Alpy wzięła się z licznych pagórków, znajdujących się w pobliskich lasach.
W latach 1975–1998 miejscowość administracyjnie należała do województwa gdańskiego.

</doc>
<doc id="1532210" url="https://pl.wikipedia.org/wiki?curid=1532210" title="Cerkiew Świętych Niewiast Niosących Wonności w Czarnej Białostockiej">
Cerkiew Świętych Niewiast Niosących Wonności w Czarnej Białostockiej

Cerkiew pod wezwaniem Świętych Niewiast Niosących Wonności – prawosławna cerkiew parafialna w Czarnej Białostockiej. Należy do dekanatu Białystok diecezji białostocko-gdańskiej Polskiego Autokefalicznego Kościoła Prawosławnego.
Cerkiew znajduje się w dzielnicy Buksztel, przy ulicy Białostockiej 12.
Jest to nowoczesna świątynia wybudowana w latach 1985–1996; konsekrowana 28 lipca 1996. Wewnątrz mieści się współczesny ikonostas. W sąsiedztwie cerkwi znajduje się niewielki cmentarz parafialny, założony w 1990.

</doc>
<doc id="1532212" url="https://pl.wikipedia.org/wiki?curid=1532212" title="Mielonek (jezioro)">
Mielonek (jezioro)

Mielonek (dawniej Mielno) – jezioro położone w pobliżu miejscowości Mielno w powiecie bytowskim. Przez jezioro przepływa rzeka Damplica. Nazwa jeziora pochodzi od kaszubskiego "miél" (wir wodny) lub "mielëna" – (mielizna).
Powierzchnia jeziora wynosi 11,1 ha (według innych źródeł 13,3 ha), długość 540 m, szerokość 370 m, głębokość do 3 m.

</doc>
<doc id="1532213" url="https://pl.wikipedia.org/wiki?curid=1532213" title="Ilyria">
Ilyria



</doc>
<doc id="1532215" url="https://pl.wikipedia.org/wiki?curid=1532215" title="Roxette Sweden Live">
Roxette Sweden Live

Roxette Sweden Live lub Sweden Live – koncert video szwedzkiego duetu muzycznego Roxette, wydany nakładem Toshiba EMI na kasetach VHS i LaserDiscu w dniu 17 lutego 1989. Zawiera on nagranie koncertu, który grupa dała w miastach Himmelstalundshallen i Norrköping w Szwecji 16 grudnia 1988 roku.

</doc>
<doc id="1532216" url="https://pl.wikipedia.org/wiki?curid=1532216" title="Illyria">
Illyria



</doc>
<doc id="1532220" url="https://pl.wikipedia.org/wiki?curid=1532220" title="Roxette - Sweden Live!">
Roxette - Sweden Live!



</doc>
<doc id="1532222" url="https://pl.wikipedia.org/wiki?curid=1532222" title="Illyricum">
Illyricum



</doc>
<doc id="1532225" url="https://pl.wikipedia.org/wiki?curid=1532225" title="The Karelia">
The Karelia

The Karelia – szkocki zespół muzyczny założony w latach 90. przez Alexa Kapranosa, późniejszego lidera Franz Ferdinand.
Nazwa.
Początkowo zespół nosił nazwę „The Blisters”, a ostatecznie zmieniona na „Karelia” od greckiego koncernu tytoniowego, chociaż Karelia to także region leżący na pograniczu Finlandii i Rosji.

</doc>
<doc id="1532226" url="https://pl.wikipedia.org/wiki?curid=1532226" title="Kamfen">
Kamfen

Kamfen – organiczny związek chemiczny, dwupierścieniowy terpen. Krystaliczne ciało stałe o zapachu kamfory. Właściwie nierozpuszczalny w wodzie, łatwo rozpuszcza się w rozpuszczalnikach organicznych, etanolu czy eterze dietylowym. Występuje w postaci dwóch enancjomerów: "l" i "d". W temperaturze pokojowej szybko sublimuje.
Kamfen to jedyny naturalny węglowodór o wzorze sumarycznym C10H16 będący w temperaturze pokojowej ciałem stałym. Jest to naturalny składnik wielu olejków eterycznych. W postaci krystalicznej "l"-kamfen został wyizolowany m.in. z olejku eterycznego ze świerków czy z pierwszych frakcji olejku cytronelowyego (chemotyp cejloński); występuje także w olejku z gałązek "Juniperus phoenicea" (gatunek jałowca), olejku nerolowym, walerianowym, cytrynowym, w "Artemisia alba" (gatunek bylicy) czy w "Chrysanthemum japonicum" (gatunek złocienia). "d"-kamfen występuje w olejku cyprysowym, także w świerkowym, imbirowym, muszkatołowym, cytrynowym, pomarańczowym, w kamforze, w petitgrain, czy w kwiatach eukaliptusa gałkowego. Ponadto kamfen został odnaleziony w olejkach z jagód jałowca, jedlicy, rozmarynu, fenkułu włoskiego, "Citronella" i olejku cynamonowym oraz bergamotowym.
Przemysłowo otrzymywany na drodze katalitycznej izomeryzacji α-pinenu. Wykorzystywany jako związek zapachowy i smakowy, do maskowania nieprzyjemnych zapachów, a także jako półprodukt do produkcji kamfory.
W połowie XIX wieku stosowany (rozpuszczony w alkoholu) jako paliwo do lamp, uzyskał spory udział w rynku, będąc konkurencją dla używanego wtedy spermacetu czy oleju wielorybiego, dając równie jasny płomień i będąc tańszym w produkcji. Jego wadą była wybuchowość, co wytykali jego przeciwnicy, a zwolennicy olejów wielorybich. Sugerowano nawet, że rząd amerykański powinien objąć kamfen szczególną kontrolą, podobnie jak składy prochu. Wskazywano także na fakt, że paląc się szybciej niż olej wielorybi, zużywano go więcej, zatem tańsza produkcja była niwelowana jego większym zużyciem. Dodatkowo z powodu swojego szybkiego spalania, jeśli nie zapewniono dostatecznego dostępu tlenu, kamfen spalał się niecałkowicie, wytwarzając dużo sadzy.
Kamfen jest także składnikiem leków stosowanych w dolegliwościach wątrobowo-żółciowych i nerkowych, w których składzie figuruje pod łacińską nazwą "camphenum".

</doc>
<doc id="1532229" url="https://pl.wikipedia.org/wiki?curid=1532229" title="Budynek Dyrekcji Kolei Państwowych w Poznaniu">
Budynek Dyrekcji Kolei Państwowych w Poznaniu



</doc>
<doc id="1532230" url="https://pl.wikipedia.org/wiki?curid=1532230" title="Look Sharp Live">
Look Sharp Live

Look Sharp Live – koncert video szwedzkiego duetu muzycznego Roxette, wydany nakładem Toshiba EMI na kasetach VHS, 2 października 1989. Zawiera on nagranie koncertu, który grupa dała w zamku na wyspie Borgholm w Szwecji, 25 i 26 lipca. 

</doc>
<doc id="1532231" url="https://pl.wikipedia.org/wiki?curid=1532231" title="Look Sharp Live!">
Look Sharp Live!



</doc>
<doc id="1532233" url="https://pl.wikipedia.org/wiki?curid=1532233" title="Deklaracja berlińska (2007)">
Deklaracja berlińska (2007)



</doc>
<doc id="1532238" url="https://pl.wikipedia.org/wiki?curid=1532238" title="7 sakramentów głównych">
7 sakramentów głównych



</doc>
<doc id="1532242" url="https://pl.wikipedia.org/wiki?curid=1532242" title="The Dave Brubeck Quartet">
The Dave Brubeck Quartet

The Dave Brubeck Quartet – amerykański kwartet jazzowy powstały w 1951 roku. Grupa powstała z inicjatywy pianisty Dave’a Brubecka, który zaprosił do współpracy saksofonistę Paula Desmonda. W początkowym okresie działalności muzycy występowali w klubie Blackhawk w San Francisco, popularność zyskali dzięki serii koncertów w kampusach akademickich.
Na przestrzeni lat Brubeck i Desmond pozostali jedynymi członkami oryginalnego składu. The Dave Brubeck Quartet zasilany przez różnych kontrabasistów i perkustów został rozwiązany w 1967 roku. W 1976 roku grupa została reaktywowana na krótko z okazji 25 lecia powstania. Rok później 30 maja 1977 roku Desmond zmarł z powodu raka płuc.
Muzycy.
Ostatni znany skład.
Ostatni skład The Dave Brubeck Quartet uznawany za klasyczny.

</doc>
<doc id="1532246" url="https://pl.wikipedia.org/wiki?curid=1532246" title="Paul Schilder">
Paul Schilder

Paul Ferdinand Schilder (ur. 15 lutego 1886 w Wiedniu, zm. 18 grudnia 1940 w Nowym Jorku) – austriacko-amerykański lekarz neurolog, psychiatra i psychoanalityk. Opisał chorobę znaną dziś jako choroba Schildera. Uważany jest też za jednego z twórców idei terapii grupowej.
Prowadził badania neurologiczne – zarówno w zakresie neurofizjologii, jak i neuropatologii. Połączenie dorobku naukowego z filozofią doprowadziło do zaangażowania się w psychoanalizę. Chociaż sam nigdy nie poddał się analizie psychologicznej, należał do Wiedeńskiego Towarzystwa Psychoanalitycznego, założonego przez Zygmunta Freuda. 
W ramach działalności naukowej publikował własne pomysły, odchodzące od przyjętej doktryny psychoanalitycznej — ze szczególnym uwzględnieniem istnienia popędu śmierci. Przypisywane mu jest także zintegrowanie teorii psychoanalitycznej z psychiatrią oraz koncepcji obrazu ciała.
Życie prywatne i praca naukowa.
Paul Shilder urodził się w rodzinie żydowskiego kupca jedwabiu. Doktorat z medycyny zdobył w 1909 r. na Uniwersytecie Wiedeńskim. Doktorat z filozofii uzyskał w 1917 r. za pracę "Poczucie własnej wartości i osobowość."
W latach 1912-1914 pracował jako asystent lekarza w klinice psychiatrycznej w Lipsku. W trakcie trwania I wojny światowej służył w różnych szpitalach. Po jej zakończeniu w 1918 r. objął stanowisko w klinice psychiatrycznej w Wiedniu. W 1920 r. zaczął pracę nad uzyskaniem tytułu profesora z neurologii i psychiatrii, który otrzymał w 1925 r.
W 1919 r. został członkiem Wiedeńskiego Towarzystwa Psychoanalitycznego, gdzie w 1929 r. objął stanowisko kierownicze w leczeniu pacjentów ambulatoryjnych z psychozami.
Shilder podczas pracy akademickiej spotykał się z wrogo nastawionymi pracownikami naukowymi. Ostatecznie w 1928 r. opuścił klinikę i wyjechał do Baltimore, gdzie otrzymał posadę jako gościnny wykładowca na Uniwersytecie Johnsa Hopkinsa.
W 1929 r. Shilder przeniósł się do Nowego Jorku, gdzie rozpoczął pracę akademicką, jako wykładowca na Uniwersytecie Nowojorskim. W tym samym roku otrzymał nominację na stanowisko dyrektora w szpitalu klinicznym Bellevue.
W trakcie pracy naukowej opublikował około 300 prac obejmujących różne tematy.
Wraz z drugą żoną Laurettą Bender prowadził terapię grupową dla dzieci z zaburzeniami psychotycznymi. W grudniu 1940 r. zginął w wypadku samochodowym. Wracał z wizyty w klinice u żony i ich nowo narodzonej córki.

</doc>
<doc id="1532247" url="https://pl.wikipedia.org/wiki?curid=1532247" title="Spidrydates">
Spidrydates



</doc>
<doc id="1532249" url="https://pl.wikipedia.org/wiki?curid=1532249" title="The Videos (kompilacja Roxette)">
The Videos (kompilacja Roxette)

The Videos – składanka wideo szwedzkiego duetu muzycznego Roxette, wydana nakładem PMI na kasetach VHS i LaserDiscu 16 listopada 1991. Zawiera teledyski zespołu z płyt "Look Sharp!" i "Joyride" a także dokument "The Making of Joyride". Całość trwa 70 minut.

</doc>
<doc id="1532252" url="https://pl.wikipedia.org/wiki?curid=1532252" title="Marknesse">
Marknesse

Marknesse – miejscowość w Holandii, w prowincji Flevoland. Druga co do wielkości i najstarsza po Emmeloord miejscowość gminy Noordoostpolder. Założona w 1946 roku.

</doc>
<doc id="1532254" url="https://pl.wikipedia.org/wiki?curid=1532254" title="Jagodówka">
Jagodówka



</doc>
<doc id="1532257" url="https://pl.wikipedia.org/wiki?curid=1532257" title="Tunica vasculosa">
Tunica vasculosa



</doc>
<doc id="1532258" url="https://pl.wikipedia.org/wiki?curid=1532258" title="Kryteria madryckie">
Kryteria madryckie

Kryteria madryckie - dodatkowe kryteria dla państw kandydujących do Unii Europejskiej ustalone podczas szczytu Rady Europejskiej w Madrycie w grudniu 1995 roku. Są to: konieczność dostosowania struktur administracyjnych państw kandydujących, aby było możliwe sprawne funkcjonowanie polityk wspólnotowych i egzekwowanie prawa wspólnotowego po wejściu tych państw do Unii. To właśnie na strukturach administracyjnych- gdyż Unia nie posiada swojego aparatu urzędniczego- spoczywa obowiązek respektowania i bezpośredniego stosowania acquis communautaire.

</doc>
<doc id="1532260" url="https://pl.wikipedia.org/wiki?curid=1532260" title="Choroidea">
Choroidea



</doc>
<doc id="1532261" url="https://pl.wikipedia.org/wiki?curid=1532261" title="Watkins Glen International">
Watkins Glen International

Watkins Glen International, w skrócie Watkins Glen – amerykański tor wyścigowy, położony w miejscowości Watkins Glen w stanie Nowy Jork.
Watkins Glen jest najbardziej znane z goszczenia Grand Prix Stanów Zjednoczonych Formuły 1 przez 20 lat z rzędu (1961-1980), ale oprócz tego rozgrywano tam wiele wyścigów amerykańskich serii wyścigowych.
Początki.
Pierwsze wyścigi na Watkins Glen zostały zapoczątkowane przez Camerona Argentsingera, którego rodzina miała w okolicy domek letniskowy. Pierwsze GP Watkins Glen odbyło się w 1948 na lokalnych drogach publicznych. Trasa wyścigu była poprowadzona przez centrum miasta, ale po wypadku z 1952, kiedy zginął jeden z widzów, a kilku innych zostało rannych, wyścig został przeniesiony w okolice zalesionego wzniesienia położonego na południowy zachód od miasta.
Nowa trasa z 1953 również korzystała z dróg publicznych. W związku z tym utworzono Watkins Glen Grand Prix Corporation, które miało zająć się budową stałego, zamkniętego toru wyścigowego. W 1956 powstała pętla o długości 3,78 km. Została ona zaprojektowana przez Billa Millikena jako krótsza wersja trasy drogowej. Pierwszym poważnym wyścigiem rozegranym na nowym torze był wyścig NASCAR w 1957, a pierwszym wydarzeniem prawdziwie międzynarodowym były wyścigi Formuły Libre w latach 1958-1960, w których brali udział m.in. Jack Brabham, Phil Hill i Stirling Moss.
Grand Prix Stanów Zjednoczonych.
Po dwóch rozczarowujących wyścigach Formuły 1 w Stanach Zjednoczonych (w 1959 Sebring i w 1960 Riverside) promotorzy szukali nowego miejsca na wyścig. Watkins Glen przygotowywało się na kolejny wyścig Formuły Libre, jednak ostatecznie odbyła się eliminacja F1 (specjalnie na potrzeby tego wyścigu przebudowano boksy na styl europejski). Na starcie pojawiło się siedmiu Amerykanów, a jeden z nich, Dan Gurney, był drugi. Dla gospodarzy ogromnym rozczarowaniem było wycofanie się ze startu nowo koronowanego amerykańskiego mistrza F1 Philla Hilla, którego zespół nie startował z powodu żałoby po tragicznej śmierci Wolfganga von Tripsa w poprzednim grand prix.
GP USA na Watkins Glen szybko zapisało się na stałe w kalendarzu mistrzostw. Wyścigowi zawsze towarzyszyły tłumy kibiców. Zespoły były dodatkowo motywowane przez o wiele wyższe stawki startowe i nagrody niż w innych wyścigach. GPDA (związek zawodowy kierowców grand prix) uhonorował Watkins Glen w 1965, 1970 i 1972 za najlepszą organizację wyścigu.
Przed wyścigiem w 1971 tor przeszedł najbardziej znaczącą zmianę w okresie rozgrywania grand prix. Tor wydłużono z 3,78 km do 5,435 km poprzez dodanie nowej sekcji zwanej Boot (trzewik) lub Anvil (kowadło).
Pomimo ulepszeń tor nie był w stanie zapewnić bezpieczeństwa. Ciągły rozwój bolidów (szczególnie efekt przyziemienia stosowany od końca lat 70.) i awanturnicza część widzów zbrukały reputację wyścigu. Ostatecznie w maju 1981 FISA usunęła wyścig z kalendarza z powodu zaległości wypłat wobec zespołów w wysokości 800 000 dolarów.
Tor nadal gościł wiele innych serii i tłumy kibiców, jednak po utracie wyścigu Formuły 1 walczył o przeżycie i ostatecznie został zamknięty w 1981.
Odrodzenie.
Tor został odkupiony w 1983 i ponownie otwarty w 1984. W 1986 na Watkins Glen po bardzo długiej przerwie powrócił NASCAR.

</doc>
<doc id="1532264" url="https://pl.wikipedia.org/wiki?curid=1532264" title="Parafia św. Barbary w Kuzawie">
Parafia św. Barbary w Kuzawie

Parafia św. Barbary – parafia prawosławna w Kuzawie, w dekanacie Kleszczele diecezji warszawsko-bielskiej.
Na terenie parafii funkcjonują 2 cerkwie:
Historia.
Parafię erygowano 15 marca 1984, po odłączeniu części terytorium z parafii w Kleszczelach.
28 marca 1986 z parafii kuzawskiej wydzielono parafię Ikony Matki Bożej „Miłującej” w Czeremsze. Nowo powstała parafia przejęła prowadzenie zapisów metrykalnych również wiernych z Kuzawy.
Na początku XXI w. dokonano gruntownego remontu cerkwi parafialnej.
Obecnie w skład parafii św. Barbary wchodzą 3 wsie: Kuzawa, Repczyce, Wólka Terechowska oraz osada Gajki z ogólną liczbą 320 osób.

</doc>
<doc id="1532266" url="https://pl.wikipedia.org/wiki?curid=1532266" title="Nagele">
Nagele

Nagele – miejscowość w Holandii, w prowincji Flevoland w gminie Noordoostpolder. Założona została w 1954 roku. Miejscowość została zaprojektowana według pomysłu znanego holenderskiego architekta Aldo van Eycka.

</doc>
<doc id="1532269" url="https://pl.wikipedia.org/wiki?curid=1532269" title="Argiwowie">
Argiwowie

Argiwowie – mieszkańcy starożytnego Argos. Określenie Greków spotykane w starożytnej literaturze, zwłaszcza u Homera.
W czasie wojny trojańskiej odgrywali Argiwowie pod królem Agamemnonem główną rolę w wojsku greckim, tak, że od nich nazwa przeszła na wszystkich Greków.

</doc>
<doc id="1532274" url="https://pl.wikipedia.org/wiki?curid=1532274" title="Pierre Peyron">
Pierre Peyron

Jean-François-Pierre Peyron (ur. 1744 w Aix-en-Provence, zm. 1814 w Paryżu) – francuski malarz neoklasycystyczny.
Prekursor neoklasycyzmu, był uznawany za jednego z najlepszych malarzy swojej epoki. Kształcił się u Louisa Lagrenée i Claude`a Arnulphy. W 1773 zdobył prestiżową nagrodę i stypendium Prix de Rome i w latach 1775-1782 studiował w Académie de France w Rzymie. Jego głównym konkurentem był Jacques-Louis David. Peyron malował obrazy o tematyce historycznej i mitologicznej.

</doc>
<doc id="1532276" url="https://pl.wikipedia.org/wiki?curid=1532276" title="Jean-François-Pierre Peyron">
Jean-François-Pierre Peyron



</doc>
<doc id="1532277" url="https://pl.wikipedia.org/wiki?curid=1532277" title="Alain Besançon">
Alain Besançon

Alain Besançon (ur. 25 kwietnia 1932 w Paryżu) - historyk, politolog i sowietolog francuski. 

</doc>
<doc id="1532278" url="https://pl.wikipedia.org/wiki?curid=1532278" title="Rutten">
Rutten

Rutten – miejscowość w Holandii, w prowincji Flevoland w gminie Noordoostpolder. Założona w 1952 roku, 8 kilometrów na północny zachód od Emmeloord.

</doc>
<doc id="1532280" url="https://pl.wikipedia.org/wiki?curid=1532280" title="Ooteka">
Ooteka

Ooteka (łac. "ootheca", l. mn. "oothecae", z gr. "oo-" – jajo i "theca" – osłona), kapsułka jajowa – zewnętrzna warstwa osłaniająca pakiet jajowy karaczanów i modliszek, określanych wspólną nazwą jajokapsułowców (Oothecaria). Substancja tworząca ootekę jest wydzieliną gruczołów dodatkowych. W kontakcie z powietrzem twardnieje. 

</doc>
<doc id="1532281" url="https://pl.wikipedia.org/wiki?curid=1532281" title="Tollebeek">
Tollebeek

Tollebeek – miejscowość w Holandii, w prowincji Flevoland w gminie Noordoostpolder. Założona w 1956 roku. 

</doc>
<doc id="1532284" url="https://pl.wikipedia.org/wiki?curid=1532284" title="Divorce at High Noon">
Divorce at High Noon

Divorce at High Noon – jedyny album studyjny szkockiego zespołu The Karelia. Został nagrany w sierpniu 1996 i wydany w 1997 roku przez wytwórnię Roadrunner Records.
Reedycje.
W związku z popularnością zespołu Franz Ferdinand (obecnej grupy założyciela The Karelia) w 2004 i 2008 roku wydano reedycje albumu (reklamowane hasłem "Rare recordings by Alex Kapranos of Franz Ferdinand"). Jako dodatki pojawiły się na nich utwory "Divorce at High Noon" w języku francuskim, singlowa wersja "Love's a Cliché" oraz teledysk do tego ostatniego.

</doc>
<doc id="1532285" url="https://pl.wikipedia.org/wiki?curid=1532285" title="Aleksandra Kwaśniewska (piosenkarka)">
Aleksandra Kwaśniewska (piosenkarka)

Aleksandra Kwaśniewska (ur. w Bielawie) – polska piosenkarka popowa i jazzowa. Od 2005 roku mieszka w Londynie, gdzie pracuje i pisze piosenki. Jej debiutancki album nosi tytuł Island Girl.
Życiorys.
Studiowała anglistykę na Uniwersytecie Wrocławskim, ale edukację muzyczną odebrała na Wydziale Jazzu w Belgii, gdzie wyjechała na stypendium. W Londynie ukończyła Szkołę Muzyki Popularnej oraz zaczęła studiować śpiew i kompozycję w Szkole dla Wokalistów. Specjalizuje się w jazzującym, delikatnym i emocjonalnym popie.
Wraz z formacją “The Belgian Sweets” nagrała debiutancką płytę, która została przyjęta wyjątkowo ciepło zarówno przez krytyków jak i słuchaczy. Album został zgłoszony w preselekcjach “Paszporty Polityki” oraz zdobył kilka nominacji w kategorii Jazzowej. Po wydaniu płyty zespół dał serię koncertów promujących płytę w Polsce, Belgii i Wielkiej Brytanii. W ramach tournée promującego płytę “Island Girl” w Wielkiej Brytanii, zespół zagrał w prestiżowych salach koncertowych Londynu: Ronnie Scott’s Bar, Royal National Theatre i Barbican Centre.

</doc>
<doc id="1532288" url="https://pl.wikipedia.org/wiki?curid=1532288" title="Ulica Kolska w Warszawie">
Ulica Kolska w Warszawie

Ulica Kolska – ulica w warszawskiej dzielnicy Wola, biegnąca od ul. Okopowej do muru cmentarza żydowskiego.
Historia.
Ulica powstała i otrzymała nazwę ok. 1925. Wytyczono ją jako gospodarcze i komunikacyjne zaplecze ul. Spokojnej. 
W 1929 odnotowano istnienie zabudowy na czterech posesjach, z czego trzy przyporządkowane były numeracji ulicy Kolskiej. W latach 20. powstała tam wytwórnia asfaltu i smoły braci F. i J. Cyganów, przypisano ją jednak do numeracji ul. Spokojnej. Pozostałe parcele w okresie międzywojennym zajmowały ogrody i nieużytki. 
W czasie powstania warszawskiego, 11 sierpnia 1944, na ul. Spokojnej został odcięty pluton „Felek” wchodzący w skład batalionu „Zośka”. Podczas odwrotu przez ogrody przy ul. Kolskiej dostał się on pod ostrzał przez Niemców atakujących od strony cmentarza Powązkowskiego. Poległo kilkunastu powstańców, wśród nich dowódca plutonu Konrad Okolski ps. "Kuba".
W czasie II wojny światowej zabudowa ul. Kolskiej nie została zniszczona.
Od 1964 pod nr. 2/4 ma siedzibę utworzona w 1956 "Izba Wytrzeźwień w m.st. Warszawie". Z tego względu adres „Kolska” wśród warszawiaków został powiązany ze stanami upojenia alkoholowego czy alkoholizmem i w tym kontekście występuje np. w piosenkach Staśka Wielanka „Ja samokrytycznie” ("Na Kolskiej już izba mnie zna") czy zespołu Endefis „Przez to wszystko jesteśmy obojętni” ("co drugą noc kima na Kolskiej"). W 2009 nazwę izby zmieniono na "Stołeczny Ośrodek dla Osób Nietrzeźwych". Zapewnia on pobyt osobom z terenu Warszawy doprowadzanym do stanu wytrzeźwienia (Dział Izba Wytrzeźwień) lub deklarującym przerwanie ciągu alkoholowego (Dział Przerywania Ciągów Alkoholowych). 
Pod nr. 13 ma siedzibę Pracownia Cieczy Instytutu Technicznego Wojsk Lotniczych, a pod nr. 12 wzniesiono nową siedzibę Naukowej i Akademickiej Sieci Komputerowej – Państwowego Instytutu Badawczego.

</doc>
<doc id="1532289" url="https://pl.wikipedia.org/wiki?curid=1532289" title="Józef Niesiołowski">
Józef Niesiołowski

Józef Niesiołowski herbu Korzbok (ur. 1728, zm. 8 marca 1814) – ostatni wojewoda nowogródzki I Rzeczypospolitej, członek Rady Narodowej Litewskiej w 1794 roku, członek konfederacji targowickiej, starosta cyryński w 1746 roku, starosta preński i propojski w 1769 roku.
Życiorys.
Syn Adama Niesiołowskiego i Anny Berezowskiej. Żonaty z Katarzyną z książąt Massalskich, córką Michała Józefa, miał z nią syna Franciszka Ksawerego Niesiołowskiego.
W 1762 roku był deputatem powiatu kowieńskiego na Trybunał Główny Wielkiego Księstwa Litewskiego; trzykrotnie posłował na sejmy: w 1756, 1764 i 1766 roku. Jako pułkownik i poseł województwa nowogródzkiego na sejm elekcyjny był elektorem Stanisława Augusta Poniatowskiego w 1764 roku z województwa nowogródzkiego. Poseł nowogródzki na sejm koronacyjny 1764 roku. Pracował w kancelarii królewskiej. W 1765 roku sprawował godność cześnika wielkiego litewskiego, w latach 1765-1773 – kasztelana nowogrodzkiego, a następnie – wojewody nowogródzkiego.
W 1772 został kawalerem Orderu Świętego Stanisława. Był komandorem Orderu Opatrzności Bożej. Członek konfederacji 1773 roku. Na Sejmie Rozbiorowym 1773-1775 wszedł w skład delegacji wyłonionej pod naciskiem dyplomatów trzech państw rozbiorczych, mającej przeprowadzić rozbiór, został członkiem Komisji Rozdawniczej Litewskiej, ustanowionej dla likwidacji majątku skasowanego w Rzeczypospolitej zakonu jezuitów, powołany do Komisji Wojskowej Wielkiego Księstwa Litewskiego. 18 września 1773 roku podpisał traktaty cesji przez Rzeczpospolitą Obojga Narodów ziem zagarniętych przez Rosję, Prusy i Austrię w I rozbiorze Polski. Członek konfederacji Andrzeja Mokronowskiego w 1776 roku.
Na sejmie 1778 roku wybrany konsyliarzem Rady Nieustającej. Członek Departamentu Policji Rady Nieustającej w 1779 roku. Był członkiem konfederacji Sejmu Czteroletniego. Członek Komisji Wojskowej Obojga Narodów w 1788 roku. Był komisarzem z Senatu w tej komisji w 1792 roku. Figurował na liście posłów i senatorów posła rosyjskiego Jakowa Bułhakowa w 1792 roku, która zawierała zestawienie osób, na które Rosjanie mogą liczyć przy rekonfederacji i obaleniu dzieła 3 maja.
Był członkiem sprzysiężenia, przygotowującego wybuch powstania kościuszkowskiego na Litwie. W insurekcji kościuszkowskiej wszedł do Rady Najwyższej Tymczasowej w Wilnie, a następnie do Deputacji Centralnej. Kierownik Wydziału Skarbu Deputacji Centralnej Wielkiego Księstwa Litewskiego w powstaniu kościuszkowskim w 1794 roku. Po upadku powstania ukrywał się w lasach. W listopadzie 1794 roku został wzięty do niewoli i umieszczony w areszcie domowym, z którego został zwolniony na rozkaz Katarzyny II. Amnestionowany, wiódł spokojne życie ziemiańskie. Wzmianka o nim znajduje się w Panu Tadeuszu (Ks. I w. 790).

</doc>
<doc id="1532293" url="https://pl.wikipedia.org/wiki?curid=1532293" title="Symulacja (statystyka)">
Symulacja (statystyka)



</doc>
<doc id="1532294" url="https://pl.wikipedia.org/wiki?curid=1532294" title="Louis Cachet de Montézan">
Louis Cachet de Montézan

Louis Cachet, hrabia de Montezan – francuski wojskowy, wysoki urzędnik państwowy i dyplomata żyjący w XVIII wieku.
W armii francuskiej osiągnął rangę kapitana kawalerii.
W latach 1730–1747 był prezydentem parlamentu w Dombes, o czym wspomina Encyklopedia Diderota i D’Alemberta. Później pełnił funkcję intendenta Dombes. Będąc nim, kazał w 1758 roku wykopać kanał komunikacyjny w Thoissey (rzeka Saona).
W późniejszych latach pełnił funkcje dyplomatyczne. W latach 1777–1779 był ministrem pełnomocnym w Arcybiskuptwie-Elektoracie Kolonii, a w latach 1780–1789 w Elektoracie Bawarii (Monachium).

</doc>
<doc id="1532300" url="https://pl.wikipedia.org/wiki?curid=1532300" title="Parafia św. Barbary w Milejczycach">
Parafia św. Barbary w Milejczycach

Parafia św. Barbary – parafia prawosławna w Milejczycach, w dekanacie Kleszczele diecezji warszawsko-bielskiej.
Na terenie parafii funkcjonują 3 cerkwie:
Historia.
Pierwsze pisemne wzmianki o cerkwiach prawosławnych w Milejczycach pochodzą z 1516. W miejscowości istniały wówczas: cerkiew św. Barbary (parafialna) oraz cerkiew św. Mikołaja wraz z działającym przy niej męskim monasterem. Parafia została erygowana przed 1529. W tym właśnie roku król Zygmunt I Stary wsparł finansowo cerkiew św. Barbary. Według innego źródła król sfinansował budowę cerkwi w Milejczycach w 1566; nie ma tam jednak wzmianek o istnieniu monasteru (prawdopodobnie mnisi przenieśli się w okolice dzisiejszego sanktuarium na Grabarce, a należąca do wspólnoty ziemia została podzielona między milejczyckie cerkwie).
Pod koniec XVI w. niemal wszyscy mieszkańcy miejscowości wyznawali prawosławie. Obecny na synodzie w Brześciu (1596) proboszcz milejczyckiej parafii złożył podpis przeciwko postanowieniom zawieranej unii. Mimo to prawdopodobnie już w XVII w. obydwie cerkwie stały się unickie. W 1725 parafia wchodziła w skład dekanatu kamienieckiego diecezji włodzimiersko-brzeskiej.
W 1839, w myśl synodu połockiego, parafia weszła w skład nowo utworzonej eparchii wileńskiej i litewskiej Rosyjskiego Kościoła Prawosławnego. Oprócz dwóch cerkwi w Milejczycach, parafia posiadała też cerkiew cmentarną w Sobiatynie (obecnie należącą do parafii w Sasinach). W 1847 parafia liczyła 1594 wiernych i 2 duchownych.
W 1859 w wyniku pożaru cerkiew parafialna uległa znacznym uszkodzeniom. W 1870 otwarto pierwszą milejczycką szkołę cerkiewną. W tym okresie w Milejczycach bardzo aktywnie działało bractwo cerkiewne, skupiające ok. 200 osób. W 1878 parafia liczyła 2094 wiernych. W 1887 rozebrano cerkiew św. Mikołaja (pochodzącą prawdopodobnie z 1820), z której drewno sprzedano do Zubacz celem zbudowania tam cerkwi cmentarnej. Około 1890 wzniesiono cerkiew cmentarną pod wezwaniem św. Mikołaja. 20 czerwca 1899 rozpoczęto budowę cerkwi parafialnej w miejscu poprzedniej, nie nadającej się do użytku. Prace ukończono 8 września 1900; konsekracja nowej cerkwi miała miejsce 25 września tegoż roku.
W 1900 parafia należała do dekanatu Wysokie Litewskie w nowo powstałej eparchii grodzieńskiej. W skład parafii wchodziły: miasteczko Milejczyce i wsie Bystre, Chanie, Grabarka, Jałtuszczyki, Klimkowicze, Kościukowicze, Nurczyk, Nurzec, Sasiny, Sobiatyno oraz osada młyńska Chursy. W 1903 wsie Sasiny i Bystre włączono do nowo utworzonej parafii Przemienienia Pańskiego w Sasinach, a w 1913 do tejże parafii dołączono wieś Sobiatyno. Na początku XX w. parafia milejczycka prowadziła 3 szkoły: cerkiewno-parafialną (żeńską), parafialną i ludową. Ewakuacja parafii (w wyniku działań wojennych) nastąpiła w dniach 1–3 sierpnia 1915.
Powroty z bieżeństwa rozpoczęły się już w 1918. Władze niepodległej Polski zgodziły się na reaktywację parafii (jako etatowej); natomiast sąsiednie wspólnoty prawosławne (działające przed 1915 jako samodzielne parafie) – w Rogaczach, Sasinach, Żerczycach i Żurobicach – stały się filiami parafii milejczyckiej. W 1926 cerkiew parafialna została ogrodzona, a na początku lat 30. przeprowadzono remont świątyni. Nie zrealizowano natomiast planów przeniesienia cerkwi cmentarnej z Zubacz do Milejczyc. W okresie międzywojennym parafia – bez filii – liczyła ponad 2000 wiernych (w tym około 1000 w samych Milejczycach). Wspólnoty w Rogaczach, Sasinach i Żerczycach stopniowo (w latach 1928–1940) odzyskały samodzielność jako parafie. Wspólnota w Żurobicach pozostała filią parafii milejczyckiej; w późniejszym czasie została włączona do parafii w Żerczycach. Wieś Pokaniewo, należąca przed 1915 do parafii żerczyckiej, od 1928 wchodzi w skład parafii w Milejczycach.
W czasie II wojny światowej, mimo różnych ograniczeń nałożonych przez władze okupacyjne, parafia nie przerwała działalności. Mimo spalenia znacznej części wsi, ocalała zarówno cerkiew, jak i budynki parafialne. Pierwsze nabożeństwo po wyzwoleniu spod okupacji hitlerowskiej odprawiono 31 lipca 1944.
W latach 1949–1950 miał miejsce kolejny remont cerkwi parafialnej, podczas którego świątynia otrzymała nowe dzwony, w miejsce zabranych przez Niemców w 1943. W 1951 parafię odwiedził metropolita Warszawy i całej Polski Makary. W 1958 odnowiono wnętrze cerkwi św. Barbary. Teren po dawnej cerkwi św. Mikołaja (rozebranej w 1887) ogrodzono i postawiono na nim krzyż – corocznie w uroczystość Przeniesienia Relikwii (22 maja) odbywa się na to miejsce procesja i odprawiany jest "molebień". W 1960 założono nowy cmentarz prawosławny w Milejczycach (przy rozwidleniu dróg na Klukowicze i Rogacze).
W latach 70. XX w. zbudowano nową plebanię, wykonano nowe ogrodzenie wokół cerkwi parafialnej oraz odnowiono ikonostasy i ikony w obydwu cerkwiach. W 1996 wzniesiono na nowym cmentarzu prawosławnym murowaną cerkiew pod wezwaniem św. Apostoła Tomasza.
W latach 2012–2013, przy wykorzystaniu środków z Unii Europejskiej, cerkiew parafialna została gruntownie wyremontowana (m.in. wymieniono dach, oszalowanie, wykonano nową stolarkę okienną i drzwiową). W trakcie prac odnaleziono dokument erekcyjny z 22 czerwca 1899. Renowację wnętrza przeprowadzono w latach 2013–2014.
Od lat 90. XX w. parafię wielokrotnie wizytowali prawosławni hierarchowie – metropolita Bazyli (1995), metropolita Sawa (1998, 1999, 2005, 2011), biskup Miron (1998) i biskup Jerzy.
Parafianie milejczyccy każdego roku goszczą pielgrzymki udające się z Białegostoku na Grabarkę i do Jabłecznej.
Zasięg parafii.
Do parafii należą wierni z miejscowości: Milejczyce, Grabarka, Pokaniewo, Nurczyk, Klimkowicze, Wałki, Kościuszkowicze, Choroszczewo, Lubiejki, Jatłuszczyki i przysiółek Osinki.

</doc>
<doc id="1532301" url="https://pl.wikipedia.org/wiki?curid=1532301" title="Luniz">
Luniz

Luniz, właściwie Lunitunz - duet raperów (Yukmouth i Numskull) z Oakland w stanie Kalifornia w USA. Zespół powstał w 1993 roku. W 1995 roku wydali hit "I Got 5 on It". Ukazało się kilka wersji tej piosenki. 
Dyskografia.
Opracowano na podstawie źródła.

</doc>
<doc id="1532302" url="https://pl.wikipedia.org/wiki?curid=1532302" title="Francine Jordi">
Francine Jordi

Francine Jordi, właśc. Francine Lehmann (ur. w 1977 w Worb), szwajcarska piosenkarka muzyki pop.
Początki kariery.
Jordi zadebiutowała na scenie muzycznej jako dziesięciolatka. Swoją karierę zaczynała występami podczas wycieczek turystycznych w jednej z restauracji folkowych w Interlaken. Razem z siostrą Nicole śpiewała w formacji Gospel Four. Jako nastolatka studiowała w Konserwatorium w Neuchâtel w klasie wokalnej i fortepianu. 
Kariera muzyczna.
1998-2001: Grand Prix der Volksmusik i pierwsze albumy.
W 1998 roku wygrała niemiecki Konkurs Piosenki Folkowej (niem. "Grand Prix der Volksmusik") z utworem „Das Feuer der Sehnsucht”. Zwycięstwo na festiwalu zapewniło jej rozpoznawalność w rodzimej Szwajcarii. W tym samym roku wydała swój debiutancki album zatytułowany "Das Feuer der Sehnsucht", a rok później – świąteczną płytę pt. "Ein Märchen aus Eis". 
W kwietniu 2001 roku ukazał się jej drugi krążek długogrający zatytułowany "Verliebt in das Leben", który dotarł do 34. miejsca krajowej listy najczęściej kupowanych albumów. 
2002: Konkurs Piosenki Eurowizji i "Im Garten meiner Seele".
W lutym 2002 roku Jordi wzięła udział w krajowych eliminacjach eurowizyjnych z utworem „Dans le jardin de mon âme”, z którym ostatecznie zajęła pierwsze miejsce (zdobywając 41,1% poparcia widzów), zostając tym samym reprezentantką Szwajcarii podczas 47. Konkursu Piosenki Eurowizji organizowanego w Tallinnie.25 maja wystąpiła w finale widowiska i zajęła ostatecznie 22. miejsce z 15 punktami na koncie. Kilka tygodni przed finałem konkursu wydała swoją kolejną płytę studyjną zatytułowaną "Im Garten meiner Seele", na której znalazły się francusko- i niemieckojęzyczna wersja eurowizyjnej propozycji. Album dotarł do 28. miejsca krajowej listy najczęściej kupowanych płyt oraz 65. miejsca w Austrii. 
2003-06: "Alles steht und fällt mit Dir" i "Halt mich".
W 2003 roku ukazała się czwarta długogrająca płyta Jordi zatytułowana "Alles steht und fällt mit Dir", która zadebiutowała na 22. miejscu krajowej listy bestsellerów i na 30. miejscu w Austrii. 
Na początku 2005 roku premierę miał jej pierwszy album kompilacyjny zatytułowany "Einfach Francine Jordi", na którym znalazły się najpopularniejsze utwory w dorobku piosenkarki. Krążek dotarł do 23. miejsca zestawienia najczęściej kupowanych płyt w kraju i do 13. miejsca w Austrii. Kilka tygodni później ukazał się kolejny album studyjny artystki zatytułowany "Halt mich". 
2007-12: "Dann kamst du", "Meine kleine grosse Welt" i "Lago Maggiore".
Pod koniec listopada 2007 roku na rynek trafił kolejny album Jordi, zatytułowany "Dann kamst du". Płyta dotarła do 15. miejsca krajowej listy najczęściej kupowanych krążków, a sukces wydawnictwu zapewnił m.in. singiel „Das Feyr vo dr Sehnsucht”, nagrany w duecie z jodłującym chórem Jodlerclub Wiesenberg. Piosenka dotarła do pierwszego miejsca krajowej listy przebojów i utrzymywała się na szczycie przez siedem tygodni. Utwór został umieszczony na reedycji płyty "Dann kamst du", która ukazała się pod koniec października 2008 roku. 
Rok później artystka wydała płytę zatytułowaną "Meine kleine grosse Welt", która zadebiutowała na 11. pozycji krajowej listy bestsellerów. Pod koniec września 2011 roku premierę miał krążek pt. "Lago Maggiore", który powstał we współpracy z Florianem Astem. Wydawnictwo zajęło pierwsze miejsce krajowej listy najczęściej kupowanych płyt w pierwszym tygodniu po wydaniu. 11 listopada 2011 roku wokalistka wydała płytę, zatytułowaną "Begegnungen", na której znalazła się m.in. jej wersja przeboju „Felicità” z repertuaru Albano Carrisiego.
Od 2013: "Verliebt Geliebt".
Na początku marca 2013 roku Jordi wydała swój ostatni album, zatytułowany "Verliebt Geliebt", który zadebiutował na trzecim miejscu krajowej listy najpopularniejszych albumów.

</doc>
<doc id="1532311" url="https://pl.wikipedia.org/wiki?curid=1532311" title="Popioły czasu">
Popioły czasu

Popioły czasu ("Ashes of Time") – hongkoński film z 1994 roku w reżyserii Wong Kar-Waia. Scenariusz tego filmu Wong Kar-Wai bardzo luźno oparł na przygodach czterech bohaterów jednej z powieści Louisa Cha. Mimo że film ten nie był zbyt dobrze przyjęty przez widzów (i przyniósł wysokie straty), wielu krytyków twierdzi, iż jest to jeden z najlepszych filmów reżysera. W 2008 reżyser dokonał znacznych zmian w filmie (głównie w montażu) tworząc Popioły czasu: Powrót.

</doc>
<doc id="1532312" url="https://pl.wikipedia.org/wiki?curid=1532312" title="Listy perskie">
Listy perskie

Listy perskie () – powieść epistolarna Monteskiusza wydana anonimowo w 1721 roku w Amsterdamie.
Jest to powieść epistolarna polifoniczna składająca się ze 161 listów. Głównymi bohaterami utworu są Usbek i Rica, dwaj Persowie, którzy odbywają podróż po Europie, zaś w latach 1712–1720 mieszkają we Francji. Piszą oni listy do swoich przyjaciół, by podzielić się z nimi wrażeniami z krajów europejskich oraz otrzymać wiadomości z Persji.

</doc>
<doc id="1532313" url="https://pl.wikipedia.org/wiki?curid=1532313" title="Medimnos">
Medimnos



</doc>
<doc id="1532317" url="https://pl.wikipedia.org/wiki?curid=1532317" title="Park Narodowy Tresticklan">
Park Narodowy Tresticklan

Park Narodowy Tresticklan (szw. "Tresticklan nationalpark") – park narodowy w Szwecji, położony na terenie gminy Dals-Ed, w regionie Västra Götaland. Został utworzony w 1996 w celu ochrony starych naturalnych lasów sosnowych, krajobrazu dolinny ryftowej, czystych jezior oraz siedlisk rzadkich ptaków, takich jak głuszec ("Tetrao urogallus") cietrzew ("Tetrao tetrix") i jarząbek ("Bonasa bonasia"). Park jest położony przy granicy z Norwegią. Po norweskiej stronie leży rezerwat przyrody Lundsneset, z którym Park narodowy Tresticklan tworzy ponadgraniczny obszar chroniony.
Park narodowy Tresticklan jest dość trudno dostępny dla turystów. Jedyna oznakowana droga prowadząca do granic parku prowadzi wzdłuż brzegów jeziora Stora Le. Niedaleko od jeziora, przy starej farmie znajduje się parking oraz punkt informacyjny. Stąd także wychodzi szlak turystyczny "Halleleden", który prowadzi w poprzek całego parku i przekracza granicę z Norwegią. Kilka szlaków wytyczono także przy brzegach jeziora Stora Tresticklan oraz na szczyt najwyższego wzgórza parku - Orshöjden, które wznosi się 276 m n.p.m..
Teren parku jest unikatowy jak na warunki południowej Szwecji, gdyż w ciągu ostatnich 100 lat działalność ludzka była tu bardzo ograniczona. Cały las objęty parkiem narodowym jest naturalny. 
Wyraz "trestickel", od którego pochodzi nazwa jeziora oraz parku oznacza trójząb. Wiąże się to z kształtem jeziora, które leży w dolinie ryftowej i ma kształt trójzębu.

</doc>
<doc id="1532318" url="https://pl.wikipedia.org/wiki?curid=1532318" title="Eustacio Chamorro">
Eustacio Chamorro

Eustacio Chamorro - piłkarz paragwajski, obrońca.
Jako piłkarz klubu Club Presidente Hayes był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Chamorro nie zagrał jednak w żadnym meczu.

</doc>
<doc id="1532321" url="https://pl.wikipedia.org/wiki?curid=1532321" title="Charles-Louis Joachim de Chastellier-Dumesnil">
Charles-Louis Joachim de Chastellier-Dumesnil

Charles-Louis Joachim de Chastellier-Du Mesnil (lub Dumesnil) – francuski arystokrata, wojskowy i dyplomata żyjący w XVIII wieku. Pochodził ze szlachty prowincji Franche-Comté
W armii francuskiej osiągnął stopień generała-pułkownika ("lieutenant général"). W 1757 posłował jako francuski reprezentant dyplomatyczny w Elektoracie Bawarii (Monachium). W 1776 roku zastąpił go niejaki Barré-Marbois.
Wiadomo, że prowadził spory prawne z parlamentem Delfinatu.

</doc>
<doc id="1532323" url="https://pl.wikipedia.org/wiki?curid=1532323" title="Kościół Najświętszej Marii Panny Wniebowziętej w Tarnowie">
Kościół Najświętszej Marii Panny Wniebowziętej w Tarnowie

Kościół Najświętszej Marii Panny Wniebowziętej – zabytkowy drewniany gotycki kościół, stojący przy zbiegu ulic Narutowicza i Najświętszej Panny Marii w Tarnowie, nad potokiem Wątok.
Popularnie nazywany "kościołem na Burku" od miejscowej nazwy pobliskiego targowiska, został wzniesiony w 1458 roku na miejscu starszej świątyni a konsekrowany w 1462 roku jako kościół filialny tarnowskiej parafii kolegiackiej (obecnie katedralnej). Po uszkodzeniu przez pożar na początku XVII wieku został odbudowany w 1640 roku przez księdza Andrzeja Tarłę. W połowie XIX wieku, w związku z zagrożeniem przez obsuwający się brzeg potoku, kościół przesunięto na nowe podmurowanie. W 1910 roku dobudowano wieżę, częściowo przebudowaną w 1965 roku. Na przełomie 2008/2009 roku wymieniono gont i deskowanie ścian.
Kościół NMP jest budynkiem drewnianym, orientowanym, budowanym na zrąb, z wieżą konstrukcji słupowej od strony zachodniej i węższym od nawy, wielobocznie zakończonym prezbiterium. Nawę, prezbiterium i przylegającą od północy zakrystię kryje stromy gontowy dach. Wieża posiada nadwieszoną izbicę, zwieńczoną cebulastym hełmem. Barokowa sygnaturka na szczycie dachu pochodzi z 1653 roku. Całość otacza kamienne ogrodzenie kryte gontem.
Wnętrze kościoła nakryte jest płaskimi stropami, pokrytymi polichromią figuralną i ornamentalną, wspartymi na profilowanych kolumnach. Na belce tęczowej, oddzielającej nawę od prezbiterium, znajdują się krucyfiks i figury Józefa z Arymatei i Nikodema z XVII wieku. W rokokowym ołtarzu głównym z 2. połowy XVIII wieku umieszczony jest, otoczony lokalnym kultem, malowany na desce obraz Matki Boskiej z Dzieciątkiem z XVI wieku, powszechnie zwany obrazem Matki Bożej Szkaplerznej. Dwa ołtarze boczne to kopie średniowiecznych tryptyków (oryginały przechowywane są w tarnowskim Muzeum Diecezjalnym), pochodzących z kościołów w Kamionce Małej i Brzezinach. Wyposażenie wnętrza uzupełniają m.in. barokowa ambona z XVIII wieku, chór muzyczny (ok. 1621 roku), zdobiony malowanymi herbami, oraz dwa relikwiarze drewniane z końca XVIII wieku.
W 1980 roku przy kościele NMP erygowano parafię pw. Matki Bożej Szkaplerznej.

</doc>
<doc id="1532326" url="https://pl.wikipedia.org/wiki?curid=1532326" title="Cerkiew Wszystkich Świętych w Suwałkach">
Cerkiew Wszystkich Świętych w Suwałkach

Cerkiew pod wezwaniem Wszystkich Świętych – prawosławna cerkiew parafialna w Suwałkach. Należy do dekanatu Sokółka diecezji białostocko-gdańskiej Polskiego Autokefalicznego Kościoła Prawosławnego.
Położenie.
Cerkiew mieści się na cmentarzu prawosławnym, przy ulicy Zarzecze.
Historia.
Świątynia została wybudowana w latach 1891–1892. Wyświęcono ją 8 września 1892. Początkowo pełniła funkcję kaplicy cmentarnej, w której odprawiano nabożeństwa żałobne. Od 1940 r. jest świątynią parafialną. Po II wojnie światowej kilkakrotnie okradana. Remontowana w latach 1976–1979.
8 września 2012 r. w cerkwi obchodzono uroczystość 120. rocznicy wyświęcenia świątyni.
W 2013 r. – przy wsparciu Urzędu Marszałkowskiego Województwa Podlaskiego – rozpoczęto kolejny remont cerkwi. Do października 2014 r. wymieniono oszalowanie wieży, pokrycie części dachów oraz kopułę.
Cerkiew wpisano do rejestru zabytków 12 maja 2003 r. pod nr A-57.
Architektura.
Budowla drewniana, w stylu rosyjskim, konstrukcji zrębowej, oszalowana, na planie krzyża greckiego z dostawionym przedsionkiem. Ramiona boczne i prezbiterium zamknięte prostokątnie. Na przecięciu ramion krzyża wysoka, czworoboczna wieżyczka kryta blaszanym ostrosłupowym dachem namiotowym, zwieńczona cebulastą kopułką i krzyżem. Nad wejściem niewielka słupowa dzwonnica w formie dwóch belek nakrytych dwuspadowym daszkiem. Wnętrze kryte płaskim stropem, który na przecięciu ramion krzyża uniesiony jest do góry tworząc pozorną kopułę. W kopule jednobarwna olejna polichromia przedstawiająca Chrystusa Pantokratora i czterech Ewangelistów. Wewnątrz świątyni skromny, jednorzędowy ikonostas ozdobiony ikonami w stylu akademickim.

</doc>
<doc id="1532328" url="https://pl.wikipedia.org/wiki?curid=1532328" title="Szalony Iwan">
Szalony Iwan

Szalony Iwan – zwrot odnoszący się do charakterystycznego manewru wykonywanego przez okręt podwodny.
Geneza "Szalonego Iwana".
Współczesne okręty podwodne większość swojego czasu operacyjnego spędzają w zanurzeniu. Dotyczy to zarówno okrętów o napędzie atomowym, jak i spalinowo-elektrycznym. W czasie pływania w położeniu podwodnym głównym urządzeniem pozwalającym określić okrętowi podwodnemu sytuacje wokół niego jest sonar. Sonar to urządzenie, które nasłuchuje dźwięków w wodzie (sonar pasywny) bądź samo wysyła impulsy w celu określenia pozycji jakiegoś obiektu (sonar aktywny). Do jednych z głównych zadań okrętów podwodnych należy śledzenie okrętów podwodnych potencjalnego przeciwnika, w szczególności dotyczy to okrętów podwodnych nosicieli pocisków balistycznych z głowicami nuklearnymi. Urządzenia nasłuchowe zamontowane na pokładzie okrętu podwodnego mają jedną zasadniczą wadę, mianowicie poza zasięgiem ich działania znajduje się sektor rufowy okrętu podwodnego. Silniki okrętu podwodnego jak również praca śruby lub śrub powoduje hałas, który uniemożliwia przeszukanie tego pola sonarowi. Tak więc najlepszą metodą na śledzenie innego okrętu podwodnego jest schowanie się za jego rufą, gdzie jest on całkowicie głuchy. Z tym problemem borykały się wszystkie okręty podwodne lat 50. i 60., ale także boryka się duża część okrętów podwodnych służących obecnie. W połowie lat 70. zaczęły się prace nad opracowaniem takiego sonaru aby mógł on wykrywać obiekty także za rufą okrętu, na którym jest on zamontowany. Jako pierwsi z tym problemem uporali się Amerykanie budując sonar holowany. Jest to antena sonaru pasywnego, która jest ciągnięta przy pomocy kabla (o długości od 2 do 3 km) za rufą okrętu. Długość kabla powoduje to, że antena sonaru znajduje się w obszarze nie zakłócanym przez pracę mechanizmów napędowych a także śrub okrętu i, co równie ważne, okręt może prowadzić nasłuch innego kanału dźwiękowego niż ten, w którym się on sam znajduje. Sonar holowany przyczynił się do tego, że okręty podwodne Związku Radzieckiego miały problem ze śledzeniem okrętów podwodnych Stanów Zjednoczonych, podczas gdy te ostatnie nie miały kłopotów ze śledzeniem ich radzieckich odpowiedników – nie wyposażonych w sonar holowany. Rosjanie szukali różnych rozwiązań, by utrudnić śledzenie ich okrętów przez Amerykanów. Tak narodził się manewr nazwany później "Szalony Iwan".
Manewr.
Jak zostało powiedziane wcześniej, okręt podwodny nie wyposażony w sonar holowany może być łatwo śledzony przez inny okręt, który chowa się w jego szumach za rufą. Rosjanie, aby temu zapobiec, stosowali manewr polegający na tym, że w nieokreślonych odstępach czasu ich okręty wykonywały zwrot nawet do 360 stopni połączony ze zwiększeniem prędkości tak, aby zaskoczyć okręt podwodny przeciwnika. Amerykańscy podwodniacy nazwali go "Szalony Iwan". "Szalony", bo był wykonywany nagle, a "Iwan" dlatego, że wykonywały go okręty podwodne ZSRR.
Zmierzch "Szalonego Iwana".
Na przełomie lat 70. i 80. do służby w Marynarce Wojennej ZSRR zaczęły wchodzić okręty podwodne wyposażone w sonar holowany. Pierwszym tego typu okrętem był K-138 (Projekt 671RTM Szczuka, w kodzie NATO oznaczony jako Victor III). Następnie dołączyły do niego pozostałe okręty projektu 671RTM, a także okręty projektu 945, 945A, 945B Mars (w kodzie NATO oznaczone jako Sierra) a także okręty projektu 971, 971U Bars (kod NATO Akula I) i projektu 971A Szczuka-B (kod NATO Akula II). Te nowe okręty nie stosowały już zbyt często manewru "Szalonego Iwana" (poza sytuacjami, gdy okręt podchodzi na głębokość peryskopową, ponieważ wtedy sonar holowany musi zostać zwinięty - mógłby się zaplątać w śrubę okrętu nawodnego przebywającego w pobliżu).

</doc>
<doc id="1532332" url="https://pl.wikipedia.org/wiki?curid=1532332" title="Claude Fyot de Mimeure">
Claude Fyot de Mimeure

Claude Fyot de Mimeure, markiz de Mimeure (ur. 1734, zm. 1790) był francuskim wpływowym arystokratą i politykiem. Wywodził się z burgundzkiej szlachty.
Pełnił funkcję notariusza parlamentu Burgundii w Dijon. Wielokrotnie wspominają jego osobę: "Mémoires de l'Académie des sciences, arts et belles-lettres de Dijon" wydawane przez akademię w Dijon.
Jego synem był pisarz Claude Philibert Casimir Fyot (1763-1849), który posłował do stanów generalnych 1789 roku jako deputowany stanu szlacheckiego.

</doc>
<doc id="1532333" url="https://pl.wikipedia.org/wiki?curid=1532333" title="Claude Philibert Casimir Fyot">
Claude Philibert Casimir Fyot

Claude Philibert Casimir Fyot, markiz de Mimeure (ur. 1763, zm. 1849) – francuski polityk i pisarz.
Jego ojciec, Claude Fyot de Mimeure(1734–1790) był radcą parlamentu w Dijon.
Posłował do stanów generalnych 1789 roku jako deputowany stanu szlacheckiego.

</doc>
<doc id="1532335" url="https://pl.wikipedia.org/wiki?curid=1532335" title="Friedrich Goll">
Friedrich Goll

Hans Ulrich Friedrich Goll (ur. 1 marca 1829 w Zofingen, zm. 13 listopada 1903 w Zurychu) – szwajcarski lekarz, neuroanatom, profesor Uniwersytetu Zuryskiego.
Życiorys.
Syn kupca Johanna Ulricha Golla i Sophie z domu Herosé. Studiował na Uniwersytecie w Zurychu i Uniwersytecie w Würzburgu. Podczas studiów był uczniem m.in. Carla Ludwiga. Tytuł doktora nauk medycznych uzyskał 19 marca 1853 roku na podstawie dysertacji "Über den Einfluss des Blutdruckes auf die Harnabsonderung". Następnie uczył się w Paryżu u Claude'a Bernarda i Charlesa-Édouarda Brown-Séquarda. Po powrocie do Zurychu przez kilka lat praktykował jako lekarz, jednocześnie kontynuując swoje badania neuroanatomiczne. Od 1863 roku kierował kliniką uniwersytecką, w tym samym roku otrzymał katedrę farmakologii. Od 1885 profesor nadzwyczajny.
W 1864 roku ożenił się z Eugenie Cellier (1835–1920). Jego bratem był prawnik August Goll (1827–1906).
Zmarł w 1903 roku, pochowany jest na Cmentarzu Sihlfeld w Zurychu.
Pamiętany jest za opis pęczka smukłego (Golla), będącego powrózkiem włókien nerwowych przebiegającym w rdzeniu kręgowym do rdzenia przedłużonego.

</doc>
<doc id="1532336" url="https://pl.wikipedia.org/wiki?curid=1532336" title="Mudroňovo">
Mudroňovo

Mudroňovo (węg. "Újpuszta") – wieś i gmina (obec) w powiecie Komárno w kraju nitrzańskim na Słowacji. Zajmuje powierzchnię 4,0 km².
W 2011 roku populacja wsi wynosiła 122 osoby, około 75% mieszkańców stanowili Słowacy, 6% Węgrzy, 3% Czesi.
Historia.
Mudroňovo zostało założone w 1921 roku przez słowackich osadników na rozparcelowanym majątku gminy Modrany. W latach 1938–1945 zostało zaanektowane przez Węgry, a słowackich kolonistów wysiedlono. Wrócili po zakończeniu wojny, w 1945 roku. W latach 1939–1951 Mudroňovo należało do gminy Modrany.

</doc>
<doc id="1532337" url="https://pl.wikipedia.org/wiki?curid=1532337" title="Luding Khenczen Rinpocze">
Luding Khenczen Rinpocze

Luding Khenczen Rinpocze (ur. 1931) – mistrz buddyzmu tybetańskiego, zwierzchnik tradycji ngor szkoły sakja - jednej z trzech głównych tradycji sakja buddyzmu tybetańskiego.
Luding Khenczen Rinpocze został wyświęcony na mnicha w wieku 10 lat. Przez następne 13 lat pobierał nauki Lamdre, otrzymywał inicjacje, ustne instrukcje i wskazówki do praktyki od swego nauczyciela Khenczena Sarczen. Jego nauczycielami byli również Sakja Trizin i Czogje Triczen Rinpocze. Następnie przez 4 lata nieprzerwanie przebywał na odosobnieniu medytacyjnym praktykując głównie praktyki tantry Hewadżra. W wieku 24 lat został opatem klasztoru Ngor Ewam Choedhe. W 1959 roku, po inwazji chińskiej na Tybet, Rinpocze wyemigrował do Dardżylingu w Indiach. W 1961 roku założył ośrodek tradycji ngor w Gangtok w Sikkimie. W 1978 roku przywrócił do życia klasztor Ngor w Mandawala, w północnych Indiach.
Rinpocze udziela cyklicznie nauk Dharmy, przekazów mocy i ustnych przekazów praktyki. Dotychczas wyświęcił ok. 10 tysięcy mnichów. Prowadzi odosobnienia medytacyjne w Indiach, Nepalu i w ośrodkach szkoły sakja na całym świecie. Rinpocze naucza Lamdre - nauk "Ścieżki i Owocu", udziela inicjacji i instrukcji głównie koncentrując się na siedmiu mandalach szkoły ngor.

</doc>
<doc id="1532338" url="https://pl.wikipedia.org/wiki?curid=1532338" title="Daniel François de Gélas de Lautrec">
Daniel François de Gélas de Lautrec

Daniel Charles Albert François, hrabia de Gelas-Voisins, wicehrabia de Lautrec (zm. 30 sierpnia 1753 roku w Paryżu) – francuski dyplomata.
Od roku 1743 był francuskim posłem przy Elektorze Bawarii w Monachium.

</doc>
<doc id="1532340" url="https://pl.wikipedia.org/wiki?curid=1532340" title="Ludhing Khenczen Rinpocze">
Ludhing Khenczen Rinpocze



</doc>
<doc id="1532341" url="https://pl.wikipedia.org/wiki?curid=1532341" title="Gregorio della Suburra">
Gregorio della Suburra



</doc>
<doc id="1532342" url="https://pl.wikipedia.org/wiki?curid=1532342" title="Moča">
Moča

Moča (węg. "Dunamocs") – wieś i gmina (obec) w powiecie Komárno w kraju nitrzańskim na Słowacji, pierwszy raz wzmiankowana w roku 1208.
W 2011 roku populacja wynosiła 1151 osób, około 92% mieszkańców wsi stanowili Węgrzy, 6% Słowacy.

</doc>
<doc id="1532344" url="https://pl.wikipedia.org/wiki?curid=1532344" title="Nicola de Romanis">
Nicola de Romanis



</doc>
<doc id="1532345" url="https://pl.wikipedia.org/wiki?curid=1532345" title="Drikung Kjabgon Czetsang Rinpocze">
Drikung Kjabgon Czetsang Rinpocze

Drikung Kjabgon Czetsang Rinpocze (ur. 1946) – mistrz buddyzmu tybetańskiego, zwierzchnik tradycji Drikung Kagyu jednej z czterech obecnie aktywnych szkół Kagyu buddyzmu tybetańskiego. Jest 37. sukcesorem linii Drikung Kagyu i 7 inkarnacją Czetsanga Rinpocze, o którym mówi się, że jest manifestacją Buddy Współczucia (skt. Avalokiteshvara, tyb. Czenrezig).
Życiorys.
Drikung Kjabgon Czetsang Rinpocze urodził się w 1946 roku w arystokratycznej rodzinie Tsarong w Lhasie. Kilka lat po tym jak odszedł poprzedni Drikung Kjabgon, Sziwe Lodro (1886–1943), dwie grupy zaczęły szukać jego reinkarnacji w całym Tybecie. Polegając na wizji regenta Drikung Kagyu, Tritsaba Gyabra Rinpocze (1924–1979) i wielu innych znakach w 1950 roku chłopiec z rodziny Tsarong został rozpoznany jako kolejne wcielenie Drikung Kjabgona. Chłopiec kolejno zdał wszystkie testy mające potwierdzić jego tożsamość (np. identyfikacja przedmiotów religijnych należących do poprzedniej inkarnacji), a następnie został potwierdzony przez innych wielkich mistrzów takich jak Taktra Rinpocze, 16 Karmapa Rangdziung Rigpe Dordże i Taklung Matrul. W roku 1950 został intronizowany w klasztorze Drikung Thil, głównej siedzibie szkoły Drikung. Zaraz potem nastąpiła inwazja chińskich komunistów na Tybet, a Rinpocze wraz z rodziną wyemigrował do Kalimpongu w północnych Indiach. Po kilku miesiącach Rinpocze spotkał delegację z Tybetu z klasztoru Drikung i wraz z nią wrócił do kraju.
Zgodnie z tradycją Rinpocze rozpoczął swoją edukację pod okiem Tritsab Gjabra Rinpocze i Ajang Thubten Rinpocze (1899–1966). Zawierała się w tym nauka pisania, czytania, zapamiętywania, astrologia i gramatyka. Od innych nauczycieli Bhalok Thupten Chodrak Rinpocze, Lho Bongtrul Rinpocze, and Nyidzong Tripa otrzymał nauki Dharmy, podstawowe przekazy mocy, przekazy praktyk, nauki szkoły Kagyu oraz w szczególności nauki linii Drikung Kagyu. W wieku 11 lat, Drikung Kjabgon udzielił pierwszych publicznych nauk i inicjacji, w 1956 roku podczas ceremonii Wielkiej Poła Drikung. Następnie rozpoczął studia filozoficzne w monastycznym gimnazjum Nyima Changra, gdzie mistrz Bopa Tulku Dongag Tenpa (1907–1959) wprowadził go w nauki Madhyamaka.
Wkrótce potem sytuacja w Tybecie pogorszyła się. Podczas tybetańskiego powstania w 1959 roku, wielu Tybetańczyków uciekło z kraju, wśród nich polityczny lider Tybetu Dalajlama, ministrowie i mistrzowie duchowi wielu tradycji. Powzięto wiele prób by wywieźć Czetsanga Rinpocze i Czungtsanga Rinpocze z Tybetu. Jednak na przeszkodzie stała komunistyczna administracja. Zastosowano areszt domowy dla wszystkich mnichów klasztoru.
Dopiero w roku 1975 po szczegółowym zaplanowaniu ucieczki nadarzyła się okazja by wyemigrować do Nepalu. Po kilku latach Rinpocze wyjechał do USA, gdzie w międzyczasie osiedli jego rodzice. Tam nauczył się angielskiego, by zarobić na życie pracował m.in. w McDonalds i w innych restauracjach.
Studia i przekazy.
Po powrocie do Indii Drikung Kjabgon przejął obowiązki w klasztorze Phyang w Ladakh, gdzie przeprowadził tradycyjne trzyletnie odosobnienie medytacyjne pod okiem mistrza medytacji Kyunga Sodpa Gyatso (1911–1980). Studiował z wieloma wysoko urzeczywistnionymi nauczycielami różnych tradycji i otrzymał od nich wiele przekazów. Za jednego ze swoich największych nauczycieli uważa on Dilgo Khyentse Rinpocze (1910–1991). Otrzymał od niego esencjonalne nauki Ośmiu Linii Praktyk Buddyzmu Tybetańskiego (tyb. Dam Ngag Dzo), najwyższe nauki Dzogczen (tyb. Nyingtig Yashi), a także zgromadzone pisma Dziamgona Kongtrula (tyb. Gyachen Kadzo) oraz skarb ustnych przekazów Kagyu (tyb. Kagyu Ngag Dzo). Dodatkowo otrzymał cenne nauki i inicjacje od 14 Dalajlamy (w szczególności przekazy tantr Chakrasamvara, Kalachakra i Yamantaka), od 16 Karmapy (Sześć Jog Naropy i Milarepy), od Taklung Szabdrung Rinpocze (przekaz nauk Taklung Kagyu) i od Taklung Tsetrul (Północne Skarby). Studiował buddyjską filozofię pod kierownictwem Khenpo Noryang w klasztorze Sangnag Czoling szkoły Drukpa Kagyu w Bhutanie, który przekazał mu nauki Bodhicharyāvatāra, Madhyamakāvatāra i Uttara Tantra, a także ogólne nauki linii Kagyu i szczególne wyjaśnienia Drukpa Kagyu o Mahamudrze. Rinpocze otrzymał również ważne przekazy Drikung Kagyu i nauki Mahamudry od Garczena Rinpocze i Drubwanga Konczog Norbu.
Działalność.
Od roku 1987 Czetsang Rinpocze zaczął udzielać nauk w wielu krajach na całym świecie. W tym samym czasie skupił swe wysiłki by odbudować osłabioną linię Drikung Kagyu. W Dehra Dun w Indiach założył klasztor i ośrodek edukacyjny "Drikung Kagyu Institute", przyciągając wielu mnichów z Tybetu i buddyjskich praktykujących z wielu krajów. Z początku składał się on z klasztoru Dziangczubling, ośrodka odosobnień medytacyjnych i klasztoru dla mniszek Samtenling. Drikung Kagyu Institute jest centrum edukacyjnym, które kładzie nacisk zarówno na tradycyjne monastyczne wykształcenie, jak i na współczesną edukację i trening medytacyjny by sprostać wymaganiom dzisiejszych czasów. W 2003 roku Czetsang Rinpocze założył blisko klasztoru Bibliotekę Songtsen, ośrodek studiów tybetańskich. Centrum działa jako składnica skarbów kultury i nauki oraz think-tank w celu podtrzymania i pogłębienia duchowej i kulturowej tożsamości ludzi z regionu Himalajów, w szczególności linii Drikung. Posiada bogate zbiory tekstów wszystkich szkół buddyjskich a także wiele cennych kolekcji i manuskryptów. Te cenne starożytne teksty umożliwiają szerokie badania nad najwcześniejszym okresem kultury Tybetu.
W 2005 roku, blisko Biblioteki Songtsen, Drikung Kjabgon wybudował instytut Wyższych Studiów Buddyjskich "Kagyu College".

</doc>
<doc id="1532346" url="https://pl.wikipedia.org/wiki?curid=1532346" title="Jean-Pierre de La Marck">
Jean-Pierre de La Marck

Jean-Pierre, hrabia La Marck – francuski arystokrata i dyplomata, żyjący w pierwszej połowie XVIII wieku.
W latach 1711-1714 był francuskim "chargé d'affaires" w Elektoracie Bawarii. Przybywszy do Monachium w 1711 roku, był pierwszym francuskim oficjalnym przedstawicielem dyplomatycznym od zajęcia go w 1704 roku przez austriackie wojska. Mimo stosunkowo niskiej rangi dyplomatycznej, jego misja miała więc wysoką wagę.

</doc>
<doc id="1532347" url="https://pl.wikipedia.org/wiki?curid=1532347" title="Timo Flloko">
Timo Flloko

Timo Flloko, właśc. Timoleo Flloko (ur. 26 kwietnia 1948 w Peje) – albański aktor i autor tekstów piosenek.
Życiorys.
Po ukończeniu szkoły średniej we Wlorze studiował na wydziale sztuk scenicznych Instytutu Sztuk w Tiranie. Studia ukończył w 1970 i został zaangażowany do zespołu Teatru Ludowego (alb. "Teatri Popullor"). Był także wykładowcą sztuki aktorskiej w Instytucie Sztuk w Tiranie.
W 1967 zadebiutował na ekranie filmowym. W swojej karierze zagrał w 20 filmach fabularnych. Za rolę nauczyciela Luana w filmie "Lulekuqet mbi mure" zdobył główną nagrodę na Festiwalu Filmów Albańskich. W 1997 otrzymał nagrodę na Festiwalu Filmowym w Saint-Étienne za rolę w filmie "Vdekja e kalit". Uhonorowany tytułem Zasłużonego Artysty (alb. Artist i Merituar). W 1997 wyemigrował wraz z rodziną do USA. Przez osiem lat mieszkał w Nowym Jorku, tam też grał role epizodyczne. Po powrocie do kraju objął stanowisko profesora na wydziale sztuk scenicznych Uniwersytetu Sztuk w Tiranie.

</doc>
<doc id="1532348" url="https://pl.wikipedia.org/wiki?curid=1532348" title="Ernst Ziegler">
Ernst Ziegler

Ernst Ziegler (ur. 17 marca 1849 w Meessen-Schweiz, zm. 30 listopada 1905 we Fryburgu Bryzgowijskim) – szwajcarski patolog.
Studiował medycynę na Uniwersytecie w Bernie i w Würzburgu, w 1872 roku został asystentem w Instytucie Patologii Uniwersytetu w Würzburgu u Edwina Klebsa. Następnie uczył się u Eduarda von Rindfleischa i Roberta Maiera. W 1878 roku profesor nadzwyczajny na Uniwersytecie w Zurychu. W 1881 roku profesor zwyczajny patologii na Uniwersytecie w Zurychu, w 1882 roku profesor zwyczajny patologii w Tybindze, w 1888 roku na równorzędnej katedrze we Fryburgu Bryzgowijskim.

</doc>
<doc id="1532349" url="https://pl.wikipedia.org/wiki?curid=1532349" title="Senesino">
Senesino

Senesino (Francesco Bernardi) (ur. 31 października 1686, zm. 27 listopada 1758) – włoski kastrat o głosie altowym. Współpracował z kompozytorem Georgiem Friedrichem Händlem.
Był synem fryzjera ze Sieny. Wstąpił do chóru katedralnego w 1695. Zabiegowi kastracji został prawdopodobnie poddany w wieku 13 lat. Jego debiut sceniczny w Wenecji miał miejsce w 1707. Podczas następnej dekady zyskał ogromną popularność w całej Europie, otrzymując ogromne wynagrodzenia.
Senesino i Händel.
Na skutek konfliktu, w jaki Senesino popadł z nadwornym kompozytorem, Heinichenem, w 1720, został zwolniony i zaangażowany przez Händla jako primo uomo w jego zespole, the Royal Academy of Music. Jego pierwszy występ z tym zespołem miał miejsce 28 grudnia w operze "Radamisto". Jego pensja była wręcz niewyobrażalnie wysoka (2000 funtów i 3000 gwinei). Sensino pozostał w Londynie jeszcze przez 16 od pierwszej wspólnej premiery. Przyjaźnił się z londyńską socjetą, między innymi z księciem Chandos, lordem Burlingtonem oraz z malarzem Williamem Kentem. Zajmował się kolekcjonerstwem - zgromadził kolekcję rzadkich obrazów, książek, przyrządów naukowych i innych cennych przedmiotów, włączając w to srebra sławnego Paula de Lamerie.
Podczas kreowania siedemnastu ról w operach Händla (m.in. w "Giulio Cesare", "Orlando", "Rodelinda"), jego relacje z kompozytorem gwałtownie się zmieniały. Po rozpadzie Royal Academy w 1728, Senesino śpiewał w Paryżu (1728) i w Wenecji (1729). W 1730 został ponownie zaangażowany przez Händla - zaśpiewał wówczas w jego nowych operach i oratoriach ("Esther", "Deborah" oraz w dwujęzycznej wersji "Acisa i Galatei"). Jego niechęć wobec Händla stała się wielka, gdy w 1733 dołączył do konkurencyjnego zespołu operowego. Występował równolegle z innym słynnym kastratem - Farinellim, a ich spotkanie na scenie (w pasticcio "Artaserse") jest znanym incydentem odnotowanym przez historyków.
Powrót do Włoch i wycofywanie się z występów publicznych.
Senesino opuślił Anglię w 1736 i wystąpił w kilku przedstawieniach we Włoszech. Śpiewał we Florencji w latach 1737–1739 i w Neapolu (do 1740), gdzie dał swój ostatni występ w operze Porpory "Il trionfo di Camilla" w Teatro San Carlo. W tym czasie jego śpiew wydawał się publiczności staroświecki. Powrócił do miasta swojego urodzenia, zbudował willę, którą urządził w sposób angielski, jako służących zatrudnił czarnych niewolników, sprowadził małpę i papugę. Kultywował także angielskie obyczaje - między innymi namiętnie pijał herbatę.

</doc>
<doc id="1532351" url="https://pl.wikipedia.org/wiki?curid=1532351" title="Attenborosaurus">
Attenborosaurus



</doc>
<doc id="1532352" url="https://pl.wikipedia.org/wiki?curid=1532352" title="TB-3 (ANT-6)">
TB-3 (ANT-6)



</doc>
<doc id="1532353" url="https://pl.wikipedia.org/wiki?curid=1532353" title="Heinrich Ernst Albers-Schönberg">
Heinrich Ernst Albers-Schönberg

Heinrich Ernst Albers-Schönberg (ur. 21 stycznia 1865 w Hamburgu, zm. 4 czerwca 1921 w Hamburgu) – niemiecki lekarz radiolog. Jeden z pierwszych lekarzy-ofiar promieniowania rentgenowskiego.
Twórca pierwszego opisu choroba nazwanej jego nazwiskiem znanej także jako osteopetroza.

</doc>
<doc id="1532354" url="https://pl.wikipedia.org/wiki?curid=1532354" title="Heinrich Albers-Schönberg">
Heinrich Albers-Schönberg



</doc>
<doc id="1532356" url="https://pl.wikipedia.org/wiki?curid=1532356" title="Arthur Biedl">
Arthur Biedl

Arthur Biedl (ur. 4 października 1869 w Kiskomlos, zm. 26 sierpnia 1933 w Weißensee) – węgiersko-austriacki patolog. 
Życiorys.
Wykładał na Uniwersytecie Wiedeńskim, praktykował w Wiedniu i Pradze. Jako jeden z pierwszych opisał chorobę genetyczną, znaną dziś jako zespół Bardeta-Biedla.

</doc>
<doc id="1532358" url="https://pl.wikipedia.org/wiki?curid=1532358" title="Antonij Beskyd">
Antonij Beskyd

Antonij Beskyd (ur. 1855 w Hanigovcach, zm. 1933 w Użhorodzie) – prawnik i polityk rusiński, reprezentujący opcję prorosyjską.
Ukończył studia prawnicze w Preszowie i Budapeszcie, później prowadził praktykę adwokacką w Budapeszcie, Kieżmarku, Starej Wsi Spiskiej i Preszowie.
W latach 1906-1910 był doradcą prawnym eparchii greckokatolickiej w Preszowie. W latach 1910-1918 był posłem do parlamentu węgierskiego.
Po rozpadzie Austro-Węgier zajmował stanowisko proczeskie. W składzie delegacji czeskiej uczestniczył w konferencji pokojowej w Paryżu. Dążył do włączenia Preszowa do Rusi Podkarpackiej, wskutek czego był skonfliktowany z lokalnymi władzami słowackimi. W latach 1920-1925 był dyrektorem Ruskiego Banku Narodowego w Użhorodzie.
W latach 1923-1933 był gubernatorem Rusi Podkarpackiej.

</doc>
<doc id="1532361" url="https://pl.wikipedia.org/wiki?curid=1532361" title="Splot funkcji">
Splot funkcji



</doc>
<doc id="1532364" url="https://pl.wikipedia.org/wiki?curid=1532364" title="Jan Brejcha">
Jan Brejcha

Jan Brejcha (ur. 1867, zm. 1924) - urzędnik czechosłowacki, pierwszy gubernator Rusi Podkarpackiej.
W latach 1919-1920 był gubernatorem Rusi Podkarpackiej. W 1924 przeniesiony na emeryturę.

</doc>
<doc id="1532370" url="https://pl.wikipedia.org/wiki?curid=1532370" title="Émil Goeldi">
Émil Goeldi

Émil August Goeldi ("Göldi", "Emílio Augusto Goeldi", ur. 28 sierpnia 1859 w Ennetbühl, zm. 5 lipca 1917 w Bernie) – szwajcarsko-brazylijski przyrodnik i zoolog.
Studiował zoologię na Uniwersytecie w Jenie, w 1885 roku na zaproszenie Ladislau de Souza Mello Netto, dyrektora brazylijskiego "Museu Imperial e Nacional" wyjechał do Rio de Janeiroby pracować w tamtejszym muzeum narodowym (dziś Museu Nacional do Rio de Janeiro). W maju 1890 w związku ze zmianami politycznymi stracił stanowisko.
Został wówczas zaproszony przez gubernatora prowincji Pará, Lauro Sodré, do reorganizacji muzeum historii naturalnej i etnografii w Belém. W pracy wspierali go m.in. Jacques Huber, zoolog Emilie Snethlage, geolodzy Friedrich Katzer i Alexander Karl von Kraatz-Koschlau, oraz Adolpho Ducke, entomolog, etnograf i botanik.
W 1902 roku "Museu Paraense de História Natural e Ethnography" zostało przemianowane na jego cześć; nosi dziś nazwę Museu Paraense Emílio Goeldi.
W 1905 roku Émil Goeldi z powodów zdrowotnych zrezygnował ze swoich obowiązków i powrócił do Szwajcarii, gdzie zmarł w 1917 roku w wieku 58 lat.
Na jego cześć nazwano wiele gatunków południowoamerykańskiej fauny, m.in.:
Jego synem był Oswaldo Goeldi, brazylijski rytownik i rysownik.

</doc>
<doc id="1532371" url="https://pl.wikipedia.org/wiki?curid=1532371" title="Transkobalamina">
Transkobalamina

Transkobalaminy – hydrofobowe białka transportowe transportujące witaminę B12 (kobalaminę) we krwi.
Umożliwiają one silnie polarnej cząsteczce kobalaminy przenikanie przez błony komórkowe.
Wyróżniamy dwa rodzaje transkobalaminy: TC I i TC II:
Tylko kobalamina związana z TC II jest aktywna biologicznie (możliwa do wykorzystania przez komórki docelowe). Stanowi ona około 25% całej puli witaminy B12 i nazywana jest "holotranskobalaminą".

</doc>
<doc id="1532372" url="https://pl.wikipedia.org/wiki?curid=1532372" title="Simula 67">
Simula 67



</doc>
<doc id="1532373" url="https://pl.wikipedia.org/wiki?curid=1532373" title="Słaba hipoteza rynku efektywnego">
Słaba hipoteza rynku efektywnego



</doc>
<doc id="1532374" url="https://pl.wikipedia.org/wiki?curid=1532374" title="Mocna hipoteza rynku efektywnego">
Mocna hipoteza rynku efektywnego



</doc>
<doc id="1532375" url="https://pl.wikipedia.org/wiki?curid=1532375" title="Simula67">
Simula67



</doc>
<doc id="1532376" url="https://pl.wikipedia.org/wiki?curid=1532376" title="Dominique-Claude Barberie de Saint-Contest">
Dominique-Claude Barberie de Saint-Contest

Dominique-Claude Barberie de Saint-Contest (ur. 1668, zm. 1730) – francuski polityk i dyplomata.
Reprezentował Francję na kongresie pokojowym w Rastatt (1713–1715), zwanym przez Francuzów tak wówczas, jak i dziś „kongresem badeńskim” ("Congrès de Bade"). Podpisał w imieniu tego państwa pokój w Rastatt (7 marca 1714 r.). Od 1715 roku członek rady wojennej Francji.
Radca w radzie handlu ("conseil du commerce"). Był też ministrem pełnomocnym w Holandii (1720) i ambasadorem Francji na kongresie w Cambrai (1721).
Jego synem był dyplomata i polityk François Dominique de Barberie de Saint-Contest (1701–1754).

</doc>
<doc id="1532378" url="https://pl.wikipedia.org/wiki?curid=1532378" title="Modesto Denis">
Modesto Denis

Modesto Denis (ur. 9 marca 1901, zm. 30 kwietnia 1956) – piłkarz paragwajski, bramkarz.
Denis jako gracz klubu Club Nacional wziął udział w turnieju Copa América 1922, gdzie Paragwaj zdobył tytuł wicemistrza Ameryki Południowej. Zagrał we wszystkich 5 meczach - z Brazylią (stracił 1 bramkę), Chile (nie stracił bramki), Urugwajem (nie stracił bramki), Argentyną (stracił 2 bramki) i w barażu z Brazylią (stracił 3 bramki).
Bronił także bramki reprezentacji narodowej podczas turnieju Copa América 1923. Paragwaj zajął 3. miejsce, a Denis zagrał w 2 meczach - z Argentyną (stracił 4 bramki) i Brazylią (nie stracił bramki).
Rok później Denis wziął udział w turnieju Copa América 1924, gdzie Paragwaj ponownie był trzeci. Denis zagrał w 2 meczach - z Argentyną (nie stracił bramki) i Urugwajem (stracił 3 bramki).
Po raz czwarty w kontynentalnych mistrzostwach Denis wziął udział podczas Copa América 1925, gdzie Paragwaj zajął ostatnie 3. miejsce. Denis bronił bramki w 3 spotkaniach - dwóch z Brazylią (stracił kolejno 5 i 3 bramki) i jednym z Argentyną (stracił 2 bramki).
Turniej Copa América 1926 to były piąte i ostatnie kontynentalne mistrzostwa z udziałem Denisa. Paragwaj zajął 4. miejsce, a Denis wystąpił w 3 meczach - z Boliwią (stracił 1 bramkę), Urugwajem (stracił 6 bramek) i Chile (stracił 5 bramek).
Wciąż jako piłkarz Nacionalu był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Zagrał w meczu ze Stanami Zjednoczonymi, w którym przepuścił 3 bramki. W następnym meczu z Belgią w bramce zastąpił go Pedro Benítez.
Wraz z Nacionalem dwukrotnie zdobył mistrzostwo Paragwaju – w 1924 i 1926.

</doc>
<doc id="1532379" url="https://pl.wikipedia.org/wiki?curid=1532379" title="Sherman Antitrust Act">
Sherman Antitrust Act



</doc>
<doc id="1532380" url="https://pl.wikipedia.org/wiki?curid=1532380" title="Wierzbno (Warszawa)">
Wierzbno (Warszawa)

Wierzbno – dawna wieś, obecnie obszar MSI w dzielnicy Mokotów w Warszawie.
Położenie.
Wierzbno jest położone w środkowo-zachodniej części dzielnicy Mokotów. Od wschodu graniczy z mokotowskim osiedlem Sielce, od południa z Ksawerowem, od zachodu z Wyględowem, a od północy ze Starym Mokotowem. Zgodnie z Miejskim Systemem Informacji obszar Wierzbna wyznaczają od północy ulice Racławicka oraz Dolna, od wschodu skarpa wiślana, od południa ul. Woronicza i od zachodu ul. Wołoska.
Komunikacja.
Na terenie Wierzbna znajdują się dwie stacje metra: Wierzbno oraz skrajne południowe wejścia do stacji Racławicka, znajdujące się między ulicą Racławicką a ulicą Odyńca. Kursują również autobusy i tramwaje.
Dawniej na terenie obecnego Wierzbna znajdowały się również:

</doc>
<doc id="1532381" url="https://pl.wikipedia.org/wiki?curid=1532381" title="Berberozaur">
Berberozaur

Berberozaur ("Berberosaurus") – rodzaj teropoda z grupy Neotheropoda. Żył we wczesnej jurze (pliensbach – toark) na terenie dzisiejszej północnej Afryki. Jego szczątki odnaleziono w okolicach miasta Warzazat w Atlasie Wysokim w Maroku. Jedynym opisanym gatunkiem jest "Berberosaurus liassicus", nazwany w odniesieniu do epoki liasu. Epitet rodzajowy honoruje Berberów – rdzenną ludność północnej Afryki. Został opisany w oparciu o niekompletny szkielet pozaczaszkowy.
Klasyfikacja.
Ronan Allain i współpracownicy, którzy opisali berberozaura, przeprowadzili analizy filogenetyczne, które wykazały, że jest najbardziej bazalnym przedstawicielem Abelisauroidea, bardziej pochodnym niż elafrozaur, ceratozaur i spinostrof, lecz mniej niż ksenotarsozaur i inne abelizauroidy. "Berberosaurus" różnił się od innych teropodów cechami budowy kręgów, śródręcza oraz kości kończyn tylnych. Zaklasyfikowanie berberozaura dowodzi, że przedstawiciele abelizauroidów pojawili się i zróżnicowali już we wczesnej jurze. Jednak według badań Carraro i Sampsona z 2008 "Berberosaurus" jest bazalnym przedstawicielem ceratozaurów nienależącym do grupy Neoceratosauria. Z analizy kladystycznej przeprowadzonej przez Ezcurrę i współpracowników (2010) wynika, że berberozaur był w nierozwikłanej trychotomii z ceratozaurem i grupą Abelisauroidea. Wreszcie z analizy Xu i współpracowników (2009) (przeprowadzonej w oparciu o zmodyfikowaną macierz danych z analizy Smitha i współpracowników z 2007 r., uzupełnioną przy użyciu macierzy z analizy Carrano i Sampsona z 2008 r.) wynika, że berberozaur nie tylko nie był abelizauroidem, ale nawet nie należał do Averostra (kladu obejmującego grupy Ceratosauria i Tetanurae); według tej analizy był on w nierozwikłanej politomii z dilofozaurem, drakowenatorem, kriolofozaurem i gatunkiem ""Dilophosaurus" sinensis", razem z którymi tworzył klad siostrzany do kladu Averostra.
Historia odkryć.
Skamieniałości berberozaura zostały odkryte podczas rozpoczętej w 2000 serii ekspedycji w Atlas Wysoki. Holotypem są przechowywane w Muséum d'Histoire Naturelle de Marrakech kości szkieletu pozaczaszkowego młodocianego osobnika. Materiał kopalny obejmuje kręg szyjny, fragment kości krzyżowej, śródręcze, kość udową, fragment piszczeli oraz obie kości strzałkowe. Niekompletna piszczel została przypisana przedstawicielowi innego rodzaju. Szczątki odnaleziono na prehistorycznym błotnym cmentarzysku. Późniejsza aktywność tektoniczna doprowadziła do zachowania się skamieniałości.
Paleobiologia i paleoekologia.
"Berberosaurus" był dwunożnym drapieżnikiem. Był zwierzęciem umiarkowanej wielkości – szacunkowa długość kości udowej wynosiła 50,5 cm i jest porównywalna z podawanymi przez Gregory'ego Paula długościami kości udowych teropodów takich jak "Elaphrosaurus" (52,9 cm) i "Dilophosaurus" (55 cm). Szczątki berberozaura zostały znalezione wraz ze skamieniałościami zauropoda z rodzaju "Tazoudasaurus". Z wczesnojurajskich osadów znane są również pozostałości innego niewielkiego, nieopisanego jeszcze teropoda.

</doc>
<doc id="1532382" url="https://pl.wikipedia.org/wiki?curid=1532382" title="Berberosaurus">
Berberosaurus



</doc>
<doc id="1532383" url="https://pl.wikipedia.org/wiki?curid=1532383" title="Franciscus van Schonenberg">
Franciscus van Schonenberg

Franciscus van Schonenberg (ur. 1653, zm. 1717) był holenderskim dyplomatą portugalsko-żydowskiego pochodzenia, nawróconym na katolicyzm.
Urodzony w 1653 roku w Portugalii jako Jakob de Abraham Belmonte, mieszkał od 1656 roku z jednym ze swych krewnych w Madrycie. Jego ojciec, kupiec operujący między Amsterdamem a Lizboną, miał wiele znajomości w Holandii, dzięki którym jego syn został w 1678 roku reprezentantem admiralicji miasta Amsterdam w Hiszpanii. 
W 1680 roku Wilhelm III Orański uczynił go swym osobistym posłem przy hiszpańskim dworze. W 1690 został mianowany dodatkowo "Chargé d’affaires" połączonych wówczas unią personalną Anglii i Holandii w Madrycie. W 1695 Hiszpanie wydalili go z kraju jako persona non grata, lecz jeszcze przed 1700 rokiem Wilhelm III wymógł na Hiszpanach przyjęcie z powrotem misji Schonenberga. 
Gdy w 1702 roku rozpoczęła się wojna o sukcesję hiszpańską, Schonenberg wyjechał do Lizbony, gdzie od tego czasu do swej śmierci był holenderskim posłem. Król Hiszpanii (a właściwie habsburski pretendent do niej) Karol III Habsburg uczynił go w 1709 roku markizem.

</doc>
<doc id="1532385" url="https://pl.wikipedia.org/wiki?curid=1532385" title="Genusaurus">
Genusaurus



</doc>
<doc id="1532386" url="https://pl.wikipedia.org/wiki?curid=1532386" title="Allan Meltzer">
Allan Meltzer

Allan Harold Meltzer (ur. 6 lutego 1928 w Bostonie, zm. 8 maja 2017 w Pittsburghu) – amerykański ekonomista, monetarysta i specjalista od polityki pieniężnej. Opublikował między innymi monografię na temat historii Systemu Rezerwy Federalnej Stanów Zjednoczonych.
Doktorat obronił na University of California, Los Angeles w 1958 roku. Był profesorem ekonomii na Carnegie Mellon University w Pittsburghu.

</doc>
<doc id="1532388" url="https://pl.wikipedia.org/wiki?curid=1532388" title="Roland Brehmer">
Roland Brehmer

Roland Brehmer (ur. 23 czerwca 1943 w Katowicach) – polski lekkoatleta, olimpijczyk.
Specjalizował się w biegach średnich i długich. 
W 1965 wystąpił w finale Pucharu Europy w Stuttgarcie w biegu na 800 metrów (6. miejsce). Startował na mistrzostwach Europy w 1966 w Budapeszcie w biegu na 1500 metrów, odpadł w eliminacjach. Podczas igrzysk olimpijskich w 1968 w Meksyku startował w biegu na 5000 metrów, ale nie ukończył konkurencji.
Był mistrzem Polski na 5000 metrów w 1967 i wicemistrzem na tym dystansie w 1966, a w 1970 zdobył brązowy medal. Był również wicemistrzem Polski (w 1966) i brązowym medalistą (w 1968) w biegu przełajowym oraz brązowym medalistą na 1500 metrów w 1965).
Jedenaście razy reprezentował Polskę w meczach międzypaństwowych (2 zwycięstwa).
Startował w klubach Iskra Pszczyna (1961-1963) i Start Katowice (1964-1972).
Rekordy życiowe:
Po zakończeniu kariery zawodniczej pracował naukowo na AWF w Katowicach, gdzie był m.in. prodziekanem. Jest doktorem nauk kultury fizycznej (1974, AWF w Poznaniu).

</doc>
<doc id="1532389" url="https://pl.wikipedia.org/wiki?curid=1532389" title="Achałgori">
Achałgori



</doc>
<doc id="1532390" url="https://pl.wikipedia.org/wiki?curid=1532390" title="Porytkon">
Porytkon

Porytkon - ogólnopolski konwent miłośników fantastyki, mangi i anime. Pierwsza edycja w roku 2007 została zorganizowana w Raciborzu pod kierownictwem Adama "Adona" Ochwata. Od roku 2008 Porytkon odbywa się w Sosnowcu, przy wsparciu sosnowieckiego Urzędu Miejskiego, a jego głównym organizatorem jest Dominik "Bąku" Bąk.
Pierwsza edycja.
Pierwszy Porytkon odbył się w dniach 6-8 lipca 2007 w Raciborzu, w Zespole Szkół Specjalnych. Konwent wykorzystywał konwencję szpitala psychiatrycznego. Program podzielony był na dwa główne bloki: fantastyki i mangi. W programie poczesne miejsce zajął turniej .
Na Porytkonie 2007 ponadto po raz pierwszy odbyły się Derby Fandomu w piłce nożnej pomiędzy "fantastami" i "mangowcami", w których "fantaści" wygrali 1:0.
Pierwszą edycję Porytkonu odwiedziło 150 osób. Wśród gości byli m.in. Piotr W. Cholewa i Jakub Ćwiek.
Druga edycja.
Porytkon 2 odbył się w dniach 6-8 czerwca 2008 w Sosnowcu, w budynkach Zespołu Szkół Technicznych. Konwent został objęty honorowym patronatem przez Wydział Kultury i Sztuki Urzędu Miasta w Sosnowcu oraz przez radnego Andrzeja Madeja, Przewodniczącego Komisji Oświaty UM.
Program ponownie podzielono na dwie główne części - fantastyczną i mangową. W ramach części związanej z fantastyką odbywały się cztery bloki programowe, a w nich m.in. prelekcje, konkursy, LARPy, warsztaty i spotkania z pisarzami literatury fantastycznej. Część związana z japońską popkulturą również dzieliła się na cztery bloki, a w ich ramach odbywały się projekcje anime, prelekcje, konkursy, turnieje, warsztaty oraz Cosplay.
Niezależnie od tych dwóch głównych elementów konwentu odbywały się liczne dodatkowe punkty programu: fireshow, warsztaty i turniej walki na paski, pokazy walk i rzemiosła wikingów w wykonaniu drużyny Ydallir Laget, koncert J-Rockowego zespołu Nai Setsu, DDR, Ultrastar oraz Derby Fandomu (w którym tym razem to "mangowcy" zwyciężyli "fantastów" 4:1).
Na Porytkonie 2 odbyły się również turnieje gier bitewnych: Turniej Warmachine/Hordes o Mistrzostwo Zagłębia oraz Turniej Infinity.
Rozbudowany był blok gier karcianych: turnieje Shadowrun i Doom Trooper oraz turniej World of Warcraft TCG klasy "Regional Championship" z awansem dla najlepszych 4 graczy na Mistrzostwa Polski WoW TCG. Największym wydarzeniem wśród gier karcianych były jednak rozgrywki : kwalifikacje na turnieje Grand Prix w Madrycie i Kopenhadze oraz kwalifikacje na turniej Pro Tour w Berlinie.
Wśród gości Porytkonu 2 znaleźli się m.in. Piotr W. Cholewa, Jacek Komuda, Romuald Pawlak i Iwona Surmik.
Porytkon 2 przyciągnął, według danych z akredytacji, 620 osób.
Trzecia edycja.
Trzecia edycja Porytkonu nazwana "Porytkon 3 1/3" odbyła się w dniach 23-25 października 2009 w Sosnowcu. Głównym organizatorem był Dominik "Bąku" Bąk.
Wśród gości Porytkonu znaleźli się między innymi: Witold Jabłoński, Jacek Komuda, Konrad T. Lewandowski, Romuald Pawlak, Andrzej Pilipiuk, Marcin Przybyłek i Przemysław Truściński.
Według szacunków konwent odwiedziło około 1200 osób.
Czwarta edycja.
Porytkon 2^2 miał miejsce w listopadzie 2011, gromadząc ponad 1500 fanów fantastyki oraz mangi i anime. Rozbudowany został Console Room, dostępny dla uczestników przez całą dobę, Games Room, nowością zaś była Sala Japo, gdzie uczestnicy mogli zapoznać się z tradycyjnymi grami, zabawami i łamigłówkami japońskimi.
Ponownie miały miejsce pokazy cosplay, bractw rycerskich, fireshow i filmowe, dla chętnych odbył się także turniej paintballa oraz mecz piłkarski. Swoją obecnością uświetnił konwent m.in. Andrzej Pilipiuk.

</doc>
<doc id="1532393" url="https://pl.wikipedia.org/wiki?curid=1532393" title="TGF beta">
TGF beta



</doc>
<doc id="1532394" url="https://pl.wikipedia.org/wiki?curid=1532394" title="Petr Ehrenfeld">
Petr Ehrenfeld

Petr Ehrenfeld (ur. 1866, Brno – zm. 1936, Praga) - urzędnik czechosłowacki, wicegubernator Rusi Podkarpackiej.
Był wicegubernatorem w latach 1921-1923, kiedy to ze względów politycznych stanowisko gubernatora nie było obsadzone. Działania jego ustabilizowały sytuację polityczną i ekonomiczną Rusi. Wspierał odrodzenie narodowe Rusinów poprzez kodyfikację języka rusińskiego i wydawanie czasopisma "Rusyn". Walczył o ograniczenie liczby emigrantów rosyjskich i ukraińskich na terenie Rusi, co nie zostało zrealizowane przez rząd centralny w Pradze.
W 1923 wskutek skandalu finansowego zrezygnował ze stanowiska.

</doc>
<doc id="1532395" url="https://pl.wikipedia.org/wiki?curid=1532395" title="Rządy prawa">
Rządy prawa



</doc>
<doc id="1532398" url="https://pl.wikipedia.org/wiki?curid=1532398" title="Antonín Rozsypal">
Antonín Rozsypal

Antonín Rozsypal (7 września 1866, Domažlice - 30 kwietnia 1937, Praga) - urzędnik czechosłowacki, gubernator Rusi Podkarpackiej (16 czerwca 1933 - 15 lutego 1935).
W latach 1923-1933 był wicegubernatorem Rusi Podkarpackiej, w latach 1933-1935 jej gubernatorem.
Był zwolennikiem centralizmu, rozwijał go wspierając odpowiednio do sytuacji politycznej różne ugrupowania polityczne. W czasie jego rządów rozwinięto oświatę i opiekę zdrowotną. Został zmuszony do ustąpienia ze stanowiska przez opozycyjnych działaczy rusińskich na początku 1937.

</doc>
<doc id="1532399" url="https://pl.wikipedia.org/wiki?curid=1532399" title="Konstantin Hrabar">
Konstantin Hrabar

Konstantin Hrabar (ur. 1877 - zm. 1938) - rusiński działacz polityczny, ksiądz greckokatolicki, gubernator Rusi Podkarpackiej.
Ukończył seminarium duchowne w Ostrzyhomiu. po przejęciu władzy na Węgrzech przez komunistów opowiedział się za przynależnością Rusi Podkarpackiej do Czechosłowacji. W okresie międzywojennym prowadził ożywioną działalność społeczną. Był burmistrzem Użhorodu i dyrektorem Banku Podkarpackiego, a w latach 1935-1938 ostatnim gubernatorem Rusi podkarpackiej. Prowadził politykę równoważenia wpływów ukraińskich i rusofilskich.

</doc>
<doc id="1532402" url="https://pl.wikipedia.org/wiki?curid=1532402" title="SyncToy">
SyncToy

SyncToy – darmowy program do synchronizacji plików przeznaczony dla systemów operacyjnych Windows (XP, Vista, 7) w wersjach 32 i 64 bitowych. Jest składnikiem serii programów PowerToy. Posiada wygodny interfejs graficzny. Nadaje się do synchronizacji plików na komputerach w sieci oraz pomiędzy komputerem a dyskiem przenośnym (np. na USB).
Działanie.
Użytkownik określa parę folderów, których zawartość ma być synchronizowana, i nadaje tej parze nazwę. Można utworzyć wiele takich par. SyncToy nazywa foldery w każdej parze lewym i prawym.
Dla każdej z par określa się jeden z trzech trybów synchronizacji plików: Synchro, Echo lub Contribute (tabela 1).
Dalsze opcje synchronizacji.
Każda para folderów może być oznaczona jako synchronizowana domyślnie (automatycznie) lub ręcznie.
Program zawiera podgląd i statystykę zmian, które mają być wykonane, a ich lista może być sortowana i filtrowana. Pozwala też wykluczyć dowolną operację – nie będzie ona wykonana.
Uwagi instalacji wersji 2.0 i nowszych.
Producent przestrzega, że przed uaktualnieniem SyncToy 1.4 do wersji 2 należy wykonać wszystkie synchronizacje. Niezrobienie tego niesie ryzyko utraty plików.

</doc>
<doc id="1532404" url="https://pl.wikipedia.org/wiki?curid=1532404" title="Aleksander Lasik">
Aleksander Lasik

Aleksander Lasik (ur. 20 czerwca 1953 w Szubinie) – polski socjolog i historyk, specjalizujący się w historii III Rzeszy, SS oraz systemie niemieckich obozów koncentracyjnych, doktor habilitowany nauk humanistycznych, profesor Uniwersytetu Kazimierza Wielkiego w Bydgoszczy. 
Życiorys.
Absolwent I Liceum Ogólnokształcącego im. Bolesława Krzywoustego w Nakle nad Notecią. Po ukończeniu studiów na Uniwersytecie im. Adama Mickiewicza w Poznaniu - kierunek socjologia, specjalność - patologia społeczna, rozpoczął pracę w Międzywydziałowym Instytucie Nauk Społecznych w Wyższej Szkole Pedagogicznej w Bydgoszczy (poprzedniczce Uniwersytetu Kazimierza Wielkiego w Bydgoszczy). 
W 1988 r. w Instytucie Historii UAM w Poznaniu uzyskał stopień doktora nauk humanistycznych w zakresie historii na podstawie rozprawy doktorskiej pod tytułem "Załoga SS w obozie koncentracyjnym w Oświęcimiu w latach 1940-1945. Analiza historyczno-socjologiczna" (promotor doc. dr hab. Włodzimierz Jastrzębski). Habilitował się na Wydziale Humanistycznym Uniwersytetu Kazimierza Wielkiego w Bydgoszczy, na podstawie pracy "Sztafety Ochronne w systemie niemieckich obozów koncentracyjnych. Rozwój organizacyjny, ewolucja zadań i struktur oraz socjologiczny obraz obozowych załóg SS". W 2013 r. został kierownikiem (nieistniejącego już) Zakładu Historii Najnowszej i Dziejów Migracji na Wydziale Humanistycznym Uniwersytetu Kazimierza Wielkiego w Bydgoszczy. Następnie został profesorem uczelni w Katedrze Historii Najnowszej i Stosunków Międzynarodowych na Wydziale Historycznym tejże uczelni.
Autor kilkudziesięciu prac zwartych i artykułów dotyczących historii Niemiec XX wieku, ze szczególnym uwzględnieniem organizacji SS i systemu niemieckich obozów koncentracyjnych. Pracownik Instytutu Historii i Stosunków Międzynarodowych Uniwersytetu Kazimierza Wielkiego w Bydgoszczy.

</doc>
<doc id="1532405" url="https://pl.wikipedia.org/wiki?curid=1532405" title="NGC 6670-1">
NGC 6670-1

NGC 6670-1 (również NGC 6670B) – galaktyka spiralna (S), znajdująca się w gwiazdozbiorze Smoka. Jest w trakcie kolizji z NGC 6670-2 i jest odległa około 400 milionów lat świetlnych od Ziemi. Jądra obu galaktyk są odległe około 50 000 lat świetlnych od siebie. Ta para galaktyk została odkryta 31 lipca 1886 roku przez Lewisa Swifta.

</doc>
<doc id="1532407" url="https://pl.wikipedia.org/wiki?curid=1532407" title="NGC 6670">
NGC 6670



</doc>
<doc id="1532412" url="https://pl.wikipedia.org/wiki?curid=1532412" title="NGC 6670-2">
NGC 6670-2

NGC 6670-2 (również NGC 6670A) – galaktyka spiralna (S), znajdująca się w gwiazdozbiorze Smoka. Jest w trakcie kolizji z NGC 6670-1 i jest odległa około 400 milionów lat świetlnych od Ziemi. Jądra obu galaktyk są odległe około 50 000 lat świetlnych od siebie. Ta para galaktyk została odkryta 31 lipca 1886 roku przez Lewisa Swifta.

</doc>
<doc id="1532416" url="https://pl.wikipedia.org/wiki?curid=1532416" title="Franciszek Kotula">
Franciszek Kotula

Franciszek Kotula (ur. 26 marca 1900 w Głogowie Małopolskim, zm. 26 kwietnia 1983 w Rzeszowie) – polski etnograf, historyk, folklorysta i muzealnik. Autor prac monograficznych o kulturze Lasowiaków, Rzeszowiaków, Pogórzan z regionów Polski południowo-wschodniej.
Życiorys.
W 1920 ukończył z wyróżnieniem Seminarium Nauczycielskie w Rzeszowie, a w 1929 Wyższy Kurs Nauczycielski w Toruniu. Jako nauczyciel pracował w różnych miejscowościach ówczesnego powiatu rzeszowskiego. Uczył języka polskiego i historii w szkołach powszechnych w Straszydlu, Sołonce, Głogowie Małopolskim i Tyczynie, a od 1932 w Szkole Podstawowej nr 1 przy ulicy Bernardyńskiej w Rzeszowie. Realizując plan Towarzystwa Regionalnego Ziemi Rzeszowskiej, w 1934 rozpoczął organizację Muzeum Regionalnego, Archiwum i Biblioteki.
Okupację spędził w Rzeszowie. Brał udział w tajnym nauczaniu i ruchu podziemnym. W Muzeum Miejskim, na które wyremontowano bardzo zniszczony dom przy Rynku 8 (obecnie Rynek 6), przechowywano wiele tysięcy książek oraz tajne archiwum Armii Krajowej. Tu zdawano również podziemne matury.
Po zakończeniu drugiej wojny przeszedł do Resortu Kultury: był współorganizatorem Muzeum Ziemi Rzeszowskiej oraz Muzeum Budownictwa Ludowego w Sanoku. Przez cztery kadencje był radnym Wojewódzkiej Rady Narodowej. Należał do wielu towarzystw naukowych i kulturalnych. Pomimo iż nie uzyskał doktoratu, w 1954 r. za działalność naukową otrzymał tytuł docenta. Był autorem 20 książek, opublikował około 700 artykułów. Należał do Stowarzyszenia Historyków Sztuki.
Został pochowany na cmentarzu w rodzinnym Głogowie Małopolskim.
Odznaczenia, nagrody, upamiętnienia.
Za długoletnią pracę przed wojną został odznaczony Medalem Niepodległości (1938) i Srebrnym Krzyżem Zasługi, a po wojnie dwukrotnie Złotym Krzyżem Zasługi (1946, 1954), Krzyżem Kawalerskim Orderu Odrodzenia Polski, odznaczeniami za Zasługi dla Województwa Rzeszowskiego, Odznaką „Zasłużony Działacz Kultury”, Zasłużony Działacz Ochrony Zabytków oraz innymi. W 1979 otrzymał Złotą Odznakę „Za opiekę nad zabytkami”. Otrzymał również Nagrodę Kolberga oraz nagrodę „Profilów”.
W 1979 został Honorowym Obywatelem Miasta Leżajska.
17 września 1990 powstało w Rzeszowie Muzeum Etnograficzne im. Franciszka Kotuli (obecnie Oddział Muzeum Okręgowego). Od roku 1995 przyznawane są nagrody im. Franciszka Kotuli dla twórców ludowych, animatorów kultury oraz placówek popularyzujących folklor, a organizatorem tego przedsięwzięcia jest wspomniane Muzeum Etnograficzne, którym kieruje dr Krzysztof Ruszel.

</doc>
<doc id="1532417" url="https://pl.wikipedia.org/wiki?curid=1532417" title="Przełęcz Zasań">
Przełęcz Zasań



</doc>
<doc id="1532423" url="https://pl.wikipedia.org/wiki?curid=1532423" title="Jezioro Dębnickie (województwo zachodniopomorskie)">
Jezioro Dębnickie (województwo zachodniopomorskie)

Jezioro Dębnickie (potocznie "Trzynik Mały") – jezioro na Równinie Gryfickiej, położone w woj. zachodniopomorskim, w gminie Siemyśl.
Jego powierzchnia wynosi 2,81 ha.
Jest to miejsce lęgowe ptaków wodno-błotnych: stanowisko rozrodu gągoła oraz miejsce rozmnażania skójki malarskiej. W jeziorze występuje lin, karaś, .
Nieopodal na północny zachód leży jezioro Trzynik. Na południe od jeziora (ok. 1 km) znajduje się wieś Dębica.
Administratorem wód Trzynika jest Regionalny Zarząd Gospodarki Wodnej w Szczecinie. Gospodarzem wód jeziora jest Okręg Polskiego Związku Wędkarskiego w Koszalinie, który prowadzi na nim gospodarkę rybacką.
Jezioro znajduje się w zlewni rzeki Dębosznicy.

</doc>
<doc id="1532426" url="https://pl.wikipedia.org/wiki?curid=1532426" title="TV Bielsko">
TV Bielsko

TV Bielsko – telewizja kablowa, oferująca swoje usługi na terenie Bielska-Białej.
Stacja utrzymuje się z działalności komercyjnej, produkując i emitując zamawiane materiały. Powstała w pierwszej połowie lat 90. i obecnie jest dostępna dla 30 000 gospodarstw domowych w Bielsku-Białej, a także w Oświęcimiu, Cieszynie, Skoczowie, Libiążu, Chełmku i w Tychach (łącznie ok. 60 tys. gospodarstw domowych), przez co jest największą miejską telewizją na obszarze dawnego województwa bielskiego.
Jej założycielami oraz właścicielami są Adam Budkiewicz i Marcin Szendoł.
Dziennie emitowane jest około 60 minut materiałów premierowych. Głównym programem jest magazyn informacyjny "Puls Bielska". W weekend emitowany jest cały materiał z bieżącego tygodnia. 
TV Bielsko jest częścią sieci polskich telewizji lokalnych, których operatorem jest druga co do wielkości sieć kablowa w kraju – Vectra S.A.

</doc>
<doc id="1532429" url="https://pl.wikipedia.org/wiki?curid=1532429" title="NGC 454-1">
NGC 454-1

NGC 454-1 – galaktyka nieregularna znajdująca się w gwiazdozbiorze Feniksa. Została odkryta 5 października 1834 roku przez Johna Herschela. Galaktyka ta znajduje się w trakcie kolizji z NGC 454-2 i jest oddalona o około 164 miliony lat świetlnych od Ziemi.

</doc>
<doc id="1532431" url="https://pl.wikipedia.org/wiki?curid=1532431" title="NGC 454">
NGC 454



</doc>
<doc id="1532432" url="https://pl.wikipedia.org/wiki?curid=1532432" title="Eusebio Díaz">
Eusebio Díaz

Eusebio Díaz (1901 – 1959?) – piłkarz paragwajski, środkowy pomocnik. Wzrost 175 cm, waga 78 kg.
Jako gracz klubu Club Guaraní wziął udział w turnieju Copa América 1923, gdzie Paragwaj zajął 3. miejsce. Díaz zagrał we wszystkich 3 meczach - z Argentyną, Urugwajem i Brazylią.
Rok później znalazł się w kadrze narodowej na turniej Copa América 1924, gdzie Paragwaj także był trzeci. Díaz wystąpił tylko w ostatnim meczu przeciwko Chile.
Po raz trzeci w mistrzostwach kontynentalnych Díaz zagrał podczas turnieju Copa América 1925. Paragwaj zajął ostatnie 3. miejsce, a Díaz wystąpił tylko w pierwszym meczu z Argentyną.
Nadal jako piłkarz klubu Guaraní wziął udział w turnieju Copa América 1929, gdzie Paragwaj zdobył wicemistrzostwo Ameryki Południowej. Díaz zagrał we wszystkich 3 meczach - z Urugwajem, Argentyną i Peru.
Także jako gracz Guaraní był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Zagrał w obu meczach - ze Stanami Zjednoczonymi i z Belgią.
Uważany jest za jednego z największych piłkarzy paragwajskich swojej epoki. Następca słynnego Fleitasa Solicha.

</doc>
<doc id="1532437" url="https://pl.wikipedia.org/wiki?curid=1532437" title="Eusebio Diaz">
Eusebio Diaz



</doc>
<doc id="1532438" url="https://pl.wikipedia.org/wiki?curid=1532438" title="13 Dywizja Piechoty Obrony Krajowej">
13 Dywizja Piechoty Obrony Krajowej

13 Dywizja Piechoty Obrony Krajowej (k. k. 13. LITD) – dywizja piechoty cesarsko-królewskiej Obrony Krajowej.
Historia dywizji.
W latach 1894–1900 w Komendzie Obrony Krajowej w Wiedniu występowało stanowisko dywizjoniera Obrony Krajowej, któremu podlegała Komenda Brygady Piechoty Obrony Krajowej w Wiedniu. Komendantowi brygady były podporządkowane:
1 października 1900 roku zostały utworzone dwa nowe Pułki Piechoty Obrony Krajowej Nr 24 w Wiedniu i 25 w Kromieryżu oraz nowa Komenda Brygady Piechoty Obrony Krajowej w Brnie, które włączono w skład Dywizji Obrony Krajowej w Wiedniu. Ponadto komendantowi dywizji podporządkowano Szkołę Kadetów Obrony Krajowej w Wiedniu i Główny Depot Ekwipunku Obrony Krajowej w Wiedniu oraz Pułk Ułanów Obrony Krajowej Nr 5 w Stockerau, który podlegał komendantowi dywizji za pośrednictwem inspektora kawalerii Obrony Krajowej.
Jesienią 1900 roku w skład dywizji wchodziła:
W 1901 roku Dywizja Obrony Krajowej w Wiedniu została przemianowana na 13 Dywizję Obrony Krajowej (), a wchodzące w jej skład brygady odpowiednio na 25 Brygadę Piechoty Obrony Krajowej w Wiedniu i 26 Brygadę Piechoty Obrony Krajowej w Brnie. Równocześnie dotychczasowa 13 Dywizja Piechoty w Wiedniu została przemianowana na 47 Dywizję Piechoty. W tym samym czasie ze składu Brygady Piechoty Obrony Krajowej w Wiedniu ubył 21 Pułk Piechoty Obrony Krajowej w St. Pölten, który został podporządkowany komendantowi 87 Brygady Piechoty Obrony Krajowej w Linzu należącej do 44 Dywizji Piechoty Obrony Krajowej.
W 1905 roku dywizja została przemianowana na 13 Dywizję Piechoty Obrony Krajowej. W tym samym roku Szkoła Kadetów Obrony Krajowej i Główny Depot Ekwipunku Obrony Krajowej w Wiedniu został podporządkowany bezpośrednio Komendzie Obrony Krajowej w Wiedniu.
W 1907 roku Pułk Ułanów Obrony Krajowej Nr 5 został włączony w skład nowo powstałej 1 Brygady Kawalerii Obrony Krajowej, natomiast komendantowi dywizji podporządkowano nowo utworzoną Baterię Armat Nr 1/2 w Wiedniu. W styczniu 1908 roku została sformowana Bateria Armat Nr 2/2. Z dniem 1 października 1908 roku z połączenia obu baterii powstał Dywizjon Armat Obrony Krajowej Nr 13 w Wiedniu. Wymieniony oddział 1 stycznia 1909 roku został przeformowany w Dywizjon Haubic Polowych Obrony Krajowej Nr 13 w Wiedniu.
1 października 1913 roku w Wiedniu został utworzony Dywizjon Armat Polowych Obrony Krajowej Nr 13, który podporządkowano komendantowi dywizji.
W 1914 roku w skład dywizji wchodziła:
26 sierpnia 1914 roku, po przeprowadzonej mobilizacji i przyjęciu organizacji wojennej, w skład dywizji wchodziła:
W skład każdego z czterech pułków piechoty OK wchodziły trzy bataliony. Pułk Armat Polowych Nr 4 składał się z dwóch dywizjonów po dwie baterie. Podobnie, oba dywizjony OK składały się z dwóch baterii. Razem dywizja liczyła 12 batalionów piechoty, 8 baterii artylerii, 2 szwadrony kawalerii i 2 kompanie saperów.
Dywizja wzięła udział w bitwie pod Komarowem (26 sierpnia-2 września 1914).
W 1917 roku dywizja została przemianowana na 13 Dywizję Strzelców (, k. k. 13. SchD.), a wchodzące w jej skład brygady i pułki piechoty Obrony Krajowej przemianowane odpowiednio na 25 i 26 Brygadę Strzelców (niem. "26. Schützenbrigade", k. k. 26. SchBrig.) oraz pułki strzelców.

</doc>
<doc id="1532439" url="https://pl.wikipedia.org/wiki?curid=1532439" title="Rezerwat przyrody Groty Kryształowe">
Rezerwat przyrody Groty Kryształowe

Rezerwat przyrody Groty Kryształowe – rezerwat przyrody nieożywionej w województwie małopolskim (powiat wielicki, gmina Wieliczka, miasto Wieliczka). Pierwszy w Polsce rezerwat podziemny. Zajmuje powierzchnię 1,04 ha, zaś jego naziemna otulina liczy 2,065 ha.
Utworzony w 2000 roku w wielickiej kopalni soli, w obrębie naturalnych pustek podziemnych: Groty Kryształowej Dolnej (706 m³) i Górnej (1000 m³) na głębokości 70–114 m. Ochronie podlega unikatowe nagromadzenie kryształów halitu o znacznych rozmiarach oraz formy krasu solnego.
Według obowiązującego planu ochrony, obszar rezerwatu jest objęty ochroną czynną. Rezerwat nie jest udostępniony do masowego zwiedzania ze względu na ryzyko szkodliwych zmian mikroklimatu spowodowanych obecnością ludzi, mogących skutkować korozją kryształów. Może być udostępniony do celów naukowych i edukacyjnych.
Nadzór nad rezerwatem sprawuje Zarząd Kopalni Soli Wieliczka S.A.

</doc>
<doc id="1532442" url="https://pl.wikipedia.org/wiki?curid=1532442" title="NGC 454-2">
NGC 454-2

NGC 454-2 (również PGC 4468) – galaktyka Seyferta typu 2 znajdująca się w gwiazdozbiorze Feniksa. Została odkryta 5 października 1834 roku przez Johna Herschela. Galaktyka ta znajduje się w trakcie kolizji z NGC 454-1 i jest oddalona o 164 miliony lat świetlnych od Ziemi.

</doc>
<doc id="1532445" url="https://pl.wikipedia.org/wiki?curid=1532445" title="Tigran L. Petrosjan">
Tigran L. Petrosjan

Tigran L. Petrosjan, orm. Տիգրան Պետրոսյան (ur. 17 września 1984) – ormiański szachista, arcymistrz od 2004 roku.
Kariera szachowa.
Po raz pierwszy na arenie międzynarodowej wystąpił w 1994 r., uczestnicząc w rozegranych w Szeged mistrzostwach świata dzieci do 10 lat. W turniejach z cyklu MŚ juniorów startował jeszcze kilkukrotnie, największy sukces odnosząc w 2004 r. w Koczin, gdzie zdobył tytuł wicemistrza świata w kategorii do 20 lat.
W 1999 i 2000 r. dwukrotnie reprezentował Armenię na rozegranych w Arteku olimpiadach juniorów do 16 lat. W 2003 r. podzielił II m. (za Baadurem Dżobawą, wspólnie z m.in. Artaszesem Minasianem, Andriejem Wołokitinem, Zwiadem Izorią i Merabem Gagunaszwilim) w turnieju "BCSA" w Batumi, w 2004 r. zwyciężył w otwartych turniejach w Isfahanie i Bejrucie. W 2005 r. podzielił I m. w kolejnych międzynarodowych turniejach, rozegranych w Teheranie (wspólnie z Gadirem Gusejnowem, Jewgienijem Glejzerowem, Elshanem Moradiabadim i Nidżatem Mamedowem), Kishu (wspólnie z Elshanem Moradiabadim, Ehsanem Ghaemem Maghamim i Jewgienijem Glejzerowem) oraz Lozannie (wspólnie z Danielem Fridmanem i Namigiem Guliewem). W 2006 r. zwyciężył w Lyonie i Dubaju (wspólnie z Gabrielem Sargissianem i Siergiejem Fiedorczukiem). W 2007 r. zdobył w Erywaniu brązowy medal indywidualnych mistrzostw Armenii oraz zajął I m. w Kalkucie, natomiast w 2008 r. podzielił I m. w Wheeling (wspólnie z Hikaru Nakamurą i Warużanem Akobianem). W 2011 r. zwyciężył (wspólnie z Antonem Filippowem i Maratem Dżumajewem) w rozegranym w Taszkencie memoriale Gieorgija Agzamowa. W 2014 r. zwyciężył w memoriale Mieczysława Najdorfa w Warszawie oraz podzielił I m. (wspólnie z Jurijem Kuzubowem) w Abu Zabi.
Wielokrotny reprezentant Armenii w turniejach drużynowych, m.in.:
Najwyższy ranking w dotychczasowej karierze osiągnął 1 marca 2015 r., z wynikiem 2671 punktów.

</doc>
<doc id="1532446" url="https://pl.wikipedia.org/wiki?curid=1532446" title="Yorck von Wartenburg (ród)">
Yorck von Wartenburg (ród)

Yorck von Wartenburg – niemiecki ród hrabiowski, pochodzący od Johanna Ludwiga Yorcka von Wartenburg, pruskiego feldmarszałka z okresu wojen napoleońskich, który w 1814 roku uzyskał dziedziczny tytuł hrabiego, nadany przez Fryderyka Wilhelma III, króla Prus. Określenie "von Wartenburg" upamiętnia zwycięstwo nad wojskami francuskimi odniesione przez korpus dowodzony przez Johanna Ludwiga Yorcka w 1813 roku w rejonie wsi Wartenburg nad Łabą (obecnie część niemieckiego miasta Kemberg).
Przodkowie.
Jan Ciechanowicz podaje, że przodkami rodu Yorck von Wartenburg była pomorska rodzina szlachecka nosząca nazwisko "Gustkowski" lub "Jarken-Gustkowski" (na Litwie "Gustkauskas"). Według Zbigniewa Leszczyca Jarken-Gustkowscy stanowili jedną z gałęzi polskiej rodziny szlacheckiej o nazwisku "Jarken", notowanej na Pomorzu w 1607 roku. Członkowie rodziny Jarkenów, pochodzenia kaszubskiego, posługujący się polskim herbem szlacheckim Gryf (w herbie oprócz gryfa znajdowała się srebrna poprzeczna belka), używali również nazwisk "Jorken, Joricki, Gorka, Gurk, Jork, York, Skorken, Schurikon, Scuircken". Znane są także odmiany "Jark, Jorek, Gorck, Gorcken, Gurck", "Jarcka, Jarcken, Joricke" i "Yorck"; według Marka Dzięcielskiego pierwotna kaszubska wersja nazwiska brzmiała "Jark". Przemysław Pragert podaje, że Jarkowie to kaszubska rodzina, której przynależą herby własne: Gostkowski (Drzewica odmienny), albo Jark. Od wsi Gostkowo przybrali nazwisko odmiejscowe Jark-Gostkowski.
Dziadkiem Johanna Ludwiga Yorcka von Wartenburg był Johann Jarken (Jan Jarka, Johannes Jarke, Johann Jarcke) Gustkowski (ok. 1684–1736), w latach 1713–1736 kaznodzieja protestancki (pastor) w Rowach (niem. "Rowe") koło Ustki, wsi rybackiej zamieszkanej przez Słowińców. Wygłaszał on kazania w języku kaszubskim. Badacze nie znają dokładnego miejsca jego pochodzenia i przypuszczają, że mógł się urodzić w Gostkowie Wielkim koło Bytowa. Nazwisko rodziny pastora występuje w źródłach także jako "Gostkowski" i "Jork-Gostkowski", a Gostkowo Wielkie to po niemiecku "Groß Gustkow"; w Gostkowie Wielkim znajdował się majątek rodziny Jarcken (niem. "Jarckenhof"). Według Jana Stanisława Bystronia formy "Jork" i "Jark" były skróceniami imienia "Jerzy" (niem. "Georg, Jörg, Jürgen, Jörgen"); wspomina on o Jerzym Jark Gostkowskim, notowanym w 1643 roku, i pisze, że Gostkowscy byli drobną szlachtą z powiatu bytowskiego (ziemia lęborsko-bytowska). Dzisiejsi potomkowie feldmarszałka uważają, że pastor pochodził z Siemirowic (niem. "Schimmerwitz") koło Lęborka.
Ojcem Johanna Ludwiga Yorcka von Wartenburg był David Jonathan von Yorck, urodzony w 1721 roku w Rowach, zmarły w 1784 roku w Królewcu, kapitan gwardii w armii Fryderyka Wielkiego. Zmienił on nazwisko z "Jarken" na "von Yorck" i zrezygnował z używania nazwiska "Gustkowski". Na dawnym cmentarzu ewangelickim w Rowach, na tzw. Wzgórzu Cmentarnym, znajdowały się nagrobki kilku członków rodziny Jarke, w tym pastora Johanna Jarke (bez daty urodzenia i śmierci) oraz kapitana Adama Samuela Jarke (ur. 26 lutego 1719 w Rowach, zm. 1775), lecz obecnie ślady ich mogił są zatarte.
Istnieją również podania o pierwotnie brytyjskim pochodzeniu rodu Yorck von Wartenburg, łączonego z angielskim rodem hrabiów Hardwicke, o nazwisku "Yorke", którzy uzyskali dziedziczny tytuł hrabiowski w 1754 roku (nadano go baronowi Philipowi Yorke). W dziewiętnastowiecznych biografiach feldmarszałka podawano, że zgodnie z tradycją rodzinną protoplastami rodu Yorck von Wartenburg mieli być angielscy zwolennicy Stuartów, którzy opuścili Anglię w czasach Olivera Cromwella, po czym przybyli na Pomorze jako żołnierze w służbie szwedzkiej. Nazwisko rodu było niekiedy zapisywane jako "York"; takiej formy użył na cokole pomnika w Oleśnicy Małej syn Johanna Ludwiga Yorcka von Wartenburg (w dokumentach hrabiostwa, datowanych 3 lipca 1814 roku, występuje pisownia "Yorck"). Przypisywanie rodowi Yorck von Wartenburg brytyjskiego pochodzenia nie znajduje potwierdzenia w źródłach historycznych, choć rodzina miała związki z Anglią – jedna z sióstr ojca feldmarszałka była matką aptekarza Gottlieba Leslie w Londynie.
Johann Ludwig Yorck von Wartenburg to jeden z licznych pruskich wojskowych i generałów pochodzenia kaszubskiego wywodzących się z ziemi bytowskiej; był wśród nich również gen. por. Albert Aleksander Otton von Gostkowski (1830–ok. 1900), którego ojciec pochodził z Gostkowa.
Herb i dewiza rodu.
Herb hrabiowski rodu Yorck von Wartenburg składa się z pięciu pól i jest tzw. herbem złożonym. Opis herbu: W polach I i IV, srebrnych, orzeł pruski; w polach II i III, złotych, miecze srebrne, otoczone wieńcami laurowymi zielonymi. W polu sercowym, srebrnym, krzyż świętego Andrzeja. Tarczę, podtrzymywaną przez lwa i jednorożca (podobnie jak w herbie Wielkiej Brytanii), zwieńcza korona hrabiowska, nad którą znajdują się trzy hełmy z klejnotami. Klejnot I: głowa lwa srebrna na wprost, klejnot II: orzeł pruski w lewo, klejnot III, miecz srebrny otoczony wieńcem laurowym. Labry na hełmie I błękitne, podbite srebrem, na hełmie II czarne, podbite srebrem, na hełmie III zielone, podbite złotem. Dewizą rodu, umieszczoną w herbie, jest łacińska sentencja: "NEC CUPIAS, NEC METUAS" ("Nie pożądaj i nie lękaj się").
Motyw krzyża świętego Andrzeja i dewiza herbowa nawiązują do herbu angielskich hrabiów Hardwicke (mają oni w herbie krzyż świętego Andrzeja i taką samą dewizę).
Siedziba rodu (1814–1945).
W latach 1814–1945 główną siedzibą rodu Yorck von Wartenburg był pałac w Oleśnicy Małej na Dolnym Śląsku, wzniesiony w miejscu dawnej komandorii templariuszy (w późniejszym okresie joannitów). W 1822 roku Johann Ludwig Yorck von Wartenburg utworzył z posiadanych dóbr dwa klucze majątków, stanowiące własność niepodzielną (fideikomis). Pierwszy klucz (3158 ha) obejmował dobra Oleśnica Mała, Biskupice Widawskie, "Kantschwitz", Zborowice, Gułów, Ośno, Kurów, Witowie, Niemil i Jędrzychowice. W skład drugiego klucza (1235 ha) wchodziły Śliwice, Piecowice i Bielawa. Synowie feldmarszałka z pierwszego małżeństwa zostali założycielami dwóch linii rodu: oleśnickiej i śliwickiej.
W Oleśnicy Małej znajduje się mauzoleum rodowe, zaprojektowane przez Karla Friedricha Schinkela, gdzie pochowano 19 członków rodu, w tym Johanna Ludwiga Yorcka von Wartenburg.
Ważniejsi przedstawiciele rodu.
Wśród członków rodu Yorck von Wartenburg byli m.in.:

</doc>
<doc id="1532447" url="https://pl.wikipedia.org/wiki?curid=1532447" title="9 Dywizja Kawalerii (austro-węgierska)">
9 Dywizja Kawalerii (austro-węgierska)

9 Dywizja Kawalerii ("9. KD.") - wielka jednostka kawalerii cesarskiej i królewskiej Armii.
Wzięła udział w bitwie pod Komarowem (26 sierpnia-2 września 1914).
Organizacja i obsada personalna dywizji 26 sierpnia 1914:

</doc>
<doc id="1532448" url="https://pl.wikipedia.org/wiki?curid=1532448" title="9 Dywizja Kawalerii">
9 Dywizja Kawalerii

Dywizje kawalerii (jazdy) noszące numer „9”:
Austro-węgierska:
Rosyjska:

</doc>
<doc id="1532455" url="https://pl.wikipedia.org/wiki?curid=1532455" title="Wyżnia Basztowa Przełęcz">
Wyżnia Basztowa Przełęcz

Wyżnia Basztowa Przełęcz (, , ) – wybitna przełęcz w Grani Baszt w słowackich Tatrach Wysokich. Znajduje się na wysokości 2293 m między północnym wierzchołkiem Zadniej Baszty (2354 m) a Capim Rogiem (2306 m) – turnią w masywie Małej Capiej Turni. Po stronie wschodniej (Dolinka Szatania) pod przełęczą znajduje się system zacięć, który około 80 m niżej łączy się z urwistą rynną opadającą z Capiego Karbu. Od miejsca ich połączenia opada głęboko wcięty i częściowo przewieszony komin. Końcowy odcinek komina przekształca się w piarżysty żleb z niewielkimi progami. Ma on wylot na wysokości około 1915 m, czyli prawie 400 m poniżej przełęczy. Od strony zachodniej, z Doliny Młynickiej, z przełęczy do Koziego Kotła w Dolinie Młynickiej opada względnie łatwy do przejścia żleb o deniwelacji około 100 m.
Taternictwo.
Przejście granią od Zadniej Baszty na Małą Capią Turnię nie nastręcza taternikom większych trudności, natomiast przejście dzikim wschodnim kominem pod przełęcz było kiedyś uważane za spory sukces taternicki. W latach 1929-1930 drogę tę przeszli polscy taternicy Stanisław Motyka i Jan Sawicki.

</doc>
<doc id="1532460" url="https://pl.wikipedia.org/wiki?curid=1532460" title="Teodor Gryfita">
Teodor Gryfita

Teodor Gryfita, zwany też Czader lub Cedro (zm. 1237) – wojewoda krakowski w latach 1231–1237.
Życiorys.
Pochodził z możnowładczego rodu Gryfitów, który w okresie jego życia odgrywał dominującą rolę polityczną w Małopolsce. Był synem Jana Gryfity. Pierwszy raz wzmiankowany w latach 1222–1223, znika ze źródeł w 1225 (w związku z ucieczką Gryfitów z Małopolski i ich buntem przeciwko Leszkowi Białemu – wrócili do Małopolski po śmierci księcia). Po śmierci swego brata Marka z Brzeźnicy został w 1231 mianowany wojewodą krakowskim, którą to funkcję pełnił aż do śmierci. Wspomagał Henryka Brodatego w przejęciu przezeń tronu krakowskiego i pełnił faktyczne rządy w Małopolsce pod nieobecność monarchy. W 1234 roku Henryk Brodaty powierzył mu akcję kolonizacji Podhala. W tym celu Teodor ufundował klasztor cystersów w Ludźmierzu (dokąd sprowadził zakonników z rodowej fundacji Gryfitów w Jędrzejowie). Jest także niekiedy wiązany z fundacją krakowskiego klasztoru franciszkanów.

</doc>
<doc id="1532466" url="https://pl.wikipedia.org/wiki?curid=1532466" title="Bez grzechu">
Bez grzechu

Bez grzechu – polski film psychologiczny z 1987 roku, zainspirowany wydarzeniami opisanymi w reportażu Krzysztofa Kąkolewskiego "Piekło dobrych chęci".
Opis fabuły.
Marta Jezierska po zdaniu matury opuszcza dom dziecka. Udaje się do rodzinnego miasta, gdzie ma po rodzicach mieszkanie. Ale na miejscu okazuje się, że za zgodą jej brata Władka, który mieszka za granicą, wprowadzili się ich dalecy krewni Zastawni. Odstępują jej pokój, ale nie może korzystać z łazienki i kuchni poza ustalonymi godzinami. Dziewczyna podejmuje pracę w szpitalu jako pielęgniarka, ponieważ zamierza studiować medycynę. Cały czas szuka ojca, o którym myślała, że nie żyje. Po rozmowach z bratem Jarkiem i sąsiadką Majorową nie jest tego pewna. Ale jedyny dokument, jaki po nim został, to akt pozbawienia go praw rodzicielskich. Marta stopniowo przypomina sobie rodzinną tragedię sprzed lat.
Obsada.
i inni

</doc>
<doc id="1532467" url="https://pl.wikipedia.org/wiki?curid=1532467" title="Grzybień północny">
Grzybień północny



</doc>
<doc id="1532469" url="https://pl.wikipedia.org/wiki?curid=1532469" title="Włodzimierz (wojewoda krakowski)">
Włodzimierz (wojewoda krakowski)

Włodzimierz (zm. 18 marca 1241 pod Chmielnikiem) – wojewoda krakowski za panowania Henryka Pobożnego.
W starszej historiografii polskiej uważano, że Włodzimierz pochodził z możnowładczego rodu Gryfitów i był bratem wcześniejszych wojewodów krakowskich: Marka i Teodora. Obecnie przypuszcza się, że Włodzimierz był raczej potomkiem spokrewnionego z Gryfitami rodu Łabędziów, wywodzącego się od Piotra Włostowica.
Był kasztelanem brzeskim (wzmiankowany 1232-1234) i oświęcimskim (wzmiankowany 1238). W 1238 został wojewodą krakowskim i sprawował faktyczne rządy w dzielnicy krakowskiej pod nieobecność księcia Henryka Pobożnego. W 1241 wraz z kasztelanem krakowskim Klemensem dowodził wojskami polskimi w bitwie pod Chmielnikiem, gdzie obaj zginęli. Brat Włodzimierza, Sulisław miał zginąć później w bitwie pod Legnicą.

</doc>
<doc id="1532476" url="https://pl.wikipedia.org/wiki?curid=1532476" title="Jezioro Dębnickie (województwo wielkopolskie)">
Jezioro Dębnickie (województwo wielkopolskie)

Jezioro Dębnickie – jezioro na Pojezierzu Gnieźnieńskim, położone w woj. wielkopolskim, w powiecie gnieźnieńskim, w gminie Kłecko, w pobliżu wsi Dębnica.
Jezioro położone jest na wysokości 104,0 m n.p.m. Jego powierzchnia wynosi 5,6 ha, długość 550 m, szerokość 225 m, a długość linii brzegowej 1650 m.

</doc>
<doc id="1532477" url="https://pl.wikipedia.org/wiki?curid=1532477" title="Marek z Brzeźnicy">
Marek z Brzeźnicy

Marek z Brzeźnicy (; zm. 1230 lub 1231) – wojewoda krakowski za panowania księcia Leszka Białego.
Życiorys.
Pochodził z możnowładczego rodu Gryfitów (Świebodziców), który w okresie jego życia odgrywał dominującą rolę polityczną w Małopolsce. Był synem Jana, bratanka arcybiskupa gnieźnieńskiego Janika. W 1217 mianowany przez Leszka Białego wojewodą krakowskim, którą to funkcję pełnił aż do śmierci, z przerwą w latach 1225–1227. 
Przerwa ta była spowodowana buntem Marka przeciwko Leszkowi. W 1224 krewniak Marka, Jan Klimontowic, został wysłany przez Leszka Białego na Mazowsze z pomocą księciu Konradowi Mazowieckiemu przeciwko Prusom. Zbiegł jednak z pola bitwy (według współczesnych źródeł opuścił oddziały Konrada na dzień przed bitwą w wyniku nieporozumień z innymi rodami), dopuszczając do masakry rycerzy sprzymierzonych, za co został przez Leszka pozbawiony wszelkich godności. W efekcie Gryfici z Markiem z Brzeźnicy na czele wyjechali na Śląsk do Henryka Brodatego, licząc na przekonanie go do podjęcia akcji przeciwko Leszkowi Białemu (którego popierał rosnący w siłę ród Odrowążów). Plan Marka się jednak nie powiódł, Henryk co prawda wyprawił się na Kraków, ale wieść o oblężeniu Lubusza przez landgrafa Turyngii zmusiła go do odwrotu spod bram miasta, podczas którego pogodził się z Leszkiem. Marek i jego krewni przenieśli się wówczas pod opiekę księcia opolskiego Kazimierza I, a wrócili do Małopolski dopiero po śmierci Leszka Białego w 1227, odgrywając zapewne ważną rolę w obiorze na nowego księcia krakowskiego Władysława Laskonogiego (możnowładcy małopolscy postawili mu warunki co do objęcia tronu, czego efektem czego był wydany przez Władysława przywilej z Cieni z 1228). Gryfici prowadzili także obronę Krakowa przed Konradem Mazowieckim, gdy ten w 1229 porwał Henryka Brodatego (któremu Laskonogi powierzył rządy w Krakowie).
Trzeba zaznaczyć, że w polskiej historiografii istnieją kontrowersje na temat identyczności Marka, wojewody krakowskiego przed 1225 oraz Marka, wojewody krakowskiego po 1228. Zwolennicy ich rozdzielenia (zresztą, wywodzący obu z rodu Gryfitów, niekiedy uznający, że mamy do czynienia tutaj z ojcem i synem) opierają się przede wszystkim na dokumencie z 1225 (zachowanym jednak tylko w transumpcie z końca XIII w.), w którym znajduje się wzmianka o wakacie na stanowisku wojewodzińskim po śmierci wojewody Marka.
Bratem Marka (a w przypadku zwolenników istnienia dwóch Marków – bratem pierwszego z nich, zmarłego w 1225) był Teodor, następca Marka na stanowisku wojewody krakowskiego (1231–1238).
Marek pojawia się w powieści "" autorstwa Józefa Ignacego Kraszewskiego.

</doc>
<doc id="1532483" url="https://pl.wikipedia.org/wiki?curid=1532483" title="Jezioro Dębnickie">
Jezioro Dębnickie

2 jeziora w Polsce:

</doc>
<doc id="1532486" url="https://pl.wikipedia.org/wiki?curid=1532486" title="Rezerwat przyrody Wiślisko Kobyle">
Rezerwat przyrody Wiślisko Kobyle

Rezerwat przyrody Wiślisko Kobyle – wodny rezerwat przyrody w województwie małopolskim (powiat bocheński, gmina Drwinia); na północnym krańcu Puszczy Niepołomickiej. Znajduje się na gruntach Skarbu Państwa w zarządzie Nadleśnictwa Niepołomice (leśnictwo Ispina).
Ochronie podlega fragment dawnego koryta Wisły (starorzecze) z bogatymi zbiorowiskami roślinnymi (chronione gatunki: grążel żółty, grzybienie północne) różnych gatunków turzyc, miejsca lęgowe wielu gatunków ptaków chronionych.
Zagrożeniem dla obszaru jest naturalny proces sukcesji – wypłycania i zarastania zbiornika wodnego.
Rezerwat „Wiślisko Kobyle” włączono, wraz z pobliskim rezerwatem „Koło w Puszczy Niepołomickiej”, do programu Natura 2000 jako element dwóch obszarów: siedliskowego „Koło Grobli” PLH120008 oraz ptasiego Puszcza Niepołomicka PLB120002.

</doc>
<doc id="1532488" url="https://pl.wikipedia.org/wiki?curid=1532488" title="Zwierzęta z Zielonego Lasu (serial animowany)">
Zwierzęta z Zielonego Lasu (serial animowany)

Zwierzęta z Zielonego Lasu / Zwierzęta z ginącego lasu (ang. "Animals of Farthing Wood", 1992-1995) – europejski serial animowany. Został zrealizowany na podstawie cyklu powieści Colina Danna pod tym samym tytułem.
Wersja polska.
Serial emitowany był w Polsce w wersji z angielskim dubbingiem i polskim lektorem pod nazwą Zwierzęta z ginącego lasu w 1996 roku w paśmie wspólnym tv lokalnych (TVP Regionalna) z lektorem Stanisławem Heropolitańskim oraz pod nazwą Zwierzęta z Zielonego Lasu na kanale Polsat od 8 stycznia do 1 października 1999 roku również w wersji z lektorem, którym był Janusz Kozioł. Wersja ta była powtarzana później na kanale TV4 w 2000 roku.
Serial został wydany na VHS. Istnieje także czasopismo poświęcone serialowi pt. "Przyjaciele z Zielonego Lasu".
Lektor I.
Zwierzęta z ginącego lasu – wersja z TV Regionalnych z angielskim dubbingiem i polskim lektorem.
Lektor II.
Wersja Polsat i TV4 oraz VHS (niektóre odcinki) z angielskim dubbingiem i polskim lektorem.
Lektor III.
Wersja VHS z angielskim dubbingiem i polskim lektorem.
Fabuła.
Serial opowiada o grupie zwierząt, które początkowo zamieszkiwały Zielony las. Niestety, pewnego razu w lesie pojawili się ludzie, którzy zaczęli go karczować. Zwierzęta zebrały się w tej sprawie na naradę i zdecydowały, za radą Ropucha, że muszą opuścić swój dom i udać się do "Rezerwatu Danieli" – odległego parku narodowego ("Park Białego Jelenia" - "White Deer Park"), gdzie będą mogły żyć bezpiecznie. Na przywódcę wyprawy wybrany został Lis.

</doc>
<doc id="1532490" url="https://pl.wikipedia.org/wiki?curid=1532490" title="Tańczący jastrząb (film)">
Tańczący jastrząb (film)

Tańczący jastrząb – polski film obyczajowy z 1977 roku w reżyserii Grzegorza Królikiewicza na podstawie powieści Juliana Kawalca pod tym samym tytułem.
Opis fabuły.
Michał Toporny jest synem chłopa. Udaje mu się wyrwać ze wsi, zdobywa wykształcenie, zajmuje wysokie stanowiska. Porzuca żonę Marię i syna dla kobiety „z dobrego domu”. To małżeństwo też jest nieudane – Wiesława znajduje sobie kochanka. Michał chce wychować swoich synów z obydwu małżeństw. Razem z nimi odwiedza rodzinną wieś. Samochód, którym jedzie zostaje obrzucony kamieniami, wpada do wody i tonie wraz z Michałem. Jego synowie palą dom, w którym urodził się Michał.
Obsada.
i inni
Produkcja.
Zdjęcia do "Tańczącego jastrzębia" nakręcił Zbigniew Rybczyński, który eksperymentował z ustawieniami kamery tak, aby uczynić jej spojrzenie autonomicznym. Michał Dondzik pisał, że „dzięki autonomiczności kamery uniemożliwiona zostaje identyfikacja z bohaterami filmu, widz patrzy na wydarzenia z boku, obserwuje je z nietypowych perspektyw”. Na potrzeby sekwencji filmowej z września 1939 roku Rybczyński obmyślił perspektywę zranionego żołnierza („kamerą z ranną ręką”). Scena, gdy Toporny pozbawia żołnierza ręki za pomocą nożyc do strzyżenia owiec, została zrealizowana za pomocą zamocowanej na szelkach atrapy ręki, aby upadła wraz z kamerą na podłoże z pierzyną. Również scena z kamer przemysłowych obrazuje fizyczną metamorfozę bohatera: obraz Topornego na jednym monitorze przedstawia jego wyidealizowany obraz, na drugim – podstarzały wizerunek zmęczonego człowieka. Jak pisze Dondzik: „Zwodniczość obrazu na monitorze pokazującym siłę i witalność została podkreślona zabiegiem audialnym – na ścieżce dźwiękowej słychać nienaturalnie głośne kroki mężczyzny, które miały brzmieć jak u kolosa, olbrzyma”. Do innych wymagających scen sfilmowanych przez Królikiewicza i Rybczyńskiego należało czerwieniejące ucho Topornego, za które ciągnął go w dzieciństwie ojciec (efekt uzyskany poprzez przymocowanie Trzeciakowi żaróweczki do ucha) oraz scena wsysania i wysysania przez sąsiada nitek makaronu (poprzez odwrotne założenie taśmy 35 mm).

</doc>
<doc id="1532491" url="https://pl.wikipedia.org/wiki?curid=1532491" title="Martovce">
Martovce

Martovce (węg. "Martos") – wieś i gmina (obec) w powiecie Komárno w kraju nitrzańskim na Słowacji, pierwszy raz wzmiankowana w 1438 roku.
W 2011 roku populacja wsi wynosiła 694 osoby, około 88% mieszkańców stanowili Węgrzy, 11% Słowacy.

</doc>
<doc id="1532493" url="https://pl.wikipedia.org/wiki?curid=1532493" title="Marcelová">
Marcelová

Marcelová (węg. "Marcelháza") – wieś i gmina (obec) w powiecie Komárno w kraju nitrzańskim na Słowacji.
W 2011 roku populacja wynosiła 3751 osób, około 86% mieszkańców stanowili Węgrzy, 12% Słowacy, 0,4% Romowie.
Wieś pierwszy raz wzmiankowana w 1353 roku jako Kezeu. Część wsi o nazwie Krátke Kesy (przyłączona do Marcelovej w 1942 roku) po raz pierwszy w źródłach pisanych pojawia się jeszcze wcześniej – w 1256 roku.

</doc>
<doc id="1532494" url="https://pl.wikipedia.org/wiki?curid=1532494" title="Lipové">
Lipové

Lipové (węg. "Zsemlékes") – wieś i gmina (obec) w powiecie Komárno w kraju nitrzańskim na Słowacji.
Pierwsza wzmianka o tych terenach pochodzi z 1265 roku, jednak sama wieś została utworzona w 1921 roku na podstawie reformy rolnej z roku 1920. Początkowo kolonia nosiła nazwę "Hodžovo" (od ministra Milana Hodžy) i liczyła około 450 osadników (72 rodziny), którzy pochodzili z różnych rejonów kraju. Kolonia rozbudowywała się stopniowo i w 1926 roku uzyskała status wsi. W latach 50. zmieniono jej nazwę na Lipové.
W 2011 roku populacja wynosiła 159 osób, około 15% mieszkańców stanowili Węgrzy, 79% Słowacy, 3% Czesi.

</doc>
<doc id="1532496" url="https://pl.wikipedia.org/wiki?curid=1532496" title="Jolanta węgierska">
Jolanta węgierska

Jolanta węgierska (ur. 1219; zm. 9 października 1251 w Huesce) – królewna węgierska.
Jolanta była córką króla Węgier Andrzeja II i jego drugiej żony Jolanty de Courtenay. 8 września 1235 poślubiła króla Aragonii Jakuba I. Jolanta i Jakub I mieli dziesięcioro dzieci:

</doc>
<doc id="1532497" url="https://pl.wikipedia.org/wiki?curid=1532497" title="Michał II Tich">
Michał II Tich

Michał II Tich – (ur. w 1271 roku, bułg.: Mихаип II Тих, "Michaił II Tich") car bułgarski w latach 1277 – 1279.
Życie.
Syn cara bułgarskiego Konstantyna Asena Ticha, który po śmierci pierwszej żony około 1270 roku ożenił się powtórnie z Marią Kantakuzeną, siostrzenicą cesarza bizantyńskiego Michała VIII Paleologa. Michał II urodził się, pod koniec życia swego ojca, w 1271 roku.
Objęcie władzy.
Na początku 1277 roku ojciec Michała II uległ wypadkowi spadając z konia. Po wypadku nigdy już nie odzyskał pełnej sprawności fizycznej. W tym samym roku zamieszki chłopskie w północno-wschodniej Bułgarii przerodziły się w chłopską rebelię. Na czele powstańców stanął przekonany o swej misji dziejowej chłop z północy Bułgarii Iwajło. Jesienią 1277 roku nieliczna armia prowadzona przez chorego cara została rozbita przez powstańców. Konstantyn Tich zginął w bitwie. Matka Michała II Ticha już wcześniej podjęła intrygi zmierzające do zapewnienia władzy synowi. W tym celu wszczęła prześladowania niechętnych jej bojarów. Z jej ręki zginął przyrodni brat Michała II Ticha, prawowity następca tronu, syn Konstantyna Ticha i jego pierwszej żony Ireny. W wyniku zabiegów matki, w wieku 6 lat, po śmierci ojca, Michał II Tich został obwołany carem Bułgarii.
Wojna domowa.
Po klęsce armii carskiej powstańcy Iwajły zaczęli zdobywać warowne miasta. Pozbawieni kierownictwa bojarowie nie byli w stanie stawić im oporu. W 1278 roku Iwajło obległ Tyrnowo. Jednocześnie cesarz bizantyński Michał VIII, który początkowo popierał Iwajłę przeciw Konstantynowi Tichowi i nawet ofiarował mu rękę swej córki, zmienił plany i poparł wychowanego w Bizancjum syna Mico Asena, Iwana Mico, po matce wnuka Iwana Asena II. Michał ożenił go ze swą córką i wysłał na czele armii bizantyńskiej do Bułgarii. Wobec pojawienia się kolejnego kandydata do korony, mogącego zdobyć większe poparcie bojarstwa niż chłop Iwajło, carowa Maria otwarła przed Iwajłem bramy Tyrnowa. W wyniku zawartego porozumienia Iwajło objął tron carski poślubiając carową wdowę. Nowy car i współwładca Bułgarii rozbił nadciągających od północy Tatarów pod wodzą Kasimbeja, po czym zwrócił się ku nadciągającym od południa kilkoma drogami Bizantyńczykom dowodzonym przez Michała Glawasa Tarchaniotę. Przez kilka miesięcy toczył walki z Grekami. W 1279 roku od północy wtargnął kolejny zagon tatarski. Iwajło z główną armią wyruszył mu na spotkanie. Iwan Mico na czele wojsk bizantyńskich podszedł pod Tyrnowo, które zostało przez bojarów wydane Grekom. Michała II Ticha i jego matkę odesłano do Konstantynopola, a Iwan Mico jako Iwan Asen III ogłosił się carem Bułgarów.

</doc>
<doc id="1532500" url="https://pl.wikipedia.org/wiki?curid=1532500" title="Konstantyn Tich">
Konstantyn Tich



</doc>
<doc id="1532501" url="https://pl.wikipedia.org/wiki?curid=1532501" title="Chce mi się wyć">
Chce mi się wyć

Chce mi się wyć – polski film psychologiczny z 1989 roku.
Opis fabuły.
Stan wojenny. Marek - młody student wykreślony z uczelni za udział w strajku - odwiedza starego kolegę ze środowiska podziemnego. Wychodząc od niego poznaje Martę. Chłopak idzie za nią, ale ją gubi. W biurze Martę nachodzi oficer SB. Oznajmia, że znaleziono ulotki i ostrzega kobiety przed konsekwencjami prawnymi działalności konspiracyjnej. Kiedy wychodzi na ulicy zaczepia ją Marek. Oboje są świadkami łapanki milicyjnej, ale trafiają do jej domu. Marta sama wychowuje syna Krzysia. Jej mąż uciekł do Austrii. Marek w jej domu opowiada o pacyfikacji protestu studentów. Upija się. Kiedy Marta stwierdza, że zachowuje się jak osobnik niedojrzały, ten gwałci ją. W końcu wraca do domu, tam znajduje powołanie do wojska.
Obsada.
i inni

</doc>
<doc id="1532506" url="https://pl.wikipedia.org/wiki?curid=1532506" title="Comp">
Comp

Comp (Comp SA) – spółka specjalizująca się w rozwiązaniach dedykowanych dla handlu i usług oraz rozwiązaniach z zakresu bezpieczeństwa IT, sieciowego i kryptografii.
Opis.
Przedsiębiorstwo koncentruje się na produkcji i dystrybucji zintegrowanych systemów elektroniczno-informatycznych oraz urządzeń elektronicznych, m.in.: kasy i drukarki, czytniki kodów kreskowych, kolektory (terminale) danych, systemy POS, oprogramowanie, outsourcing IT, systemy sprzedaży, wagi, czytniki, urządzenia dla taksówek. Przedsiębiorstwo zajmuje się także systemami rozliczeń bezgotówkowych oraz serwisem urządzeń takich producentów jak Dell, HP, Toshiba oraz wielu innych.
Firma jest widoczna na polskim rynku urządzeń fiskalnych i od wielu lat konkuruje z firmą Posnet i innymi. Rozszerzając rynek, zarówno Novitus, jak i Posnet rozpoczęły eksport urządzeń fiskalnych poza granice Polski.
Marka Novitus.
Nazwę Novitus początkowo nosiło odrębne od Comp SA przedsiębiorstwo. Swoją działalność przedsiębiorstwo rozpoczynało pod nazwą Optimus IC w 1994, która w 2005 została zmieniona na Novitus. Spółka była notowana na Giełdzie Papierów Wartościowych w Warszawie od 22 grudnia 2005 do 29 listopada 2011. W 2007 r. firma rozpoczęła budowę swojej grupy kapitałowej poprzez zakup firmy Insoft. W 2011 roku Comp przejął kontrolę nad spółką Novitus. Przejęcie kontroli nastąpiło w związku z zawarciem szeregu transakcji zakupu akcji Novitus, które zostały rozliczone 18 kwietnia 2011. Obecnie Novitus funkcjonuje w ramach Comp SA, jako Oddział Nowy Sącz, Novitus – Centrum Technologii Sprzedaży.

</doc>
<doc id="1532508" url="https://pl.wikipedia.org/wiki?curid=1532508" title="Kravany nad Dunajom">
Kravany nad Dunajom

Kravany nad Dunajom () – wieś i gmina (obec) w powiecie Komárno w kraju nitrzańskim, sama wieś wzmiankowana w 1245 roku.
W 2011 roku populacja wynosiła 748 osób, około 74% mieszkańców stanowili Węgrzy, 20% Słowacy, 1% Czesi.

</doc>
<doc id="1532511" url="https://pl.wikipedia.org/wiki?curid=1532511" title="Natalija Zdebska">
Natalija Zdebska

Natalija Zdebska, ukr. Наталiя Здебська (ur. 16 sierpnia 1986 w Gorłówce) – ukraińska szachistka, arcymistrz od 2004 roku.
Kariera szachowa.
Wielokrotnie reprezentowała Ukrainę na mistrzostwach świata i Europy juniorek w różnych kategoriach wiekowych, zdobywając trzy medale: srebrny (2003, Kalitea, MŚ do 18 lat) oraz dwa brązowe (2000, Kalitea, ME do 14 lat i 2001, Kalitea, ME do 16 lat). Była również wielokrotną medalistką mistrzostw Ukrainy juniorek, m.in. złotą w 2002 r. (w kategorii do 16 lat). 
Do innych sukcesów Natalii Zdebskiej należą m.in.:
Reprezentowała Ukrainę w rozgrywkach drużynowych, między innymi: 
Najwyższy wynik rankingowy w dotychczasowej karierze osiągnęła 1 kwietnia 2009; mając 2438 punktów, zajmowała wówczas 46. miejsce na światowej liście FIDE, jednocześnie zajmując 5. miejsce wśród szachistek ukraińskich.
Życie prywatne.
W lipcu 2009 wyszła za mąż za ukraińskiego arcymistrza Jurija Drozdowskiego.

</doc>
<doc id="1532513" url="https://pl.wikipedia.org/wiki?curid=1532513" title="Prywatne śledztwo">
Prywatne śledztwo

Prywatne śledztwo – polski film sensacyjny z 1986 roku w reżyserii Wojciecha Wójcika.
Film kręcony w Słostowicach, Sulejowie (opactwo Cystersów) i Łodzi.
Fabuła.
Inżynier Rafał Skonecki wraz z rodziną spędza weekend poza Łodzią. Kiedy wraca do miasta, jego samochód wjeżdża w drzewo, aby uniknąć zderzenia z ciężarowym Jelczem. Ciężko ranny Rafał prosi kierowcę o pomoc. Ten, jako że był pijany, przeraził się i uciekł z miejsca wypadku. Rafał odzyskuje przytomność dopiero w szpitalu. Na wieść o śmierci żony i dzieci, próbuje popełnić samobójstwo. Kapitan MO, który prowadzi śledztwo, pyta go o przebieg wypadku, ale Skonecki zataja pewne fakty. Od tej pory Rafał chce sam wymierzyć sprawiedliwość. W tym samym czasie zaczynają ginąć w okolicach Łodzi kierowcy ciężarówek, którzy byli piratami drogowymi. Są ofiarami czarnego jeźdźca. Głównym podejrzanym staje się Rafał.
Obsada.
i inni.

</doc>
<doc id="1532515" url="https://pl.wikipedia.org/wiki?curid=1532515" title="Zofia węgierska (zm. 1095)">
Zofia węgierska (zm. 1095)

Zofia węgierska (ur. ok. 1050; zm. 18 czerwca 1095) – królewna węgierska, margrabina Istrii i Krainy, księżna saska.
Zofia była córką króla węgierskiego Beli I i nieznanej z imienia córki króla Polski Mieszka II. Została zaręczona z margrabią Miśni Wilhelmem IV, który zmarł przed ślubem w 1062. Zofia została żoną jego kuzyna margrabiego Ulryka I. Po jego śmierci w 1070 poślubiła księcia saskiego Magnusa (zm. 1106).
Zofia z pierwszego małżeństwa z Ulrykiem I Zofia miała pięcioro dzieci:
Zofia z drugiego małżeństwa z księciem saskim Magnusem miała dwoje dzieci:
Linki zewnętrzne.
Genealogia (ang.)

</doc>
<doc id="1532517" url="https://pl.wikipedia.org/wiki?curid=1532517" title="Nalbach">
Nalbach

Nalbach – miejscowość i gmina w zachodnich Niemczech, w kraju związkowym Saara, w powiecie Saarlouis.
Geografia.
Gmina leży w dolinie rzeki Prims.
Gmina ma powierzchnię 22,43 km², zamieszkuje ją 9181 osób (2010).
Nalbach położone jest ok. 22 km na północny zachód od Saarbrücken, ok. 175 km na południe od Kolonii i ok. 55 km na południowy wschód od Luksemburga.
Dzielnice.
W skład gminy wchodzą cztery dzielnice: 
Historia.
Pierwsze wiarygodne wzmianki o miejscowości pochodzą z 953. Rozgłos gminie dały wydarzenia z 1965/1966, po silnych opadach deszczu na dzielnicę Körprich osunęła się część góry Hoxberg i 18 domów zostało całkowicie zniszczonych. Począwszy od 2006 podobne sytuacje zaczęły się powtarzać jako wynik rozwijającego się wydobycia węgla kamiennego.
Religia.
W Nalbach od XVIII wieku do 1938-1940 istniała mała gmina żydowska, w 1854 została założona synagoga. Świątynia została zniszczona w 1938 i zburzona na przełomie 1950/1951.
Na terenie gminy znajdują się obecnie cztery parafie katolickie, każda dzielnica posiada swoją parafię: Nalbach – pw. św. Piotra i Pawła "(St. Peter und Paul)", Piesbach – pw. św. Jana Chrzciciela "(St. Johannes der Täufer)", Bilsdorf – pw. Najświętszego Serca Jezusowego "(Herz Jesu)" i Körprich – pw. św. Michała "(St. Michael)". Gmina należy do ewangelickiej parafii Dillingen.
Polityka.
Wójtem od 2002 jest Patrick Lauer z SPD.
Rada gminy.
Rada gminy składa się z 27 członków:
Zabytki i atrakcje.
Körprich
Nalbach
Piesbach
Komunikacja.
Przez teren gminy przebiega droga krajowa B269, w jej pobliżu znajduje się autostrada A8 (zjazd "12 Nalbach"). Znajdują się tutaj dwie nieużywane stacje kolejowe: Nalbach i Körprich, leżą na nieczynnym odcinku linii Primstal.

</doc>
<doc id="1532518" url="https://pl.wikipedia.org/wiki?curid=1532518" title="Luding Khen Rinpocze">
Luding Khen Rinpocze



</doc>
<doc id="1532520" url="https://pl.wikipedia.org/wiki?curid=1532520" title="UGC 9618">
UGC 9618

UGC 9618 (również VV 340, Arp 302) – para powiązanych galaktyk położonych w gwiazdozbiorze Wolarza w odległości około 450 milionów lat świetlnych. Ze względu na dużą emisję w podczerwieni para ta jest klasyfikowana jako Jasna galaktyka podczerwona (ang. "Luminous Infrared Galaxy", LIRG).
Dane rentgenowskie otrzymane z teleskopu Chandra wskazują, że w centrum ułożonej krawędzią do obserwatora galaktyki znajduje się dynamicznie rozwijająca się supermasywna czarna dziura przesłonięta przez galaktyczny gaz i pył. Kosmiczny Teleskop Spitzera dowodzi, że promieniowanie podczerwone tej pary galaktyk w znacznej mierze pochodzi od tej samej galaktyki ułożonej krawędzią w naszą stronę, choć znajdująca się w niej supermasywna czarna dziura jest tylko w niewielkim stopniu odpowiedzialna za emisję w podczerwieni.
Natomiast dane uzyskane z teleskopu GALEX dowodzą, że większość promieniowania ultrafioletowego pochodzi od drugiej galaktyki. Podobnie ta galaktyka jest lepiej widoczna w paśmie optycznym, jak to widać na zdjęciach teleskopu Hubble’a. Wskazuje to, że właśnie w tej galaktyce procesy formowania nowych gwiazd zachodzą intensywniej.
Zanim obie galaktyki UGC 9618 ostatecznie zleją się w jedną upłyną jeszcze miliony lat. Ta para galaktyk jest doskonałym przykładem pary, w której każda z galaktyk rozwija się w innym tempie.

</doc>
<doc id="1532522" url="https://pl.wikipedia.org/wiki?curid=1532522" title="Kwas fulwowy">
Kwas fulwowy



</doc>
<doc id="1532524" url="https://pl.wikipedia.org/wiki?curid=1532524" title="Christopher Cradock">
Christopher Cradock

Christopher George Francis Maurice Cradock (ur. 2 lipca 1862 w Hartforth, zginął 1 listopada 1914 pod Coronelem) – brytyjski kontradmirał.
Podczas I wojny światowej dowódca brytyjskiej floty (Eskadry Zachodnich Indii) na południowym Atlantyku. Zginął 1 listopada 1914 podczas bitwy morskiej pod Coronelem u wybrzeży Chile, kiedy dowodzona przez niego flota została zniszczona przez niemiecką Wschodnioazjatycką Eskadrę Krążowników admirała grafa von Spee. 

</doc>
<doc id="1532526" url="https://pl.wikipedia.org/wiki?curid=1532526" title="…jestem przeciw">
…jestem przeciw

... jestem przeciw – polski film psychologiczny z 1985 w reżyserii Andrzeja Trzosa-Rastawieckiego.
Opis fabuły.
W szpitalu na intensywnej terapii umiera dziewczyna. Przyczyną zgonu jest przedawkowanie narkotyków. Dyżurny powiadamia o tym kierownictwo ośrodka Monaru, skąd dziewczyna uciekła. Powraca tam Jacek, który wcześniej uciekł z Jolą. Dr Krystyna zajmująca się pacjentami pozwala mu przenocować, choć jest to wbrew regulaminowi. O tym, czy Jacek znów będzie mógł się leczyć, zdecyduje kierownik ośrodka Grzegorz. W ośrodku prowadzona jest dyskusja i próba odnalezienia przyczyn powrotu Jacka do Monaru.
W filmie wykorzystano utwory zespołu Siekiera: "Ja stoję, ja tańczę, ja walczę" i "Jest bezpiecznie".

</doc>
<doc id="1532529" url="https://pl.wikipedia.org/wiki?curid=1532529" title="Na odsiecz Wiedniowi">
Na odsiecz Wiedniowi

Na odsiecz Wiedniowi – polsko-austriacki fabularyzowany dokument historyczny z 1983.
Film jest rekonstrukcją przyczyn i przebiegu bitwy pod Wiedniem. Zrealizowanym został w trzechsetną rocznicę tej bitwy. Wykorzystano w nim fragmenty "Potopu", "Pana Wołodyjowskiego" oraz "Ojca królowej".
Obsada.
i inni

</doc>
<doc id="1532530" url="https://pl.wikipedia.org/wiki?curid=1532530" title="Stabilność">
Stabilność



</doc>
<doc id="1532537" url="https://pl.wikipedia.org/wiki?curid=1532537" title="Kefar Gallim">
Kefar Gallim

Kefar Gallim (hebr. כפר גלים) – wieś młodzieżowa położona w Samorządzie Regionu Chof ha-Karmel, w dystrykcie Hajfa, w Izraelu.
Położenie.
Kefar Gallim leży w północnej części równiny Szaron na wybrzeżu Morza Śródziemnego na południe od masywu Góry Karmel, w otoczeniu miast Tirat Karmel i Hajfa, oraz moszawu Megadim.
Historia.
Wieś została założona w 1952 roku przez organizacje edukacyjne, we współpracy z władzami miejskimi Hajfy i Ministerstwem Absorpcji Imigracji Izraela. Utworzono tutaj szkołę rolniczą z internatem.
Edukacja.
We wsi znajdują się szkoła podstawowa, gimnazjum i college do nauki praktycznej inżynierii, oraz internaty, warsztaty szkolne i gospodarstwo rolne. Przy szkole jest boisko do piłki nożnej.
Gospodarka.
Gospodarka wsi opiera się na rolnictwie, uprawach bananów, hodowli krów mlecznych oraz winnicy.
Turystyka.
Wieś oferuje przyjezdnym małe domki do wynajęcia. W pobliżu znajdują się piękne plaże.
Komunikacja.
Wzdłuż zachodniej granicy wioski przebiega autostrada nr 2, brak jednak możliwości wjazdu na nią. Ze wsi wychodzi lokalna droga, która prowadzi na wschód do skrzyżowania z drogą ekspresową nr 4.

</doc>
<doc id="1532539" url="https://pl.wikipedia.org/wiki?curid=1532539" title="Kaskady Rodła">
Kaskady Rodła

Kaskady Rodła – zespół ok. 25 naturalnych wodospadów i progów rzecznych na Białej Wisełce, w dzielnicy miasta Wisła (Wisła Czarne), na północno-zachodnich stokach Baraniej Góry w Beskidzie Śląskim.
Formalnie Kaskady znajdują się na potoku Wątrobnym, który dopiero za tzw. Wrotami J. Kubisza łączy się z potokiem Roztocznym i powstaje właściwa Biała Wisełka, ale potok Wątrobny uważany jest za jej główny ciek źródłowy.
Wysokość wodospadów w tym miejscu wynosi od 0,5 do 5 metrów (dwa największe wodospady są w odcinku górnym i mają 3,5 oraz 5 metrów wysokości), natomiast nachylenie koryta od 8 do 10%. Są to najwyższe wodospady Beskidu Śląskiego. U podnóża wodospadów znajdują się wyżłobione kotły eworsyjne. Odsłaniające się w progach wodospadów skały reprezentują tzw. flisz karpacki, wykształcony w dwojaki sposób: niżej położone progi rozwinięte są na tzw. warstwach godulskich (drobnoławicowy piaskowiec godulski i łupki), natomiast wyżej położone progi założone są na tzw. warstwach istebniańskich (masywne piaskowce i zlepieńce) - te wodospady są wyższe i atrakcyjniejsze (właściwe Kaskady Rodła). 
Powstanie kaskad związane jest przede wszystkim z erozyjną działalnością potoku (erozja denna i erozja wsteczna) oraz z odpowiednim ułożeniem warstw skalnych podłoża względem kierunku przepływu wody. 
Pomysłodawcą nadania nazwy „Kaskady Rodła” był Jan Krop, ówczesny przewodniczący Towarzystwa Miłośników Wisły. Uroczystość nadania nazwy wodospadom Białej Wisełki odbyła się 19.IX.1987 r. w 65. rocznicę powstania Związku Polaków w Niemczech. Uczestniczyło w niej m.in. 16 członków ZPwN, w tym Edmund Osmańczyk – były przewodniczący Związku, a później jego kronikarz. Organizatorami uroczystości były: Towarzystwo Miłośników Wisły, Macierz Ziemi Cieszyńskiej, Opolskie Towarzystwo Kulturalno-Oświatowe i wiślański Oddział PTTK.
Przy wodospadach znajduje się punkt 22 ścieżki dydaktycznej. Ścieżka pokrywa się w tym miejscu z niebieskim szlakiem turystycznym z Wisły Czarne na Baranią Górę. 

</doc>
<doc id="1532540" url="https://pl.wikipedia.org/wiki?curid=1532540" title="Abdank II">
Abdank II

Abdank II (Machowski) – polski herb szlachecki, odmiana herbu Abdank.
Opis herbu.
Opis zgodnie z klasycznymi regułami blazonowania:
W polu czerwonym łękawica srebrna. Klejnot: pół lwa złotego w prawo, trzymającego w łapach godło.
Najwcześniejsze wzmianki.
XV wiek. Lwa w klejnocie otrzymał Mikołaj Machowski od cesarza Rzymsko-Niemieckiego
Herbowni.
Dwie rodziny herbownych:
Chmielnicki, Machowski.

</doc>
<doc id="1532541" url="https://pl.wikipedia.org/wiki?curid=1532541" title="Jeniec Europy (film)">
Jeniec Europy (film)

Jeniec Europy – polsko-francuski film historyczny z 1989 roku na podstawie powieści Juliusza Dankowskiego.
Fabuła.
Rok 1815. Napoleon I po klęsce pod Waterloo zostaje zesłany na Wyspę św. Heleny. Towarzyszą mu służba i najwierniejsi przyjaciele. Zostają im przydzielona posiadłość Longwood. Na wyspie pojawia się nowy gubernator Hudson Lowe z przedstawicielami sprzymierzonych: hrabia Balmain z Rosji, baron von Sturmer z Austrii i markiz Montchenu z Francji. Dochodzi do utarczek między gubernatorem a więźniem.

</doc>
<doc id="1532542" url="https://pl.wikipedia.org/wiki?curid=1532542" title="Rezerwat przyrody Koło w Puszczy Niepołomickiej">
Rezerwat przyrody Koło w Puszczy Niepołomickiej

Rezerwat przyrody Koło w Puszczy Niepołomickiej – leśny rezerwat przyrody w województwie małopolskim (powiat wielicki, gmina Niepołomice); na obszarze Puszczy Niepołomickiej w uroczysku o tej samej nazwie. Został utworzony w 1962 roku i zajmuje powierzchnię 3,13 ha.
Ochronie podlega naturalny fragment grądu "Tilio-Carpinetum" (lipa, grab, dąb). Występują chronione gatunki roślin: kruszczyk szerokolistny, barwinek pospolity, przytulia wonna, kalina koralowa.
Rezerwat włączono, wraz z pobliskim rezerwatem przyrody Wiślisko Kobyle, do programu Natura 2000 jako element specjalnego obszaru ochrony siedlisk „Koło Grobli” PLH120008.

</doc>
<doc id="1532544" url="https://pl.wikipedia.org/wiki?curid=1532544" title="Wymię">
Wymię

Wymię – narząd samic niektórych ssaków (głównie udomowionych przeżuwaczy, koniowatych i jeleniowatych), zawierający gruczoły mlekowe.

</doc>
<doc id="1532552" url="https://pl.wikipedia.org/wiki?curid=1532552" title="Sopiko Chuchaszwili">
Sopiko Chuchaszwili

Sopiko Chuchaszwili (ur. 4 stycznia 1985) – gruzińska szachistka, arcymistrzyni od 2005, posiadaczka męskiego tytułu mistrza międzynarodowego od 2007 roku. 
Kariera szachowa.
Wielokrotnie reprezentowała Gruzję na mistrzostwach świata i Europy juniorek w różnych kategoriach wiekowych, dwukrotnie (1999, 2000) zdobywając tytuły mistrzyni świata do 16 lat (w obu przypadkach w Oropesa del Mar). W 2007 r. wystąpiła w narodowej drużynie na rozegranych w Jekaterynburgu drużynowych mistrzostwach świata, natomiast w 2008 r. zdobyła złoty medal na olimpiadzie w Dreźnie.
W 2003 r. zdobyła srebrny medal mistrzostw Gruzji juniorek do 20 lat, a w 2005 r. podzieliła w tych zawodach I m. (wspólnie z Maką Purtseladze). W tym samym roku zajęła również III m. (za Aleksandrem Kaspim i Aleksandrem Aleksikowem) w kołowym turnieju w Jerozolimie, natomiast w 2007 r. zajęła II m. (za Lelą Dżawachiszwili) w finale mistrzostw Gruzji. W 2008 r. zwyciężyła w turnieju B memoriału Paula Keresa w Tallinnie oraz podzieliła I m. w Sztokholmie (wspólnie z Anną Muzyczuk i Eliną Danieljan). Zdobyła również prawo startu w turnieju o mistrzostwo świata w Nalczyku, jednak wspólnie z wszystkimi reprezentantkami Gruzji zbojkotowała ten turniej z powodu wojny w Osetii Południowej.
Najwyższy ranking w dotychczasowej karierze osiągnęła 1 września 2009 r., z wynikiem 2451 punktów zajmowała wówczas 38. miejsce na światowej liście FIDE.

</doc>
<doc id="1532553" url="https://pl.wikipedia.org/wiki?curid=1532553" title="Jean de la Rochetaille">
Jean de la Rochetaille



</doc>
<doc id="1532556" url="https://pl.wikipedia.org/wiki?curid=1532556" title="Daniel Kipchirchir Komen">
Daniel Kipchirchir Komen

Daniel Kipchirchir Komen (ur. 27 listopada 1984 w Chemorgong, Rift Valley) – kenijski lekkoatleta, średniodystansowiec.
Największe sukcesy odnosi w biegu na 1500 metrów :

</doc>
<doc id="1532559" url="https://pl.wikipedia.org/wiki?curid=1532559" title="Narodowe Muzeum Archeologiczne w Atenach">
Narodowe Muzeum Archeologiczne w Atenach

Narodowe Muzeum Archeologiczne w Atenach () – muzeum w Atenach, gromadzące zabytki archeologiczne z obszaru Grecji od czasów prehistorycznych do późnego antyku. Jest największym muzeum w Grecji oraz jednym z ważniejszych na świecie.
Historia.
Pierwsze narodowe muzeum archeologiczne w Grecji zostało założone przez premiera Grecji Joanisa Kapodistriasa na Eginie w 1829. W kolejnych latach zbiory archeologiczne były przenoszone do różnych sal wystawowych aż do roku 1858, kiedy to został ogłoszony międzynarodowy konkurs na lokalizację i opracowanie koncepcji architektonicznej nowego muzeum.
Budowa obecnego muzeum rozpoczęła się w 1866 roku i została zakończona w 1889. Sfinansowano ją ze środków rządu greckiego, Greckiego Towarzystwa Archeologicznego i społeczeństwa Myken. Głównymi darczyńcami byli: Eleni Tositsa (przekazanie gruntów pod budowę muzeum) oraz Demetrios i Nikolaos Vernardakis z Petersburga, którzy wsparli budowę finansowo.
Początkowo muzeum nosiło nazwę "Muzeum Centralne". Nazwa została zmieniona na obecną w 1881 roku przez premiera Grecji Charilaosa Trikupisa. Podczas II wojny światowej muzeum zamknięto, zaś eksponaty umieszczono w opieczętowanych skrzyniach i zakopano w celu uniknięcia ich zniszczenia i grabieży. W 1945 zbiory ponownie udostępniono.
W południowym skrzydle mieści się muzeum epigrafii z najbogatszą na świecie kolekcją inskrypcji. Muzeum inskrypcji rozbudowano w latach 1953-1960 według projektu Patroklosa Karantinosa.
Zbiory.
Muzeum jest podzielone na działy:

</doc>
<doc id="1532560" url="https://pl.wikipedia.org/wiki?curid=1532560" title="Klížska Nemá">
Klížska Nemá

Klížska Nemá () – wieś i gmina (obec) w powiecie Komárno w kraju nitrzańskim na Słowacji, sama wieś wzmiankowana w 1268 roku.
W 2011 roku populacja wynosiła 520 osób, około 93% mieszkańców stanowili Węgrzy, 6% Słowacy.

</doc>
<doc id="1532561" url="https://pl.wikipedia.org/wiki?curid=1532561" title="Natalia Bocian">
Natalia Bocian

Natalia Bocian (ur. w 1987 w Bydgoszczy) − zawodniczka uprawiająca fitness sportowy. Trzykrotna mistrzyni świata do lat 21 w tej dyscyplinie sportowej (tytuł ten zdobywała w latach 2006–2008). W 2008 roku zdobyła tytuł absolutnej mistrzyni świata w sportowej odmianie fitness, a także w konkurencji model fitness. Rok później zdobyła brązowy medal mistrzostw świata. Kilkukrotnie zdobywała także medale mistrzostw Europy. W 2009 roku zdobyła tytuł mistrzyni Europy seniorek, a dwa lata później zdobyła brązowy medal tych zawodów. Ponadto w 2008 roku zdobyła tytuł mistrzyni Europy do lat 21. Wielokrotnie zdobywała również medale mistrzostw Polski w tej dyscyplinie sportu. Zawodniczka klubu UKS Fitness Bydgoszcz. Natalia Bocian fitness sportowy zaczęła uprawiać w 2001 roku.
Uczestniczka programu rozrywkowego Wipeout − Wymiatacze emitowanego w stacji telewizyjnej TVN.

</doc>
<doc id="1532564" url="https://pl.wikipedia.org/wiki?curid=1532564" title="Kameničná">
Kameničná

Kameničná () – wieś i gmina (obec) w powiecie Komárno w kraju nitrzańskim, sama wieś pierwszy raz wzmiankowana w 1482 roku.
W 2011 roku populacja wynosiła 1929 osób, około 69% mieszkańców stanowili Węgrzy, 21% Słowacy, 2% Romowie, 0,7% Czesi.

</doc>
<doc id="1532566" url="https://pl.wikipedia.org/wiki?curid=1532566" title="Włościański Związek Autonomiczny">
Włościański Związek Autonomiczny

Włościański Związek Autonomiczny (ukr. Автономно-землеробський союз, AZS) – rusińska, prowęgierska partia polityczna, powstała w 1924 roku na terenie Rusi Zakarpackiej.
Ugrupowanie reprezentowało właścicieli ziemskich i bogatych chłopów. Głównymi działaczami Iwan Kurtjak, Andrij Brodij i Julius Földesi. 
Partia domagała się wprowadzenia autonomii Rusi Zakarpackiej oraz przesunięcia jej granic po rzekę Poprad, a w przyszłości oczekiwała rozpadu Czechosłowacji i przyłączenia Rusi do Królestwa Węgier. W latach 30. XX wieku liczyła 5-7 tys. członków i była finansowana z Budapesztu. 28 października 1938 rozwiązana przez rząd Czecho-Słowacji. Po wkroczeniu wojsk węgierskich na terytorium Karpato-Ukrainy i jej aneksji przez Węgry w marcu 1939, przywódcy partii (M. Demko, Brodij, Demianowycz, Stefan Fencyk) zostali w maju 1939 dokooptowani do parlamentu węgierskiego jako jego posłowie, bez przeprowadzenia wyborów.

</doc>
<doc id="1532569" url="https://pl.wikipedia.org/wiki?curid=1532569" title="Iža">
Iža

Iža () – wieś i gmina (obec) w powiecie Komárno w kraju nitrzańskim na Słowacji, sama wieś pierwszy raz wzmiankowana w 1172 roku. Na terenie gminy znajdują się ruiny twierdzy rzymskiej, Celemantii.
W 2011 roku populacja wynosiła 1643 osoby, około 65% mieszkańców stanowili Węgrzy, 28% Słowacy, 1% Czesi.

</doc>
<doc id="1532570" url="https://pl.wikipedia.org/wiki?curid=1532570" title="Drikung Kagyu">
Drikung Kagyu



</doc>
<doc id="1532572" url="https://pl.wikipedia.org/wiki?curid=1532572" title="Ruś Zakarpacka w latach 1918-1939">
Ruś Zakarpacka w latach 1918-1939



</doc>
<doc id="1532574" url="https://pl.wikipedia.org/wiki?curid=1532574" title="Imeľ">
Imeľ

Imeľ () – wieś i gmina (obec) w powiecie Komárno w kraju nitrzańskim na Słowacji, sama wieś pierwszy raz wzmiankowana w 1312 roku.
W 2011 roku populacja wynosiła 2054 osoby, około 42,7% mieszkańców stanowili Węgrzy, 54,8% Słowacy.

</doc>
<doc id="1532575" url="https://pl.wikipedia.org/wiki?curid=1532575" title="Karmapa I">
Karmapa I



</doc>
<doc id="1532582" url="https://pl.wikipedia.org/wiki?curid=1532582" title="RadiSys">
RadiSys

RadiSys Corporation to producent i dostawca systemów wbudowanych i podobnych rozwiązań. Główna siedziba firmy znajduje się w Hillsboro w stanie Oregon, USA. Firma współpracuje z grupami deweloperskimi klientów dostarczając im sprzęt oraz know-how w zakresie architektury komputerów, integracji systemów, wbudowanych systemów operacyjnych np. OS-9, projektowania ASIC oraz tworzenia oprogramowania pośredniczącego.
Rozwiązania firmy to modułowe platformy sprzętowe oraz komponenty spełniające przemysłowe standardy: AdvancedTCA, COM Express, CompactPCI oraz PCI.
Firma RadiSys została założona w 1987.

</doc>
<doc id="1532589" url="https://pl.wikipedia.org/wiki?curid=1532589" title="While Your Lips Are Still Red">
While Your Lips Are Still Red

"While Your Lips Are Still Red" - utwór skomponowany przez Tuomasa Holopainena i Marco Hietalę z grupy Nightwish. Nagranie zostało zamieszczone na ścieżce dźwiękowej do fińskiego filmu "Lieksa!" (w reżyserii Markku Pölönena) oraz na singlu Amaranth.
Piosenka wydana została jako utwór grupy Nightwish, jednak w jej nagranie zaangażowanych było tylko trzech członków zespołu: Tuomas Holopainen (klawisze), Marco Hietala (wokal) i Jukka Nevalainen (perkusja). Mimo tego zespół czasem wykonuje ten utwór na koncertach.
Teledysk.
Do utworu nagrano teledysk, w którym obok Marco Hietali i Tuomasa Holopainena występują aktorzy grający w filmie. Wykorzystano także fragmenty filmu "Lieksa!".
Teledysk miał swoją premierę w serwisie YouTube 14 czerwca 2007 roku.

</doc>
<doc id="1532590" url="https://pl.wikipedia.org/wiki?curid=1532590" title="Batillus">
Batillus

Batillus to supertankowiec klasy Capesize, zbudowany w 1976 roku we Francji dla armatora Shell.
Seria liczyła 2 statki. Drugi to Bellamya. Dla innych armatorów zbudowano Pierre Guillaumat, Jahre Viking i Prarial podobne wielkościowo.

</doc>
<doc id="1532591" url="https://pl.wikipedia.org/wiki?curid=1532591" title="Fitness Authority (miesięcznik)">
Fitness Authority (miesięcznik)

Fitness Authority – miesięcznik wydawany od 2005 roku, którego celem jest propagowanie fitness i zdrowego trybu życia oraz zwiększenie sprawności fizycznej. Autorami artykułów są osoby doradzające w zakresie treningu, odżywiania, suplementacji i farmakologii. Standardowa liczba stron: 80.
Grupa docelowa.
Grupę docelową czasopisma stanowią mężczyźni w wieku 16-50 lat oraz kobiety w wieku 20-45 lat. Tematyka skierowana do ludzi aktywnych
w dziedzinie fitness, prowadzących zdrowy tryb życia, interesujących się aktywnym spędzaniem wolnego czasu i właściwym odżywianiem.

</doc>
<doc id="1532593" url="https://pl.wikipedia.org/wiki?curid=1532593" title="Cerkiew Wniebowstąpienia Pańskiego w Augustowie">
Cerkiew Wniebowstąpienia Pańskiego w Augustowie

Cerkiew pod wezwaniem Wniebowstąpienia Pańskiego – prawosławna cerkiew parafialna w Augustowie. Należy do dekanatu Sokółka diecezji białostocko-gdańskiej Polskiego Autokefalicznego Kościoła Prawosławnego.
Świątynia mieści się od 1985 w dawnym zakładzie wulkanizacyjnym, wybudowanym po 1945 przy Rynku Zygmunta Augusta. Powierzchnia cerkwi wynosi 38 m². Wewnątrz znajduje się skromny ikonostas.
Poświęcenia obiektu dokonał 26 maja 1985 biskup białostocki i gdański Sawa.

</doc>
<doc id="1532594" url="https://pl.wikipedia.org/wiki?curid=1532594" title="Paweł Plehwe">
Paweł Plehwe

Paweł von Plehwe, ros. Павел Адамович Плеве, ur. w Pskowie, zm. 10 kwietnia 1916 w Moskwie) – generał kawalerii armii Imperium Rosyjskiego, dowódca wojskowy w czasie wojny rosyjsko tureckiej i I wojny światowej 1914 - 1918.
Życiorys.
Pochodził z rodziny szlacheckiej o niemieckich korzeniach, osiadłej w guberni petersburskiej. Edukację rozpoczął w Gimnazjum Klasycznym w Warszawie. Ukończył Nikołajewską Oficerską Szkołę Kawalerii w 1870 i rozpoczął służbę wojskową w Lejbgwardyjskim Pułku Ułanów Jego Wysokości w Warszawie. W 1877 r. ukończył Mikołajewską Akademię Sztabu Generalnego w Petersburgu. Wziął udział w wojnie rosyjsko-tureckiej 1877-1878, podczas której służył w 13 Korpusie. W l. 1878-1880 służył w armii bułgarskiej, m.in. przy bułgarskim ministrze wojny jako oficer sztabowy. Po wojnie w 1880 wrócił do Rosji. Od sierpnia 1880 do lipca 1881 dowodził szwadronem w Lejbgwardyjskim Pułku Kirasjerów Jego Wysokości w Carskie Siole, następnie na stanowiskach sztabowych. Od 26 grudnia 1890 r. dowódca Mariupolskiego Pułku Huzarów (Мариупольский 4-й гусарский полк) w Białymstoku, od 27 stycznia 1893 generał kwatermistrz Wileńskiego Okręgu Wojskowego, od 23 czerwca 1895 komendant Nikołajewskiej Szkoły Kawalerii w Petersburgu.
Od 30 czerwca 1899 r. dowódca 2 Dywizji Kawalerii, od 20 listopada 1901 r. szef sztabu Wojska Dońskiego. Na początku zamieszek w Królestwo Polskim 7 marca 1905 r. mianowany komendantem Twierdzy Warszawa, w tym samym roku 4 lipca przeniesiony na stanowisko dowódcy 13 korpusu. Od 1906 r. zastępca dowódcy Wileńskiego Okręgu Wojskowego. 6 grudnia 1907 r. mianowany generałem kawalerii. Od 17 marca 1909 r. dowódca Moskiewskiego Okręgu Wojskowego. 
Na początku I wojny światowej Paweł Plehwe został dowódcą rosyjskiej 5 Armii mającej za zadanie odeprzeć austro-węgierskie siły atakujące z Galicji. Na przełomie listopada i grudnia 1914 uczestniczył w nierozstrzygniętej bitwie pod Łodzią. W 1915 objął dowodzenie rosyjską 12 Armią, którą dowodził w II bitwie nad jeziorami mazurskimi (zakończonej zwycięstwem wojsk niemieckich). Następnie ponownie objął dowództwo 5 Armii, realizując zadania bojowe. Od grudnia 1915 do lutego 1916 naczelny dowódca Frontu Północnego. Z powodu pogarszającego się zdrowia w lutym 1916 roku przeniesiony w stan spoczynku i wyznaczony członkiem Rady Państwa. Zmarł tego samego roku w Moskwie.

</doc>
<doc id="1532595" url="https://pl.wikipedia.org/wiki?curid=1532595" title="Dragan Velikić">
Dragan Velikić

Dragan Velikić cyr. Драган Великић (ur. 1953 w Belgradzie) − serbski pisarz, dziennikarz i eseista.
Jest autorem zbiorów opowiadań, powieści, a także zbiorów eseistycznych. Pracował w Radiu B'92, jego artykuły ukazywały się m.in. w prasie niemieckiej. Od 2005 jest ambasadorem w Wiedniu, najpierw Serbii i Czarnogóry, następnie Serbii. W Polsce ukazała się jego powieść "Casus Brema". Jej akcja rozgrywa się w Belgradzie na przestrzeni ponad 50 lat, obejmując wydarzenia zarówno II wojny światowej jak i pierwszych miesięcy wojny domowej. Ukończył studia na Wydziale Filologicznym Uniwersytetu Belgradzkiego.

</doc>
<doc id="1532596" url="https://pl.wikipedia.org/wiki?curid=1532596" title="Kalorymetr Junkersa">
Kalorymetr Junkersa

Kalorymetr Junkersa - urządzenie do oznaczania ciepła spalania i wartości opałowej paliw gazowych. Urządzenie to skonstruował Hugo Junkers, opatentował je w 1892 roku. 
Kalorymetr ten składa się z urządzenia przelewowego, palnika, komory spalania kalorymetru, cylindra miarowego oraz dwóch kurków.

</doc>
<doc id="1532597" url="https://pl.wikipedia.org/wiki?curid=1532597" title="Pavel Plehwe">
Pavel Plehwe



</doc>
<doc id="1532598" url="https://pl.wikipedia.org/wiki?curid=1532598" title="Roman Romanow (książę)">
Roman Romanow (książę)

Roman Piotrowicz Romanow (ur. 17 października 1896 w Peterhofie, zm. 23 października 1978) – książę Rosji.
Książę Roman urodził się w pałacu w Peterhofie, Petersburg, jako jedyny syn wielkiego księcia Piotra Mikołajewicza Romanowa i jego żony księżniczki Milicy Czarnogórskiej.
W 1916 roku ukończył studia na Akademii Inżynieryjnej w Kijowie. Książę Roman został oddelegowany do Kaukaskiego Pułku Saperów na front turecki. Po abdykacji cara Mikołaja II mieszkał w rezydencji ojca na Krymie, a w 1919 roku opuścił Rosję na brytyjskim okręcie wojennym HMS Marlborough. W 1941 roku zaproponowano mu koronę nowo utworzonego niezależnego królestwa Czarnogóry, jednak książę odmówił.
Książę Roman ożenił się 16 listopada 1921 roku w Antibes, Francja, z hrabiną Prascowią Cheremetową (ur. 18 października 1901, zm. 21 grudnia 1980). Para miała dwójkę synów:

</doc>
<doc id="1532604" url="https://pl.wikipedia.org/wiki?curid=1532604" title="Cerkiew Świętych Apostołów Piotra i Pawła w Wasilkowie">
Cerkiew Świętych Apostołów Piotra i Pawła w Wasilkowie

Cerkiew pod wezwaniem Świętych Apostołów Piotra i Pawła – prawosławna cerkiew parafialna w Wasilkowie. Należy do dekanatu Białystok diecezji białostocko-gdańskiej Polskiego Autokefalicznego Kościoła Prawosławnego.
Świątynia położona jest przy ulicy Adama Mickiewicza 17, przy drodze z Białegostoku do Grodna.
Pierwsze wzmianki o jeszcze drewnianej cerkwi pochodzą z 1566. Obecna murowana została wybudowana w 1853 w stylu bizantyjsko-ruskim. Wewnątrz znajduje się zabytkowy ikonostas z 1836. Budynek postawiono na podmokłym terenie, dlatego grunt umocniono drewnianymi palami i kamieniami na zaprawie wapiennej.
Dwadzieścia lat po postawieniu cerkwi zbudowano późnoklasycystyczną zabytkową bramę o unikalnej architekturze, będącą jednocześnie cerkiewną dzwonnicą. 
Poświęcenie cerkwi miało miejsce 22 maja 1853 przez biskupa wileńskiego Józefa.
W 1866 w cerkwi umieszczono kopię cudownej ikony Matki Bożej ze Świętej Wody, zwaną też Matką Boską Wasilkowską. W 1867 cerkiew uległa częściowemu spaleniu, a rok później przez uderzenie pioruna spłonęła doszczętnie. Ogień był tak gorący, że stopił nawet kościelne dzwony. W 1871 był gotowy projekt nowej cerkwi. Odbudowa zakończyła się w 1875, a poświęcenie miało miejsce 8 września tegoż roku.
W 2007 r., ze względu na zwiększającą się liczbę wiernych, do cerkwi dobudowano przedsionek o powierzchni 50 m².
Cerkiew z dzwonnicą wpisano do rejestru zabytków 19 listopada 1993 pod nr A-506. Proboszczem parafii jest ksiądz Anatol Hajduczenia.

</doc>
<doc id="1532607" url="https://pl.wikipedia.org/wiki?curid=1532607" title="Narodowe Muzeum Archeologiczne">
Narodowe Muzeum Archeologiczne



</doc>
<doc id="1532608" url="https://pl.wikipedia.org/wiki?curid=1532608" title="Aparat Marcussona">
Aparat Marcussona

Aparat Marcussona – przyrząd do przeprowadzania pomiaru temperatury zapłonu i palenia w tyglu otwartym. Aparat składa się z tygla porcelanowego, ogrzewanego urządzeniem grzejnym z autotransformatorem umożliwiającym płynne zmienianie szybkości ogrzewania.
Wewnątrz tygla znajdują się dwie kreski:
Do czerwonej kreski napełnia się tygiel w przypadku paliwa o spodziewanej temperaturze zapłonu &gt;250 °C, natomiast do poziomu czarnej kreski w przypadku pozostałych paliw. Wydzielające się pary paliwa zapala się palnikiem. Termometr rtęciowy o zakresie do 300 °C umieszcza się w uchwycie umieszczonym na samej górze aparatu. Wydostające się z tygla pary chronione są przed ruchami powietrza osłoną.

</doc>
<doc id="1532609" url="https://pl.wikipedia.org/wiki?curid=1532609" title="Linia kolejowa nr 374">
Linia kolejowa nr 374

Linia kolejowa nr 374 – jednotorowa, niezelektryfikowana linia kolejowa znaczenia miejscowego łącząca stację Mirosław Ujski ze stacją Piła Główna. Ruch pociągów pasażerskich na całej długości linii jest zawieszony; prowadzi się jedynie przewozy towarowe.
Dawniej linia rozpoczynała się w stacji Bzowo Goraj. Obecnie tory na dawnym, nieeksploatowanym odcinku linii w wielu miejscach są rozkradzione.

</doc>
<doc id="1532610" url="https://pl.wikipedia.org/wiki?curid=1532610" title="Ryszard Ostrowski">
Ryszard Ostrowski



</doc>
<doc id="1532611" url="https://pl.wikipedia.org/wiki?curid=1532611" title="Cerkiew Opieki Matki Bożej w Choroszczy">
Cerkiew Opieki Matki Bożej w Choroszczy

Cerkiew pod wezwaniem Opieki Matki Bożej – prawosławna cerkiew parafialna w Choroszczy. Należy do dekanatu Białystok diecezji białostocko-gdańskiej Polskiego Autokefalicznego Kościoła Prawosławnego.
Położenie.
Świątynia mieści się przy ulicy Lipowej 1.
Historia.
Cerkiew wzniesiono w 1878 r. w miejscu wiekowej, drewnianej świątyni prawosławnej. 
14 października 2007 r. w dniu patronalnego święta obchodzono jubileusz 500-lecia powstania parafii prawosławnej i nadania praw miejskich Choroszczy. Arcybiskup białostocki i gdański Jakub po uroczystej Świętej Liturgii poświęcił pamiątkową tablicę umieszczoną na głazie przed cerkwią. Arcybiskup Jakub w uznaniu zasług ks. Andrzeja Bołbota, proboszcza parafii Opieki Matki Bożej w Choroszczy, wręczył mu "order świętej równej Apostołom Marii Magdaleny II stopnia". Burmistrz Choroszczy – Jerzy Ułanowicz, przekazał natomiast duchownemu pamiątkowy dyplom ze słowami uznania za zasługi dla parafii i miasta.
Cerkiew wpisano do rejestru zabytków 12 listopada 1987 r. pod nr A-380.
Architektura.
Pod względem architektonicznym cerkiew utrzymana jest w stylu rosyjskiego neobizantynizmu. Nad skrzyżowaniem transeptu z nawą wznosi się niewielka sygnaturka, która wraz z czterema sąsiednimi wieżyczkami i krzyżami na ich szczycie, symbolizuje Jezusa Chrystusa i czterech Ewangelistów. Do cerkwi wchodzi się przez trzykondygnacyjną dzwonnicę – u dołu czworoboczną, na górze ośmiokątną z hełmem i cebulastą kopułką zwieńczoną prawosławnym krzyżem. Nasady dolnej i górnej kondygnacji zdobią kokoszniki, które wykorzystano także w zewnętrznych bocznych ścianach nawy głównej świątyni, gdzie przejęły rolę nadokienników. Obiekt dekorują także liczne gzymsy i pilastry symptomatyczne dla architektury neoklasycyzmu. Cerkiew parafialna w Choroszczy jest świątynią orientowaną, co oznacza, że jej podłużna apsyda, owalnie zamykająca prezbiterium, jest skierowana w kierunku wschodnim. Obiekt wzniesiony został na planie krzyża greckiego.
Wnętrze świątyni.
Wewnątrz choroszczańskiej cerkwi znajduje się ikonostas zawierający zabytkowe ikony. W królewskich wrotach ikonostasu mieszczą się cztery tonda z wizerunkami Ewangelistów, piąte zaś przedstawia scenę Zwiastowania Przenajświętszej Bogurodzicy. Nad wrotami umieszczona jest Poczajowska Ikona Matki Bożej, która podczas akatystów jest specjalnie opuszczana celem umożliwienia adoracji obrazu przez wiernych. Wnętrza świątyni zdobią unikatowe freski przedstawiające sceny biblijne oraz postaci prawosławnych świętych.
Ciekawostki.
Bardzo zbliżony pod względem architektonicznym obiekt znajduje się w Japonii i jest nim cerkiew Zmartwychwstania Pańskiego w Hakodate.
W dniu 14 października 2018 r., podczas święta parafialnego, w choroskiej cerkwi przebywały, wystawione do publicznej adoracji, relikwie św. Łukasza Wojno-Jasienieckiego&lt;ref name="PP10/2018"&gt;&lt;/ref&gt;.

</doc>
<doc id="1532617" url="https://pl.wikipedia.org/wiki?curid=1532617" title="Patricia Quinn">
Patricia Quinn

Patricia Quinn, Lady Stephens (ur. 28 maja 1944 w Belfaście) – północnoirlandzka aktorka filmowa, teatralna, telewizyjna i musicalowa i piosenkarka, znana najlepiej z roli Magenty w filmie The Rocky Horror Picture Show (1975) i w sztuce na bazie której powstał film.
Życiorys.
Patricia Quinn urodziła się w Belfaście jako córka Rebeki i Jamesa Connoly Quinnów. Ma syna, Quinna Hawkinsa, z jej pierwszego małżeństwa z Donem Hawkinsem. Jej bratankowie, Jonny i Bradley Quinn są członkami zespołu Snow Patrol.
W styczniu 1995 roku Quinn poślubiła aktora Roberta Stephensa, który zmarł w listopadzie tego samego roku. Tym samym Patricia Quinn została macochą synów Stephensa z małżeństwa z Maggie Smith. Quinn pojawiła się wcześniej u boku Roberta Stephensa w adaptacji BBC The Box of Delights (1984) w roli Sylvii Daisy Pouncer i zagrała jego żonę w serialu Koleje wojny (1987). Robert Stephens otrzymał tuż przed śmiercią tytuł szlachecki, przez co Patricia Quinn otrzymała status Lady Stephens.
Kariera aktorska.
Patricia Quinn jest znana głównie z roli Magenty w The Rocky Horror Picture Show (1975). W scenie otwierającej film, ruchy jej ust są zsynchronizowane ze słowami piosenki tytułowej: „Science Fiction/Double Feature” (piosenkę wykonuje autor sztuki i aktor Richard O’Brien).
Patricia Quinn zagrała również Elizabeth Siddal w 1975 roku w miniserialu "The Love School". W "Ja, Klaudiusz" odegrała rolę siostry cesarza Klaudiusza – Livilli. Wraz z Richardem O’Brienem wzięła udział w sequelu "The Rocky Horror Picture Show", "Shock Treatment".
Zagrała „Kobietę” w Hawk the Slayer (1980). Pojawiła się również w odcinku „Witching Time” serialu The Hammer House of Horrors jako Lucinda Jessop (1981), w Sensie Życia według Monthy Pythona (1983), oraz w serialu "Doktor Who" (1987). Jej ostatni udział w filmie to rola w "The Lords of Salem" (2012) w reżyserii Roba Zombie.

</doc>
<doc id="1532619" url="https://pl.wikipedia.org/wiki?curid=1532619" title="Rezerwat przyrody Długosz Królewski">
Rezerwat przyrody Długosz Królewski

Rezerwat przyrody Długosz Królewski – rezerwat przyrody w województwie małopolskim (powiat bocheński, gmina Bochnia); na obszarze Puszczy Niepołomickiej.
Ochronie podlega najbardziej wysunięte na południe stanowisko występowania rzadkiej paproci – długosza królewskiego ("Osmunda regalis"). Występują również inne gatunki chronione: konwalia majowa, kruszyna pospolita, bagno zwyczajne.
Rezerwat włączono, wraz z sąsiednimi rezerwatami przyrody: Dębina, Gibiel, Lipówka, Wiślisko Kobyle, do programu Natura 2000 jako element Obszaru Specjalnej Ochrony Ptaków Puszcza Niepołomicka PLB120002.

</doc>
<doc id="1532623" url="https://pl.wikipedia.org/wiki?curid=1532623" title="Prostata">
Prostata



</doc>
<doc id="1532626" url="https://pl.wikipedia.org/wiki?curid=1532626" title="Joachim Olsen">
Joachim Olsen

Joachim Olsen (ur. 31 maja 1977) – duński kulomiot i dyskobol, wielokrotny medalista międzynarodowych imprez lekkoatletycznych. W 2011 oraz 2015 wybrany do duńskiego parlamentu z list Sojuszu Liberalnego.
Przez wiele lat kariery regularnie kwalifikował się do finałów największych światowych imprez, zdobywając na nich wiele medali:
W 2009 ogłosił zakończenie kariery sportowej.

</doc>
<doc id="1532633" url="https://pl.wikipedia.org/wiki?curid=1532633" title="Wieczesław Romanow">
Wieczesław Romanow

Wiaczesław Konstantynowicz Romanow (ros. "Вячеслав Константинович"; ur. 13 lipca 1862 w Warszawie, zm. 27 lutego 1879) – wielki książę Rosji.
Wielki książę Wiaczesław był najmłodszym synem wielkiego księcia Konstantego Mikołajewicza Romanowa i jego żony wielkiej księżnej Aleksandry Józefównej.
Urodził się w Warszawie, gdzie jego ojciec pełnił funkcję namiestnika Królestwa Polskiego (od 1862 do 1 października 1863). Rodzice wielkiego księcia nadali mu imię na znak sympatii i szacunku dla Polaków, jednak po wielu protestach ze strony rosyjskiej zaczęto używać rosyjskiej wersji imienia.
Wiaczesław, którego nazywano „Sławą”, był ulubieńcem całej rodziny. Wielki książę był wysoki i żartował, że kiedy umrze, jego trumna nie zmieści się w drzwiach Pałacu Marmurowego, co rzeczywiście miało miejsce.
W dzieciństwie odznaczał się słabym zdrowiem; w wieku szesnastu lat nagle ciężko zachorował (skarżył się na straszliwy ból głowy). Umarł w przeciągu tygodnia na zapalenie opon mózgowych. W związku z tą śmiercią w rodzinie opowiadano wiele historii przepowiadających ją: jego matka dzień przed zachorowaniem syna widziała ducha „białej pani” w galerii sztuki w Pawłowsku, a brat Wiaczesława, wielki książę Konstanty Konstantynowicz, idąc za konduktem pogrzebowym brata, przypomniał sobie, że Wiaczesław lubił szczegółowo malować kondukty pogrzebowe.

</doc>
<doc id="1532634" url="https://pl.wikipedia.org/wiki?curid=1532634" title="Cerkiew św. Jana Teologa w Dąbrowie Białostockiej">
Cerkiew św. Jana Teologa w Dąbrowie Białostockiej

Cerkiew pod wezwaniem św. Apostoła i Ewangelisty Jana Teologa – prawosławna cerkiew parafialna w Dąbrowie Białostockiej. Należy do dekanatu Sokółka diecezji białostocko-gdańskiej Polskiego Autokefalicznego Kościoła Prawosławnego.
Położenie.
Świątynia mieści się przy ulicy Mikołaja Kopernika.
Historia.
Kamień węgielny pod budowę cerkwi położono 23 października 1983 r. Świątynia powstała według projektu Jerzego Kuźmienki. 1 września 1985 r. w podziemiach budowanej cerkwi służono pierwszą Boską Liturgię. 1 października 1995 r. świątynia została konsekrowana przez arcybiskupa białostockiego i gdańskiego Sawę.
W 2021 r. przy głównym wejściu umieszczono tablicę upamiętniającą budowniczego cerkwi i pierwszego proboszcza miejscowej parafii, ks. mitrata Mikołaja Dejneko (zm. 2020).
Architektura.
Budowla murowana, jednokopułowa, z przystawioną wieżą-dzwonnicą. Wewnątrz znajduje się ikonostas. Wnętrze świątyni zdobią freski wykonane w latach 2002–2017 przez Piotra Rusaka i Siarhieja Drahuna z Białorusi.

</doc>
<doc id="1532641" url="https://pl.wikipedia.org/wiki?curid=1532641" title="Jim Sharman">
Jim Sharman

Jim Sharman, właśc. James David Sharman (ur. 12 marca 1945 w Sydney) – australijski reżyser i scenarzysta, producent teatralny.
Absolwent National Institute of Dramatic Art w Sydney. Twórca musicalu "The Rocky Horror Picture Show" z 1975 roku oraz jego nieoficjalnego sequela "Shock Treatment" (1981).

</doc>
<doc id="1532643" url="https://pl.wikipedia.org/wiki?curid=1532643" title="Denacjonalizacja">
Denacjonalizacja

Denacjonalizacja – zmiana praw własnościowych przedsiębiorstw, które wcześniej zostały znacjonalizowane.
W Polsce w roku 1946 wiele przedsiębiorstw (i nie tylko) zostało przejętych na własność przez państwo. Była to tzw. nacjonalizacja przemysłu. Niejednokrotnie przejęcia te nie były zgodne z obowiązującym wówczas prawem. Polska nie była wyjątkiem – nacjonalizacja przemysłu odbywała się w wielu krajach. Procesem odwrotnym do nacjonalizacji jest denacjonalizacja. W wyniku tego procesu państwo przestaje być jedynym właścicielem, a przedsiębiorstwo przechodzi w ręce prywatne.

</doc>
<doc id="1532657" url="https://pl.wikipedia.org/wiki?curid=1532657" title="Filtrowanie dwuliniowe">
Filtrowanie dwuliniowe

Filtrowanie dwuliniowe, filtrowanie biliniowe () – technika znana z grafiki komputerowej mająca na celu poprawę jakości wyświetlania tekstur – polega ona na obliczaniu wartości (interpolacji) pomiędzy dyskretnymi punktami w teksturze zwanymi tekselami. Dzięki tej metodzie wyświetlane tekstury stają się gładsze.
Opis metody.
Dwuwymiarowa tekstura w grafice komputerowej najczęściej jest reprezentowana jako dwuwymiarowa tablica teksli – punktów, których atrybutem jest np. kolor. Tego typu bitmapa ma określoną rozdzielczość, a wyświetlanie jej na ekranie komputera, polega na tym, że każdemu pikselowi przydzielany jest odpowiedni teksel. Najprostszą metodą takiego mapowania jest zastosowanie metryki najbliższego sąsiada (ang. "nearest neighbour"), czyli dla danego piksela wybierany jest najbliższy teksel. Niestety przy powiększeniu takiej tekstury widoczne stają się prostokątne obszary reprezentujące odpowiednie teksle. Aby temu zapobiec, stosuje się filtrowanie dwuliniowe, polegające na interpolacji wartości pomiędzy punktami reprezentującymi teksele.
Niech dla danego piksela na ekranie obliczony zostanie punkt formula_1 w przestrzeni tekstury. Niech odpowiednie punkty reprezentujące teksle będą znajdowały się odpowiednio w punktach formula_2 formula_3 formula_4 formula_5 oraz:
Wówczas obliczona wartość tekstury w punkcie formula_1 będzie wynosić:
gdzie formula_10 zaś formula_11
Przykład implementacji.
W języku C procedura filtrowania dwuliniowego może zostać zaimplementowana następująco:
double getBilinearFilteredPixelColor( Texture tex, double u, double v )
 u *= tex.size;
 v *= tex.size;
 int x = floor(u);
 int y = floor(v);
 double u_ratio = u - x;
 double v_ratio = v - y;
 double u_opposite = 1 - u_ratio;
 double v_opposite = 1 - v_ratio;
 double result = ( tex[x][y] * u_opposite + tex[x+1][y] * u_ratio ) * v_opposite +
 ( tex[x][y+1] * u_opposite + tex[x+1][y+1] * u_ratio ) * v_ratio;
 return result;

</doc>
<doc id="1532658" url="https://pl.wikipedia.org/wiki?curid=1532658" title="Rezerwat przyrody Lipówka">
Rezerwat przyrody Lipówka

Rezerwat przyrody Lipówka – leśny rezerwat przyrody w województwie małopolskim (powiat bocheński, gmina Drwinia); na obszarze Puszczy Niepołomickiej. Znajduje się na gruntach Skarbu Państwa w zarządzie Nadleśnictwa Niepołomice.
Został utworzony zarządzeniem Ministra Leśnictwa i Przemysłu Drzewnego z dnia 24 grudnia 1957 roku. Według danych z nadleśnictwa, zajmuje powierzchnię 25,73 ha (akt powołujący podawał 24,95 ha).
Środowisko przyrodnicze ma charakter naturalny, zbliżony do pierwotnego. Ochronie podlega starodrzew – grąd "Tilio-Carpinetum". Występują chronione gatunki roślin: konwalia majowa, kruszczyk siny, kruszyna pospolita, przytulia wonna, wawrzynek wilczełyko.
Rezerwat należy do najcenniejszych leśnych rezerwatów przyrody w skali Polski, porównywalny pod względem naturalności drzewostanu i bogactwa roślin zarodnikowych (grzybów) jest do Puszczy Białowieskiej.
Rezerwat włączono do programu Natura 2000 jako specjalny obszar ochrony siedlisk „Lipówka” PLH120010. Wraz z sąsiednimi rezerwatami przyrody: Dębina, Gibiel, Długosz Królewski, Wiślisko Kobyle wchodzi w skład obszaru specjalnej ochrony ptaków „Puszcza Niepołomicka” PLB120002.

</doc>
<doc id="1532662" url="https://pl.wikipedia.org/wiki?curid=1532662" title="Filtrowanie biliniowe">
Filtrowanie biliniowe



</doc>
<doc id="1532665" url="https://pl.wikipedia.org/wiki?curid=1532665" title="David Canal">
David Canal

David Canal (ur. 7 grudnia 1978 w Barcelonie) – hiszpański lekkoatleta, sprinter.
Koronnym dystansem Canala był bieg na 400 metrów i to na nim odnosił swoje największe sukcesy:
Canal był również przez lata najmocniejszym punktem hiszpańskiej sztafety 4 × 400 metrów, ustanawiając rekordy kraju w tej konkurencji oraz sięgając z nią po medale międzynarodowych imprez:

</doc>
<doc id="1532671" url="https://pl.wikipedia.org/wiki?curid=1532671" title="Stefano Conti">
Stefano Conti

Stefano de Conti (zm. 8 grudnia 1254) – włoski duchowny, bratanek papieża Innocentego III, który w 1216 roku wyniósł go do godności kardynalskiej. Jego nazwisko niekiedy błędnie jest podawane jako "de Normandis dei Conti", co wynika przypuszczalnie z faktu, że pobierał dochody z kilku beneficjów w Normandii i Anglii.
Jako kardynał sygnował bulle papieskie między 21 marca 1216 a 7 września 1254. Od 1229 roku był archiprezbiterem bazyliki watykańskiej. W latach 1244-51 piastował urząd wikariusza papieskiego w Rzymie. Zmarł w trakcie sediswakancji po śmierci Innocentego IV.

</doc>
<doc id="1532673" url="https://pl.wikipedia.org/wiki?curid=1532673" title="Okręty podwodne typu Borej">
Okręty podwodne typu Borej



</doc>
<doc id="1532676" url="https://pl.wikipedia.org/wiki?curid=1532676" title="Stefano Normandis">
Stefano Normandis



</doc>
<doc id="1532678" url="https://pl.wikipedia.org/wiki?curid=1532678" title="Joachim Hohenzollern">
Joachim Hohenzollern

Joachim Franciszek Humbert Hohenzollern, niem. "Joachim Franz Humbert von Preußen" (ur. 17 grudnia 1890 w Poczdamie, zm. 18 lipca 1920 tamże) – książę Prus.
Życiorys.
Urodził się jako najmłodszy syn cesarza Wilhelma II i jego pierwszej żony cesarzowej Augusty Wiktorii. Dzieciństwo i młodość spędził jednak wraz z rodzeństwem w Pałacu Sanssouci. Pierwsze nauki pobierał od prywatnych nauczycieli podczas pobytu w Domu Książęcym w Plön. Po ukończeniu nauki rozpoczął szkolenie wojskowe. Otrzymał stopień porucznika 1 Pułku Piechoty Gwardii (niem. "1. Garde-Regiment zu Fuß"). Podczas I wojny światowej w randze kapitana brał udział w walkach na froncie wschodnim. Został ranny we wrześniu 1914 w bitwie nad Jeziorami Mazurskimi
Podczas powstania wielkanocnego w Dublinie (Irlandia), w 1916 roku niektórzy republikańscy przywódcy zastanawiali się nad osadzeniem go na tronie niezależnej Irlandii. Po abdykacji ojca w 1918 roku i nieudanym Puczu Kappa w 1920 roku, Joachim nie mógł pogodzić się ze swoim nowym statusem i wpadł w głęboką depresję, która doprowadziła go do samobójstwa. Zastrzelił się 18 lipca 1920 roku. Jego potomkiem jest m.in. jeden z najpoważniejszych kandydatów do rosyjskiego tronu carewicz Jerzy.
Małżeństwo i rodzina.
11 marca 1916 roku ożenił się z księżniczką Marią Augustą z Anhaltu-Dessau (ur. 10 czerwca 1898, zm. 22 maja 1983). Parze urodził się jeden syn:

</doc>
<doc id="1532682" url="https://pl.wikipedia.org/wiki?curid=1532682" title="Przed świtem (powieść)">
Przed świtem (powieść)

Przed świtem (ang. "Breaking Dawn") – powieść dla młodzieży autorstwa Stephenie Meyer. "Przed świtem" jest ostatnim, finałowym tomem sagi opowiadającej historię miłości dziewczyny Belli Swan i wampira Edwarda Cullena. W latach 2011- 2012 został wydany film . Podzielono go na dwie części.
Opis fabuły.
Przygotowania do ślubu idą pełną parą. Bella martwi się zniknięciem Jacoba. Noc przed ślubem Bella spędza samotnie, ponieważ Emmett i Jasper zabierają Edwarda na wieczór kawalerski. Bella i Edward pobierają się, a na ślubie pojawia się Jacob. Zostaje jednak zmuszony do opuszczenia wesela, gdy dowiaduje się o planach Belli i Edwarda, które bardzo go zdenerwowały. Nowożeńcy wyjeżdżają na miesiąc miodowy na wyspę, którą Carlisle podarował Esme. Tam też przeżywają swój pierwszy raz. Jednak ich miesiąc miodowy kończy się, kiedy Bella dowiaduje się, że zaszła w ciążę. Edward jest zszokowany. Wszyscy namawiają Bellę, aby usunęła dziecko. Dziewczyna się jednak na to nie zgadza, a Rosalie, Esme i Emmett stają po jej stronie. Belli towarzyszy Jacob. Gdy inne wilkołaki dowiedziały się, że ma urodzić się mieszane dziecko, postanowiły zabić Bellę. Jacob, aby do tego nie dopuścić, opuszcza sforę Sama i ostrzega Cullenów. Podąża za nim Seth oraz jego siostra. Razem tworzą nową sforę pod przywództwem Jacoba. Z upływem czasu Bella czuje się coraz gorzej. Dziewczyna musi pić krew, aby dotrwać do końca ciąży, w czasie której dziecko łamie jej żebra i zadaje inne dotkliwe rany. Jej stan szybko pogarsza się, ciąża rozwija się niespodziewanie szybko. To sprawia, że Edward początkowo nienawidzi nienarodzonego jeszcze dziecka, później jednak, słysząc jego myśli (dziecko kocha Bellę, wprost ją uwielbia), zmienia zdanie. Kiedy Bella chce podnieść kubek z krwią, który jej upadł, odrywa się łożysko, więc trzeba natychmiast przeprowadzić operację. W trakcie porodu dziecko, silnym kopnięciem, łamie jej kręgosłup. Edward przecina brzuch Belli i przegryza błonę owodniową, która jest twarda niczym skóra wampira. Na świat przychodzi córeczka - Renesmee. Edward, widząc że Bella umiera, wstrzykuje jad w jej serce i w większe żyły, po czym liże rany by nie traciła krwi. Operacja udaje się, dziewczyna staje się wampirem. Dla Belli wszystko jest nowe, ale szybko okazuje się, że ma niecodzienną samokontrolę, która u wszystkich wywołuje szok i podziw. Zaraz po przemianie Edward zabrał Bellę na jej pierwsze polowanie. Belli udaje się upolować pumę. Wkrótce okazuje się, że Renesmee posiada nadprzyrodzoną moc - potrafi pokazywać swoje wspomnienia, prośby, żądania za pomocą obrazów. Dziecko jest także nadzwyczaj inteligentne i nadzwyczaj szybko się rozwija. Dziewczynka jest niezwykle podobna do Belli i Edwarda. Nikt nie pozostaje obojętny na urok dziecka. Wkrótce okazuje się, że mała dziewczynka jest obiektem wpojenia Jacoba (wpojenie - uczucie wilkołaka do innej istoty, niezwykle silne). Gdy Bella po raz pierwszy dowiedziała się o tym fakcie zareagowała gniewem. Zaatakowała Jacoba. Złamała bark Sethowi broniącego swojego przywódcy.
Gdy obcy wampir, Irina, z klanu mieszkającego na północy w Denalii, dostrzega Renesmee w lesie, bierze ją za „nieśmiertelne dziecko” (małe dziecko zamienione w wampira) - niezgodne z prawem ustanowionym przez Volturi. Zawiadamia Aro, Kajusza i Marka we Włoszech o zaistniałym incydencie. Kiedy wiadome jest, że dojdzie do starcia z Volturi, w którym wszyscy mają zginąć, nagle Alice i Jasper znikają. Pozostawiają list, w którym przepraszają, że nie mogą zostać. Alice, w tajemnicy przed Edwardem (aby Aro nie mógł odczytać tego z jego myśli), zostawia Belli adres, który doprowadza dziewczynę do fałszerza dokumentów, Jaya. Jacob i Nessie (zdrobnienie od Renesmee, nie podoba się Belli, ponieważ kojarzy jej się z potworem z Loch Ness) mieliby z pomocą tych dokumentów uciec w bezpieczne miejsce. Cullenowie zwołują swoich znajomych z całego świata, którzy mają potwierdzić to, że dziecko Belli i Edwarda rozwija się i nie jest tym za kogo je uważają Volturi. Bella odkrywa swoją nową moc - może wytwarzać tarczę, która chroni przed innymi nadprzyrodzonymi umiejętnościami, rozciągać ją i zmieniać jej kształt. Dochodzi do spotkania z Volturi, Carlisle przekonuje wrogie wampiry o pomyłce. Irina za fałszywe zeznania zostaje zabita przez Kajusza. Kajusz ma zamiar w ten sposób doprowadzić do walki prowokując siostry Iriny. Volturi nie mają pewności co wyrośnie z Renesmee. Nagle pojawia się Alice z Jasperem oraz 150-letni półwampir-półczłowiek, Nahuel. Żył on dotychczas razem z ciotką, którą uczynił wampirem zaraz po swoim urodzeniu. Jego matka nie przeżyła porodu. Z jego pomocą Cullenowie przekonują ich, że Renesmee nie jest jedynym takim przypadkiem i nie stanowi niebezpieczeństwa dla reszty wampirów. Volturi, nie mając argumentów by ukarać Cullenów, zawieszają broń i rozstają się w pokoju. Edward mówi, że Aro tylko dlatego zrezygnował ze swego planu zniszczenia Cullenów, bo bał się Belli. Bella bowiem zdołała rozciągnąć tarczę na wszystkich którzy przybyli bronić Cullenów. Uniemożliwiało to wykorzystanie talentów wampirów służących Volturi takich jak Jane czy Alec. Dotychczas w takich przypadkach Alec sprawiał, że podsądni czekali na wyrok Volturi całkowicie unieszkodliwieni. Dzięki temu od wielu lat Volturi nie musieli staczać normalnych bitew. Teraz wobec nowej dla nich sytuacji (perspektywa dużych strat we własnych szeregach, a nawet i przegranej) zrezygnowali. Volturi obawiali się także wilkołaków. Widok 16 basiorów wchodzących na polanę sprawił, że się zatrzymali. Szczególnie bał się ich Kajusz. Kiedyś bowiem o mało nie przegrał z nimi walki i od tej pory tępi je bezlitośnie. Edward uważa, że kiedyś Volturi jednak powrócą. Cullenowie świętują. Bella udaje się z Edwardem i córką do ich domku nad rzeką. Okazuje się, że Bella jest w stanie ukazać swoje myśli Edwardowi, „opuszczając” swoją tarczę. Są szczęśliwi i żyją razem przez wieczność. W książce zostały umieszczone trzy księgi: I pisana z perspektywy Belli, II pisana z perspektywy Jacoba i III, pisana również z perspektywy Belli.
Okładka.
Okładka książki przedstawia dwie figury szachowe. Na pierwszym planie widnieje Hetman (potocznie nazywany królową) – jest to figura najsilniejsza ze wszystkich figur. Z tyłu zaś na ostatniej linii widać czerwonego piona – najsłabszą figurę szachową – która zamienia się w wybraną przez gracza figurę – z reguły w hetmana. Symbolika okładki mówi nam o wyborze Belli, która przechodzi przemianę – z człowieka (czerwony pion) w dobrego wampira (biały Hetman).
Tytuł.
Polski tytuł powieści nie oddaje do końca znaczenia oryginału. "Breaking Dawn" to tak naprawdę „pierwszy brzask” (angielski synonim „breaking dawn” to „daybreak”, czyli właśnie brzask), jednak książka o takim tytule już istnieje na polskim rynku i prawdopodobnie stąd decyzja o zmianie. W odniesieniu do treści powieści tytuł ma znaczenie o tyle, że w dwóch słowach opowiada ostatni etap historii Belli. Ów „brzask”, czyli innymi słowy „początek nowego dnia” to ta wyczekiwana chwila, kiedy Edward i Bella będą już na zawsze mogli być razem - po przemianie głównej bohaterki w wampirzycę nastąpi dla ich historii niejako nowy początek, przełom w ich życiu. Polskie 'Przed świtem' odnosi się raczej do wydarzeń, które mają miejsce zanim ów nowy dzień dla Belli i Edwarda nastanie, ale ponieważ niejako tenże wyczekiwany „nowy dzień” zapowiada, można go uznać za dość udany.
Czasem spotyka się błędne amatorskie tłumaczenie „breaking dawn” jako „przełomowy świt” lub tym podobne, co bierze się stąd, że słówko „break” znaczy „łamać”. Jednak „breaking dawn” to swego rodzaju idiom i chodzi tu o przełamanie dnia z nocą, czyli właśnie świt, brzask. Dodatkowy „przełom” jest już najzupełniej zbędny (na tej samej zasadzie można by dosłownie tłumaczyć wyrażenie „at the crack of dawn” jako „na szczelinie świtu”, podczas kiedy oznacza ono ni mniej ni więcej, tylko po prostu „o świcie” lub „bladym świtem”). Ponieważ zaś w języku polskim nie funkcjonuje związek frazeologiczny „pierwszy świt” (raczej „blady świt”, co jednak występuje w nieco innej konfiguracji gramatycznej, patrz wyżej), „pierwszy brzask” najdokładniej oddaje znaczenie tytułu oryginalnego.

</doc>
<doc id="1532684" url="https://pl.wikipedia.org/wiki?curid=1532684" title="Albert Rosental">
Albert Rosental

Albert Rosental (ur. 26 grudnia 1857 w Sieradzu, zm. 1 maja 1921 w Warszawie) – polski lekarz psychiatra.
Życiorys.
Urodził się w Sieradzu w zasymilowanej rodzinie żydowskiej. Uczył się w gimnazjum w Kaliszu, od 1874 studiował medycynę na Cesarskim Uniwersytecie Warszawskim. Na IV kursie medycyny został wyróżniony przez Wydział Lekarski Uniwersytetu złotym medalem za rozprawę "Paralysis progressiva. Krytyczny rozbiór psychicznych i nerwowych zaburzeń przy początkowym rozwoju porażenia postępującego". 8 grudnia 1879 otrzymał dyplom lekarza. Dzięki rocznemu stypendium przyznanemu przez Uniwersytet uzupełniał studia w Berlinie u Carla Westphala i w Warszawie w laboratorium uniwersyteckim Włodzimierza Brodowskiego oraz w szpitalu św. Jana Bożego u Romualda Pląskowskiego (od lutego 1881 jako lekarz miejscowy, od lipca 1882 zatrudniony na stanowisku asystenta). W 1882 roku przedstawił dysertację doktorską. W 1883 odbył podróż po europejskich klinikach psychiatrycznych, zwiedzając kliniki w Wiedniu, Monachium, Bazylei, Achern, Heidelbergu, Bonn i Paryżu. 
Od września 1905 starszy asystent, od 1915 lekarz naczelny. Członek zarządu Polskiego Towarzystwa Psychiatrycznego od I zjazdu w 1920. Przy ul. Orlej 15 prowadził prywatny „Gabinet leczenia elektrycznością”. 
Zmarł 1 maja 1921, pochowany na cmentarzu żydowskim przy ulicy Okopowej (kwatera 20, rząd 10). Wspomnienie pośmiertne napisał Stanisław Orłowski. 
Brat Izydor Rosental był prokurentem w stołecznym banku, siostra Eugenia Perlowa wyszła za kupca. Z żoną Anielą z domu London miał syna Stefana (1886–1917), lekarza neurologa i psychiatrę. Drugi syn Tadeusz (1888–po 1938) był przemysłowcem, prezesem zarządu Sieradzkich Zakładów Spirytusowych.

</doc>
<doc id="1532688" url="https://pl.wikipedia.org/wiki?curid=1532688" title="Marszczka nakątna">
Marszczka nakątna



</doc>
<doc id="1532690" url="https://pl.wikipedia.org/wiki?curid=1532690" title="Michał Wiśniowiecki (zm. 1616)">
Michał Wiśniowiecki (zm. 1616)

Michał Wiśniowiecki (zm. 1616) – starosta owrucki, polski
magnat, uwikłany w wojny o tron mołdawski. Ojciec Jeremiego Wiśniowieckiego.
Był synem Michała Wiśniowieckiego, kasztelana bracławskiego. 
Jako wyznawca prawosławia był wybrany prowizorem przez protestancko-prawosławną konfederację wileńską w 1599 roku. Około 1603 r. poślubił Rainę Mohylankę, córkę hospodara mołdawskiego Jeremiego Mohyły, osadzonego na tronie dzięki wsparciu Jana Zamoyskiego. Z tego powodu, w przeciwieństwie do swych braci stryjecznych Konstantego i Adama, nie zaangażował się w Dymitriady (choć przed pierwszą wyprawą na Moskwę w celu osadzenia na tronie carskim Dymitra Samozwańca jego krewni zbierali wojska w jego dobrach na Zadnieprzu), swoją uwagę zwrócił natomiast na Mołdawię. Kilkakrotnie interweniował tam zbrojnie w interesie synów swego teścia Jeremiego (zmarłego w 1605) wraz z pozostałymi jego zięciami wywodzącymi się z polskiej magnaterii (Samuelem Koreckim i Stefanem Potockim), przyczyniając się w ten sposób do zadrażnienia stosunków polsko-tureckich, które zaowocowało kilkanaście lat później wybuchem wojny polsko-tureckiej. Najważniejsze interwencje Wiśniowieckiego w Mołdawii miały miejsce w 1607, gdy odebrał wraz z Potockim i Koreckim tron mołdawski Michałowi Mohyle i osadził na nim swego szwagra Konstantyna Mohyłę, oraz w 1615, gdy pokonał razem z Koreckim Stefana Tomșę i wprowadził na tron mołdawski innego swego szwagra Aleksandra Mohyłę.
Zmarł w 1616 w Mołdawii od trucizny podanej w komunii świętej. Został pochowany w cerkwi zamkowej w Wiśniowcu.

</doc>
<doc id="1532691" url="https://pl.wikipedia.org/wiki?curid=1532691" title="Kościół Świętej Trójcy w Suwałkach">
Kościół Świętej Trójcy w Suwałkach

Kościół Świętej Trójcy w Suwałkach – kościół ewangelicko-augsburski wybudowany w latach 1838–1841 według projektu Wacława Ritschla i Karola Majerskiego. Jedyna czynna obecnie świątynia luterańska na Suwalszczyźnie.
Kościół wybudowano w stylu klasycystycznym. Na przestrzeni dziejów nie ulegał większym zmianom architektonicznym, jedynie w XX-leciu międzywojennym zmieniono hełm wieży. Podczas II wojny światowej nie został zniszczony, ale Niemcy zarekwirowali dzwony i zdemontowali metalowe części zabytkowych organów. W 1945 roku zajęty przez katolików. Odzyskany został kilka lat później w wyniku procesu sądowego, ale zdewastowany i pozbawiony ławek. Wyposażenie obiektu skompletowano ostatecznie dopiero w latach 90. XX wieku. W latach 1998–1999 kościół przeszedł częściowy remont.
Budynek orientowany, jednonawowy, na planie prostokąta. Skromną fasadę zdobi schodkowy szczyt i trójkątny tympanon wsparty na czterech pilastrach opatrzonych kimationowymi głowicami. Nad wejściem dzwonnica wtopiona w bryłę budynku. Pierwotny hełm wieży, płaski i półokrągły w zarysie, został zastąpiony wysokim i okazałym hełmem w kształcie ostrosłupa. Wieńczący dzwonnicę krzyż od lat 30. XX wieku był lekko zgięty w wyniku uderzenia pioruna – uszkodzenie naprawiono w 1999 roku. Wszystkie elewacje boniowane.
Wnętrze utrzymane w duchu klasycyzmu. Nawa bez wydzielonego prezbiterium, przekryta stropem w środkowej części pseudokolebkowym zamkniętym od strony części ołtarzowej konchą, po bokach płaskim. Marmoryzowane podpory stropu utrzymują jednocześnie empory, poniżej których mają formę kolumn toskańskich, a powyżej - jońskich z gładkimi trzonami. Profilowany strop wsparty na słupach powoduje, iż kościół sprawia wewnątrz wrażenie trójnawowego, choć faktycznie jest jednoprzestrzenny. Balustrady empor zaokrąglone w kierunku ściany ołtarzowej. Przebieg empor podkreśla wydatny gzyms, który obiega nawę wokoło tworząc nad ołtarzem konsolę podtrzymującą ambonę. 
Nad mensą ołtarza zawieszony jest XIX-wieczny obraz przedstawiający Ostatnią Wieczerzę, namalowaną według słynnego fresku Leonarda da Vinci. Zespół ołtarza i ambony ujmują dwa pilastry zwieńczone jońskimi kapitelami. Ambona nie posiada baldachimu, którego rolę spełnia koncha stropu.
Na chórze muzycznym XIX-wieczne, neogotyckie organy. Zdemolowany w czasie wojny instrument został wyremontowany i uruchomiony w latach 90. XX wieku. W nawie kościoła umieszczone zostały tablice pamiątkowe ku czci przedwojennych ewangelickich proboszczów suwalskich: ks. Wilhelma Artura Borkenhagena (1898–1972) oraz jego poprzednika, ks. Zygfryda Oskara Loppe (1883–1957).
Kościół po dziś dzień służy suwalskiej społeczności luterańskiej. Okazyjnie odbywają się w nim koncerty muzyczne.

</doc>
<doc id="1532695" url="https://pl.wikipedia.org/wiki?curid=1532695" title="Erottaja">
Erottaja

Erottaja (szw. Skillnaden) – plac miejski, położony niedaleko samego centrum fińskiej stolicy, Helsinek.
Plac jest oficjalnym "punktem zero" Helsinek – oznacza to, że wszystkie odległości pomiędzy stolicą a innymi miastami Finlandii są mierzone właśnie stąd. Znajduje się on na skrzyżowaniu dwóch głównych ulic Helsinek – Esplanadi i Mannerheimintie. Plac Erottaja graniczy z zachodnim końcem Esplanadi, której wschodnia granica znajduje się przy Placu Targowym. Z Erottaja zaczyna się droga na Mannerheimintie, najsłynniejszą ulicę Helsinek, a także jedną z najdłuższych ulic tego miasta (druga pod względem długości ulica zaraz po Hämeentie). Erottaja znajduje się pomiędzy dwiema dużymi dzielnicami Helsinek, Töölö oraz Ruskeasuo, przez co jej okolice należą do najbardziej zatłoczonych i zakorkowanych miejsc w mieście.
Erottaja to także niewielki dworzec autobusowy. Kilka linii kończy i rozpoczyna trasę na placu, jednakże większość miejskich autobusów korzysta z większych dworców położonych w centrum handlowym Kamppi oraz na placu Rautatientori.
Plac Erottaja znajduje się także na planszy fińskiej edycji gry Monopoly. W grze plac jest najdroższym punktem na planszy, nawet droższym od ulicy Mannerheimintie. Dzięki temu plac stał się sławnym i rozpoznawalnym punktem miasta także poza granicami Helsinek.

</doc>
<doc id="1532697" url="https://pl.wikipedia.org/wiki?curid=1532697" title="The Host (powieść)">
The Host (powieść)



</doc>
<doc id="1532700" url="https://pl.wikipedia.org/wiki?curid=1532700" title="Laurell Hamilton">
Laurell Hamilton



</doc>
<doc id="1532701" url="https://pl.wikipedia.org/wiki?curid=1532701" title="Diabla Przełęcz">
Diabla Przełęcz

Diabla Przełęcz (, , , 2319 m) – przełęcz w Grani Baszt w słowackich Tatrach Wysokich. Oddziela ona Zadnią Basztę (2364 m) od Diablej Turni (2356 m). Jest to dość głęboka przełęcz, jej nazwa pochodzi od szczytu Diablowiny. Po zachodniej stronie jej płytowy, częściowo trawiasty stok łagodnie opada do Diablej Zatoki w Dolinie Młynickiej i od tej strony przełęcz jest łatwo dostępna. Po wschodniej stronie, do Dolinki Szataniej opada bardzo trudny do przejścia i bardzo kruchy Diabli Żleb.
Bezpośrednie wejście na Diablą Przełęcz nie jest trudne (skala trudności 0+), jednak prowadzi bardzo stromym i skomplikowanym terenem. Zazwyczaj wchodzi się na tę przełęcz przez Szatana, na którego prowadzi dość wygodna, znakowana kopczykami perć z Doliny Młynickiej. Północna, opadająca do Diablej Przełęczy grań Diablej Turni jest stroma, podczas zejścia wymaga zjazdu na linie (I stopień w skali trudności), natomiast podejście z Diablej Przełęczy na Zadnią Basztę jest łatwe. Wszystkie przejścia w Grani Baszt dopuszczalne są jednak tylko dla zrzeszonych taterników lub turystów z uprawnionym przewodnikiem.

</doc>
<doc id="1532702" url="https://pl.wikipedia.org/wiki?curid=1532702" title="Kościół Najświętszego Serca Pana Jezusa w Suwałkach">
Kościół Najświętszego Serca Pana Jezusa w Suwałkach

Kościół Najświętszego Serca Pana Jezusa w Suwałkach – kościół został zbudowany w latach 1838–1840 jako świątynia prawosławna pod wezwaniem Zaśnięcia Najświętszej Marii Panny.
Dziś z projektu Henryka Marconiego zachowały się jedynie dwie wieże. W 1923 cerkiew została przebudowana na kościół katolicki. Obecnie kościół parafialny, mieszczący się przy ulicy Adama Mickiewicza.

</doc>
<doc id="1532705" url="https://pl.wikipedia.org/wiki?curid=1532705" title="Długojów (Radom)">
Długojów (Radom)

Długojów - dzielnica w południowo-wschodniej części Radomia, ograniczona od północy lotniskiem na Sadkowie, od zachodu aleją Wojska Polskiego (graniczy z Dzierzkowem), ulicą Słowackiego (z Idalinem), na południu sąsiaduje z Malenicami, od wschodu graniczy ze wsią Janów. Na wschód od ulicy Kmicica część dzielnicy o nazwie Długojów Górny. Na terenie dzielnicy dominują tereny rolne. 
Obecna dzielnica leży na terenie dawnych wsi Długojów i Kolonia Długojów.
Komunikacja miejska i transport.
Wzdłuż granic dzielnicy przebiegają dwie drogi krajowe: nr 9 Radom – Barwinek (Słowacja) - (al. WP, ul. Słowackiego – droga międzynarodowa E371), nr 12 Łęknica (Niemcy) – Dorohusk-Berdyszcze (Ukraina) – (al. WP) 
W dzielnicy funkcjonują linie miejskie 2, 11, 15 (ul. Słowackiego), 21 (al. WP), oraz linia podmiejska B. Natomiast przez całą dzielnicę z pętlą na Długojowie Górnym funkcjonuje linia 24.

</doc>
<doc id="1532710" url="https://pl.wikipedia.org/wiki?curid=1532710" title="Kirsten Bolm">
Kirsten Bolm

Kirsten Bolm (ur. 4 marca 1975 we Frechen) – niemiecka lekkoatletka, płotkarka.
Bardzo dobrze radzi sobie w startach halowych – w biegu na 60 metrów przez płotki:
Duże sukcesy odnosi również na stadionie – w biegu na 100 metrów przez płotki:

</doc>
<doc id="1532711" url="https://pl.wikipedia.org/wiki?curid=1532711" title="DMZ (komiks)">
DMZ (komiks)

DMZ (po polsku także: DMZ – Strefa zdemilitaryzowana) – amerykańska seria komiksowa, stworzona przez Briana Wooda (scenariusz) i Riccarda Burchielliego (rysunki), rozgrywająca się w przyszłości i opowiadająca o przygodach Matthew Rotha, dziennikarza w podzielonym zasiekami Nowym Jorku po wojnie domowej w USA. Tytułowa strefa zdemilitaryzoana (ang. „DMZ – Demilitarized Zone”) obejmuje Manhattan, będący pod ostrzałem snajperów, zaś znajdujący się tam ludzie starają się ułożyć normalne życie.
Historia publikacji i wydania.
Seria publikowana była od listopada 2005 do lutego 2012 jako miesięcznik przez DC Comics w kolekcji Vertigo. Ukazały się 72 zeszyty, zebrane w 12 tomach zbiorczych, a następnie pięciotomowym wydaniu twardookładkowym. W 2008 nakładem wydawnictwa Manzoku ukazał się tom "DMZ" po polsku (zatytułowany "W strefie"), zawierający pierwszych pięć zeszytów serii, jednak publikacja została zawieszona. W 2020 polską edycję "DMZ" wznowiło wydawnictwo Egmont Polska (pod tytułem "DMZ – Strefa zdemilitaryzowana") w formie zbiorczych tomów zawierających po 12 zeszytów serii.

</doc>
<doc id="1532714" url="https://pl.wikipedia.org/wiki?curid=1532714" title="Oskar Hohenzollern">
Oskar Hohenzollern

Oskar Karol Gustaw Adolf Hohenzollern (ur. 27 lipca 1888 w Poczdamie, zm. 27 stycznia 1958 w Monachium) – książę Prus.
Życiorys.
Książę Oskar był piątym synem cesarza Wilhelma II i jego żony cesarzowej Augusty Wiktorii von Schleswig-Holstein-Sonderburg-Augustenburg. Urodził się w Pałacu Marmurowym w Poczdamie. Dzieciństwo i młodość spędził wraz z rodzeństwem w Pałacu Sanssouci. Podobnie jak bracia nauki przyjmował prywatnie podczas pobytu w Domu Książęcym w Plön. Po zakończeniu nauki rozpoczął karierę wojskową. Służył w pułku grenadierów im. Cesarza Wilhelma I nr 7. Koniec I wojny światowej zastał go w Poczdamie. Źle przyjął utratę tronu przez ojca.
W latach 1927–1958 po swoim bracie Eitelu Fryderyku był wielkim mistrzem zakonu joannitów. W okresie rządów nazistów świadomie trzymał się na uboczu i nie podejmował żadnych inicjatyw politycznych. Osobiście nie uczestniczył jako żołnierz w walkach na frontach II wojny światowej. Jego najstarszy syn Oskar Jr. zginął zaledwie pięć dni po wybuchu wojny w czasie kampanii nad Widawką pod Szczercowem. Dzięki prostemu i niewystawnemu trybowi życia książę cieszył się ogromną popularnością. 12 kwietnia 1945, na dwa dni przed bombardowaniem, w wyniku którego zniszczonych zostało wiele wartościowych budynków jak np. Kościół Garnizonowy, Oskar opuścił Poczdam.
Po wojnie książę Oskar wraz z rodziną schronił się w kraju związkowym Dolna Saksonia niedaleko Holzminden. W 1952 roku przeniósł się do małego mieszkania w Bonn. Z ramienia Zakonu Joannitów, którego nadal był wielkim mistrzem, negocjował z aliantami zwrot dóbr zrabowanych w czasie wojny. W latach 50. książę Oskar stale podupadał na zdrowiu. Zrezygnował z piastowania wszelkich dotychczas pełnionych funkcji społecznych. Zmarł na raka w Monachium 27 stycznia 1958 roku, w wieku niespełna 70 lat. Został pochowany zgodnie z własnym życzeniem w bastionie św. Michała na zamku Hohenzollern.
Małżeństwo i dzieci.
31 lipca 1914 roku ożenił się z hrabiną Iną Marią Heleną Adelą Elizą von Bassewitz (ur. 27 stycznia 1888, zm. 17 września 1986). Było to małżeństwo morganatyczne, Ina Maria otrzymała tytuł hrabiny von Ruppin. W 1920 roku ona i jej dzieci zostały podniesione do rangi księstwa Prus z tytułem "Królewskich Wysokości".
Książę Oskar miał czwórkę dzieci:

</doc>
<doc id="1532728" url="https://pl.wikipedia.org/wiki?curid=1532728" title="Chindezaur">
Chindezaur



</doc>
<doc id="1532729" url="https://pl.wikipedia.org/wiki?curid=1532729" title="Chindesaurus">
Chindesaurus



</doc>
<doc id="1532731" url="https://pl.wikipedia.org/wiki?curid=1532731" title="You Are My Sunshine">
You Are My Sunshine

„You Are My Sunshine” – popularna piosenka, nagrana po raz pierwszy w 1939 roku. Została ona uznana za jedną z piosenek stanowych amerykańskiego stanu Luizjana, do czego przyczynił się były gubernator Luizjany i jednocześnie muzyk country Jimmie Davis, współautor „You Are My Sunshine”.
W 2003 roku Country Music Television umieściła piosenkę na miejscu #73 listy 100 największych piosenek w muzyce country.
Historia.
Piosenka po raz pierwszy nagrana została 22 sierpnia 1939 roku przez The Pine Ridge Boys. Jako drugi, 13 września 1939 roku, nagrał ją zespół The Rice Brothers Gang. Autorem trzeciej wersji był Jimmie Davis, który nagrał utwór 2 lutego 1940 roku.
Davis oraz Charles Mitchell uznawani są za twórców „You Are My Sunshine”. Davis nabył prawa do piosenki od Paula Rice’a i przypisał je sobie, co było popularnym zjawiskiem w przedwojennym przemyśle muzycznym. Niektóre wczesne wersje utworu jako jego współautorów wymieniają jednak The Rice Brothers. Według części źródeł jednym z twórców piosenki był Pud Brown, który miał być odpowiedzialny za pierwsze aranżacje „You Are My Sunshine”.
Jimmie Davis przyznał, iż był bardzo entuzjastycznie nastawiony do piosenki, ale bezskutecznie próbował namówić do jej nagrania wytwórnie płytowe. Dopiero po kilku miesiącach udało mu się nagrać własną wersję utworu. Wykonanie Davisa cieszyło się dużą popularnością, a jego covery stworzyło wielu artystów, w tym m.in. Bing Crosby i Gene Autry.
Davis swe silne powiązania z piosenką przedstawił podczas kampanii wyborczej, gdy ubiegał się o fotel gubernatora stanu Luizjana. Wykonywał on „You Are My Sunshine”, siedząc na koniu o imieniu Sunshine, w trakcie każdego przedwyborczego wystąpienia. Autoryzowana biografia muzyka, opublikowana w 1987 roku, w tytule zawiera nazwę piosenki – "Are My Sunshine: The Jimmie Davis Story".
Truman Capote przyznał w wywiadzie udzielonym w 1974 roku, że „You Are My Sunshine” jest jego ulubioną piosenką country.
Nagrania piosenki.
"You Are My Sunshine” nagrywana była przez setki muzyków. Stała się ona standardem dla artystów wykonujących trad jazz, a także zyskała miano standardu muzyki country. Utwór wykonywany był również przez wykonawców rock and rollowych, wśród których byli Tony Sheridan i Bill Haley &amp; His Comets. Wersja Haleya nargana została w 1969 roku, a wokalistą był gitarzysta basowy grupy. Papa Winnie stworzył rapowy remiks utworu. Część piosenki „Super Sunshine” malezyjskiego piosenkarza Gary’ego Chawa bazuje na tekście oraz muzyce „You Are My Sunshine”. Pod koniec lat 60. soulową wersję utworu nagrał zespół Dyke &amp; the Blazers. Soulowy piosenkarz Steph Jones nagrał „You Are My Sunshine”, łącząc oryginalną melodię z współczesnymi trendami w produkcji muzyki popularnej oraz R&amp;B. Piosenkę nagrali również m.in.: Johnny Cash, Bob Dylan, Ray Charles i Aretha Franklin.
Najpopularniejszym wykonaniem „You Are My Sunshine” jest wersja Raya Charlesa. Uplasowała się ona na miejscu #7 "Billboard" Hot 100 i odniosła duży sukces komercyjny.
W 2014 roku utwór „You Are My Sunshine” znalazł się na płycie „Blues Live in Poznań” duetu Pilarska &amp; Gąszewski.
Popularność w mediach.
Piosenka wykorzystywana była w bardzo wielu filmach, programach telewizyjnych, a także reklamach telewizyjnych i radiowych. Pojawiła się ona w filmie "Primary Colors" (1996) oraz w obrazie braci Coen "O Brother, Where Art Thou" (2000), a następnie w filmie „Siedem żyć” (2006). W odcinku „Someone to Watch Over Me” serialu telewizyjnego "" Doktor wykorzystał piosenkę, by nauczyć Siedem z Dziewięciu, czym jest muzyka. Poza tym utwór pojawił się w serialach: "Drużyna A", "The Fresh Prince of Bel-Air", a także "Queer as Folk". Piosenkarz Brother Love stworzył cover „You Are My Sunshine” do reklamy samochodów Saturn. Piosenka była kilkakrotnie słyszana w serialu "Cuda" w odcinku zatytułowanym „You Are My Sunshine”. Utwór wykorzystany został również w serialu "Ally McBeal".
Piosenka znalazła się również na soundtracku filmu "Mr. &amp; Mrs. Smith" z Bradem Pittem i Angeliną Jolie w rolach głównych.
Garrison Keillor zazwyczaj wykonuje „You Are My Sunshine” w swoim programie radiowym "A Prairie Home Companion".
W jednym z odcinków "The Muppet Show" piosenkę śpiewał Waldorf. Statler myślał, iż była ona skierowana do niego i odpowiedział: „I'm not your son, and my name's not Shine!” ("„Nie jestem twoim synem i nie nazywam się Shine!”").
Utwór pojawił się także w serii książek "Tunele" Rodericka Gordona i Briana Williamsa, często śpiewany przez jedną z bohaterek, Rebecę.
Hymn sportowy.
Fani wielu drużyn sportowych, w tym m.in.: Wigan Athletic F.C., Portland Timbers, York St John University, Middlesbrough F.C., Västerås SK, a także Sydney FC, śpiewają „You Are My Sunshine” nim gracze wyjdą na boisko i zaczną grać. Jednocześnie kibice zamieniają często „Sunshine” na nazwę drużyny.
Kibice Preston North End F.C. wykonali piosenkę na cześć francuskiego piłkarza Youla Mawéné, podczas gdy fani klubów Liverpool F.C. oraz Manchester United F.C. stworzyli własne wersje „You Are My Sunshine” na cześć Luisa Garcíi i Ole Gunnara Solskjæra. Nowe wersje utworu stworzyli również kibice szkockiej drużyny Celtic F.C. w hołdzie dla Henrika Larssona oraz fani holenderskiego klubu Heerenveen na cześć Afonso Alvesa.

</doc>
<doc id="1532739" url="https://pl.wikipedia.org/wiki?curid=1532739" title="Walter M. Miller, Jr.">
Walter M. Miller, Jr.



</doc>
<doc id="1532742" url="https://pl.wikipedia.org/wiki?curid=1532742" title="Candle in the Wind">
Candle in the Wind

„Candle in the Wind” (pol. "Świeca na wietrze") – ballada rockowa autorstwa Eltona Johna i Berniego Taupina, którą wydano na singlu w 1973 roku. Utwór nagrany przez Eltona Johna jako hołd dla zmarłej w 1962 roku amerykańskiej aktorki Marilyn Monroe.
Wersja oryginalna z 1973.
z albumu "Goodbye Yellow Brick Road" dedykowana Marilyn Monroe.
Singel (1974) zajął 11. miejsce brytyjskiej listy przebojów.
7 sierpnia 1990 Elton John zadedykował singel choremu na AIDS Ryanowi White'owi, zmarłemu następnego dnia.
Wersja z 1986.
(premiera 14 grudnia 1986 w Sydney) z albumu "Live in Australia" (1987) podobnie jak poprzednia dedykowana Marilyn Monroe (użyto jej prawdziwego imienia Norma Jeane i zmieniono słowa).
W 1988 singel zajął 6. miejsce na amerykańskiej liście przebojów (to najpopularniejsza wersja singla).
Wersja z 1997.
„Candle in the Wind 1997” lub „Goodbye England's Rose” dedykowana Księżnej Dianie to przeróbka oryginału „Candle in the Wind” (Elton John zmienił słowa i styl wykonania, tak aby pasowały do tragicznie zmarłej Diany).
Singiel zajmował 1. miejsce na listach przebojów w wielu krajach.
Inne wersje i parodie.
W 1974 podobna napisana przez Berniego Taupina w hołdzie Janis Joplin.
W 2005 wykonana przez Kate Bush.
W 2007 sparodiowana w jednym z odcinków "Simpsonów", nazwanym "Funeral for a Fiend".
W 2007 sparodiowana przez Snide.tv w skeczu "Castro's Funeral" ("Pogrzeb Fidela Castro").

</doc>
<doc id="1532744" url="https://pl.wikipedia.org/wiki?curid=1532744" title="Adalbert Hohenzollern">
Adalbert Hohenzollern

Adalbert Ferdynand Berengar Wiktor von Preußen, niem. "Adalbert Ferdinand Berengar Viktor von Preußen" (ur. 14 lipca 1884 w Poczdamie, Niemcy; zm. 22 września 1948 w La Tour-de-Peilz, Szwajcaria) – książę Prus.
Życiorys.
Książę Adalbert był synem ostatniego cesarza Niemiec Wilhelma II i jego pierwszej żony Augusty Wiktoriii ze Szlezwika-Holsztynu-Sonderburga-Augustenburga. Na chrzcie z uwagi na wielki sentyment ojca do marynarki wojennej otrzymał imię „Adalbert”, tak samo jak bratanek cesarza Wilhelma I, współtwórca i budowniczy floty pruskiej. Dzieciństwo i młodość spędził wraz z rodzeństwem w Pałacu Sanssouci. Podobnie jak bracia nauki przyjmował prywatnie podczas pobytu w Domu Książęcym w Plön. Od 31 maja 1894 wstąpił do Kaiserliche Marine (niem. Cesarska Marynarka Wojenna). Wstąpił do szkoły marynarki wojennej w Kilonii, gdzie kształcony był na oficera cesarskiej floty.
Podczas I wojny światowej pełnił służbę na wielu jednostkach. Najpierw na okręcie liniowym SMS Kaiser jako oficer nawigacyjny. Potem już jako dowódca na SMS Danzig, niemieckim lekkim krążowniku typu "Bremen" aż do końca wojny. Po zakończeniu wojny zrezygnował z dalszej czynnej służby wojskowej. Wyjechał wraz z rodziną z Kilonii i zamieszkał w wilii Bad Homburg. Nie prowadził w tym okresie żadnej działalności publicznej. Zły stan zdrowia żony zmuszał Adalberta do częstych wyjazdów do Szwajcarii. Ostatecznie książę przeniósł się tam na stałe. Zamieszkał w La Tour-de-Peilz nad Jeziorem Genewskim, gdzie zmarł 22 września 1948 roku w wieku 64 lat.
Małżeństwo i rodzina.
3 sierpnia 1914 w Wilhelmshaven, Niemcy, ożenił się z księżniczką Adelajdą „Adą” Anną z Saksonii-Meiningen (ur. 16 sierpnia 1891; zm. 25 kwietnia 1971). Mieli trójkę dzieci:

</doc>
<doc id="1532749" url="https://pl.wikipedia.org/wiki?curid=1532749" title="Choroba Cowden">
Choroba Cowden



</doc>
<doc id="1532755" url="https://pl.wikipedia.org/wiki?curid=1532755" title="Someday (You’ll Want Me to Want You)">
Someday (You’ll Want Me to Want You)

"Someday (You'll Want Me to Want You)" to popularna piosenka, napisana przez Jimmiego Hodgesa, opublikowana w 1944 roku. Stała się ona muzycznym standardem, wykonywanym przez wielu artystów country oraz popowych.

</doc>
<doc id="1532756" url="https://pl.wikipedia.org/wiki?curid=1532756" title="Towarzysze zmierzchu">
Towarzysze zmierzchu

Towarszysze zmierzchu (tytuł oryginału: "Les Compagnons du crépuscule") – francuska seria komiksowa autorstwa François Bourgeona, wydana w trzech częściach w latach 1983–1990 przez wydawnictwo Casterman. Po polsku została opublikowana w 2008 przez Egmont Polska jednym zbiorczym tomie. 
Fabuła.
Rozgrywająca się w XIV wieku historia opowiada o przygodach Mariotte, wnuczki czarownicy, i Aniceta, pachołka, którzy ocaleli z pogromu wsi na południu Francji i udają się na wyprawę w służbie tajemniczego Rycerza. Seria obfituje w wątki fantastyczne i nawiązuje do ludowych wierzeń, oddając jednocześnie w drobiazgowy sposób tło historyczne średniowiecznej Europy i wojny stuletniej.
Nagrody.
Za trzeci tom "Towarzyszy zmierzchu" François Bourgeon otrzymał w 1991 nagrodę Alph'Art publiczności na Międzynarodowym Festiwalu Komiksu w Angoulême.

</doc>
<doc id="1532762" url="https://pl.wikipedia.org/wiki?curid=1532762" title="Amboten (herb szlachecki)">
Amboten (herb szlachecki)

Amboten – polski herb szlachecki.
Opis herbu.
Opis zgodnie z klasycznymi regułami blazonowania:
W polu błękitnym krzesło złote. 
Klejnot: godło między dwiema gałązkami wawrzynu zielonymi. 
Labry: Błękitne, podbite złotem.
Najwcześniejsze wzmianki.
Jan i Maciej Fryderyk Amboten podpisali się jako posłowie z województwa inflanckiego pod elekcją króla Władysława IV.
Herbowni.
Amboten.

</doc>
<doc id="1532774" url="https://pl.wikipedia.org/wiki?curid=1532774" title="Michael Lee (muzyk)">
Michael Lee (muzyk)

Michael Lee właściwie Michael Gary Pearson (ur. 19 listopada 1969 w Darlington - zm. 24 listopada 2008 tamże) – angielski perkusista. Lee współpracował z takimi grupami muzycznymi i wykonawcami jak: The Cult, Thin Lizzy, Lenny Kravitz, Ian Gillan, Robert Plant, Jimmy Page czy The Quireboys.
Lee zmarł 24 listopada 2008 w wyniku napadu padaczki. Został znaleziony martwy w swym mieszkaniu, pogrzeb odbył się w jego rodzinnym mieście Darlington.

</doc>
<doc id="1532775" url="https://pl.wikipedia.org/wiki?curid=1532775" title="Michael Lee">
Michael Lee



</doc>
<doc id="1532776" url="https://pl.wikipedia.org/wiki?curid=1532776" title="William Vance">
William Vance

William Vance, właśc. William van Cutsem (ur. 8 września 1935 w Anderlechcie, zm. 14 maja 2018 w Santander) – belgijski rysownik komiksowy. Twórca i współtwórca takich serii komiksowych, jak "XIII", "Bruno Brazil", "Bruce J. Hawker"

</doc>
<doc id="1532781" url="https://pl.wikipedia.org/wiki?curid=1532781" title="Heinz Baumgartner">
Heinz Baumgartner

Heinz Baumgartner (ur. 2 września 1932 w Linzu, zm. 10 czerwca 2006) – austriacki szachista i działacz szachowy, mistrz FIDE.
Kariera szachowa.
Zasady gry w szachy poznał w wieku 15 lat, w niedługim czasie awansując do ścisłej czołówki szachistów Górnej Austrii. Wielokrotnie zdobywał tytułu mistrza tego kraju związkowego, zarówno indywidualnie, jak i drużynowo. Był również kilkukrotnym finalistą indywidualnych mistrzostw Austrii, najlepszy wynik (V m.) osiągając w 1981 roku. W latach 1982 i 1984 dwukrotnie reprezentował Austrię na szachowych olimpiadach, zdobywając 11 pkt w 19 partiach. Po raz trzeci w drużynie olimpijskiej znalazł się w 1990, ale nie rozegrał żadnej partii. Uczestniczył w kilkunastu turniejach międzynarodowych (m.in. V–VI m. w Hawierzowie, 1968) oraz wielokrotnie w turniejach w kategorii „weteranów” (zawodników powyżej 60. roku życia), m.in. we wszystkich rozegranych pomiędzy 1995 a 2004 mistrzostwach świata. W tych rozgrywkach odniósł największy sukces w karierze, zdobywając w 1995 w Bad Liebenzell brązowy medal. W turniejach szachowych startował niemalże do końca życia, w 2006 uczestnicząc m.in. w drużynowych mistrzostwa Europy seniorów.
Najwyższy ranking w karierze osiągnął 1 lipca 2002, z wynikiem 2398 punktów dzielił wówczas 14-15. miejsce wśród austriackich szachistów.
W latach 1988–2004 pełnił funkcję przewodniczącego związku szachowego Górnej Austrii, był również wiceprezydentem Austriackiej Federacji Szachowej.

</doc>
<doc id="1532783" url="https://pl.wikipedia.org/wiki?curid=1532783" title="Przejście graniczne Krościenko-Stariawa">
Przejście graniczne Krościenko-Stariawa



</doc>
<doc id="1532785" url="https://pl.wikipedia.org/wiki?curid=1532785" title="Walentina Popowa (tenisistka stołowa)">
Walentina Popowa (tenisistka stołowa)

Walentina Popowa (ur. 21 listopada 1960 w Sumgait, Azerbejdżan) – rosyjska tenisistka stołowa reprezentująca ZSRR a później (od 1994 roku) Słowację, dziewięciokrotna mistrzyni Europy. 
W mistrzostwach świata startowała trzynastokrotnie, nie odnosząc jednak sukcesów. Trzykrotnie zajmowała czwarte miejsce, startując w turnieju drużynowym w barwach ZSRR (1979, 1981, 1983), w 1979 w Pjongjangu grała w ćwierćfinale gry pojedynczej.
W mistrzostwach Europy siedemnastokrotnie zdobywała medale. Była dwukrotnie mistrzynią Starego Kontynentu w grze pojedynczej w (1980, 1984) i dwukrotnie w grze podwójnej (grając w parze z Narine Antonian), czterokrotnie drużynowo i jeden raz w grze mieszanej (w parze z Jakiem Secrétinem). Życiowy sukces odniosła podczas Mistrzostw Europy 1984 w Moskwie, zdobywając cztery złote medale (gra pojedyncza, podwójna, mieszana i drużynowo).
Trzykrotnie występowała w igrzyskach olimpijskich, za każdym razem w innych barwach. W 1988 w Seulu w barwach ZSRR zajęła 6. miejsce w grze pojedynczej, w 1992 w Barcelonie, reprezentując WNP, i cztery lata później w Atlancie (wówczas grała w barwach Słowacji) nie odniosła sukcesów, odpadając z turnieju w pierwszej rundzie rozgrywek.

</doc>
<doc id="1532790" url="https://pl.wikipedia.org/wiki?curid=1532790" title="Bothriopsis">
Bothriopsis

Bothriopsis – rodzaj węży z rodziny żmijowatych (Viperidae), obejmujący gatunki występujące w Ameryce Południowej i Środkowej (Panama).
Gatunki.
Do rodzaju należą następujące gatunki:
Z analizy filogenetycznej przeprowadzonej przez Carrasco i współpracowników (2012) wynika, że gatunki zaliczane do rodzaju "Bothrops" nie tworzą kladu, do którego nie należeliby również przedstawiciele rodzaju "Bothriopsis"; na tej podstawie autorzy uznali "Bothriopsis" za młodszy synonim rodzaju "Bothrops" i przenieśli wszystkie gatunki z rodzaju "Bothriopsis" do rodzaju "Bothrops".

</doc>
<doc id="1532791" url="https://pl.wikipedia.org/wiki?curid=1532791" title="NSport 57">
NSport 57



</doc>
<doc id="1532794" url="https://pl.wikipedia.org/wiki?curid=1532794" title="Krasne (gmina Zabłudów)">
Krasne (gmina Zabłudów)

Krasne – kolonia w Polsce położona w województwie podlaskim, w powiecie białostockim, w gminie Zabłudów. Miejscowość stanowi odrębne sołectwo.
W latach 1975–1998 miejscowość należała administracyjnie do województwa białostockiego.
Prawosławni mieszkańcy wsi należą do parafii Zaśnięcia Najświętszej Marii Panny w Zabłudowie, a wierni kościoła rzymskokatolickiego do parafii św. Apostołów Piotra i Pawła w Zabłudowie.

</doc>
<doc id="1532796" url="https://pl.wikipedia.org/wiki?curid=1532796" title="NSport 58">
NSport 58



</doc>
<doc id="1532798" url="https://pl.wikipedia.org/wiki?curid=1532798" title="Cia.bzzz.net">
Cia.bzzz.net



</doc>
<doc id="1532800" url="https://pl.wikipedia.org/wiki?curid=1532800" title="I Zwicky 18">
I Zwicky 18

I Zwicky 18 – karłowata galaktyka nieregularna położona w gwiazdozbiorze Wielkiej Niedźwiedzicy. Znajduje się w odległości 59 milionów lat świetlnych od Ziemi, a rozciąga na obszarze 3000 lat świetlnych. Została odkryta w Obserwatorium Palomar, a jej nazwa katalogowa pochodzi od pracującego tam szwajcarskiego astronoma Fritza Zwicky'ego zajmującego się badaniami galaktyk z katalogu zawierającego 30 000 pobliskich obiektów nieba północnego.
Przez długi czas galaktyka I Zwicky 18 była uważana za najmłodszą znaną galaktykę. Astronomowie szacowali wiek najstarszych gwiazd tej galaktyki na 500 milionów lat, co jest niewielkim ułamkiem w porównaniu do wieku Drogi Mlecznej wynoszącego około 12 miliardów lat. Galaktyki podobne do I Zwicky 18 są typowe wśród znajdowanych we wczesnym Wszechświecie. Uważano więc, że obiekt ten przez większą część rozwoju galaktyki pozostawał w stanie embrionalnym jako chłodna gazowa chmura pierwotnego wodoru i helu. Galaktyka ta zawiera tylko śladowe ilości pierwiastków cięższych jak węgiel, azot i tlen. Również jej mała odległość, szacowana na 45 milionów lat świetlnych była zaskoczeniem, gdyż według założeń kosmologicznych galaktyki tego typu powinny znajdować się na skraju obserwowanego Wszechświata. Było to więc bardzo ważne odkrycie pozwalające szczegółowo badać młodą galaktykę.
Nowsze obserwacje prowadzone za pomocą Teleskopu Hubble’a wykazały jednak obecność starszych, słabo świecących czerwonych olbrzymów. Odkrycie to sugeruje, że gwiazdy galaktyki I Zwicky 18 zaczęły się formować przynajmniej 1 miliard lat temu, a być może nawet ponad 10 miliardów lat temu. Wskazuje to, że proces powstawania gwiazd mógł rozpocząć się w tym samym czasie co w innych galaktykach. Jednak w dalszym ciągu nie wiadomo dlaczego galaktyka ta składa się prawie wyłącznie z wodoru i tlenu oraz dlaczego tak mało gwiazd powstało w przeszłości, a tak wiele powstaje obecnie. Nowe dane wskazują również, że odległość galaktyki jest większa niż pierwotnie zakładano i wynosi 59 milionów lat świetlnych. Dane te otrzymano na podstawie badań trzech cefeid znajdujących się w galaktyce oraz poprzez obserwacje najjaśniejszego czerwonego olbrzyma w wieku powyżej 1 miliarda lat. Większa odległość od tej szacowanej wcześniej wyjaśnia dlaczego astronomowie mieli trudności z wykryciem starszych słabszych gwiazd I Zwicky 18. Gwiazdy te znajdują się na granicy możliwości zdolności rozdzielczych Teleskopu Hubble’a.

</doc>
<doc id="1532801" url="https://pl.wikipedia.org/wiki?curid=1532801" title="Achillezaur">
Achillezaur

Achillezaur ("Achillesaurus") – monogatunkowy rodzaj dinozaura z rodziny alwarezaurów (Alvarezsauridae). Był stosunkowo dużym, bazalnym przedstawicielem Alvarezsauridae – osiągał do 2 metrów długości i ważył około 30 kg. Żył w późnej kredzie (santon), około 85 milionów lat temu, na terenie dzisiejszej Ameryki Południowej. Materiał kopalny obejmował m.in.: sakralny kręg, cztery kręgi ogonowe, niekompletną lewą kość udową, piszczel, kości śródstopia i lewą kość biodrową. Jedynym gatunkiem rodzaju jest "Achillesaurus manazzonei". Nazwa "Achillesaurus" oznacza „jaszczur Achillesa”.

</doc>
<doc id="1532802" url="https://pl.wikipedia.org/wiki?curid=1532802" title="Bogdaniec (województwo podlaskie)">
Bogdaniec (województwo podlaskie)

Bogdaniec – kolonia w Polsce położona w województwie podlaskim, w powiecie białostockim, w gminie Zabłudów.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii św. Jana Chrzciciela w Białymstoku.

</doc>
<doc id="1532805" url="https://pl.wikipedia.org/wiki?curid=1532805" title="Archiwumrocka.art.pl">
Archiwumrocka.art.pl



</doc>
<doc id="1532808" url="https://pl.wikipedia.org/wiki?curid=1532808" title="NSport 59">
NSport 59



</doc>
<doc id="1532809" url="https://pl.wikipedia.org/wiki?curid=1532809" title="Bothrocophias">
Bothrocophias

Bothrocophias – rodzaj węża z podrodziny grzechotników (Crotalinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Ameryce Południowej (Kolumbia, Brazylia, Boliwia, Ekwador i Peru). 
Systematyka.
Etymologia.
"Bothrocophias": "bothros" „rów, jama, dół”; κωφιας "kōphias" „wąż, żmija”.
Podział systematyczny.
Do rodzaju należą następujące gatunki: 

</doc>
<doc id="1532811" url="https://pl.wikipedia.org/wiki?curid=1532811" title="Borowiki">
Borowiki



</doc>
<doc id="1532812" url="https://pl.wikipedia.org/wiki?curid=1532812" title="Żółty Szczyt">
Żółty Szczyt

Żółty Szczyt (słow. "Žltá veža", niem. "Gelber Turm", węg. "Sárga-torony") – szczyt o wysokości 2387 m n.p.m. znajdujący się w słowackiej części Tatr Wysokich. Leży w bocznej grani Tatr odchodzącej na południowy wschód od Małego Lodowego Szczytu. Od masywu Pośredniej Grani oddzielony jest Pośrednią Przełęczą, natomiast od Drobnej Turni oddziela go przełęcz Żółta Ławka. Wcześniejsze pomiary określały wysokość szczytu na 2385 m.
Żółty Szczyt jest najwybitniejszym szczytem na odcinku pomiędzy Małym Lodowym Szczytem a Pośrednią Granią. Oprócz niego wznoszą się między nimi np. Spąga czy Sokola Turnia. W masywie Żółtego Szczytu, bezpośrednio nad Żółtą Ławką wznosi się samodzielna turnia zwana Żółtą Basztą, oddzielona od jego wierzchołka Żółtymi Wrótkami.
Żółty Szczyt nie jest dostępny dla turystów, nie prowadzą na jego wierzchołek żadne znakowane szlaki turystyczne. Dla taterników najbardziej interesująca jest jego zachodnia ściana opadająca w kierunku Doliny Staroleśnej.
Historia.
Pierwsze wejścia turystyczne:

</doc>
<doc id="1532813" url="https://pl.wikipedia.org/wiki?curid=1532813" title="Borowiki (Rafałówka)">
Borowiki (Rafałówka)

Borowiki – kolonia wsi Rafałówka w Polsce, położona w województwie podlaskim, w powiecie białostockim, w gminie Zabłudów.
W latach 1975–1998 Borowiki należały administracyjnie do województwa białostockiego.
Wierni kościoła rzymskokatolickiego należą do parafii św. Apostołów Piotra i Pawła w Zabłudowie.

</doc>
<doc id="1532814" url="https://pl.wikipedia.org/wiki?curid=1532814" title="Achillesaurus">
Achillesaurus



</doc>
<doc id="1532815" url="https://pl.wikipedia.org/wiki?curid=1532815" title="Dewaluacja (psychologia)">
Dewaluacja (psychologia)

Dewaluacja − jeden z psychotycznych mechanizmów obronnych. Polega na przypisywaniu sobie lub innym osobom wyolbrzymionych cech lub właściwości negatywnych.

</doc>
<doc id="1532818" url="https://pl.wikipedia.org/wiki?curid=1532818" title="Józefowo (gmina Zabłudów)">
Józefowo (gmina Zabłudów)

Józefowo – kolonia w Polsce położona w województwie podlaskim, w powiecie białostockim, w gminie Zabłudów.
W latach 1975–1998 miejscowość należała administracyjnie do województwa białostockiego.

</doc>
<doc id="1532819" url="https://pl.wikipedia.org/wiki?curid=1532819" title="Tibor Klampár">
Tibor Klampár

Tibor Klampár (ur. 30 kwietnia 1953) - węgierski tenisista stołowy, dwukrotny mistrz świata, trzykrotny mistrz Europy, zwycięzca Pucharu Świata w grze pojedynczej.
Pięciokrotnie zdobywał medale podczas mistrzostw świata, a największe sukcesy odnosił w deblu. Nie zdobył wprawdzie medalu w grze pojedynczej (czterokrotnie grał w ćwierćfinale), ale w deblu razem z Istvánem Jónyerem zdobył w Nagoi (1971) złoty medal, a w 1973 i 1979 roku (również z Istvánem Jónyerem) srebrny. Był drużynowym mistrzem świata w 1979 w Pjongjangu i wicemistrzem dwa lata później. 
W mistrzostwach Europy ośmiokrotnie zdobywał medale. Dwukrotnie był mistrzem Starego Kontynentu drużynowo oraz jeden raz w deblu (w parze z Istvánem Jónyerem).
Zwycięzca prestiżowego turnieju Europa Top 12 w Miszkolcu (1981). Startował w igrzyskach olimpijskich w Seulu zajmując 4. miejsce w grze pojedynczej.
Zwycięzca Pucharu Świata w grze pojedynczej w Kuala Lumpur (1981).

</doc>
<doc id="1532820" url="https://pl.wikipedia.org/wiki?curid=1532820" title="Tibor Klampar">
Tibor Klampar



</doc>
<doc id="1532821" url="https://pl.wikipedia.org/wiki?curid=1532821" title="Kościukówka">
Kościukówka

Kościukówka – osada leśna w Polsce położona w województwie podlaskim, w powiecie białostockim, w gminie Zabłudów.
W latach 1975–1998 miejscowość należała administracyjnie do województwa białostockiego.

</doc>
<doc id="1532823" url="https://pl.wikipedia.org/wiki?curid=1532823" title="Virement">
Virement

Virement - przesuwanie wydatków między różnymi pozycjami budżetu, przenoszenie kredytów budżetowych. Nie należy mylić tego terminu z virement bancaire (poleceniem przelewu) choć etymologia pojęcia odnosi się do tego słowa.

</doc>
<doc id="1532825" url="https://pl.wikipedia.org/wiki?curid=1532825" title="Rudnica (województwo podlaskie)">
Rudnica (województwo podlaskie)

Rudnica – wieś w Polsce położona w województwie podlaskim, w powiecie białostockim, w gminie Zabłudów.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii św. Apostołów Piotra i Pawła w Zabłudowie.

</doc>
<doc id="1532826" url="https://pl.wikipedia.org/wiki?curid=1532826" title="Your Cheatin’ Heart">
Your Cheatin’ Heart

"Your Cheatin' Heart" – utwór napisany i nagrany przez muzyka country Hanka Williamsa w 1952 roku, jednak wydany w 1953 roku po jego śmierci. Wymieniany jest często jako jeden z jego najlepszych utworów oraz w całej w muzyce country.
Własne wersje piosenki nagrało bardzo wielu artystów, w tym m.in.: Ray Charles, Van Morrison, Patsy Cline, Elvis Presley i Louis Armstrong. "Your Cheatin' Heart" największym hitem stała się w wykonaniu Joni James; jej wersja uplasowała się na miejscu #2 "Billboard" Hot 100 w 1953 roku. Sukces komercyjny w Stanach Zjednoczonych oraz w Wielkiej Brytanii ze swoim wykonaniem utworu odniósł Ray Charles w 1962 roku. Amerykański piosenkarz folkowy Don McLean wydał własną wersję piosenki w 1978 roku na albumie "Chain Lightning". Jego wykonanie w 1983 roku zdobyło nagrodę Grammy. 
W 1996 roku "Your Cheatin' Heart" wykorzystana została w reklamie napoju gazowanego Pepsi, po raz pierwszy wyświetlonej podczas Super Bowl XXX.
W 2003 roku Country Music Television umieściła piosenkę na miejscu #5 listy 100 największych piosenek w muzyce country. 
W 2004 roku magazyn muzyczny "Rolling Stone" umieścił "Your Cheatin' Heart" na miejscu #213 listy 500 albumów wszech czasów. W 2010 utwór znalazł się na 216. miejscu tej listy.

</doc>
<doc id="1532828" url="https://pl.wikipedia.org/wiki?curid=1532828" title="Heptasternis">
Heptasternis



</doc>
<doc id="1532829" url="https://pl.wikipedia.org/wiki?curid=1532829" title="Mahindra Logan">
Mahindra Logan



</doc>
<doc id="1532830" url="https://pl.wikipedia.org/wiki?curid=1532830" title="Słomianka (gmina Zabłudów)">
Słomianka (gmina Zabłudów)

Słomianka – osada leśna w Polsce położona w województwie podlaskim, w powiecie białostockim, w gminie Zabłudów.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii św. Apostołów Piotra i Pawła w Zabłudowie.

</doc>
<doc id="1532832" url="https://pl.wikipedia.org/wiki?curid=1532832" title="World of Padman">
World of Padman

World of Padman – darmowa strzelanka pierwszoosobowa, stworzona w oparciu o silnik ioquake3. Istnieją wersje przeznaczone dla takich systemów jak Microsoft Windows, Linux oraz macOS. Dystrybutorem gry jest przedsiębiorstwo Padworld Entertainment.

</doc>
<doc id="1532833" url="https://pl.wikipedia.org/wiki?curid=1532833" title="Teodorowo (województwo podlaskie)">
Teodorowo (województwo podlaskie)

Teodorowo – wieś w Polsce położona w województwie podlaskim, w powiecie białostockim, w gminie Zabłudów.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii św. Apostołów Piotra i Pawła w Zabłudowie.

</doc>
<doc id="1532835" url="https://pl.wikipedia.org/wiki?curid=1532835" title="Be prepared">
Be prepared



</doc>
<doc id="1532838" url="https://pl.wikipedia.org/wiki?curid=1532838" title="Omerta">
Omerta



</doc>
<doc id="1532839" url="https://pl.wikipedia.org/wiki?curid=1532839" title="John Turek">
John Turek

John Turek (ur. 19 lutego 1983 w Council Bluffs) – amerykański koszykarz występujący na pozycjach silnego skrzydłowego lub środkowego.
John jest wychowankiem uniwersytetu Nebraska, gdzie w swoim ostatnim sezonie w NCAA notował średnio 8 punktów, 5 zbiórek i 1,3 bloku w każdym spotkaniu. Po skończeniu uczelni przeniósł się do ligi holenderskiej gdzie występował w zespole Omniworld Almere (średnio 17 punktów, 10 zbiórek w ciągu 30 minut gry) i Hanzevast Capitals Groningen (7,9 punktu i 10,6 zbiórki w 33 minuty), w 2006 roku wystąpił w meczu gwiazd ligi holenderskiej. Następnie, na sezon 2007/2008, przeniósł się do Belgii do drużyny Optima Gent, gdzie wzbogacał konto swojego zespołu o 13 punktów, a ponadto - był drugim zbierającym (10,6 zbiórki w meczu) i trzecim blokującym (1,4 bloku w meczu) w lidze. Największym atutem Johna Turka jest walka na tablicach, oraz skuteczność w blokowaniu rywali. W sezonie 2008/2009 bronił barw Turowa Zgorzelec.
W sierpniu 2015 roku zakończył karierę zawodniczą.

</doc>
<doc id="1532849" url="https://pl.wikipedia.org/wiki?curid=1532849" title="Flotylla Kaspijska">
Flotylla Kaspijska

Flotylla Kaspijska – najstarszy związek operacyjny (flotylla) obok Floty Bałtyckiej należący do rosyjskiej marynarki wojennej działający na Morzu Kaspijskim.
Historia.
Historia flotylli datuje się od listopada 1722 roku, kiedy to z postanowienia cara Piotra I została ona utworzona w Astrachaniu. Brała udział w ekspedycji perskiej w latach 1722–1723, współdziałała z wojskami lądowymi w zajęciu w 1796 Derbentu i Baku, brała udział w wojnie rosyjsko-irańskiej zakończonej gulistańską umową pokojową w 1813 roku. Od 1867 jej główną bazą było Baku. W miarę stabilizacji sytuacji w tym rejonie, siły flotylli były redukowane. W końcu XIX wieku flotylla miała tylko 2 kanonierki i kilka uzbrojonych parowców. Marynarze Flotylli Kaspijskiej uczestniczyli w wydarzeniach rewolucyjnych w Baku w latach 1903–1905.
I wojna światowa.
W czasie I wojny światowej flotylla nie brała większego udziału w działaniach wojennych. W 1917 roku marynarze flotylli brali udział w organizacji władzy radzieckiej. W celu współdziałania z Armią Czerwoną pomiędzy kwietniem a czerwcem 1918 roku w Astrachaniu została sformowana Flota Kraju Astrachańskiego, która została wzmocniona jesienią z Floty Bałtyckiej stawiaczami min i okrętami podwodnymi. W sierpniu 1918 roku flotylla została zajęta przez prawicowy rząd tzw. Centrokaspia. Po przejściu na stronę rewolucji 13 października 1918 została przemianowana na Flotyllę Astrachańsko-Kaspijską.
W lipcu 1919 roku po połączeniu z Flotyllą Wołżańską została przemianowana na Flotyllę Wołżańsko-Kaspijską. 1 maja 1920 okręty flotylli weszły do Baku i tym samym utworzona została Flota Kaspijska w składzie 3 krążowników pomocniczych, 10 niszczycieli, 4 okrętów podwodnych i okrętów pomocniczych. Jednocześnie z Flotą Kaspijską w Baku stacjonowała Czerwona Flota Sowieckiego Azerbejdżanu. Obie floty brały udział w 1920 roku w walce z wojskami białych. W czerwcu 1920 obie floty zostały połączone i przyjęły nazwę Sił Morskich Morza Kaspijskiego, przemianowane 27 czerwca 1931 we Flotyllę Kaspijską.
II wojna światowa i zimna wojna.
W II wojnie światowej w latach 1941–1945 Flotylla Kaspijska zabezpieczała transport wojsk, techniki i towarów. Miała szczególne zasługi w tych działaniach w latach 1942–1943, w czasie bitwy stalingradzkiej i bitwy o Kaukaz. W trakcie operacji "Y" desantem z morza zostało zajęte Bandar-e Pahlavi na wybrzeżu Morza Kaspijskiego. Doszło wówczas do pomyłkowego ostrzelania własnej piechoty przez radzieckie samoloty i okręty wojenne.
Pod osłoną flotylli alianci do końca wojny przetransportowali głównie do ZSRR ponad 5 mln ton materiałów wojennych w ramach Lend-Lease Act.
W skład w flotylli wchodziły w tym czasie kanonierki "Lenin", "Krasnyj Azerbejdżan" i inne mniejsze jednostki.
W 1945 roku Flotylla Kaspijska została odznaczona Orderem Czerwonego Sztandaru.
Podczas zimnej wojny Morze Kaspijskie było używane do testów ekranoplanów uzbrojonych w pociski.
Po rozpadzie Związku Radzieckiego.
W 1991 potencjał sił bazowania morskiego flotylli utrzymywano w trzech bazach morskich: Baku, Astrachań i Machaczkała.
W ramach Flotylli funkcjonowała też 11 Grupa Powietrzna z dwoma ekranoplanami „Orlenok” proj. 904 oraz „Luna” proj. 903.
W wyniku rozpadu ZSRR dokonano podziału Floty Kaspijskiej. Około. 25% sił bazowania morskiego przekazano Azerbejdżanowi. Pozostałą część podzielono między Rosję, Kazachstan i Turkmenistan. Skutkiem podziału była także utrata przez Rosję bazy morskiej w Baku. W 1994 flotyllę wzmocniły trałowce bazowe z Floty Bałtyckiej i z Dunajskiej Brygady Okrętów. W skład flotylli włączono też pięć kutrów artyleryjskich proj. 1204 Trzmiel. W latach 2002–2006 w skład flotylli weszły fregata proj. 1166.1K Tatarstan oraz korweta artyleryjską proj. 1265 Astrachań. W składzie WB do 2008 utrzymano 847 brzegowy dywizjon artylerii rakietowej.
Siły i środki Flotylli Kaspijskiej.
 Siły Bazowania Morskiego Flotylli Kaspijskiej
Struktura
Okręty
Wojska brzegowe Flotylli Kaspijskiej:
Lotnictwo morskie Flotylli Kaspijskiej:

</doc>
<doc id="1532853" url="https://pl.wikipedia.org/wiki?curid=1532853" title="Music on console">
Music on console



</doc>
<doc id="1532859" url="https://pl.wikipedia.org/wiki?curid=1532859" title="Nautilus (superkomputer)">
Nautilus (superkomputer)

Nautilus – superkomputer, klaster stworzony przez firmę IBM, zainstalowany w Interdyscyplinarnym Centrum Modelowania Matematycznego i Komputerowego (ICM), na Uniwersytecie Warszawskim. Jego wydajność według listy TOP500 wynosi 18,5 TFLOPS.
W listopadzie 2008 roku komputer Nautilus znalazł się na pierwszym miejscu listy Green500, najbardziej energooszczędnych superkomputerów na świecie.
Charakterystyka.
Nautilus jest prototypem komputera hybrydowego. Jest oparty na serwerach Blade QS22 i procesorach IBM PowerXCell 8i, zarządzanych przez system GNU/Linux, Osiąga rekordową wydajność na jednostkę zużywanej energii elektrycznej – ponad 536 megaflopów na 1 wat. W listopadzie 2008 roku Nautilus został umieszczony na 221. miejscu TOP500 – światowej listy najbardziej wydajnych superkomputerów. To czwarty polski superkomputer na tej liście.
Wykorzystanie.
Jednym z pierwszych założonych celów prototypu była praca z adapterem DDR InfiniBand na systemie QS22 Blade, a także dostosowanie procesorów PowerXCell8i do pracy z prędkością 4,0 GHz, która powoduje dalsze zwiększenie teoretycznej szczytowej wydajności klastra do 24 TFLOPS. Zaplanowane przyszłe działania będą związane z heterogenicznymi systemami z zastosowaniem procesorów PowerXCell8i mającymi przyspieszyć działanie tradycyjnych węzłów x86 (np. BladeCenter LS21 oparte na AMD Opteron).

</doc>
<doc id="1532860" url="https://pl.wikipedia.org/wiki?curid=1532860" title="Wyżni Rumanowy Stawek">
Wyżni Rumanowy Stawek

Wyżni Rumanowy Stawek (słow. "Vyšné Rumanovo pliesko") – staw położony w Dolince Rumanowej, w słowackiej części Tatr Wysokich. Znajduje się na wysokości 2122 m n.p.m., pomiary pracowników TANAP-u z lat 60. XX w. wykazują, że jego powierzchnia to 0,041 ha i wymiary 32 × 19 m. Jest to najwyżej położony staw w Dolince Rumanowej (pozostałe to Rumanowy Staw i Rumanowe Oko). Leży w otoczeniu surowego, wysokogórskiego krajobrazu, wśród którego wybijają się takie szczyty jak Wysoka czy Ganek. Nie prowadzi do niego żaden znakowany szlak turystyczny.

</doc>
<doc id="1532861" url="https://pl.wikipedia.org/wiki?curid=1532861" title="Hieron II">
Hieron II

Hieron II (ur. ok. 306 p.n.e., zm. 215 p.n.e.) – wódz syrakuzański, podający się za potomka Hierona I, od 275 p.n.e. tyran Syrakuz, po zwycięstwie nad Mamertynami w 265 p.n.e. nazwany królem Sycylii.
Polityka.
W czasie I wojny punickiej (264–241 p.n.e.) stanął po stronie Kartaginy. W 263 p.n.e. pobity przez Rzymian i zmuszony do zawarcia przymierza, zapewnił Rzymowi dostawy zboża.
Polityka taka (również na początku II wojny punickiej) dała pokój i dostatek miastu. Za panowania Hierona II wzniesiono w Syrakuzach wiele budowli i wzmocniono fortyfikacje (naukowa konsultacja i pomoc Archimedesa). Po jego śmierci Syrakuzy sprzymierzyły się z Kartaginą, a w 212 p.n.e. zostały zdobyte przez wojska rzymskie.
Anegdota.
Legenda głosi, że Hieron II, król Syrakuz zamówił dla siebie koronę z czystego złota. Jednak nie dowierzał złotnikowi. Posądzał go, iż koronę wykonał ze srebra, a z zewnątrz tylko pozłocił. Zwrócił się wtedy do przebywającego na jego dworze Archimedesa, aby ten sprawdził jego przypuszczenie, nie niszcząc pięknej korony. Archimedes sporo się nagłowił zanim rozwiązał zagadkę. Otóż nalał on do pełna wody do naczynia, a następnie zanurzył w nim koronę. Potem wyznaczył objętość wody, która została wyparta przez koronę, i czynność tę powtórzył, zanurzając w naczyniu kawałek czystego złota, którego ciężar był identyczny z ciężarem korony. Ponownie wyznaczył objętość wypartej wody. Gdyby korona była z prawdziwego złota, to obie objętości wody byłyby identyczne. Jednak korona wyparła więcej wody, co oznaczało, że złotnik był nieuczciwy.

</doc>
<doc id="1532864" url="https://pl.wikipedia.org/wiki?curid=1532864" title="Oswald (serial animowany)">
Oswald (serial animowany)

Oswald (ang. "Oswald the Octopus", 2001-2003) – amerykańsko brytyjski serial animowany emitowany w Polsce na Polsacie.
Wersja polska.
Opracowanie i udźwiękowienie: MediaVox
Dialogi: 
Wystąpili:
i inni
Lektor: Ireneusz Załóg

</doc>
<doc id="1532870" url="https://pl.wikipedia.org/wiki?curid=1532870" title="Internet Maker">
Internet Maker

Internet Maker – polski dwumiesięcznik o tematyce komputerowej przeznaczony dla webmasterów i webdesignerów. Pierwszy numer ukazał w styczniu 2006 roku. Od listopada 2008 roku magazyn był wydawany w formie serwisu internetowego zawierające darmowe artykuły i materiały do pobrania.
Wydawcą magazynu jest wydawnictwo AVT-Korporacja. Od początku istnienia magazynu funkcję redaktora naczelnego sprawuje Michał Stępień.
Tematyka.
Tematy poruszane w czasopiśmie dotyczą przede wszystkim technicznych aspektów tworzenia stron www: programowania w języku PHP i innych językach typu server-side, JavaScript oraz tworzenia kodu HTML i CSS.
W magazynie poruszane są także tematy związane z marketingiem internetowym, jak np. pozycjonowanie stron internetowych, aktualnymi trendami i innymi nietechnicznymi aspektami tworzenia stron www, jak korzystanie ze statystyk albo użyteczność serwisów i aplikacji internetowych.

</doc>
<doc id="1532871" url="https://pl.wikipedia.org/wiki?curid=1532871" title="Guess I’ll Hang My Tears Out to Dry">
Guess I’ll Hang My Tears Out to Dry

„Guess I'll Hang My Tears Out to Dry” – popularna piosenka, napisana w 1945 roku przez Jule'a Styne'a oraz Sammy'ego Cahna. Najbardziej znana jest w wersji Franka Sinatry, który wydał ją na swoim albumie "Frank Sinatra Sings for Only the Lonely".
Wykonania.
Najpopularniejsze wykonania:

</doc>
<doc id="1532872" url="https://pl.wikipedia.org/wiki?curid=1532872" title="Erwin Pröll">
Erwin Pröll

Erwin Pröll (ur. 24 grudnia 1946 w Ziersdorf) – austriacki polityk, działacz Austriackiej Partii Ludowej (ÖVP), od 1992 do 2017 starosta krajowy Dolnej Austrii.
Życiorys.
Ukończył szkołę średnią w Tulln, a następnie studia na Uniwersytecie Rolniczym (BOKU) w Wiedniu. Pracował w strukturach rolniczego związku zawodowego Österreichischer Bauernbund afiliowanego przy Austriackiej Partii Ludowej. Od 27 marca 1980 do 22 stycznia 1981 był członkiem rządu Dolnej Austrii (Landesratem). Od 22 stycznia 1981 do 21 października 1992 zajmował stanowisko zastępcy starosty krajowego Dolnej Austrii. 23 października 1992 Erwin Pröll objął urząd starosty krajowego Dolnej Austrii. W styczniu 2017 zapowiedział swoją rezygnację z tego urzędu po ponad 24 latach jego sprawowania. Zakończył urzędowanie 19 kwietnia tegoż roku.
Erwin Pröll jest żonaty, ma czwórkę dzieci. Jest wujem Josefa Prölla, pełniącego funkcję przewodniczącego ÖVP.

</doc>
<doc id="1532879" url="https://pl.wikipedia.org/wiki?curid=1532879" title="Wydawnictwo AVT">
Wydawnictwo AVT



</doc>
<doc id="1532880" url="https://pl.wikipedia.org/wiki?curid=1532880" title="Parafia Matki Bożej Szkaplerznej w Moszczenicy">
Parafia Matki Bożej Szkaplerznej w Moszczenicy

Parafia Matki Bożej Szkaplerznej w Moszczenicy – parafia znajdująca się w diecezji tarnowskiej w dekanacie łużniańskim.
Pierwszą potwierdzoną wzmianką o istnieniu parafii w Moszczenicy jest rejestr retaksacyjny z 1513 r. choć przypuszcza się, że parafia powstała nie długo po lokacji wsi Moszczenica tj. około 1348 roku.
Pierwszym kościołem parafialnym był kościół drewniany pod wezwaniem świętych Apostołów Szymona i Judy, wybudowany wkrótce po lokacji wsi. Istnienie tego kościoła potwierdza wizytacja z 1568 r. Kolejnym (drugim) kościołem z połowie XVII wieku był kościół drewniany pw. Trójcy świętej. O tym kościele mówią akta wizytacji z 1767 roku - konsekrowany w 1666 r. przez biskupa Adalberta Lipnickiego (sufragan krakowski). Zlokalizowany był na miejscu starego kościoła i Domu Młodzieży im. abpa Leona Wałęgi. Trzeci kościół parafialny powstał w latach dwudziestych XIX wieku staraniem miejscowego proboszcza ks. Antoniego Wereckiego. Ukończono go w 1826 roku a konsekrowano 6 lipca 1850 roku. Otrzymał on tytuł Matki Bożej Szkaplerznej.
W 1982 rozpoczęto starania o budowę nowego kościoła parafialnego także pw. Matki Bożej Szkaplerznej. 20 lipca 1986 r. bp Jerzy Ablewicz dokonał wmurowania kamienia węgielnego, a kościół poświęcił 14 lipca 1996 r. bp Józef Życiński.
W kościele parafialnym znajduje się Obraz Matki Bożej Szkaplerznej z Moszczenicy.
Z parafii pochodził biskup Leon Wałęga - biskup diecezji tarnowskiej.
Proboszczowie.
Ostatnimi proboszczami moszczenickiej parafii byli:

</doc>
<doc id="1532883" url="https://pl.wikipedia.org/wiki?curid=1532883" title="Cerrophidion">
Cerrophidion

Cerrophidion – rodzaj węża z podrodziny grzechotników (Crotalinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Ameryce Północnej i Środkowej. 
Systematyka.
Etymologia.
"Cerrophidion": „góra”; "ophidion" „wężyk, mały wąż”, zdrobnienie od οφις "ophis", οφεως "opheōs" „wąż”.
Podział systematyczny.
Do rodzaju należą następujące gatunki: 
Gatunek "C. barbouri" został w 2011 r. przeniesiony do rodzaju "Mixcoatlus".

</doc>
<doc id="1532889" url="https://pl.wikipedia.org/wiki?curid=1532889" title="Jerzy Goliński">
Jerzy Goliński

Jerzy Goliński (ur. 19 listopada 1928 w Zatorze, zm. 24 listopada 2008 w Krakowie) – polski aktor, reżyser, pedagog.
Życiorys.
Krakowską Państwową Wyższą Szkołę Aktorską ukończył w 1952. Od roku 1967 był wykładowcą krakowskiej PWST, od 1985 profesorem tej uczelni, dwukrotnym dziekanem Wydziału Reżyserii Dramatu. Występował na scenach teatrów w Opolu, Lublinie, Gdańsku. Na stałe związał się z Krakowem. Najdłużej pracował w Teatrze im. Juliusza Słowackiego, którym kierował jako dyrektor naczelny i artystyczny w latach 1990–1992. Zmarł 24 listopada 2008, niedługo po swoich 80 urodzinach.

</doc>
<doc id="1532890" url="https://pl.wikipedia.org/wiki?curid=1532890" title="Herb Bań">
Herb Bań



</doc>
<doc id="1532891" url="https://pl.wikipedia.org/wiki?curid=1532891" title="Dom Gotycki w Puławach">
Dom Gotycki w Puławach

Dom Gotycki w Puławach – niewielki neogotycki budynek wchodzący w skład zespołu pałacowo-parkowego przy pałacu Czartoryskich w Puławach. Ze względu na rozmiary zwany też jest Domkiem Gotyckim.
Historia.
Dom Gotycki został wybudowany w latach 1801−1809. Powstał według projektu Chrystiana Piotra Aignera na fundamentach dawnego barokowego pawilonu ogrodowego zniszczonego przez wojska rosyjskie w 1794. Usytuowany jest w niewielkim obniżeniu terenu na końcu parkowej alei wejściowej. Wykorzystano w jego budowie, część wmurowując w nowe ściany, zgromadzone przez księżną Izabelę Czartoryską lapidarialne fragmenty przywiezione z Włoch i Hiszpanii lub zabrane z historycznych miejsc i budowli w Polsce.
Postawiony został z myślą o rozszerzeniu zbiorów narodowych gromadzonych w położonej obok Świątyni Sybilli i lokowania w nim kolekcji sztuki światowej. Powierzchnię ekspozycyjną stanowiły zarówno ściany zewnętrzne z wmurowanymi historycznymi elementami kamiennymi (częściowo zachowane), jak i wnętrza.
Po 1831, czyli po upadku powstania listopadowego i konfiskacie dóbr Czartoryskich przez rząd carski, większość elementów kamiennych umieszczonych w ścianach została przez Rosjan usunięta i zniszczona. Jeszcze w 1869 rosyjski minister oświaty Dmitrij Tołstoj polecił usunąć wszelkie świadectwa polskości, a wartościowsze rzeczy wywieźć do Petersburga. Te, które zostały odnalezione, wróciły w miarę możliwości na swoje miejsce. Głowy wawelskie w liczbie 24, umieszczone przez księżną Izabelę pod drewnianym stropem gotyckich arkad, w wyniku postanowień traktatu ryskiego wróciły z Rosji i trafiły do Sali Poselskiej na Zamku Królewskim na Wawelu.
Obecny wygląd Domu Gotyckiego różni się od jego wyglądu w czasach świetności. Współcześnie obok budynku znajduje się kamienne źródełko oraz kopia posągu "Tankred i Klorynda". Dom Gotycki i zgromadzone w nim zbiory wchodzą w skład Muzeum Regionalnego w Puławach, prowadzonego przez Polskie Towarzystwo Turystyczno-Krajoznawcze.
Konstrukcja.
Ściany zewnętrzne.
Dom Gotycki zbudowano w modnym na początku XIX wieku stylu angielskim. Budynek złożony jest z dwóch skrzydeł przecinających się pod kątem prostym, ozdobiony kolumienkami, na których wspierają się ostrołukowe arkady, zamykające podcienie, z dwóch stron przylegające do ścian budynku. Kolumny i ostrołukowe arkady są wykonane z piaskowca. Jego ściany, pierwotnie z czerwonej cegły, były pokryte prawie w całości fragmentami architektonicznymi i rzeźbami ze starych zamków, kościołów i pałaców, a każda ściana otrzymała nazwę związaną z tymi lapidariami: Kościuszki, Długosza, Żółkiewskiego, Kazimierza Wielkiego, Cyda i Ksymeny, Rzymska, Litewska.
Główne wejście znajduje się w ścianie wschodniej pod arkadami. Do wnętrza prowadziły drzwi żelazne, nad którymi na marmurowej tablicy widniały dwa napisy – fragment Eneidy Wergiliusza ("Śunt lacrimae rerum et mentem mortalia tangunt" – "I pamiątki łzy wyciskają i znikome rzeczy duszę rozczulają") i wiersz Delille'a w języku francuskim z tłumaczeniem:
Powyżej tablicy umieszczony był także rzeźbiony orzeł polski, pochodzący prawdopodobnie z zamku królewskiego w Łobzowie.
Po przeciwległej stronie, zwróconej ku pałacowi, znajduje się druga galeria zamknięta od zewnątrz również rzędem kolumienek, pozbawionych jednak arkad. Ściana ta ozdobiona była kolumnami pochodzącymi z Pałacu Błękitnego w Warszawie, na których wypisane były słowa: "Oby odtąd zwycięstwa nasze zatrzeć mogły pamięć klęsk doznanych", oraz nieprzyjacielskimi kulami armatnimi, opatrzonymi datami bitew stoczonych przez wojska polskie ze Szwedami pod Zamościem i Rosjanami pod Racławicami, Szczekocinami, Sandomierzem i Puławami.
Wnętrza.
Wnętrze podzielone było na dwie kondygnacje.
Parter.
Na parterze otwiera je przedpokój z kolorowym witrażem. Pod gotyckim sklepieniem, w okresie świetności na ścianach zawieszone były portrety poetów polskich, a pod ścianą stała dębowa szafa gdańska.
Za przedsionkiem znajduje się półokrągła sala herbowa, na której środku stoi kolumna dźwigająca belkę stropową z napisem: "Wszystkiemu co los zmienia i co czas pożera, człowiek tkliwem wspomnieniem znikomość odbiera". Za czasów świetności dworu w Puławach umieszczono tu galerię obrazów i portretów, niekiedy o wysokiej wartości artystycznej, a w gablotkach zbiór starożytnych przedmiotów, pochodzących z różnych części świata (np. z Indii), rozmieszczonych przypadkowo. Nazwa tej sali zawdzięcza swe powstanie szeregowi barwnych polskich herbów rodowych, pokrywających sufit, wspierający się na jednej, pośrodku sali umieszczonej kolumnie.
Piętro.
Na górę wiodły schody ciosowe wykute z piaskowca. Pierwsze piętro zawierało zbiory uporządkowane i rozdzielone na poszczególne działy. W pierwszej sali znajdowała się zbrojownia, gromadząca okazy broni, w tym również z czasów wypraw krzyżowych. Dalsze dwa pokoje zawierały plafony i cenną posadzkę. Szczególną rolę odgrywała duża sala zwana zieloną lub szmaragdową, z mozaikowym parkietem, boazerią i intarsjowanymi drzwiami. W sali tej znajdowały się kiedyś najcenniejsze eksponaty, m.in. Dama z łasiczką Leonarda da Vinci, "Autoportret" Rafaela, "Miłosierny Samarytanin" Rembrandta, a także cenne rękopisy ("Psałterz Puławski"), stare druki i listy od sławnych ludzi oraz galeria portretów Flemingów, Sieniawskich i Czartoryskich. Współcześnie w sali tej i w przyległym gabineciku znajdują się portrety książąt Czartoryskich: Izabelli, Adama Kazimierza i ich dzieci.

</doc>
<doc id="1532895" url="https://pl.wikipedia.org/wiki?curid=1532895" title="Gustav Simon">
Gustav Simon

Gustav Simon (ur. 30 maja 1824 w Darmstadt, zm. 21 sierpnia 1876 w Neuenheim) – niemiecki chirurg, autor podręczników medycznych. 2 sierpnia 1869 r. przeprowadził pierwszą udaną operację usunięcia nerki. 
Pierwsza operacja usunięcia nerki.
Do kliniki w Neuenheim zgłosiła się Margareta Kleb, żona robotnika z Offenbach, która cierpiała na poważne powikłania po operacji usunięcia guza jajnika. Podczas operacji pacjentce usunięto również macicę i fragment moczowodu. Spowodowało to, że mocz z lewej nerki wypływał swobodnie przez ranę operacyjną w pokrywie brzusznej i przez drogi rodne. Simon podjął się leczenia pacjentki. Niestety pomimo czterech przeprowadzonych operacji nie udało się zamknąć moczowodu. Ze względu na pogarszający się stan zdrowia zdecydował się na nowatorską operację usunięcia nerki. Operacja poprzedzona była licznymi próbnymi zabiegami na psach i ludzkich zwłokach. Pacjentka pomyślnie przeszła operację i w listopadzie 1870 r. opuściła szpital, by wrócić do domu, gdzie ponownie podjęła pracę zawodową. 

</doc>
<doc id="1532899" url="https://pl.wikipedia.org/wiki?curid=1532899" title="Dniówka gruboogonowa">
Dniówka gruboogonowa

Dniówka gruboogonowa, felsuma gruboogonowa, ("Phelsuma laticauda") – gatunek jaskrawozielonej jaszczurki prowadzącej dzienny tryb życia, należącej do rodziny gekonowatych (Gekkonidae). Została sklasyfikowana przez Oskara Boettgera w 1880 r. Zamieszkuje w ciepłych i wilgotnych lasach na północy Madagaskaru i na Komorach. Zazwyczaj żyje pojedynczo na drzewach, często w pobliżu siedzib ludzkich, żywiąc się owadami i nektarem.
Opis.
Felsuma złocista należy do mniejszych felsum, maksymalna długość, jaką może osiągnąć, wynosi około 13 cm. Ciało jest koloru jasnozielonego lub żółtawozielonego, czasami zdarzają się osobniki niebieskie. Charakterystyczną cechą tego gatunku są drobniutkie, żółtawe (złote) plamki na karku i górnej części ogona, które sprawiają, że jaszczurka wygląda jak posypana złotym pyłem. Poza tym jaszczurki mają po trzy dobrze widoczne łatki w kolorze rdzy na pysku oraz w okolicy czoła. Górna część odnóży oraz górne powieki są niebieskie. Na dole grzbietu znajdują się trzy podłużne, czerwone pasy.
Felsumy złociste, podobnie jak większość gekonów, mają skórne blaszki na spodniej części łap. Blaszki te oddziałują z podłożem za pomocą sił van der Waalsa, a w związku z ich relatywnie dużą powierzchnią całkowitą, suma tych oddziaływań jest na tyle silna, że felsuma złocista może chodzić po szkle nawet do góry nogami.
Felsumy złociste zamieszkują w północnej części Madagaskaru. Można je również znaleźć na wyspach Nosy Be, Komory i Reunion. Gatunek ten został wprowadzony na Seszelach, ponadto odnalezione zostały na Hawajach, po obu stronach Oʻahu oraz na wyspach Hawaiʻi i Maui.
Dieta.
Felsuma złocista żywi się różnymi owadami i bezkręgowcami, zdolna jest także do zjadania innych mniejszych jaszczurek. W ich diecie znajdują się także miękkie, słodkie owoce oraz pyłek i nektar z kwiatów.
Zachowanie.
Samce tego gatunku są dość agresywne. Nie akceptują innych samców w sąsiedztwie, a w niewoli mogą przejawiać wrogie nastawienie również wobec samic i je poważnie poranić. W przypadku, gdy samiec wykazuje agresywne zachowanie, samica musi zostać oddzielona.
Rozmnażanie.
Samice składają do dziesięciu jaj, ale nie więcej niż dwa naraz. Młode wykluwają się w temperaturze 28 °C po około 40–45 dniach. Po wykluciu mała felsuma złocista ma 55–60 mm. Za względu na to, że nawet młode osobniki są dość agresywne wobec siebie, powinny być rozdzielone. Dojrzałość płciową osiągają po 10–12 miesiącach.
Hodowla w niewoli.
Zwierzęta powinny być trzymane pojedynczo lub w parach w dużym, dobrze obsadzonym terrarium. W ciągu dnia temperatura powinna wynosić około 28 °C, nocą – ok. 20 °C. Wilgotność powietrza powinna być utrzymywana pomiędzy 65 i 75%. W niewoli felsuma złocista może być karmiona świerszczami, larwami, czerwiami, robakami i muchami.

</doc>
<doc id="1532904" url="https://pl.wikipedia.org/wiki?curid=1532904" title="Jörg Drehmel">
Jörg Drehmel

Jörg Drehmel (ur. 3 maja 1945 w Trantow) – wschodnioniemiecki lekkoatleta, trójskoczek.
Na igrzyskach olimpijskich w Monachium 4 września 1972 zdobył srebrny medal ustanowił swój rekord życiowy (17,31 m). W 1971 roku został mistrzem Europy. Do jego osiągnięć należy również srebrny medal halowych mistrzostw Europy z 1970. Pięciokrotnie był mistrzem NRD na otwartym stadionie (1969–1972, 1974) i także pięciokrotnie w hali (1969, 1970, 1972, 1974, 1976). Trzykrotnie ustanawiał rekordy kraju w trójskoku. Rekordy życiowe: stadion – 17,31 (4 września 1972, Monachium; hala – 16,74 (15 marca 1970, Wiedeń).

</doc>
<doc id="1532906" url="https://pl.wikipedia.org/wiki?curid=1532906" title="Konkurencyjność przedsiębiorstwa">
Konkurencyjność przedsiębiorstwa

Konkurencyjność przedsiębiorstwa – zależy od konkurencyjności poszczególnych produktów oraz usług wytwarzanych i sprzedawanych na rynkach, a właściwie od konkurencyjności ich strategicznych jednostek biznesu – SJB, czyli wybranych produktów na wybranym rynku.
Na konkurencyjność przedsiębiorstwa duży wpływ ma konkurencyjność sektorów, a także konkurencyjność gospodarki określonych krajów będącej zbiorem sektorów.
Przedsiębiorstwo zdywersyfikowane może posiadać w swojej ofercie produkty konkurencyjne, jak również niekonkurencyjne (np. produkty zdobywające rynek lub wycofywane z rynku). Produkt, który na jednym rynku jest konkurencyjny, na innym może nie być. Toteż konkurencyjność określa się dla danego produktu, na danym rynku i w danym okresie.
Konkurencyjność przedsiębiorstwa jest oceniana przez odbiorców produktów, zarząd przedsiębiorstwa, właścicieli, pracowników, potencjalnych inwestorów, banki, dostawców, centrum gospodarcze. Następstwem tej oceny jest prowadzenie polityki branżowej, różnicującej warunki rozwoju poszczególnych branż, wybór kierunków inwestycji bezpośrednich oraz portfelowych. Odbiorcy określają konkurencyjność ofert, w celu wyboru najbardziej wartościowej. Porównują przy tym oferty innych przedsiębiorstw. Zarząd przedsiębiorstwa ocenia własną konkurencyjność realną i potencjalną na tle sektora, tendencję jej zmian oraz czynniki mające wpływ na tę konkurencyjność. Celem jest opracowanie skutecznej strategii konkurencji oraz skutecznej strategii wzrostu.

</doc>
<doc id="1532907" url="https://pl.wikipedia.org/wiki?curid=1532907" title="NGC 3397">
NGC 3397



</doc>
<doc id="1532909" url="https://pl.wikipedia.org/wiki?curid=1532909" title="Mariusz Kowalski (geograf)">
Mariusz Kowalski (geograf)

Mariusz Kowalski (ur. 1968 w Warszawie) – polski geograf, specjalista z zakresu geografii politycznej, geografii ludności i geografii historycznej (m.in. zagadnienia narodowościowe, geografia wyborcza, historyczne podziały terytorialne). Syn Bohdana Józefa Kowalskiego oraz Irmy z Borowskich. Wnuk Antoniego Borowskiego.
Życiorys.
Absolwent XXII Liceum Ogólnokształcącego im. José Marti w Warszawie (1987). Ukończył studia na Wydziale Geografii i Studiów Regionalnych Uniwersytetu Warszawskiego (1993). Studiował również historię (1994/1995). W 2001 uzyskał stopień doktora nauk o ziemi w zakresie geografii na podstawie napisanej pod kierunkiem Piotra Eberhardta dysertacji "Geografia wyborcza Polski. Zróżnicowanie przestrzenne zachowań wyborczych Polaków w okresie 1989–1998". W 2014 otrzymał stopień doktora habilitowanego nauk o ziemi w zakresie geografii na podstawie dzieła "Księstwa Rzeczpospolitej: państwo magnackie jako region polityczny".
W okresie politycznego przełomu końca lat 80. XX w. członek Niezależnego Zrzeszenia Studentów i uczestnik antykomunistycznych akcji protestacyjnych.
W latach 1993–1995 pracownik samorządowy Urzędu m.st. Warszawy. Od 1995 pracownik naukowy Instytutu Geografii i Przestrzennego Zagospodarowania PAN (od 1995), od 2001 wykładowca w Studium Europy Wschodniej Uniwersytetu Warszawskiego.
Członek Rady do Spraw Polaków na Wschodzie (kadencja 2016–2021). Członek Polsko-Litewskiej Dwustronnej Komisji Ekspertów do badania problemów nauczania historii i geografii (od 2003). Członek Polskiego Towarzystwa Geograficznego. W latach 2003–2005 doradca Unii Polityki Realnej ds. geografii wyborczej.
Swoje umiejętności badawcze i organizacyjne kształtował pod kierunkiem i we współpracy z takimi osobowościami, jak m.in. polonista Andrzej Chruszczyński, socjolog Bohdan Jałowiecki, architekt-urbanista Krystyn Olszewski, geograf Piotr Eberhardt, geograf Marcin Rościszewski, historyk-urbanista Andrzej Stasiak, historyk Jan Malicki, biolog Jerzy Solon czy geograf Grzegorz Węcławowicz.
Dokonania badawcze.
Badacz zagadnień narodowościowych, szczególnie w odniesieniu do Europy Środkowej i Wschodniej (m.in. pogranicze polsko-litewsko-białoruskie).
Badacz geografii wyborczej (m.in. rozprawa doktorska), w ramach której zaproponował koncepcję cywilizacyjno-kulturowego rozłamu w ramach polskiego społeczeństwa, jako głównego czynnika warunkującego konflikt polityczny w Polsce po 1989. Przy wyjaśnianiu problemu wykorzystał koncepcje Feliksa Konecznego i Samuela P. Huntingtona.
Badacz fenomenu państw magnackich, jako istotnego elementu kształtującego geografię polityczną (system polityczno-administracyjny) Rzeczypospolitej Szlacheckiej (1569–1795). W książce "Księstwa Rzeczpospolitej. Państwo magnackie jako region polityczny" (wyd. 2013) postawił tezę, że przedrozbiorowe państwo polsko-litewskie było "państwem państw" (w nawiązaniu do definicji Georga Jellinka), w ramach którego funkcjonowały samodzielne władztwa o charakterze publiczno-prawnym (państwowym): księstwa lenne (np. Kurlandia) i księstwa alodialne, inne państwa magnackie, państewka szlacheckie, terytoria kościelne (np. księstwo warmińskie) i miejskie (np. władztwo miasta Gdańska). W dziele tym wprowadził również określenie: "Mohyliady" (poprzez analogię do Dymitriad), dla nazwania części tzw. awantur mołdawskich, które organizowano (głównie za sprawą magnatów polskich) w celu osadzenia lub utrzymania na tronie mołdawskim przedstawicieli rodu Mohyłów.
Autor szerszych refleksji z pogranicza geozofii i historiozofii, poszukujący prawidłowości rządzących rozwojem Polski i Europy Wschodniej, w celu określenia ich miejsca w rozwoju cywilizacji i ustalenia cech szczególnych wyróżniających je na tle innych obszarów kuli ziemskiej. Twórca koncepcji trwającego 30–40 lat cyklu pokoleniowego w życiu społecznym Polski i innych krajów, inspirowanej poglądami takich badaczy jak William Strauss, Neil Howe, Arthur M. Schlesinger Jr., Norman Davies, Michael Alexander, Kazimierz Wyka, Andrzej Chruszczyński. W jego ujęciu cykl 30–40 letni byłby właściwym cyklem pokoleniowym (w odróżnieniu od o połowę krótszego cyklu zaproponowanego przez Straussa i Howe), działającym uniwersalnie i od pewnego czasu również w sposób zsynchronizowany na poziomie międzynarodowym, a jednocześnie posiadającym decydujące znaczenia jako mechanizm napędowy zmiany społecznej.
Autor i współautor licznych publikacji naukowych z zakresu geografii politycznej, geografii historycznej i geografii ludności.
Autor haseł i artykułów w encyklopediach PWN, artykułów popularnonaukowych i publicystycznych
Laureat nagrody Genealogical Society of South Africa z najlepszy artykuł południowoafrykańskiego kwartalnika „Familia” w roku 2006 ("Polish Boer Families"). Nagrodzona publikacja podjęła problem znaczenia emigracji Polaków (m.in. Jana Latskiego) do Kolonii Przylądkowej we wczesnej fazie osadnictwa europejskiego (1652–1815) i ich udziału w kształtowaniu się społeczeństwa burskiego (afrykanerskiego).
Genealogia genetyczna.
Mariusz Kowalski publikował również popularno-naukowe (publicystyczne) artykuły z dziedziny genealogii genetycznej, m.in. w tygodniku „Najwyższy CZAS!” oraz w książce "Ariowie, Słowianie, Polacy. Pradawne dziedzictwo Międzymorza". Ta część jego twórczości uznana została przez niektórych komentatorów, jako zbliżona do nurtu „turbosłowianskiego”. Sugerowano nawet rasistowski charakter tez Kowalskiego.
Sam autor nie zgadza się z taką klasyfikacją swoich poglądów. Na zniekształcanie (upraszczanie) tez M. Kowalskiego przez adwersarzy zwracają uwagę również niektórzy komentatorzy (np. Marcin Napiórkowski). Mariusz Kowalski nie głosi bowiem charakterystycznego dla „Turbosłowian” przekonania o istnieniu starożytnego imperium słowiańskiego (tzw. „Wielkiej Lechii”), ani rasowej czy kulturowej wyższości Słowian nad innymi ludami. W swoich tekstach wskazuje jedynie na pokrewieństwo przodków starożytnych Ariów (Indo-Irańczyków) i Słowian (argumenty genetyczno-genealogiczne: haplogrupa R1a1 (Y-DNA), lingwistyczne: języki satem i archeologiczne: kultura ceramiki sznurowej), których wspólną kolebkę lokalizuje w Europie Środkowo-Wschodniej (5 tys. lat temu). Pokrewieństwo to miało według niego zdecydować o odrębności rozwojowej Słowiańszczyzny względem zdominowanej przez Celtów Europy Zachodniej. W przeciwieństwie do „Turbosłowian” dziejową rolę Słowiańszczyzny dostrzega nie w przeszłości (według niego Europa Wschodnia była do tej pory cywilizacyjnymi peryferiami), ale w przyszłości, wyrażając przypuszczenie (m.in. w nawiązaniu do poglądów Oswalda Spengler czy Marcina Króla), że Europa Środkowo-Wschodnia (Międzymorze, Słowiańszczyzna) dzięki swojej odrębności i względnej „młodości”, może stać się wiodącym obszarem cywilizacji europejskiej (tworząc nowy etap jej rozwoju), wobec kryzysu duchowego „starej” Europy Zachodniej (Zachodu).

</doc>
<doc id="1532910" url="https://pl.wikipedia.org/wiki?curid=1532910" title="Krzymosze (przystanek kolejowy)">
Krzymosze (przystanek kolejowy)

Krzymosze – przystanek osobowy w miejscowości Leśniczówka (Krzymosze są wsią sąsiednią), w województwie mazowieckim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1532913" url="https://pl.wikipedia.org/wiki?curid=1532913" title="1 Warszawska Brygada Pancerna im. Tadeusza Kościuszki">
1 Warszawska Brygada Pancerna im. Tadeusza Kościuszki

1 Warszawska Brygada Pancerna im. Tadeusza Kościuszki (1 BPanc) – oddział Sił Zbrojnych RP.
 
Formowanie.
Brygada sformowana została w 1994 na bazie 1 Pułku Zmechanizowanego, w składzie 1 Warszawskiej Dywizji Zmechanizowanej im. Tadeusza Kościuszki.
W dniu 21 czerwca 2011 r. brygadę włączono w skład 16 Pomorskiej Dywizji Zmechanizowanej im. Króla Kazimierza Jagiellończyka. Pancerna jednostka wojskowa stacjonuje w Warszawie w dzielnicy Wesoła oraz w Siedlcach.
29 sierpnia 2019 r. brygadę podporządkowano dowódcy 18 Dywizji Zmechanizowanej. 1 października 2019 r. przekazano w podporządkowanie 19 Lubelskiej Brygady Zmechanizowanej: 1 Kołobrzeski Batalion Zmechanizowany oraz dywizjon artylerii samobieżnej z Chełma i 3 Zamojski Batalion Zmechanizowany z Zamościa.
Tradycje.
Z dniem 11 listopada 1994 brygada otrzymała nazwę wyróżniającą „Warszawska” i imię patrona Tadeusza Kościuszki oraz przyjęła dziedzictwo tradycji oddziałów piechoty Wojska Polskiego noszących numer „1”:
Równocześnie dzień 12 października (rocznica bitwy pod Lenino) ustanowiony został dorocznym świętem jednostki.
Struktura organizacyjna.
Struktura organizacyjna (wg stanu na maj 2022 r.):
Sprzęt bojowy.
Brygada wyposażona jest w czołgi Leopard 2A5, pojazdy rozpoznawcze BRDM-2, bojowe wozy piechoty BWP-1 oraz samobieżne zestawy artyleryjsko – rakietowe ZSU-23-4MP Biała. 
W 2022 żołnierze brygady przechodzili szkolenie w obsłudze czołgów M1A2 Abrams, które mają trafić na wyposażenie jednostki.

</doc>
<doc id="1532914" url="https://pl.wikipedia.org/wiki?curid=1532914" title="Wet za wet (album)">
Wet za wet (album)

Wet za wet – album zespołu Abaddon wydany w 1986 roku nakładem francuskiej wytwórni New Wave Records. Polska reedycja na CD z 2001 (Pop Noise) zawiera dodatkowo cztery bonusy.

</doc>
<doc id="1532916" url="https://pl.wikipedia.org/wiki?curid=1532916" title="Kredyt budżetowy">
Kredyt budżetowy

Kredyt budżetowy – górna granica wydatków, przeznaczonych na cele określone w budżecie i przekazane do dyspozycji danej instytucji administracji państwowej wykonującej zadania budżetowe. Kredyty budżetowe są planowane i wykorzystywane w układzie klasyfikacji budżetowej.

</doc>
<doc id="1532917" url="https://pl.wikipedia.org/wiki?curid=1532917" title="Cryptelytrops">
Cryptelytrops



</doc>
<doc id="1532921" url="https://pl.wikipedia.org/wiki?curid=1532921" title="Wet za wet">
Wet za wet



</doc>
<doc id="1532925" url="https://pl.wikipedia.org/wiki?curid=1532925" title="Aubrey Addams">
Aubrey Addams

Aubrey Addams (ur. 25 maja 1987) – amerykańska aktorka filmów pornograficznych.
Życiorys.
Wczesne lata.
Urodziła się w Westfield w stanie New Jersey. Dorastała w Summit, gdzie uczyła się w Summit High School, gdzie była aktywną członkinią kółka aktorskiego, klubu pływackiego oraz należała do grupy cheerleaderek. Pod koniec nauki zaczęła się interesować projektowaniem ubrań. Z tego powodu po zakończeniu liceum rozpoczęła studia w Fashion Institute of Technology w Nowym Jorku. Sfrustrowana przebiegiem studiów porzuciła college w 2005 roku.
Kariera.
W 2005 roku, w wieku 18 lat rozpoczęła karierę w pornobiznesie. W styczniu 2006 roku wystąpiła w swoim pierwszym filmie porno "Here Cums John Volume 1" z Johnem the Stutterer z programu radiowego The Howard Stern Show. Po zebraniu pozytywnych recenzji, Aubrey przeprowadziła się do Los Angeles, gdzie kontynuowała karierę w przemyśle pornograficznym. 
Wkrótce po przybycie do Los Angeles podpisała kontrakt z wytwórnią Red Light District. Pracowała też dla Kink.com, w scenach BDSM ze Stevenem St. Croixem (2007) i Benem Englishem (2011). Po raz pierwszy wzięła udział w scenie seksu podwójnej penetracji w produkcji Jules Jordan Video "Internal Damnation 3" (2009).
W 2006 roku związała się z Johnem Melendezem.
W czerwcu 2008 przeszła operację powiększenia piersi ze swojej naturalnej miseczki A na większy silikonowy implant.
Wystąpiła także w filmach: "Hollywood Sex Wars" (2011), "Kamikaze Love" (2013), "My Trip Back to the Dark Side" (2014) i "Shark Babes" (2015).

</doc>
<doc id="1532932" url="https://pl.wikipedia.org/wiki?curid=1532932" title="Christoph Leitl">
Christoph Leitl

Christoph Leitl (ur. 29 marca 1949 w Linzu), austriacki polityk i przedsiębiorca, przewodniczący Austriackiej Federalnej Izby Gospodarczej od 2000, członek Austriackiej Partii Ludowej (ÖVP).
Życiorys.
Christoph Leitl w 1971 ukończył ekonomię na Uniwersytecie Johannesa Keplera w Linzu. W 1973 uzyskał doktorat z ekonomii na tej uczelni.
W latach 1977-1990 Leitl pełnił funkcję dyrektora zarządzającego firmy kamieniarskiej "Bauhütte Leitl-Werke", a także wicedyrektora Austriackiego Stowarzyszenia Producentów Budowlanych.
Leitl zaangażował się również w działalność polityczną. Już w trakcie studiów był założycielem ugrupowania "Europejska Młodzież". W latach 1985-1990 wchodził w skład parlamentu lokalnego Górnej Austrii. Od 1990 do 2000 był członkiem rządu lokalnego Górnej Austrii, odpowiedzialnym za gospodarkę, turystykę, technologię, energię, szkolenie zawodowe i planowanie. Od 1995 do 2000 zajmował stanowisko zastępcy gubernatora i skarbnika Górnej Austrii.
W latach 1995-2000 Leitl był członkiem Komitetu Regionów. Od 1990 pełni funkcję wiceprzewodniczącego ÖVP w Górnej Austrii, a od 2000 wchodzi w skład kierownictwa partii.
Od 2000 Christoph Leitl zajmuje stanowisko przewodniczącego Austriackiej Federalnej Izby Gospodarczej. W latach 2001-2005 by przewodniczącym "EUROCHAMBRES" (Stowarzyszenie Europejskich Izb Handlowych i Przemysłowych), a od 2006 pozostaje jej honorowym przewodniczącym.
Chritoph Leitl jest żonaty, ma dwoje dzieci.

</doc>
<doc id="1532933" url="https://pl.wikipedia.org/wiki?curid=1532933" title="Stok Lacki (przystanek kolejowy)">
Stok Lacki (przystanek kolejowy)

Stok Lacki – przystanek osobowy w Bieli, w województwie mazowieckim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="1532936" url="https://pl.wikipedia.org/wiki?curid=1532936" title="Gloydius">
Gloydius

Gloydius – rodzaj jadowitego węża z podrodziny grzechotników (Crotalinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Azji (Rosja (włącznie z Wyspami Kurylskimi), Azerbejdżan, Kazachstan, Kirgistan, Tadżykistan, Turkmenistan, Uzbekistan, Iran, Afganistan, Mongolia, Chiny, Japonia, Korea Północna, Korea Południowa, Pakistan, Indie, Bhutan i Nepal). 
Systematyka.
Podział systematyczny.
Do rodzaju należą następujące gatunki:

</doc>
<doc id="1532938" url="https://pl.wikipedia.org/wiki?curid=1532938" title="Colostethus olfersoides">
Colostethus olfersoides



</doc>
<doc id="1532939" url="https://pl.wikipedia.org/wiki?curid=1532939" title="Wolfgang Huber">
Wolfgang Huber

Wolfgang Huber (ur. 12 sierpnia 1942 w Strasburgu) – niemiecki biskup ewangelicki, były przewodniczący Kościoła Ewangelickiego w Niemczech.
Życiorys.
W latach 1960–1966 studiował teologię ewangelicką na Uniwersytecie w Heidelbergu, Getyndze i w Tybindze. Habilitację uzyskał w Heidelbergu w 1972 roku. W 1980 roku otrzymał tytuł profesora w zakresie etyki społecznej na Uniwersytecie w Marburgu. W latach 1984–1989 prowadził katedrę teologii systematycznej na Uniwersytecie w Heidelbergu. W 1994 roku został biskupem Kościoła ewangelickiego Berlina i Brandenburgii. W 2004 został wybrany na przewodniczącego Rady Kościoła Ewangelickiego w Niemczech.
26 listopada 2008 otrzymał tytuł doktora "honoris causa" Chrześcijańskiej Akademii Teologicznej w Warszawie.
28 października 2009 przestał sprawować urząd przewodniczącego Kościoła Ewangelickiego w Niemczech. Na tym stanowisku zastąpiła go wówczas Bp Margot Käßmann.
14 listopada 2009, po 16 latach służby, przestał sprawować urząd ewangelicko-unijnego Biskupa Kościoła Berlina, Brandenburgii i Śląskich Górnych Łużyc. Na tym stanowisku zastąpił go ks. dr. Markus Dröge, dotychczasowy superintendent w Koblencji.

</doc>
<doc id="1532942" url="https://pl.wikipedia.org/wiki?curid=1532942" title="P-ń X">
P-ń X

P-ń X – kompilacja nagrań polskiej grupy muzycznej Pięć Dwa Dębiec.
Wydawnictwo ukazało się 21 listopada 2008 roku nakładem wytwórni muzycznej My Music w dystrybucji Universal Music Polska. Materiał został wydany w formie dwóch płyt CD i dodatkowej płyty DVD.
Na płytach CD znalazł się przekrojowy materiał pochodzący z repertuaru Pięć Dwa Dębiec, w tym m.in. niedostępna wcześniej na żadnej płycie kompozycja "Kryszmas Alkoholis" z 2005 roku, a także piosenki w których zespół wystąpił w roli gościa. Na potrzeby wydawnictwa powstały trzy nowe piosenki: "Rise Up!" z udziałem hardrock'owego zespołu The Old Cinema, "Ugly Car" oraz "Apetyt (drut dwa)".
Natomiast na płycie DVD znalazły się teledyski Pięć Dwa Dębiec, a także te w których formacja wystąpiła w roli gościa, w tym m.in. "Konfrontacje", "Powiem" oraz "To my!".
Lista utworów.
Opracowano na podstawie materiału źródłowego.

</doc>
<doc id="1532943" url="https://pl.wikipedia.org/wiki?curid=1532943" title="British Whale">
British Whale

British Whale – solowy projekt wokalisty, gitarzysty i klawiszowca Justina Hawkinsa, znanego także z zespołów The Darkness (2000-2006) i Hot Leg (2008-obecnie). 
British Whale reprezentuje gatunek muzyczny synth pop. Wydawcą jest Atlantic Records.
Historia.
Pierwszym singlem British Whale był cover piosenki autorstwa grupy The Sparks, hit "This Town Ain't Big Enough For Both Of Us", wydanej oryginalnie w 1974 roku. W wykonaniu British Whale sięgnął on 6 miejsca na UK Charts. B-sidem do singla jest piosenka "America". 
W maju 2006 British Whale wydał drugi singiel, nieoficjalny hymn na Puchar Świata zatytułowany "England", który jest dostępny tylko do ściągnięcia z sieci. W refrenie można usłyszeć melodię narodowego hymnu Niemiec a tekst odnosi się do przemów premiera Wielkiej Brytanii Winstona Churchilla z czasów II wojny światowej. Wiele osób uważało te wojenne odniesienia za kontrowersyjne, ale oskarżenia o "Wandalskie Ataki" są raczej inwencją twórczą The Sun. Piosenka ma być raczej ironicznym komentarzem co do tego, że "poprawność polityczna jest już przesadzona i totalnie zwariowana" oraz do oskarżeń o nacjonalizm w stosunku do tych, którzy wspierają swoją narodową drużynę piłki nożnej. 
Planowo album miał być wydany już w 2006 roku; spekulowano nawet że tytułem albumy będzie "Pretentious", "Moi?" lub "Wurst Case Scenario", ale ostatecznie Justin Hawkins w wywiadzie z Niemieckim MTV powiedział, że chciałby zatytułować album "Snatching Defeat From The Jaws Of Victory". 
, po opuszczeniu The Darkness w październiku 2006 nie było wiadomo czy Justin będzie jeszcze kontynuował karierę. Niemniej jednak solowy album nadal ma być wydany w przyszłości. Obecnie jednak Justin skupia się na swoim nowym zespole, Hot Leg, którego debiutancki album Red Light Fever ma być wydany w styczniu 2009. 

</doc>
<doc id="1532944" url="https://pl.wikipedia.org/wiki?curid=1532944" title="Mark Richardson">
Mark Richardson

Mark Richardson (ur. 26 lipca 1972) – brytyjski lekkoatleta, sprinter.
Richardson jest brązowym medalistą Mistrzostw Świata Juniorów w Lekkoatletyce (Płowdiw 1990) oraz Mistrzostw Europy w Lekkoatletyce (Budapeszt 1998) w biegu na 400 metrów, jednak większość jego osiągnięć związana jest z brytyjską sztafetą 4 x 400 metrów :
Rekordy życiowe.
Wynik uzyskany przez brytyjską sztafetę (Iwan Thomas, Jamie Baulch, Mark Richardson oraz Roger Black) podczas Igrzysk w Atlancie (2:56.60) jest aktualnym Rekordem Europy.

</doc>
<doc id="1532947" url="https://pl.wikipedia.org/wiki?curid=1532947" title="58 Dywizja Piechoty (III Rzesza)">
58 Dywizja Piechoty (III Rzesza)

58 Dywizja Piechoty – niemiecka dywizja z czasów II wojny światowej, sformowana na mocy rozkazu z 26 sierpnia 1939 roku, w 2. fali mobilizacyjnej przez Infanterie – Kommandeur 22 w Lüneburgu w X Okręgu Wojskowym. 
Struktura organizacyjna.
154., 209. i 220. pułk piechoty, 158. pułk artylerii, 158. batalion pionierów, 158. oddział rozpoznawczy, 158. oddział przeciwpancerny, 158. oddział łączności, 158. polowy batalion zapasowy;
154., 209. i 220. pułk piechoty, 158. pułk artylerii, 158. batalion pionierów, 58. dywizyjny batalion fizylierów, 158. oddział przeciwpancerny, 158. oddział łączności, 158. polowy batalion zapasowy;
Szlak bojowy.
Rozkazem z dnia 26 sierpnia 1939 roku rozpoczęto formowanie pierwszej rezerwowej dywizji piechoty X. Okręgu Wojskowego. Sztab dywizji, szwadrony oddziału rozpoznawczego były formowane w Lüneburgu, w Oldenburgu, Bremie i Delmenhorst wystawiono 154. pułk piechoty, w Neumünster, Rendsburgu, Malente, Eutin oraz Schleswigu wystawiono 209. pułk piechoty, w Buxtehude, Wandsbeku, Ahrensburgu, Stade oraz Oldenburgu utworzono 220. pułk piechoty. W Rendsburgu, Verden i Oldenburgu wystawiono oddziały artylerii 158. pułku artylerii. Natomiast w Lubece sformowano oddział przeciwpancerny, oddział łączności i sanitarny. W Harburgu, Nienburgu oraz Lubece utworzono 158. batalion pionierów, kolumnę taborową oraz pozostałe pododdziały dywizyjne.
Kadra wywodziła się w 20% z personelu aktywnych wielkich jednostek X Okręgu Wojskowego. Natomiast pozostała masa ludzka to młodzi rekruci oraz starzy rezerwiści, którzy szkolenie wojskowe przeszli dawno, albo od zakończenia wojny nie mieli w rękach broni.
Pierwsze rozkazy przewidywały odtransportowanie dywizji już po czterech dniach szkolenia na wschód. Jednak szybkie postępy Blitzkriegu spowodowały zmianę rozkazów i pododdziały dywizji pozostały w koszarach. Czas ten poświęcono na ćwiczenia bojowe oraz marsze, które stopniowo zmieniały oddziały dywizji w gotowe do walki.
W drugim tygodniu września, oddziały dywizji otrzymały rozkaz do załadunku, jednak cel podróży nie był podany. Dopiero z kierunku jazdy transportów żołnierze dowiedzieli się, iż jadą nad zachodnią granicę.
W obszarze rozładunku nad Mozelą oddziały dywizji są po raz pierwszy razem. Oddział rozpoznawczy dywizji pod dowództwem majora von Woedke został podporządkowany pod rozkazy 86 Dywizji Piechoty i wysłany do Saarburga w celu zabezpieczenia górnej Mozeli. Pozostała część dywizji, na wieść o obsadzeniu przez wojska francuskie Luksemburga, w forsownym marszu idzie w stronę Trewiru (niem. "Trier") i zajmuje pozycje na "Wale Zachodnim". Informacja o zajęciu Luksemburga przez armię francuską okazuje się jednak nieprawdziwa i rozpoczyna się okres względnego spokoju, który pododdziały dywizji wykorzystują na dalsze szkolenie, a także pomagają "Organizacji Todt" podczas rozbudowy umocnień "Wału Zachodniego".
Od 23 stycznia 1940 roku, dywizję rozpoczęto luzować i przetransportowywać na poligon Ohrdruf w Turyngii. Teraz można było wreszcie zacząć zgodne z planem gruntowne szkolenie rezerwistów i rekrutów. Od 23 lutego rozpoczęto zwalnianie żołnierzy, którzy brali udział w pierwszej wojnie światowej.
Po intensywnym szkoleniu połączonym z ostrym strzelaniem oraz odmłodzeniu szeregów dywizja była wreszcie w pełni gotowa do użycia bojowego. Od 11 marca 1940 roku dywizję rozpoczęto odtransportowywać z poligonu na zachód w obszar na wschód od Saary i zajęła kwatery w obszarze Saarburga. Dywizja zajmuje pozycje na odcinku od Perl do Orscholz, mając na prawym skrzydle 209. pułk piechoty, w centrum 220. pułk piechoty a na lewej flance 154 pułk piechoty. Natomiast 158 oddział rozpoznawczy otrzymał w ramach dywizji własny odcinek.

</doc>
<doc id="1532948" url="https://pl.wikipedia.org/wiki?curid=1532948" title="Hypnale">
Hypnale

Hypnale – rodzaj jadowitego węża z podrodziny grzechotników (Crotalinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Azji (Indie i Sri Lanka). 
Systematyka.
Etymologia.
"Hypnale": "hupnaleos" „senny, śpiący”.
Podział systematyczny.
Do rodzaju należą następujące gatunki: 

</doc>
<doc id="1532957" url="https://pl.wikipedia.org/wiki?curid=1532957" title="Godzina krzywd">
Godzina krzywd

Godzina krzywd – album zespołu Abaddon wydany 2 lipca 2004 roku nakładem wytwórni Lou &amp; Rocked Boys Records.

</doc>
<doc id="1532961" url="https://pl.wikipedia.org/wiki?curid=1532961" title="Dark Forces II">
Dark Forces II



</doc>
<doc id="1532962" url="https://pl.wikipedia.org/wiki?curid=1532962" title="Słońce Peru">
Słońce Peru



</doc>
<doc id="1532965" url="https://pl.wikipedia.org/wiki?curid=1532965" title="Fakel Iwano-Frankowsk">
Fakel Iwano-Frankowsk



</doc>
<doc id="1532968" url="https://pl.wikipedia.org/wiki?curid=1532968" title="Lachesis (zwierzęta)">
Lachesis (zwierzęta)

Lachesis – rodzaj jadowitego węża z podrodziny grzechotników (Crotalinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Ameryce Środkowej (Nikaragua, Kostaryka i Panama) i Południowej (Kolumbia, Trynidad, Wenezuela, Gujana, Surinam, Gujana Francuska, Brazylia, Ekwador, Peru i Boliwia). 
Systematyka.
Podział systematyczny.
Do rodzaju należą następujące gatunki: 

</doc>
<doc id="1532969" url="https://pl.wikipedia.org/wiki?curid=1532969" title="Kaczy Potok">
Kaczy Potok

Kaczy Potok (słow. "Kačí potok", "Kačací potok", "Zelený potok", niem. "Grünseebach", węg. "Zöld-tavi-patak") – nazwa stosowana w polskich publikacjach dla źródłowego odcinka Białki. Zgodnie ze słowacką nomenklaturą nazewniczą zarówno Kaczy Potok, jak i jego dalsze części zwane w polskiej literaturze Białą Wodą oraz Białką są jednym ciekiem wodnym, dla którego na całej długości stosuje się nazwę "Biela voda". Potok płynie Doliną Kaczą w słowackich Tatrach, wypływa z Zielonego Stawu Kaczego. Potok ten spada z progu Doliny Kaczej i tworzy na nim wodospad zwany Kaczą Siklawą. Nieco poniżej tego wodospadu łączy się z Litworowym Potokiem (na wysokości ok. 1420 m) i dalej płynie jako Biała Woda.

</doc>
<doc id="1532971" url="https://pl.wikipedia.org/wiki?curid=1532971" title="Chotín">
Chotín

Chotín () – wieś i gmina (obec) w powiecie Komárno w kraju nitrzańskim na Słowacji, sama wieś pierwszy raz wzmiankowana w 1138 roku.
W 2011 roku populacja wynosiła 1383 osoby, około 83,7% mieszkańców stanowili Węgrzy, 14,5% Słowacy.

</doc>
<doc id="1532977" url="https://pl.wikipedia.org/wiki?curid=1532977" title="Ophryacus">
Ophryacus

Ophryacus – rodzaj jadowitego węża z podrodziny grzechotników (Crotalinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące endemicznie w Meksyku. 
Systematyka.
Etymologia.
"Ophryacus": "ophrus", οφρυος "ophruos" „brew”; „igła”.
Podział systematyczny.
Do rodzaju należą następujące gatunki:

</doc>
<doc id="1532979" url="https://pl.wikipedia.org/wiki?curid=1532979" title="59 Dywizja Piechoty (III Rzesza)">
59 Dywizja Piechoty (III Rzesza)

59 Dywizja Piechoty - niemiecka dywizja z czasów II wojny światowej, sformowana na mocy rozkazu z 26 czerwca 1944 roku, na poligonie w Groß – Born w II Okręgu Wojskowym. 
Struktura organizacyjna.
1034., 1035. i 1036. pułk grenadierów, 159. pułk artylerii, 159. batalion pionierów, 59. dywizyjny batalion fizylierów, 159. kompania przeciwpancerna, 159. oddział łączności, 159. polowy batalion zapasowy;
1034., 1035. i 1036. pułk grenadierów, 159 pułk artylerii, 159 batalion pionierów, 59 dywizyjny batalion fizylierów, 59 oddział przeciwpancerna, 159 oddział łączności, 159 polowy batalion zapasowy;

</doc>
<doc id="1532984" url="https://pl.wikipedia.org/wiki?curid=1532984" title="II edycja Buzdygany '95">
II edycja Buzdygany '95



</doc>
<doc id="1532994" url="https://pl.wikipedia.org/wiki?curid=1532994" title="Michael Chertoff">
Michael Chertoff

Michael Chertoff (ur. 28 listopada 1953 w Elizabeth) – amerykański polityk, prawnik, jeden z autorów ustawy antyterrorystycznej Patriot Act, uważanej w Stanach Zjednoczonych za kontrowersyjną. 15 lutego 2005 zastąpił Toma Ridge'a na stanowisku sekretarza bezpieczeństwa krajowego, wcześniej pełnił funkcję prokuratora federalnego dystryktu New Jersey, którą sprawował w latach 1990–1994.

</doc>
<doc id="1532997" url="https://pl.wikipedia.org/wiki?curid=1532997" title="Roland Németh">
Roland Németh

Roland Németh (ur. 19 września 1974 w Szombathely) – węgierski lekkoatleta, sprinter.
Największym sukcesem Németha jest brązowy medal zdobyty podczas mistrzostw Europy w lekkoatletyce (Monachium 2002) w biegu na 100 metrów. Uczestniczył on w igrzyskach olimpijskich (Ateny 2004) jednak odpadł w biegu ćwierćfinałowym na 100 metrów. Németh jest również najmocniejszym punktem węgierskiej sztafety 4 x 100 metrów, której największym osiągnięciem była 7. lokata na mistrzostwach świata w lekkoatletyce (Sewilla 1999). Wielokrotny mistrz i rekordzista kraju na różnych dystansach.

</doc>
<doc id="1533000" url="https://pl.wikipedia.org/wiki?curid=1533000" title="Lethal Injection (bootleg Velvet Revolver)">
Lethal Injection (bootleg Velvet Revolver)

Lethal Injection – bootleg hardrockowego zespołu Velvet Revolver wydany w roku 2004.

</doc>
<doc id="1533007" url="https://pl.wikipedia.org/wiki?curid=1533007" title="Lucky Twice">
Lucky Twice

Lucky Twice – szwedzka grupa muzyczna, w której skład wchodzą dwie wokalistki: Hannah Reynold (ur. 1991) oraz Sofie Larsson (ur. 1990). Popularność w Europie, a także w Polsce zdobyły dzięki przebojowi "Lucky".
Zespół związany jest z wytwórnią płytową ‘Family Tree Music’. Jego menadżerem jest Victoria Ekeberg, odpowiedzialna za sukces September czy Nexx.
Pierwszy singiel grupy został wydany 20 lipca 2006 w Szwecji. Dotarł on do pierwszego miejsca najlepiej sprzedających się singli w Hiszpanii (podwójna platyna). W Polsce "Lucky" zyskał rozgłos dopiero latem 2008 roku. Dziewczyny wystąpiły 24 sierpnia 2008 podczas koncertu Radia Eska w Bydgoszczy. Piosenka "Lucky" pochodzi z debiutanckiego albumu ‘Young &amp; Clever’.

</doc>
<doc id="1533009" url="https://pl.wikipedia.org/wiki?curid=1533009" title="60 Dywizja Piechoty (III Rzesza)">
60 Dywizja Piechoty (III Rzesza)

60 Dywizja Piechoty - niemiecka dywizja z czasów II wojny światowej, sformowana na mocy rozkazu z 15 października 1939 roku, w Gdańsku w XX Okręgu Wojskowym. Powstała z Erhard Brigade Danzig.
Struktura organizacyjna.
92., 243. i 244. pułk piechoty, 160. pułk artylerii (sztab 703. pułku artylerii do zadań specjalnych, 761. dywizjon artylerii ciężkiej), 160. batalion pionierów, 160. oddział rozpoznawczy, 160. oddział przeciwpancerny, 160. oddział łączności, 160. polowy batalion zapasowy;
92., 243. i 244. pułk piechoty, 160. pułk artylerii, 160. batalion pionierów, 160. oddział rozpoznawczy, 160. oddział przeciwpancerny, 160. oddział łączności, 160. polowy batalion zapasowy;
Szlak bojowy.
Dywizja brała udział w kampanii francuskiej w 1940 r. Jesienią tego samego roku została przeniesiona na poligon Gross-Born i przekształcona w jednostkę zmotoryzowaną. W 1941 znalazła się w Rumunii i następnie brała udział w kampanii bałkańskiej na terenie Jugosławii. Od czerwca 1941 walczyła na terenie ZSRR, kolejno pod Żytomierzem, Humaniem, Kijowem, Rostowem i Charkowem. Szlak bojowy zakończyła w kotle stalingradzkim w ramach 6 Armii, gdzie poddała się 1 lutego 1943 r. 
60. Dywizję utworzono ponownie 17 lutego we Francji i w maju przemianowano na Dywizję Grenadierów Pancernych Feldherrnhalle.

</doc>
<doc id="1533011" url="https://pl.wikipedia.org/wiki?curid=1533011" title="Something in Your Mouth">
Something in Your Mouth

Something in Your Mouth – drugi singel kanadyjskiego zespołu rockowego Nickelback, pochodzący, a zarazem promujący płytę „Dark Horse” wydaną w 2008 roku. Singel został wydany jedynie w Stanach Zjednoczonych początkowo w formie digital download, a 15 grudnia 2008 roku jako radio single. Utwór został zamieszczony na pierwszej pozycji na krążku, trwa 3 minuty i 39 sekund i jest ósmym utworem co do najdłuższych, znajdujących się na płycie. Autorem tekstu do utworu jest wokalista grupy Chad Kroeger, muzykę skomponował wspólnie cały zespół, wraz z producentem Robertem Langiem. Jest to pierwszy utwór zespołu w którym kompozytorem jest ktoś spoza muzyków.
Singel został zakazany w Wielkiej Brytanii. Utwór utrzymany jest w mocnym hardrockowym brzmieniu, na który wpływ ma mocny otwierający utwór riff, który jest bardzo podobny do tego z utworu „Swap Meet” grupy Nirvana z albumu „Bleach” z 1989 roku. Udział w komponowaniu muzyki do utworu ma również producent Robert Lange. Utwór prócz swego ciężkiego brzmienia, zawiera także nowe elementy, których dotychczas w muzyce zespołu nie było, m.in. sekwencje rapowe.
W wywiadzie, Kroeger stwierdził, że jeden z riffów gitarowych przyszedł mu na myśl gdy był na wycieczce. Nagrał riff na swój telefon komórkowy i wysłał go producentowi, Robertowi Lange, który podniósł mikrofon do jego własnego telefonu komórkowego i nagrał wysłany riff. Riff nagrany na telefonie jest użyty na albumie i nie był nagrany w studiu.
Tekst utworu.
„Something in Your Mouth” jest powrotem grupy do hardrockowego brzmienia. Sam tekst utworu jest także swoistą kontynuacją wcześniejszych utworów grupy, „Figured You Out” z roku 2003 oraz „Animals” z roku 2005. Tekst utworu przedstawia atrakcyjną dziewczynę, która zyskuje sobie uwagę każdego kto się wokół niej znajduje, swym dwuznacznym tańcem oraz sposobem ubierania się. tekst zawiera liczne podteksty seksualne. Sam tytuł utworu „Coś w Twojej buzi” jest otwarty na różne interpretacje, zwykle kojarzące się z seksem oralnym. Ze względu na swe seksualne przesłanki, utwór bardzo często bywa porównywany do singla „Animals”, gdzie również była poruszona tematyka seksu oralnego.
Miejsca na listach.
Utwór zadebiutował na 96 miejscu na liście Billboard Hot 100, a w ojczystej Kanadzie na liście Canadian Hot 100 początkowo na miejscu 71, by w następnym tygodniu awansować na miejsce 56. Utwór początkowo zajmował 29 miejsce na amerykańskiej liście Mainstream Rock Tracks, jednak po kilku tygodniach dotarł na szczyt tej listy.
Utwór po raz pierwszy został wykonany na żywo podczas koncertu w Nashville, który się odbył 25 lutego 2009 roku podczas koncertu otwierającego trasę „Dark Horse Tour”. Obecnie utwór pełni rolę utworu otwierającego koncerty grupy. Podczas wykonywania piosenki, zespołowi towarzyszą efekty pirotechniczne.
Utwór został wykonany na żywo przez grupę na gali rozdania kanadyjskich nagród „Juno Awards”, 29 marca w Vancouver. Specjalnie na tę okazję, została przygotowana dla Chada Kroegera gitara marki Gibson Les Paul, zaprojektowana przez Amandę Dunbar jako część „Precious Rebell Collection”. Gitara zawierała logo "Dark Horse" wykonane z 6000 kryształów Swarovski’ego.
Twórcy.
Nickelback
Produkcja
Pozostali

</doc>
<doc id="1533012" url="https://pl.wikipedia.org/wiki?curid=1533012" title="Diogo (książę Viseu)">
Diogo (książę Viseu)

Diogo, książę Viseu – drugi syn Ferdynanda, księcia Viseu i jego żony Beatrycze.
W 1472 roku zmarł bezpotomnie jego starszy brat Jan, dzięki czemu Diogo przejął wszystkie jego tytuły i posiadłości, stając się Trzecim Księciem Beja i Czwartym Księciem Viseu.
Był znaną osobistością na dworze swojego kuzyna króla Jana II. Razem z Księciem Braganza, był głównym celem polityki centralizacji króla, który chciał zmniejszyć rolę arystokracji, która zyskała wysokie poparcie za panowania jego ojca króla Alfonsa V.
Pierwszą ofiarą był mąż jego siostry Izabeli, Ferdynand, książę Braganza, który został uwięziony, osądzony i stracony w Évora. Diogo postanowił wydać swoją siostrę Eleonorę z króla, licząc na ochronę przed złością władcy.
Mimo to, Diogo dwa razy został oskarżony o zdradę, jako przedstawiciel wysokiej szlachty. Przez to książę popełnił samobójstwo. Po śmierci Diogo, król wezwał jego młodszego brata Manuela i po pokazaniu mu ciała brata, ogłosił go następcą tronu. Dzięki czemu Manuel odziedziczył wszystkie tytuły i posiadłości brata.
Diogo nie miał żony, lecz w młodości odwiedził Królestwo Kastylii-Leónu, gdzie zakochał się w Leonor de Sotomaior (prawnuczce króla Portugalii Piotra I. Miał z nią syna, Alfonsa.

</doc>
<doc id="1533014" url="https://pl.wikipedia.org/wiki?curid=1533014" title="Zbigniew Haśko">
Zbigniew Haśko

Zbigniew Haśko (ur. 1 stycznia 1922 w Rzeszowie, zm. 6 grudnia 1990 w Warszawie) – Przewodniczący Prezydium Miejskiej Rady Narodowej Gorzowa Wielkopolskiego w latach 1952–1954.
Urodził się 1 stycznia 1922 w Rzeszowie. Ukończył szkołę podstawową i 3-letnią elektryczną szkołę zawodową; od 1 lutego 1950 do 31 maja 1952 pracował w Elektrowni jako kierownik warsztatu elektrycznego. Jako tzw. „wysunięty robotnik” został 30 maja 1952 dokooptowany do Miejskiej Rady Narodowej i wybrany Przewodniczącym Prezydium Miejskiej Rady Narodowej; uchodził za niekompetentnego, zarozumiałego i aroganckiego, zdymisjonowany 8 czerwca 1954, jeszcze przed pierwszymi wyborami do Rad Narodowych, po Październiku 1956 poddany krytyce; opuścił Gorzów Wielkopolski, być może awansował do Prezydium Wojewódzkiej Rady Narodowej w Zielonej Górze; był aktywistą PZPR.

</doc>
<doc id="1533020" url="https://pl.wikipedia.org/wiki?curid=1533020" title="Analiza fundamentalna">
Analiza fundamentalna

Analiza fundamentalna – analiza kondycji ekonomicznej przedsiębiorstwa w celu określenia opłacalności inwestowania w jego akcje.
W analizie fundamentalnej uwzględnia się takie czynniki jak: analiza makrootoczenia, analiza sektora lub sektorów, w których działalność prowadzi spółka, analiza ogólnej sytuacji spółki, analiza finansowa spółki oraz wycena spółki (przeprowadzana różnymi metodami).
Cenę akcji uzyskaną za pomocą różnych metod analizy fundamentalnej (np. dyskontowych lub mnożnikowych) porównuje się z ceną giełdową akcji. W przypadku, gdy cena akcji uzyskana na podstawie analizy fundamentalnej jest wyższa od ceny giełdowej spółki, inwestorzy powinni nabywać akcje tej spółki (rekomendacja kupna). W przeciwnym razie (cena akcji dużo wyższa od ceny uzyskanej na podstawie analizy fundamentalnej) – powinni pozbyć się akcji tej spółki.
Do przygotowania analizy fundamentalnej wykorzystuje się informacje między innymi z prospektu emisyjnego, okresowych raportów spółki, analiz rynkowych oraz prognoz zarządu spółki lub analityków fundamentalnych. Wskazane informacje grupuje się zazwyczaj w specjalne kalendarze wydarzeń, które ułatwiają zorganizować i przeanalizować wszystkie zebrane wydarzenia, mogące wpłynąć na wycenę aktywów giełdowych.

</doc>
<doc id="1533023" url="https://pl.wikipedia.org/wiki?curid=1533023" title="Holiare">
Holiare

Holiare () – wieś i gmina (obec) w powiecie Komárno w kraju nitrzańskim na Słowacji, sama wieś pierwszy raz wzmiankowana w 1257 roku.
W 2011 roku populacja wynosiła 468 osób, około 90% mieszkańców stanowili Węgrzy, 3% Słowacy, narodowości pozostałych 7% nie ustalono.

</doc>
<doc id="1533028" url="https://pl.wikipedia.org/wiki?curid=1533028" title="Czesław Bezdziecki">
Czesław Bezdziecki

Czesław Bezdziecki (ur. 20 sierpnia 1919 w Suwałkach, zm. 6 lutego 1970 w Gorzowie Wlkp.) – Przewodniczący Prezydium Miejskiej Rady Narodowej, Prezydent Gorzowa Wielkopolskiego w latach 1954-1956.
Urodził się 20 sierpnia 1919 r. w Suwałkach. Ukończył 7-klasową szkołę podstawową, następnie pracował jako robotnik w Zakładach Wyrobów Lnianych, 4 grudnia 1939 wywieziony na roboty przymusowe do Niemiec i do 16 marca 1945 r., pracował w Pillau (Piława) w Prusach Wschodnich; od maja 1945 do 30 października 1946 – w Służbie Ochrony Kolei na stacji Cimochy, w 1947 przyjechał do Gorzowa, gdzie ożenił się, najpierw podjął pracę jako zaprzysiężony wagowy w Polskich Zakładach Zbożowych, a następnie jako aparatowy w GZWS „Stilon”; od sierpnia 1949 członek PZPR, 6 sierpnia 1952 został dokooptowany do składu MRN i wybrany zastępcą przewodniczącego Prezydium Miejskiej Rady Narodowej; 31 sierpnia 1954 awansował na przewodniczącego, po wyborach z 5 grudnia 1954 – ponownie wybrany; niekompetentny i słabego charakteru, ale to na jego kadencję przypada ożywienie kulturalne miasta; 22 września 1956 r. jeszcze przed „Październikiem 1956” złożył rezygnację; został następnie kierownikiem jednego z ADM-ów; był pierwszym z powojennych „ojców miasta”, który po odejściu z magistratu został w mieście i jedynym, który jest pochowany w Gorzowie. Zmarł 6 lutego 1970 r. w Gorzowie.

</doc>
<doc id="1533042" url="https://pl.wikipedia.org/wiki?curid=1533042" title="Mateusz Cetnarski">
Mateusz Cetnarski

Mateusz Cetnarski (ur. 6 lipca 1988 w Kolbuszowej) – polski piłkarz, występujący na pozycji pomocnika.
Kariera klubowa.
Kariera juniorska.
Jest wychowankiem Kolbuszowianki Kolbuszowa. Jako junior szkolił się w UKS SMS Łódź i UKS SMS Bałucz.
GKS Bełchatów.
Przed sezonem 2007/08 przeszedł do GKS Bełchatów. W polskiej ekstraklasie zadebiutował 22 września 2007 w spotkaniu z Jagiellonią Białystok. Do końca rozgrywek wystąpił jeszcze w ośmiu innych ligowych meczach. W rundzie wiosennej sezonu 2008/2009 Cetnarski był już podstawowym zawodnikiem swojego zespołu. 18 października 2008 w pojedynku z Polonią Bytom strzelił swojego pierwszego gola w najwyższej polskiej klasie rozgrywkowej i tym samym przyczynił się do zwycięstwa GKS 2:1.
Śląsk Wrocław.
Przed sezonem 2011/2012 za kwotę około 300 tysięcy euro przeniósł się do drużyny ówczesnego wicemistrza Polski. W tym też sezonie ze Śląskiem wywalczył mistrzostwo Polski. 12 sierpnia 2012 roku wraz ze Śląskiem zdobył Superpuchar Polski (po meczu z Legią Warszawa), gdzie regulaminowy czas gry nie przyniósł rozstrzygnięcia, Cetnarski wykonał decydującą jedenastkę, zapewniając Śląskowi wygraną 4:2 w rzutach karnych i zdobycie Superpucharu Polski. 1 lutego 2014 roku Śląsk Wrocław rozwiązał z nim kontrakt.
Widzew Łódź.
6 lutego 2014 roku Cetnarski podpisał półroczny kontrakt z Widzewem Łódź. Miał on pomóc łódzkiemu zespołowi obronić się przed spadkiem z Ekstraklasy. W barwach zespołu rozegrał 16 meczów, zdobył 4 gole i zaliczył 1 asystę.
Cracovia.
Po tym jak Widzew spadł do pierwszej ligi Cetnarski nie przedłużył kontraktu w wyniku czego został wolnym zawodnikiem. 10 czerwca 2014 roku podpisał dwuletni kontrakt z opcją przedłużenia o rok z Cracovią. Kontrakt zaczął obowiązywać 1 lipca 2014. Jako zawodnik „Pasów” zagrał w 86 meczach, zdobył 16 goli i zaliczył 20 asyst
Sandecja Nowy Sącz.
3 lipca 2017 został wypożyczony na rok do Sandecji Nowy Sącz. W barwach zespołu zagrał w 19 meczach, zdobył 2 gole i zaliczył 1 asystę
Górnik Łęczna.
1 marca 2019 został zawodnikiem Górnika Łęczna. Zagrał w 6 meczach i miał 1 asystę.
Stomil Olsztyn.
1 lipca 2019 został zawodnikiem Stomilu Olsztyn, w którego barwach zagrał w 11 meczach.
FK Tukums 2000.
10 marca 2020 został zawodnikiem łotewskiego FK Tukums 2000. Był kapitanem „Zielono-białych”, w ich barwach wystąpił w 10 meczach.
Korona Kielce.
11 sierpnia 2020 został zawodnikiem Korony Kielce. Ze „Złocisto-krwistymi” związał się roczną umową (z opcją przedłużenia o kolejny rok). 18 stycznia 2021 roku opuścił kielecki klub rozwiązując kontrakt za porozumieniem stron.
Pili Pili DB Jambiani.
21 lutego 2021 roku został grającym trenerem Pili Pili DB Jambiani, występującego w drugiej lidze Zanzibaru.
Kariera reprezentacyjna.
Cetnarski regularnie występował w reprezentacji Polski U-21 w której rozegrał 12 spotkań i strzelił dwie bramki.
Debiut w reprezentacji seniorskiej zaliczył 2 czerwca 2010, kiedy to w spotkaniu towarzyskim przeciwko reprezentacji Serbii zmienił Dawida Nowaka w 71 minucie (mecz zakończył się bezbramkowym remisem).

</doc>
<doc id="1533043" url="https://pl.wikipedia.org/wiki?curid=1533043" title="Basin Reserve">
Basin Reserve

Basin Reserve - narodowy stadion Nowej Zelandii do gry w krykieta zbudowany w 1868 r. W XX wieku nadano mu status zabytku. Jest to najpopularniejszy i największy stadion do gry w krykieta w Nowej Zelandii (krykiet jest sportem narodowym tego kraju). Stadion był używany również jako scena koncertowa. 
Usytuowany jest 2km na południe od dzielnicy biznesowej, u podnóży Mount Victoria (Góra Wiktoria). Na południe od stadionu znajdują się: Government House (siedziba gubernatora Nowej Zelandii) oraz szkoła (ang. Wellington College). Na wschód od stadionu położony jest Tunel Wiktoria (ang. Mount Victoria Tunnel), zbudowany w 1931 r. Znamienne jest ograniczenie ruchu w pobliżu Basin Reserve do minimum (droga w pobliżu stadionu jest jednokierunkowa). 
Stadion mieści również muzeum krykieta (ang. New Zealand Cricket Museum). Muzeum zaopatrzone jest w bibliotekę z literaturą dotyczącą historii krykieta i zasad gry.
Pierwsza gra na Basin Reserve miała miejsce 11 stycznia 1868 r. i toczyła się między więźniami z Mount Cook Gaol a strażnikami z tegoż więzienia. Rozgrywka zakończyła się kontuzjami wielu zawodników z powodu kamieni i żwiru tkwiącego w trawie. Po tym pierwszym spotkaniu władze miasta rozpoczęły organizację mityngów lekkoatletycznych i rozgrywek sportowych na Basin. Rozgrywki te nazwano Highland Games. Konkurencje, które wliczały się w skład mityngów to : lekkoatletyka (przede wszystkim biegi), wyścigi, taniec oraz później ścinanie drzew i wyścigi rowerowe. Podatny na nierówności grunt został odnowiony w 1872 r. Pierwszy profesjonalny mecz krykieta rozegrano 30 października 1873 r. między Wellington i Auckland (mecz zakończył się zwycięstwem drużyny ze stolicy). Pierwszy mecz rugby rozegrano pomiędzy Wellington a drużyną marynarzy z HMS „Rosario”, który ci drudzy wygrali przewagą jednego punktu. 
Pierwszy mecz międzynarodowy na Basin Reserve rozegrano 24 stycznia 1930 r. między Nową Zelandią a Anglią. Mecze międzynarodowe były rozgrywane na Basin do 1999, kiedy to rozgrywki przeniesiono do Westpac Stadium. 
Na stadionie okazjonalnie rozgrywane są mecze piłki nożnej. Mecze nierzadko rozgrywa tu zespół Wellington Phoenix.

</doc>
<doc id="1533044" url="https://pl.wikipedia.org/wiki?curid=1533044" title="Off Cinema">
Off Cinema

Off Cinema – międzynarodowy festiwal filmów niezależnych, który odbywa się od 1997 roku, w listopadzie, w Poznaniu. Został on stworzony przez wieloletniego jego dyrektora Piotra Majdrowicza. Festiwal „Off Cinema” przez kilkanaście lat był kontynuacją Międzynarodowego Festiwalu "Film poza kinem" odbywającego się w latach 80. XX wieku we Wrocławiu. W 2008 roku „Off Cinema” zmienił całkowicie swoją formułę. 
Obecnie na Festiwalu prezentowane są wyłącznie filmy dokumentalne młodych twórców z kraju i ze świata. Nagrody festiwalu to statuetki Grand Prix MFF „Off Cinema” Złoty Zamek i nagroda pieniężna Prezydenta Miasta Poznania oraz nagrody Srebrny i Brązowy Zamek. Festiwal „Off Cinema” organizowany jest przez Centrum Kultury Zamek przy współpracy finansowej Polskiego Instytutu Sztuki Filmowej i Ministerstwa Kultury i Dziedzictwa Narodowego.

</doc>
<doc id="1533045" url="https://pl.wikipedia.org/wiki?curid=1533045" title="Dulovce">
Dulovce

Dulovce () – wieś i gmina (obec) w powiecie Komárno w kraju nitrzańskim na Słowacji, sama wieś pierwszy raz wzmiankowana w 1356 roku.
W 2011 roku populacja wynosiła 1813 osób, 82,40% mieszkańców stanowili Słowacy, 10,76% Romowie, 2,54% Węgrzy.

</doc>
<doc id="1533046" url="https://pl.wikipedia.org/wiki?curid=1533046" title="Louis Rosier">
Louis Rosier

Louis Rosier (ur. 5 listopada 1905 w Chapdes-Beaufort, zm. 29 października 1956 w Neuilly-sur-Seine) – francuski kierowca Formuły 1. Zmarł w wyniku wypadku, któremu uległ na torze Montlhéry 7 października 1956.

</doc>
<doc id="1533048" url="https://pl.wikipedia.org/wiki?curid=1533048" title="Dedina Mládeže">
Dedina Mládeže

Dedina Mládeže () – wieś i gmina (słow. "obec") w powiecie Komárno w kraju nitrzańskim na Słowacji.
Jest to najmłodsza miejscowość na Słowacji mająca status gminy. Powstała na fali powojennego entuzjazmu panującego wśród młodzieży (stąd jej nazwa – w dosłownym tłumaczeniu „Wieś Młodzieży”). Budowę wsi rozpoczęto 4 kwietnia 1949 roku (wtedy przybyli pierwsi koloniści) na terenach na północ od miasta Kolárovo, któremu początkowo administracyjnie podlegała. Wraz z wsią powstało JRD (odpowiednik polskiej rolniczej spółdzielni produkcyjnej). W styczniu 1954 roku miejscowość usamodzielniła się i otrzymała status wsi gminnej ("obec"), przyłączono też do niej sąsiednią osadę Malý Ostrov.
W 2011 roku populacja wynosiła 468 osób, około 63% mieszkańców stanowili Węgrzy, 29% Słowacy.

</doc>
<doc id="1533050" url="https://pl.wikipedia.org/wiki?curid=1533050" title="Katedra św. Pawła w Wellington">
Katedra św. Pawła w Wellington

Katedra św. Pawła – pierwsza katedra diecezji Wellington (Nowa Zelandia); przykład zastosowania XIX – wiecznego stylu neogotyckiego. Jest usytuowana przy Mulgrave Street, pod numerem 34. Katedrę zaprojektował Frederick Thatcher, wikariusz Kościoła św. Pawła w Thorndon.
Kamień węgielny pod kościół ufundował George Edward Grey, zaś kościół został poświęcony 27 maja 1866.

</doc>
<doc id="1533051" url="https://pl.wikipedia.org/wiki?curid=1533051" title="Rośliny C4">
Rośliny C4



</doc>
<doc id="1533054" url="https://pl.wikipedia.org/wiki?curid=1533054" title="Rośliny CAM">
Rośliny CAM



</doc>
<doc id="1533058" url="https://pl.wikipedia.org/wiki?curid=1533058" title="Phelsuma laticauda">
Phelsuma laticauda



</doc>
<doc id="1533060" url="https://pl.wikipedia.org/wiki?curid=1533060" title="61 Dywizja Piechoty (III Rzesza)">
61 Dywizja Piechoty (III Rzesza)

61 Dywizja Piechoty - niemiecka dywizja z czasów II wojny światowej, sformowana na mocy rozkazu z 8 sierpnia 1939 roku, w 2. fali mobilizacyjnej przez Artillerie – Kommandeur 1 w Królewcu w I Okręgu Wojskowym. W październiku 1944 r. przeformowana w 61 Dywizję Grenadierów Ludowych ("61. Volks-Grenadier-Division").
Szlak bojowy.
Dywizja brała udział w kampanii wrześniowej, później zajmowała Belgię i Danię. W 1941 wzięła udział w ataku na ZSRR w ramach Grupy Armii B (później Grupy Armii Północ). Dotarła pod Leningrad, by ostatecznie odpierać sowiecką kontrofensywę zimową (1941-1942). W 1942 r. oblegała Leningrad ponosząc ciężkie straty, zimą 1942-1943 wzięła udział w drugiej bitwie o jezioro Ładoga i pozostawała w linii cały 1943 r. Gdy 28 stycznia 1944 r. blokada Leningradu została przerwana 61 Dywizja wzięła udział w odwrocie przez republiki nadbałtyckie. W kwietniu 1944 r. wchłonęła niedobitki 9 Polowej Dywizji Luftwaffe i następnie została włączona do Grupy Armii Środek. Po przerwaniu frontu w wyniku operacji Bagration w czerwcu i lipcu 1944 r. wycofała się do Prus Wschodnich i została tam odcięta. Ostatecznie dotrwała do upadku Królewca zredukowana do słabej grupy bojowej (10 kwietnia 1945). 

</doc>
<doc id="1533062" url="https://pl.wikipedia.org/wiki?curid=1533062" title="Andrij Biba">
Andrij Biba

Andrij Andrijowycz Biba (ukr. Андрій Андрійович Біба, ros. Андрей Андреевич Биба, "Andriej Andriejewicz Biba"; ur. 10 sierpnia 1937 w Kijowie) – ukraiński piłkarz występujący na pozycji pomocnika lub napastnika, reprezentant ZSRR, trener piłkarski.
Kariera piłkarska.
Kariera klubowa.
Absolwent kijowskiej FSzM (Futbolowej Szkoły Młodzieżowej). Debiutował w składzie Dynama Kijów w 1957 roku. Z nim też osiągnął największe sukcesy. W Wysszej Lidze rozegrał 246 meczów, strzelił 69 goli. W latach 1965-1967 pełnił funkcję kapitana drużyny.
Kariera reprezentacyjna.
Andrij Biba zadebiutował w reprezentacji ZSRR 4 lipca 1965 w spotkaniu towarzyskim z drużyną Brazylii ze słynnym Pelé w składzie. Był to jego jedyny mecz w barwach "Sbornej".

</doc>
<doc id="1533066" url="https://pl.wikipedia.org/wiki?curid=1533066" title="Parafia Narodzenia Najświętszej Maryi Panny w Rogaczach">
Parafia Narodzenia Najświętszej Maryi Panny w Rogaczach

Parafia Narodzenia Przenajświętszej Bogurodzicy – parafia prawosławna w Rogaczach, w dekanacie Kleszczele diecezji warszawsko-bielskiej.
Na terenie parafii funkcjonuje 1 cerkiew:
Historia.
Według dostępnych źródeł historycznych, cerkiew w Rogaczach ("Rohaczach") istniała już w 1525. W 1624 z inicjatywy właściciela wsi, Wasila Kaleczyckiego cerkiew została przebudowana. W XVII w. parafia należała do dekanatu kamienieckiego unickiej diecezji brzeskiej. Pierwszy obszerny opis cerkwi w Rogaczach znajduje się w dokumentach z wizyty generalnej z 1725, świadczący o bardzo złym stanie technicznym świątyni: „"Cerkiew stara drewniana, zgniła palem ogrodzona, bez kopuły, bez krzyża. Dzwonnica z babińcem przy cerkwie iuż obalająca się okien w cerkwi dwie w Drzewo robionych. Dach gątowy zbyt dziurawy stary" (...) "posadzki żadney nie masz w piasku wszystko apparentia zanurzone" (...) "Carskie Drzwi Stolarskie opierzchłe iuż malowania nie znać" (...) "Dzwon Nadzwonnicy rozbitya drugi sygnaczek dobry"...”.
Wkrótce (prawdopodobnie w połowie XVIII w.) w Rogaczach zbudowano nową cerkiew z inicjatywy starosty stokliskiego Jerzego Matuszewicza, ówczesnego właściciela Rogacz. Według miejscowych przekazów, świątynia została wzniesiona w miejscu znalezienia przez fundatora ikony św. Antoniego. Ikona ta wkrótce została uznana przez miejscową ludność za cudowną. Ufundowana przez Matuszewicza cerkiew spłonęła w 1872, ocalała natomiast ikona św. Antoniego, dzień wcześniej zabrana w celu pozłocenia znajdującej się na niej ryzy. Kolejna świątynia w Rogaczach – XVIII-wieczna cerkiew "Preczystienskaja" – została sprowadzona w 1873 z Dubin i uroczyście poświęcona 8 września 1873 przez dziekana z Wysokiego Litewskiego (pod wezwaniem Narodzenia Bogurodzicy). Przetrwała w 1884 pożar znajdujących się w sąsiedztwie zabudowań gospodarczych (odbudowanych w ciągu kilku lat) i po dziś dzień służy rogackiej parafii. W 1905 wspólnota parafialna liczyła 1473 wiernych i posiadała 94 dziesięciny (ponad 100 ha) gruntów.
Po wybuchu I wojny światowej, w lutym 1915 rozpoczęto przygotowania do ewakuacji w głąb Rosji. Znana jest dokładna data udania się na bieżeństwo – 2 sierpnia 1915 (w uroczystość św. Proroka Eliasza). Zabrano też (bez ryzy) ikonę św. Antoniego, która już do Rogacz nie powróciła. W jej miejsce została w latach 20. XX w. sporządzona kopia (przez mnicha Archipa z monasteru w Żyrowiczach); którą umieszczono w ocalałej ryzie (uważanej za cudowną). Powrót ludności prawosławnej do Rogacz miał miejsce w latach 1919–1921.
Władze odrodzonej Polski nie zgodziły się na reaktywację parafii. Dopiero w 1928 uznano oficjalnie wspólnotę w Rogaczach jako filię parafii w Milejczycach. Na początku lat 30. grunty cerkiewne wydzierżawiono mieszkańcom wsi jako tzw. wspólnotę wiejską (pozostawiono tylko 3 ha). W latach 1932–1936 wyremontowano cerkiew i budynki gospodarcze, w 1938 zbudowano dom dla psalmisty. W czasie II wojny światowej parafia odzyskała samodzielność.
W 1940 w cerkwi zbudowano drugi ołtarz, poświęcony św. Antoniemu. Uroczystość ku czci tego świętego – od 1939 obchodzona w Rogaczach w dniu 23 lipca (10 lipca według starego stylu) – stała się drugim świętem parafialnym. W czasie walk niemiecko-radzieckich, 23 lipca 1944 w wyniku ostrzału artyleryjskiego zginęła jedna osoba (obecna na nabożeństwie). Cerkiew doznała wtedy niewielkich uszkodzeń.
Bezpośrednio po zakończeniu II wojny światowej, około 500 parafian przesiedlono do ZSRR. Pozostała ludność w tym okresie często padała ofiarą band grabieżczych, tzw. kożuszników. Księgi metrykalne zabrano do Urzędu Stanu Cywilnego w Milejczycach. W latach 50. większość gruntów cerkiewnych przejął Skarb Państwa.
W 1953 odremontowano plebanię i budynki gospodarcze, wykonano też nowe ogrodzenia. W 1954 przeprowadzono częściowy remont cerkwi – odnowiono elewację i wnętrze, założono instalację elektryczną, zmieniono pokrycie dachu (z gontowego na blaszane). W 1960 cerkiew wyposażono w 3 nowe dzwony z Węgrowa. W latach 1977–1978 zbudowano nową, murowaną plebanię.
Od 1993 parafia w Rogaczach wchodzi w skład dekanatu kleszczelowskiego diecezji warszawsko-bielskiej.
W 1996 parafia odzyskała ponad 11 ha gruntów od Nadleśnictwa Nurzec. W 2007 wyremontowano dzwonnicę, a 2 lata później parkan cerkiewny. W latach 2011–2013, dzięki dotacjom z Unii Europejskiej dokonano generalnego remontu cerkwi – wymieniono oszalowanie, wykonano nową stolarkę drzwiową i okienną, wzmocniono fundamenty i więźbę dachową, pokryto dach blachą miedzianą i zamontowano nowe kopuły.
W skład parafii wchodzą wsie: Rogacze, Borowiki, Gołubowszczyzna, Gruzka (gdzie w XVIII wieku istniała cerkiew św. Paraskiewy), Lewosze, Miedwieżyki, Mikulicze, Nowosiółki oraz osada Rogacze-Kolonia, w 2007 we wszystkich miejscowościach żyło 160 prawosławnych rodzin (ok. 480 osób).

</doc>
<doc id="1533067" url="https://pl.wikipedia.org/wiki?curid=1533067" title="Jerzy Kołodziejski">
Jerzy Kołodziejski

Jerzy Władysław Kołodziejski (ur. 13 grudnia 1933 w Nowej Wsi, zm. 24 czerwca 2001 w Gdańsku) – inżynier architekt, urbanista, polityk.
Życiorys.
Po ukończeniu studiów na Wydziale Architektury Politechniki Gdańskiej pracował jako planista. Następnie objął stanowisko wicewojewody (1977–1979), a później wojewody gdańskiego (1979–1981). Sygnatariusz porozumień sierpniowych ze Stoczni Gdańskiej (1980). W okresie 1986–1990 prezes Towarzystwa Urbanistów Polskich. Uczestnik rozmów Okrągłego Stołu, po stronie partyjno-rządowej, w trakcie których współprzewodniczył podzespołowi do spraw ekologii. W wyborach czerwcowych 1989 bez powodzenia kandydował do Senatu. W rządzie Tadeusza Mazowieckiego był sekretarzem stanu w Urzędzie Rady Ministrów od 13 września 1989 do 7 stycznia 1991.
Pochowany w Alei Zasłużonych na Cmentarzu Srebrzysko w Gdańsku (rejon II). Pośmiertnie został uhonorowany Medalem Księcia Mściwoja II (2003). W 2003 Rada Miejska Gdańska podjęła uchwałę o nadaniu jednemu z placów w tym mieście imienia Jerzego Kołodziejskiego.

</doc>
<doc id="1533070" url="https://pl.wikipedia.org/wiki?curid=1533070" title="Brudus McKwacz">
Brudus McKwacz



</doc>
<doc id="1533072" url="https://pl.wikipedia.org/wiki?curid=1533072" title="Donna Fraser">
Donna Fraser

Donna Fraser (ur. 7 listopada 1972) – brytyjska lekkoatletka, sprinterka.
Ulubionym dystansem Fraser jest 400 metrów i to na nim osiąga najlepsze wyniki w występach indywidualnych :
duże sukcesy odnosi Fraser razem z brytyjską sztafetą 4 x 400 metrów :

</doc>
<doc id="1533074" url="https://pl.wikipedia.org/wiki?curid=1533074" title="Bitwa pod Abulustajn">
Bitwa pod Abulustajn

Bitwa pod Abulustajn (Elbistan) – starcie zbrojne, które miało miejsce 15 kwietnia 1277 w trakcie walk mameluków z Ilchanidami.
Latem 1277 r. armia Bajbarsa, przygotowując się do spodziewanego nadejścia Mongołów, zebrała się w Syrii, a następnie skierowała się ku przełęczy w górach Taurus. Wkrótce też Bajbars dowiedział się, że armia mongolska znajduje się na równinie niedaleko warownego miasta Abulustajn. Bajbars podjął decyzję o stoczeniu bitwy, a jego armia wkroczyła na równinę.
Bitwę rozpoczął atak lewego skrzydła armii mongolskiej, które wdarło się głęboko w szeregi mameluków. Kontratak straży przybocznej Bajbarsa odepchnął jednak Mongołów, ocalając środek armii. Równocześnie jednak lewe skrzydło mameluckie zostało gwałtownie zaatakowane, tracąc wielu ludzi. Bajbars skierował w to miejsce kolejne oddziały, które opanowały sytuację. Następnie zorganizował kolejne natarcie, które odrzuciło Mongołów. Ci po gwałtownej i wyczerpującej walce zeszli z koni, walcząc dalej na śmierć i życie. Nie mieli jednak szans w starciu z mamelukami, którzy konno gromili przeciwników. Mongołowie bronili się dzielnie, zostali jednak otoczeni i rozsiekani mameluckimi szablami. W bitwie śmierć poniósł dowodzący Mongołami Tudawan. Oprócz niego śmierć poniosło 6700 jego żołnierzy i 2000 sprzymierzeńców. Sulajman Parwana zbiegł, do niewoli dostał się jednak jego syn i kilku seldżuckich emirów. Stracono też kilku mongolskich emirów, wielu żołnierzy jednak puszczono wolno, a część z nich przeszła na stronę mamelucką.

</doc>
<doc id="1533077" url="https://pl.wikipedia.org/wiki?curid=1533077" title="Radom Krychnowice">
Radom Krychnowice

Radom Krychnowice – stacja towarowa Polskich Kolei Państwowych zlokalizowana w Radomiu, w dzielnicy Krychnowice.

</doc>
<doc id="1533084" url="https://pl.wikipedia.org/wiki?curid=1533084" title="Hińczowy Potok">
Hińczowy Potok

Hińczowy Potok (słow. "Hincov potok", niem. "Hinzenbach", węg. "Hincó-patak") – potok płynący Doliną Hińczową (górne partie Doliny Mięguszowieckiej) w słowackich Tatrach Wysokich. Wypływa z południowego brzegu Wielkiego Hińczowego Stawu. Dalej przepływa przez małe stawki zwane Hińczowymi Okami, następnie na wysokości ok. 1545 m n.p.m. wpływa do niego Żabi Potok Mięguszowiecki i razem tworzą Mięguszowiecki Potok (zwany niekiedy ciągle Hińczowym Potokiem aż do połączenia z potokiem Krupa w rzekę Poprad).
Szlaki turystyczne.
Czasy przejścia podane na podstawie mapy.

</doc>
<doc id="1533085" url="https://pl.wikipedia.org/wiki?curid=1533085" title="Oedura">
Oedura

Oedura – rodzaj jaszczurki z rodziny Diplodactylidae, w języku polskim określane jest nazwą oedura lub edura.
Zasięg występowania.
Rodzaj obejmuje gatunki występujące w Australii.
Charakterystyka.
Jaszczurki z tego rodzaju prowadzą naziemny i głównie nocny tryb życia. Wszystkie gatunki z tego rodzaju są jajorodne. 
Systematyka.
Etymologia.
"Oedura": "oideō" „pęcznięć, puchnąć”; ουρα "oura" „ogon”.
Podział systematyczny.
Do rodzaju należą następujące gatunki: 

</doc>
<doc id="1533090" url="https://pl.wikipedia.org/wiki?curid=1533090" title="SS America">
SS America



</doc>
<doc id="1533091" url="https://pl.wikipedia.org/wiki?curid=1533091" title="Parafia Opieki Matki Bożej w Zubaczach">
Parafia Opieki Matki Bożej w Zubaczach

Parafia Opieki Matki Bożej – parafia prawosławna w Zubaczach, w dekanacie Kleszczele diecezji warszawsko-bielskiej.
Na terenie parafii funkcjonują 4 cerkwie:
Historia.
Parafia w Zubaczach jest po raz pierwszy w dokumentach pisanych wzmiankowana w 1677. W jej skład wchodziły: Zubacze, Bobrówka, Borowiki, Iwacewicze, Lewosze, Łumna, Tumin Mały, Tumin Wielki, Turowszczyzna, Wólka i Wyczółki. Istniała tu wtedy cerkiew pod wezwaniem Świętych Apostołów Piotra i Pawła.
W 1847 parafia liczyła około 1400 wiernych. W następnych latach liczba parafian wzrastała (w 1879 – 1545, w 1891 – 2076 osób). W 1870 na terenie parafii działała jedna szkoła (cerkiewno-parafialna), w latach 80. XIX w. powstały kolejne: jedna ministerialna i dwie "gramoty".
20 listopada 1895 spłonęła cerkiew parafialna. Na jej miejscu zbudowano nową – już pod wezwaniem Opieki Matki Bożej (poświęconą 1 października 1896). Nieco wcześniej, w 1887 na parafialnym cmentarzu stanęła cerkiew Świętej Trójcy (przeniesiona z Milejczyc; w poprzednim miejscu nosiła wezwanie św. Mikołaja).
Od 1900 w dekanacie Wysokie Litewskie w nowo utworzonej eparchii grodzieńskiej i brzeskiej. W tym czasie obejmowała wsie: Zubacze, Bobrówka, Łumno, Tumin, Turowszczyzna, Wólka Nurecka, Wyczółki. Działalność parafii została przerwana w 1915 w wyniku działań wojennych i udania się ludności prawosławnej w głąb Rosji. Powrót z bieżeństwa nastąpił w latach 1919–1920.
W okresie międzywojennym parafia otrzymała status etatowej. Należała do dekanatu w Wysokim Litewskim, w diecezji pińsko-poleskiej Polskiego Autokefalicznego Kościoła Prawosławnego. W 1925 w skład parafii wchodziły następujące miejscowości: Zubacze, Berezyszcze, Bobrówka, Jancewicze, Łumianka, Łumno, Tumin, Turowszczyzna, Wólka Nurzecka i Jażewicze Nowe. W 1932 do parafii należały 463 rodziny.
Po II wojnie światowej, w związku ze zmianą przebiegu granicy polsko-radzieckiej, zmienił się zasięg terytorialny parafii – wsie Łumno, Łumianka i Tumin zostały włączone do Białoruskiej SRR, natomiast do parafii dołączono Połowce, Stawiszcze i osadę Chlewiszcze. Parafia weszła w skład dekanatu bielskiego diecezji białostocko-bielskiej. W 1951 parafię włączono do nowo utworzonej diecezji warszawsko-bielskiej – początkowo do dekanatu siemiatyckiego, a w 1993 do kleszczelowskiego.
W latach 60. XX w. założono dwa nowe cmentarze: w Połowcach (na jego terenie znalazł się dawny dom mieszkalny, w którym urządzono cerkiew św. Jana Teologa) i w Stawiszczach (na terenie którego zbudowano cerkiew Cudu św. Michała Archanioła). W 1969 na cmentarzu w Zubaczach spłonęła od uderzenia pioruna drewniana cerkiew Świętej Trójcy. Na jej miejscu wzniesiono w 1978 cerkiew murowaną (zmieniając wezwanie na św. Mikołaja).
Na początku lat 80. do parafii należały miejscowości: Zubacze, Berezyszcze, Bobrówka, Chlewiszcze, Jancewicze, Połowce, Stawiszcze, Wólka Nurzecka, Wyczółki oraz częściowo Czeremcha. W 1984 z terytorium parafii wyłączono Czeremchę, która weszła w skład nowo utworzonej parafii w Kuzawie (od 1986 Czeremcha jest siedzibą samodzielnej parafii).
Zasięg terytorialny.
Parafia liczy ok. 400 osób zamieszkujących: Zubacze, Berezyszcze, Bobrówkę, Chlewiszcze, Jancewicze, Połowce, Stawiszcze, Wólkę Nurzecką i Wyczółki.

</doc>
<doc id="1533092" url="https://pl.wikipedia.org/wiki?curid=1533092" title="Radzice (stacja kolejowa)">
Radzice (stacja kolejowa)

Radzice – stacja towarowa w Radzicach, w województwie łódzkim, w Polsce.

</doc>
<doc id="1533094" url="https://pl.wikipedia.org/wiki?curid=1533094" title="Anneli Magnusson">
Anneli Magnusson



</doc>
<doc id="1533098" url="https://pl.wikipedia.org/wiki?curid=1533098" title="Cerkiew Aleksandra Newskiego w Kijowie">
Cerkiew Aleksandra Newskiego w Kijowie

Cerkiew Aleksandra Newskiego (ukr. Церква св. Олександра Невського) – cerkiew prawosławna wzniesiona w latach 1889–1890 i zniszczona w latach 30. XX wieku z rozkazu władz stalinowskich. 
Historia.
Budowa cerkwi związana była z rozwojem urbanistycznym i ludnościowym Kijowa. W 1887 powołany został komitet zbierający środki na ten cel, w skład którego wchodzili jedni z najbogatszych mieszkańców Kijowa – Jakiw Werner, Mychajło Dehteriew, Mykoła Tereszczenko, Fedir Tereszczenko i inni. Prace budowlane rozpoczęły się w 1888, a 27 sierpnia 1889 miało miejsce poświęcenie cerkwi. Obiekt był zaprojektowany na potrzeby około czterystuosobowej parafii, a część jego wyposażenia, w tym siedem dzwonów i elementy konstrukcyjne imponującej kopuły głównej została przywieziona z Moskwy. Z kolei zewnętrzną dekorację malarską wykonał petersburski artysta Tronin, natomiast część akcesoriów liturgicznych przeniesiono z cerkwi Spaskiej na Berestowie (m.in. księgi z XVII wieku i krzyż należący do Pietra Mohyły). 
Nie wiadomo, kiedy dokładnie po rewolucji październikowej została zniesiona parafia. W latach 30. cerkiew została uznana za nieposiadającą większej wartości artystycznej i przeznaczona do rozbiórki. Na jego miejscu planowano wznieść kompleks budynków rządowych. 
W 1944 na miejscu zajmowanym wcześniej przez cerkiew został pochowany Nikołaj Watutin, radziecki generał śmiertelnie ranny w walkach z UPA. W 1948 na jego grobie wzniesiono pomnik wojskowego (już nieistniejący). 

</doc>
<doc id="1533099" url="https://pl.wikipedia.org/wiki?curid=1533099" title="Środek dezynfekujący">
Środek dezynfekujący



</doc>
<doc id="1533101" url="https://pl.wikipedia.org/wiki?curid=1533101" title="Czarny Korpus">
Czarny Korpus

Czarny Korpus (niem. "Schwarze Schar", ang. "Black Brunswickers" lub "Black Horde") – początkowo potoczne, a następnie oficjalne określenie sił księcia Fryderyka Wilhelma brunszwickiego w czasie wojen napoleońskich.
Geneza.
W 1806 roku armia Napoleona I rozgromiła pod Jeną liczebniejszą armię pruską, w której zginął książę Brunszwiku Karol Wilhelm, a jego księstwo dostało się pod francuskie panowanie. W 1807 księstwo przyłączono do nowo wykreowanego Królestwa Westfalii. Jednak prawowity następca książęcego tronu Fryderyk Wilhelm nie poddał się i w 1809 roku, po zawiązaniu się nowej koalicji antyfrancuskiej, rozpoczął zbieranie sił przeciw Napoleonowi I.
Żeby umożliwić sfinansowanie przedsięwzięcia, książę był zmuszony zastawić dobra oleśnickie, które należały do jego rodu. Pierwotnie udało mu się zebrać 2300 ludzi (zdecydowana większość rekrutowała się ze Śląska), z których utworzył: dwa bataliony piechoty, batalion jegrów, kompanię strzelców wyborowych i mieszany oddział kawalerii (huzarzy i ułani).
Ze względu na mundury noszone przez wszystkich żołnierzy (jednolicie czarne z trupimi czaszkami zdobiącymi ich czaka), do sił Fryderyka bardzo szybko przylgnął tytuł Czarnego Korpusu, który stał się jego oficjalną nazwą.
Kampanie.
Jeszcze w tym samym roku Fryderyk wyprawił się do Niemiec i odbił Brunszwik. Ten sukces przyniósł Korpusowi sławę, która ugruntowała się w kolejnych latach, gdy Korpus brał udział w walkach z Francuzami.
Wyzwolony Brunszwik szybko znów dostał się w ręce armii napoleońskiej, jednak Korpus zdołał się wycofać. Książę ewakuował swoje siły do Wielkiej Brytanii, gdzie przebywał jego kuzyn, regent Jerzy (późniejszy król Jerzy IV). Z tego też powodu Korpus został wysłany na Półwysep Iberyjski, jako posiłki dla wojsk brytyjskich walczących w hiszpańskiej wojnie wyzwoleńczej z Francuzami.
W kampanii hiszpańskiej Czarny Korpus wykazał się walecznością i odwagą, co ugruntowało jego militarną pozycję. Kłopoty finansowe i brak politycznego poparcia groziły w tym czasie rozwiązaniem Korpusu, do czego jednak nie doszło.
W 1813, gdy Napoleon wrócił pobity z wyprawy rosyjskiej, Czarny Korpus powrócił ze swym dowódcą do Niemiec i triumfalnie wkroczył do Brunszwiku. Tam też uzupełniono stan liczebny jednostki.
Po ucieczce cesarza Francuzów z Elby, w trakcie 100 dni Napoleona, Korpus dobrowolnie podporządkował się rozkazom księcia Wellingtona i jako Korpus Brunszwicki (nazwa tylko na czas kampanii) wszedł w skład VII koalicji. W kampanii belgijskiej Korpus początkowo przebywał w rezerwie sił alianckich.
W tym czasie siły Korpusu liczyły już 5376 żołnierzy podzielonych na: siedem batalionów piechoty (w tym: batalion gwardii, trzy liniowe i trzy lekkie), dwa szwadrony kawalerii i dwie baterie artylerii (16 dział).
W bitwie pod Waterloo Korpus nie odegrał większej roli, gdyż doznał ciężkich strat kilka dni wcześniej pod Quatre Bras (m.in. od przypadkowej kuli zginął tam dowódca Korpusu – książę Fryderyk Wilhelm). Bitwa pod Quatre Bras była jedną z najważniejszych stoczonych przez Czarny Korpus i głównie dzięki niej żołnierze Korpusu przeszli do historii.
Ponieważ często występowały problemy z rekrutacją oraz finansowaniem jednostki, już na początku lat dwudziestych XIX wieku formacja została rozwiązana.
Strój.
Mimo że umundurowanie jednostek było czarne, to jednak poszczególne oddziały różniły się detalami strojów:

</doc>
<doc id="1533103" url="https://pl.wikipedia.org/wiki?curid=1533103" title="Skrętka podwójnie ekranowana">
Skrętka podwójnie ekranowana

Skrętka podwójnie ekranowana, (ang. "shielded−shielded twisted pair", S-STP) − rodzaj kabla typu skrętka wykorzystywanego do transmisji danych w sieciach takich jak Ethernet. S-STP różni się od skrętki ekranowanej (pojedynczo) STP dodatkowym ekranem wykonanym z siatki z drutów miedzianych miękkich lub z folii estrofolowej pokrytej aluminium. Podobnie jak w kablu STP, każda para kabli jest także pokryta indywidualnie folią.
Kabel umożliwia transmisję o widmie częstotliwości sygnałów do 250/300 MHz (uzależnione jest to od producenta). Skrętka podwójnie ekranowana wykorzystywana jest głównie do transmisji danych w sieci Ethernet 10GBase-T. Wg normy ISO/IEC 11801 wyróżnia się następujące typy skrętek podwójnie ekranowanych:

</doc>
<doc id="1533106" url="https://pl.wikipedia.org/wiki?curid=1533106" title="Jindřich Panský">
Jindřich Panský

Jindřich Panský (ur. 30 lipca 1960 w Pilźnie) - czeski tenisista stołowy reprezentujący Czechosłowację, dwukrotny medalista mistrzostw świata, mistrz Europy.
W mistrzostwach świata dwukrotnie zdobył srebrny medal. Podczas mistrzostw świata w Göteborgu (1985) został wicemistrzem świata w grze podwójnej w (grając w parze z Milanem Orlowskim) i mieszanej (w parze z Marie Hrachovą). Dwukrotnie zajmował czwarte miejsce startując w turnieju drużynowym (1979, 1981).
W mistrzostwach Europy trzykrotnie zdobywał medale. Był mistrzem Starego Kontynentu w grze mieszanej w 1986 w Pradze grając w parze z Marie Hrachovą oraz dwukrotnie zdobywał srebrny medal.
Mistrz Europy juniorów w grze pojedynczej (1978).
Olimpijczyk - startował bez sukcesów w Seulu (1988).

</doc>
<doc id="1533108" url="https://pl.wikipedia.org/wiki?curid=1533108" title="Jindrich Pansky">
Jindrich Pansky



</doc>
<doc id="1533109" url="https://pl.wikipedia.org/wiki?curid=1533109" title="Sučany">
Sučany

Sučany – duża (ok. 4,7 tys. mieszkańców) wieś w powiecie Martin w kraju żylińskim na Słowacji. Leży w północno-wschodniej części Kotliny Turczańskiej, w dolinie rzeki Wag, ok. 5 km na północny wschód od Martina.
Historia.
Wspominane po raz pierwszy w 1258 r., w XIV w. Sučany należały do „państwa” Sklabinia. Wtedy też król Węgier Karol Robert nadał Sučanom prawa miejskie i przywileje targowe, a ich mieszkańców uwolnił od prac na rzecz żupy. Od XV w. Sučany rozwijały się jako miasto prywatne (od 1541 r. – należały do rodziny Nyarych) i siedziba „państwa” Sučany, do którego należały wsie północno-wschodniej części Kotliny Turczańskiej: Podhradie, Nolčovo, Krpeľany i Konské (obecnie jest to część miejscowości Podhradie). Siedzibą „państwa” był początkowo zamek, zburzony jednak przez Jana Zápolyę w czasie walk o koronę węgierską. Miasteczko uzyskało prawo składu soli, tu też, aż do połowy XIX w., pobierane było myto za przeprawę przez Wag. Mieszkańcy zajmowali się pracą na roli, rzemiosłem (m.in. kapelusznictwem) oraz handlem obwoźnym: w XVIII i XIX w. miejscowi „szafrannicy” docierali aż na wschodnie krańce Rosji.
W II połowie XIX w. rozpoczęło się uprzemysłowienie wsi. W 1878 r. powstała cegielnia, działał też tartak i kilka innych, mniejszych zakładów. Miejscowi robotnicy uczestniczyli m.in. w marszach głodowych w Martinie w latach 1932 i 1935. W 1939 r. wybuchł tu strajk przeciw faszystowskiej polityce ówczesnego rządu słowackiego, stłumiony dopiero przez wojsko.
We wrześniu 1944 roku w rejonie Sučan toczyły się zacięte boje w czasie słowackiego powstania narodowego. Mieścił się tu m.in. sztab partyzanckiego oddziału Daniłowa.
Współczesność.
Obecnie funkcjonują tu zakłady przemysłu drzewnego i materiałów budowlanych, w tym m.in. Prefa a. s., produkująca szeroką gamę prefabrykatów z betonu, żelbetu i żelbetu wstępnie sprężanego.
Miejscowość jest siedzibą szeroko znanego, renomowanego gimnazjum dwujęzycznego słowacko-angielskiego im. Milana Hodży.

</doc>
<doc id="1533111" url="https://pl.wikipedia.org/wiki?curid=1533111" title="Droga główna">
Droga główna



</doc>
<doc id="1533113" url="https://pl.wikipedia.org/wiki?curid=1533113" title="Michael Spindelegger">
Michael Spindelegger

Michael Spindelegger (ur. 21 grudnia 1959 w Mödling) – austriacki prawnik i polityk. Od 2011 do 2014 wicekanclerz i przewodniczący Austriackiej Partii Ludowej. Wiceprzewodniczący Rady Narodowej w latach 2006–2008, minister spraw zagranicznych w latach 2008–2013, minister finansów w latach 2013–2014.
Życiorys.
Michael Spindelegger uczęszczał do szkoły podstawowej w Hinterbrühl w Dolnej Austrii, a następnie do gimnazjum w Mödling. Od 1977 do 1978 odbywał szkolenie wojskowe w Mautern i Götzendorf. W latach 1978–1983 studiował prawo na Uniwersytecie Wiedeńskim. W trakcie studiów, od 1982 do 1983, był asystentem w Instytucie Prawa Karnego tej uczelni.
Po zakończeniu studiów, od 1983 do 1984, pracował jako asystent sędziego w sądach w Wiedniu. W latach 1984–1987 był urzędnikiem służby cywilnej w Górnej Austrii. Od 1987 do 1990 pracował w federalnym ministerstwie obrony. W latach 1990–1994 był zatrudniony w prywatnych przedsiębiorstwach (Alcatel Austria, Siemens) oraz w banku GiroCredit.
Zaangażował się w działalność Austriackiej Partii Ludowej (ÖVP). Był długoletnim wiceprzewodniczącym (1991–2009) i następnie do 2011 przewodniczącym afiliowanej przy tym ugrupowaniu organizacji pracodawców i pracowników (ÖAAB). W latach 1992–1993 Michael Spindelegger wchodził w skład Rady Federalnej (Bundesratu). W 1993 objął mandat posła do Rady Narodowej XVIII kadencji. Od tego czasu z listy ÖVP był wybierany do niższej izby austriackiego parlamentu w kolejnych wyborach (1994, 1995, 1999, 1999, 2002, 2006, 2008 i 2013). Po akcesie Austrii do Unii Europejskiej od stycznia 1995 do października 1996 sprawował mandat posła do Parlamentu Europejskiego, wchodząc w skład frakcji Europejskiej Partii Ludowej, a także Komisji ds. Gospodarczych i Walutowych oraz Polityki Przemysłowej.
Od 1996 do 2006 był wiceprzewodniczącym parlamentarnego Komitetu Spraw Zagranicznych oraz rzecznikiem ÖVP ds. zagranicznych. W latach 2000–2007 wchodził w skład Zgromadzenia Parlamentarnego Rady Europy, w tym od 2002 do 2006 przewodniczył w nim delegacji austriackiej. Od marca 2000 do października 2006 pełnił funkcję wiceprzewodniczącego klubu parlamentarnego ÖVP.
30 października 2006 Michael Spindelegger został wybrany na wiceprzewodniczącym Rady Narodowej. Funkcję utrzymał w kolejnej kadencji i pełnił ją do 2 grudnia 2008.
W wyniku wyborów parlamentarnych w 2008 ÖVP oraz Socjaldemokratyczna Partia Austrii (SPÖ) zawarły drugą z rzędu tzw. wielką koalicję. 24 listopada 2008 desygnowany kanclerz Werner Faymann ogłosił skład swojego gabinetu, w którym resort spraw zagranicznych przypadł Michaelowi Spindeleggerowi. 2 grudnia 2008 Michael Spindelegger wraz z pozostałymi członkami gabinetu Wernera Faymanna został zaprzysiężony na stanowisku.
W związku z chorobą Josefa Prölla w 2011 Michael Spindelegger objął funkcję przewodniczącego ÖVP, a 21 kwietnia tegoż roku został również wicekanclerzem Austrii.
Wybory parlamentarne w 2013 ponownie wygrała socjaldemokracja, kierowani przez Michaela Spindeleggera ludowcy zajęli drugie miejsce. Obie główne partie uzyskały najsłabsze wyniki wyborcze od lat 40. SPÖ i ÖVP odnowiły koalicję. 16 grudnia 2013 lider ludowców w drugim rządzie Wernera Faymanna objął stanowisko wicekanclerza oraz ministra finansów. 1 września 2014 odszedł z rządu w związku ze sporami na temat reformy podatkowej. Zrezygnował również z kierowania partią, jego następcą został Reinhold Mitterlehner.
We wrześniu 2015 został wybrany na dyrektora generalnego Międzynarodowego Centrum Rozwoju Polityki Migracyjnej (ICMPD) z siedzibą w Wiedniu na pięcioletnią kadencję od stycznia 2016.
Życie prywatne.
Michael Spindelegger jest żonaty, ma dwoje dzieci.

</doc>
<doc id="1533114" url="https://pl.wikipedia.org/wiki?curid=1533114" title="Gobiceratops">
Gobiceratops

Gobiceratops – rodzaj ceratopsa z rodziny Bagaceratopidae. Żył w późnej kredzie na terenie dzisiejszej Azji. Jedyny gatunek włączany do tego rodzaju, "Gobiceratops minutus", został opisany w oparciu o długą na 3,5 cm czaszkę młodocianego osobnika, odnalezioną w Khermin Tsav w formacji Barun Goyot w południowej Mongolii. Przypuszcza się, że "Gobiceratops" był blisko spokrewniony z bagaceratopsem i tak jak on należał do rodziny Bagaceratopidae. Czepiński (w druku) uznał gatunek "Gobiceratops minutus" za młodszy synonim "Bagaceratops rozhdestvenskyi".

</doc>
<doc id="1533115" url="https://pl.wikipedia.org/wiki?curid=1533115" title="The Luniz">
The Luniz



</doc>
<doc id="1533120" url="https://pl.wikipedia.org/wiki?curid=1533120" title="El Kazovsky">
El Kazovsky

El Kazovsky (ur. 13 lipca 1948 w Leningradzie, zm. 21 lipca 2008 w Budapeszcie) – węgierski malarz rosyjskiego pochodzenia, performer, poeta, scenograf i kostiumograf, jeden z najsławniejszych współczesnych artystów węgierskich.
Życiorys.
Urodził się jako Jelena Kazovszkaja "–" córka Iriny Putolovej, historyczki i fizyka Yefima Kazovskiego.
W 1965 wyjechał na Węgry, zamieszkał w Budapeszcie i rozpoczął studia na Akademii Sztuk Pięknych. Jego nauczycielami była György Kádár oraz Ignác Kokas.
Po zakończeniu studiów rozpoczął karierę malarską, a także poddał się operacji korekty płci. W latach późniejszych El otwarcie przyznawał się do bycia transmężczyzną, a także prowadził otwartą dyskusję na ten temat.
Głównym stylem Ela była transawangarda. Jeden ze stylów artystycznych narodzony we Włoszech. Obrazy Kazowskiego były przepełnione mitologicznym przesłaniem, a także innymi formami alegorii. Oprócz pracy malarza Kazovsky był awangardowym artystą związanym z bohemą artystyczną Budapesztu. W 2005 została zorganizowana wystawa jego prac w Rosyjskim Muzeum Narodowym w Sankt Petersburgu. Jego prace trafiły do Węgierskiego Muzeum Narodowego w Budapeszcie i do Muzeum Sztuki w Łodzi.

</doc>
<doc id="1533121" url="https://pl.wikipedia.org/wiki?curid=1533121" title="Molowe ciepło topnienia">
Molowe ciepło topnienia



</doc>
<doc id="1533124" url="https://pl.wikipedia.org/wiki?curid=1533124" title="Włodzimierz Krzemiński">
Włodzimierz Krzemiński

Włodzimierz Krzemiński (ur. 16 kwietnia 1919 w Warszawie, zm. 29 kwietnia 2011 w Łodzi) – polski poeta, prozaik, autor tekstów radiowych, felietonista (pod pseudonimem "Ćwiek").
Ukończył studia na Wydziale Ekonomicznym Uniwersytetu Łódzkiego. Debiutował jako poeta na łamach szkolnego czasopisma "Młody Las" (Warszawa) w 1937 roku. Brał udział w kampanii wrześniowej, trafił do niewoli. Okupacje spędził w stalagach, gdzie był organizatorem życia kulturalnego. Od 1946 r. mieszkał w Łodzi. Był długoletnim pracownikiem przemysłu skórzanego oraz współpracownikiem prasy łódzkiej i Polskiego Radia.

</doc>
<doc id="1533126" url="https://pl.wikipedia.org/wiki?curid=1533126" title="Cyrtodactylus">
Cyrtodactylus

Cyrtodactylus – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w Azji, Afryce i we wschodniej Europie. 
Charakterystyka.
Gatunki z tego rodzaju prowadzącą głównie naziemny i nocny tryb życia.
Systematyka.
Etymologia.
"Cyrtodactylus": "kurtos" „zakrzywiony”, od κυπτω "kuptō" „pochylać się”; δακτυλος "daktulos" „palec”.
Podział systematyczny.
Do rodzaju należą następujące gatunki: 

</doc>
<doc id="1533127" url="https://pl.wikipedia.org/wiki?curid=1533127" title="Prowizja oksfordzka">
Prowizja oksfordzka



</doc>
<doc id="1533131" url="https://pl.wikipedia.org/wiki?curid=1533131" title="Rożki (stacja kolejowa)">
Rożki (stacja kolejowa)

Rożki – stacja kolejowa w Rożkach w woj. mazowieckim. Obecnie zatrzymują się na niej wyłącznie pociągi osobowe Kolei Mazowieckich relacji Skarżysko-Kamienna – Radom.
W roku 2017 stacja obsługiwała 20–49 pasażerów na dobę.

</doc>
<doc id="1533132" url="https://pl.wikipedia.org/wiki?curid=1533132" title="Małe niedole życia małżeńskiego">
Małe niedole życia małżeńskiego

Małe niedole życia małżeńskiego (tytuł oryginału fr. "Petites Misères de la vie conjugale") – esej Honoriusza Balzaka złożony z 37 rozdziałów. Był pisany i publikowany partiami w latach 1830–1846 w różnych czasopismach. Wchodzi w skład Studiów analitycznych "Komedii ludzkiej". 
Treść i struktura.
Utwór jest luźnym zbiorem porad dla małżonków, studiów przypadków małżeństw mieszczańskich (autor posługuje się archetypicznymi postaciami Adolfa i Karoliny de Chodoreille, typowych młodych małżonków z tej warstwy społecznej) oraz opisów różnych napotykanych problemów – emocjonalnych, rodzinnych, ale i czysto ekonomicznych i związanych z wychowaniem dzieci. Poszczególnie fragmenty dzieła utrzymane są w różnym tonie: od humorystycznego do całkowicie poważnego, co wiąże się z okolicznościami powstania dzieła i tworzeniem go w częściach, bez dokładnej koncepcji całości. Chociaż przywołane w utworze sytuacje są fikcyjne, pisarz wielokrotnie inspirował się własnymi doświadczeniami bądź opowieściami usłyszanymi w swoim otoczeniu. 
Recepcja i cechy utworu.
W 1844 w liście do Eweliny Hańskiej Balzak chwalił się sukcesem czytelniczym, jaki odniosły "Małe niedole życia małżeńskiego". Późniejsi recenzenci byli jednak o wiele bardziej krytyczni, zwracając przede wszystkim uwagę na niedostatki formalne dzieła, panujący w nim chaos, powierzchowny rysunek postaci i łączenie całkowicie niezwiązanych ze sobą faktów. Inni analitycy wskazywali na zupełnie odmienny charakter utworu niż większość pozostałych komponentów "Komedii ludzkiej". "Małe niedole życia małżeńskiego" nigdy nie były planowane jako powieść, Balzak celowo utrzymał utwór w stylu swobodnych przemyśleń obserwatora życia społecznego, czy wręcz dziennikarza-reportażysty i dopiero po publikacji całości zaczął zastanawiać się, czy powstały utwór w ogóle można określać mianem jednolitej książki. Równocześnie Balzak traktował "Małe niedole życia małżeńskiego" jako bardzo ważny komponent cyklu, swoiste wprowadzenie i zarazem ogólny komentarz do sytuacji przedstawianych w poszczególnych powieściach, zwłaszcza tych dotyczących życia prywatnego.

</doc>
<doc id="1533133" url="https://pl.wikipedia.org/wiki?curid=1533133" title="Pasywne ogrzewanie">
Pasywne ogrzewanie

Pasywne ogrzewanie – sposób ogrzewania budynku naturalnymi źródłami ciepła, głównie energią słoneczną poprzez odpowiednie ukształtowanie bryły budynku, przeszkleń w nim zamieszczonych, odpowiednie usytuowanie poszczególnych elementów budowli względem pozycji słońca w cyklu rocznym i dziennym oraz zastosowanie innych wspomagających technik ogrzewania alternatywnego takich jak gruntowy wymiennik ciepła lub akumulatory ciepła warstwy wodonośnej.
Odpowiednio zaprojektowany budynek, w którym zastosowano dostępne na rynku techniki związane z wykorzystaniem ogrzewania pasywnego budynku takie jak: ściana Trombe’a, stałe elementy zacieniające powierzchnie przeszklone w okresie letnim, ew. markizy, gruntowy wymiennik ciepła, ma znacznie wyższy komfort cieplny od budynków tradycyjnych, a co za tym idzie znacznie mniejsze nakłady eksploatacyjne na ogrzewanie i klimatyzację. Przy zastosowaniu technik ogrzewania pasywnego zmniejszają się nakłady finansowe oraz energetyczne potrzebne do eksploatacji.
Dom wykonany w systemie ogrzewania pasywnego, który spełnia również normę domu pasywnego nie wymaga tradycyjnej instalacji grzewczej, co znacząco obniża koszty jego budowy, równoważąc częściowo dodatkowe nakłady na jego wybudowanie. Techniki ogrzewania pasywnego są również niezbędnymi, gdy wznosimy budynek autonomiczny.

</doc>
<doc id="1533135" url="https://pl.wikipedia.org/wiki?curid=1533135" title="Cani">
Cani

Rubén Gracia Calmache znany jako Cani (ur. 3 sierpnia 1981 w Saragossie) – hiszpański piłkarz, który występował na pozycji prawego skrzydłowego, czasami także jako lewy bądź wysunięty środkowy pomocnik.
Kariera klubowa.
Cani jest wychowankiem Realu Saragossa, lecz pierwsze piłkarskie kroki stawiał na wypożyczeniu w IV ligowym Uteba FC w sezonie 2000/01. Po powrocie do Blanquillos został dołączony do składu B występującego w sezonie 2001-02 w Segunda División B. Wystąpił tam w 31 meczach strzelając 6 bramek. Po niezbyt udanym sezonie w wykonaniu Realu Saragossa B, wyróżniający się Ruben Gracia został przeniesiony do pierwszej drużyny. Swój debiut zaliczył w zremisowanym 1:1 meczu na La Romareda z FC Barceloną.
Cani wydatnie przyczynił się do dobrych wyników swojej drużyny występując w 122 spotkaniach i strzelając 13 bramek. Zakończył występy w Realu Saragossa na sezonie 2005/06.
W sezonie 2002/03 Cani wystąpił w finale Pucharu Króla, wygranym przez jego drużynę w stosunku 3:2 z Realem Madryt. Został zmieniony w trakcie spotkania.
Podczas ostatniego sezonu na La Romareda Cani był jednym z najlepszych asystujących w lidze. W letnim okienku transferowym został zakupiony przez Villarreal CF za sumę 8,4 mln €. W pierwszym sezonie wystąpił w 32 spotkaniach, jednak nie strzelił ani jednej bramki. Występował z numerem 10.

</doc>
<doc id="1533138" url="https://pl.wikipedia.org/wiki?curid=1533138" title="Parafia Trójcy Świętej w Jeziorzanach">
Parafia Trójcy Świętej w Jeziorzanach

Parafia Trójcy Świętej w Jeziorzanach – parafia rzymskokatolicka w Jeziorzanach.
Historia kościoła i parafii.
W czasach reformacji (XVI wiek) na terenie parafii istniał zbór kalwiński. 3 maja 1662 r. ówczesny dziedzic Przytoczna Jan Stanisław Zbąski, późniejszy biskup przemyski i warmiński, nawrócił się na katolicyzm. Pierwotny kościół, jego fundacji, był drewniany. Zbudowano go na podobieństwo spichlerzy kazimierzowskich (front, skarpy po bokach). Legenda głosi, jakoby kościół miał być zaadaptowany na cel sakralny z żydowskiego spichlerza, aczkolwiek nie ma poparcia tej legendy w aktach, przeczy jej ponadto zastosowanie drewna jako budulca pierwotnego kościoła.
W drugiej połowie XVII wieku, dzięki hojności małżonki palatyna sieradzkiego Odrowąża Pieniążka, dziedzica Przytoczna, kościół został z zewnątrz obmurowany.
20 maja 1694 roku – w święto Wniebowstąpienia Pańskiego kościół został konsekrowany pod wezwaniem Trójcy Świętej przez biskupa Stanisława Szembeka. Świątynia posiadała wówczas siedem ołtarzy i kopułę krytą słomą.
W 1782 roku ks. Grzegorz Gramski dokończył obmurowywanie kościoła parafialnego wewnątrz i na zewnątrz.
W 1859 roku włościanie krupscy zbudowali parkan dookoła kościoła. Wykonano go z czerwonej cegły i otynkowano na biało.
W latach 1929–1937 kościół został przebudowany. Obecnie jest to świątynia w stylu eklektycznym. 
Od 1929 proboszczem parafii był ks. Jan Kazimierczak (1897–1941), dzięki któremu pojawiły się witraże, nowy sufit, boczne ołtarze i organy. Zmarł 9 kwietnia 1941 w obozie koncentracyjnym w KL Auschwitz.
Z parafii wywodził się ks. Stanisław Płodzień (1913–1962), prorektor KUL i dziekan Wydziału Prawa Kanonicznego KUL.
Wyposażenie kościoła.
Ołtarz główny w kościele to metaloplastyka. Obraz wykonany na płótnie wyobraża Trójcę Świętą. Ołtarze boczne (sosnowe) sporządzone zostały po II wojnie światowej. Przedstawiają św. Stanisława Kostkę i Najświętsze Serce Pana Jezusa. Metalowe tabernakulum usytuowano w centrum ołtarza głównego. Marmurowa chrzcielnica umieszczona jest obok ołtarza św. Stanisława Kostki. Kościół wyposażony jest w sześć witraży (po trzy w każdej nawie). Jednym z bardziej wartościowych elementów w świątyni jest witraż przedstawiający Ducha Świętego w postaci gołębicy. Umieszczony on jest w oknie ściany frontowej.
Do przedmiotów uznanych za zabytkowe, poza samą świątynią, należą: kielich, puszka, monstrancja, relikwiarz z relikwiami wielu świętych, kociołek na wodę oraz feretron.
Historia dzwonnicy.
W 1739 roku ks. Jakub Łęczycki – dzięki pomocy Mateusza Rzewuskiego, kapitana wojsk polskich, dziedzica Przytoczna, i jego żony – zbudował pierwszą drewnianą dzwonnicę. Umiejscowiona była nad bramą wjazdową na plac kościelny, naprzeciw frontu kościoła. Z czterech dzwonów w parafii pozostał jeden, pozostałe oddano na cele powstania styczniowego.
W latach 90. XIX wieku ks. Ludwik Broniszewski zbudował drewnianą dzwonnicę umiejscowiona przy parkanie od strony rzeki Wieprz i wyposażył ją w dodatkowy dzwon.
W 1916 roku dwa dzwony zostały zabrane przez Niemców.
W latach 20. XX wieku wspomnianą dzwonnicę odnowił ks. Aleksander Zaremba. Sprowadził z rosyjskiej cerkwi trzy nowe dzwony o charakterystycznym brzmieniu.
W 1926 roku dzwony poświęcił biskup Henryk Przeździecki. Dzwony otrzymały imiona: Pius, Henryk i Aleksander.
W 1983 roku ks. Jan Milanowski ukończył budowę nowej, tym razem murowanej dzwonnicy.
W 1998 roku ks. Henryk Och zakupił elektryczny napęd dzwonów.
Historia organów.
W 1940 roku dzięki staraniom ks. Jana Kazimierczaka zamontowano pierwsze organy.
Plebania.
W 1971 roku ks. Jan Kurowski rozpoczął budowę obecnej plebanii. Budowę ukończył w 1975 roku ks. Jan Milanowski.
Terytorium parafii.
Terytorium parafii obejmuje Jeziorzany, Charlejów, Drewnik, Przytoczno, Wola Blizocka, Stawik, Ostrów, Kolonia Krępa oraz Nowinki. W Charlejowie, od roku 1984 roku funkcjonuje kaplica pod wezwaniem Najświętszego Serca Pana Jezusa, a w Przytocznie jest kaplica cmentarna (od 1993 roku).

</doc>
<doc id="1533144" url="https://pl.wikipedia.org/wiki?curid=1533144" title="Marie Hrachová">
Marie Hrachová

Marie Hrachová (ur. 12 listopada 1963 w Ostrawie) - czeska tenisistka stołowa reprezentująca Czechosłowację, medalistka mistrzostw świata, mistrzyni Europy.
W mistrzostwach świata jeden raz stanęła na podium. W parze z Jindřichem Panským zajęła 2. miejsce w Göteborgu (1985) w grze mieszanej. Bardzo dobrze zagrała również dwa lata później w Nowym Delhi. W Indiach trzykrotnie (w singlu, deblu i mikście) występowała w ćwierćfinale mistrzostw świata.
W mistrzostwach Europy dziewięciokrotnie zdobywała medale. Była mistrzynią Starego Kontynentu w grze mieszanej w 1986 w Pradze 1980 grając w parze z Jindřichem Panským.
Mistrzyni Europy juniorów w grze pojedynczej (1980). Zwyciężczyni prestiżowego turnieju Europa Top 12 w Bratysławie (1984).
Dwukrotnie startowała w igrzyskach olimpijskich (1988, 1992). Zdecydowanie lepiej zaprezentowała się w Seulu zajmując 4. miejsce w grze pojedynczej i 5. w grze podwójnej.

</doc>
<doc id="1533145" url="https://pl.wikipedia.org/wiki?curid=1533145" title="Źródła prawa międzynarodowego">
Źródła prawa międzynarodowego

Źródła prawa międzynarodowego – pojęcie stosowane w nauce prawa międzynarodowego obejmujące źródła materialne, formalne i poznawcze. Przez część badaczy istota tego pojęcia podważana jest m.in. ze względu na jego metaforyczny charakter, jednak pozostaje ono powszechnie stosowane w praktyce. Terminem tym posługuje się m.in. Karta Narodów Zjednoczonych.
Źródła materialne.
Mianem źródeł materialnych ("wewnętrznych", "realnych", "głębszych") określa się wszystkie przyczyny wpływające na kształtowanie się prawa międzynarodowego oraz nadające mu moc obowiązującą. Tego rodzaju czynniki nie mają jednak charakteru prawnego. Ich klasyfikacji dokonuje się w zależności od przyjętego postrzegania systemu prawnego. Według zwolenników szkoły prawa naturalnego źródłem prawa międzynarodowego są nakazy rozumu, z kolei według pozytywistów jest to przede wszystkim wola państw. Z punktu widzenia socjologicznego wskazuje się na więzi społeczne, natomiast kierunki psychologiczne mówią o świadomości i emocjach ludzi.
Źródła formalne.
Źródła formalne ("zewnętrzne", "pozytywne") są wyrazem procesu, który doprowadził do powstania normy prawnej. Typowym źródłem formalnym prawa międzynarodowego jest umowa międzynarodowa. W odróżnieniu od umów prawa krajowego jest ona źródłem samodzielnym, a jej moc prawna wiąże się z zasadą "pacta sunt servanda". Drugim z kolei niekwestionowanym źródłem jest zwyczaj międzynarodowy. Kwestią sporną pozostaje zagadnienie istnienia innych źródeł prawa międzynarodowego. Jako kontrowersyjne wymienia się przede wszystkim ogólne zasady prawa, orzecznictwo sądów międzynarodowych, doktryny prawne oraz uchwały organów organizacji międzynarodowych.
Umowa międzynarodowa.
Za umowę międzynarodową uważa się zgodne oświadczenie woli (porozumienie) co najmniej dwóch podmiotów prawa międzynarodowego (przede wszystkim: państw lub organizacji międzynarodowych, ale także np. Stolicy Apostolskiej) regulowane przez prawo międzynarodowe i wywołujące skutki w sferze prawa międzynarodowego, niezależnie od tego, czy jest ujęte w jednym czy w większej liczbie dokumentów, i bez względu na jego nazwę.
Zwyczaj międzynarodowy.
Zwyczaj międzynarodowy definiowany jest jako zgodna praktyka państw tworząca prawo. Innymi słowy, zwyczaj to powszechna praktyka przyjęta za prawo (zob. art. 38 Statutu Międzynarodowego Trybunału Sprawiedliwości). Na prawo zwyczajowe składają się więc normy rzeczywiście i stale stosowane w przekonaniu, że są one prawem i że obowiązują.
Źródła poznawcze.
Do źródeł poznawczych prawa międzynarodowego zalicza się zbiory umów międzynarodowych, kompilacje zwyczajów oraz wszelkiego rodzaju wydawnictwa służące wyszukiwaniu przepisów prawnych. Jednym z głównych tego rodzaju źródeł jest "Treaty Series" wydawany przez Organizację Narodów Zjednoczonych. W Polsce część umów międzynarodowych publikowana jest w "Dzienniku Ustaw Rzeczypospolitej Polskiej".
Podstawy wyrokowania sądów międzynarodowych.
Oprócz źródeł prawa międzynarodowego wyróżnia się także odrębne pojęcie podstaw wyrokowania, stosowane w orzecznictwie międzynarodowych sądów i trybunałów. Np. Międzynarodowy Trybunał Sprawiedliwości zgodnie z art. 38 par. 1 statutu MTS orzeka na podstawie umów i zwyczajów międzynarodowych oraz ogólnych zasad prawa uznanych przez narody cywilizowane. Ponadto jako środek pomocniczy stosowane jest orzecznictwo i doktryna. Poza tym art. 38 $ 2 dopuszcza wyrokowanie w myśl zasady "ex aequo et bono", o ile strony wyrażą na to zgodę. Również przewidziany w XII konwencji haskiej Międzynarodowy Trybunał Łupów w razie braku stosownych przepisów orzekać miał "według ogólnych zasad sprawiedliwości i słuszności".

</doc>
<doc id="1533146" url="https://pl.wikipedia.org/wiki?curid=1533146" title="Marie Hrachova">
Marie Hrachova



</doc>
<doc id="1533149" url="https://pl.wikipedia.org/wiki?curid=1533149" title="Janusz Krzymiński">
Janusz Krzymiński

Janusz Krzymiński (ur. 29 kwietnia 1932 w Inowrocławiu) – polski poeta, autor audycji radiowych oraz scenarzysta filmowy.
Studiował historię sztuki na Uniwersytecie Wrocławskim. Debiutował jako poeta na łamach Polskiego Radia w 1955 roku. Mieszka w Szczecinie od 1947 r., gdzie egzaminem maturalnym w 1952 r. ukończył II LO („Pobożniak”). Studiował w Wyższej Szkole Ekonomicznej w Szczecinie i historię na Wydziale Filozoficzno-Historycznym Uniwersytetu Wrocławskiego. Od 11 kwietnia 2011 roku jest sekretarzem oddziału Związku Literatów Polskich w Szczecinie.

</doc>
<doc id="1533155" url="https://pl.wikipedia.org/wiki?curid=1533155" title="Wellington Town Hall">
Wellington Town Hall

Wellington Town Hall - hala koncertowa i centrum kulturalne miasta Wellington, stolicy Nowej Zelandii, budowane w latach 1902 - 1904. Otwarto go 7 grudnia 1904. 

</doc>
<doc id="1533157" url="https://pl.wikipedia.org/wiki?curid=1533157" title="Ruda Wielka (przystanek kolejowy)">
Ruda Wielka (przystanek kolejowy)

Ruda Wielka – przystanek kolejowy wraz z posterunkiem odstępowym położony w gminie Kowala, w powiecie radomskim, w województwie mazowieckim niedaleko Rudy Wielkiej w gminie Wierzbica. Według klasyfikacji PKP ma kategorię dworca lokalnego. Obecnie zatrzymują się na nim wyłącznie pociągi osobowe Kolei Mazowieckich relacji Skarżysko-Kamienna - Radom.
W roku 2017 przystanek obsługiwał 50–99 pasażerów na dobę.

</doc>
<doc id="1533160" url="https://pl.wikipedia.org/wiki?curid=1533160" title="Julian Velard">
Julian Velard

Julian Velard (ur. 6 października 1979) – amerykański pianista, śpiewak i twórca tekstów piosenek, ma kontrakt z Virgin UK.
Życiorys.
Velard urodził się i wychowywał w Nowym Jorku. Uczęszczał do Wyższej Szkoły Muzyki i Sztuki Fiorello H. LaGuardia i do Hampshire College, w Amherst, Massachusetts, gdzie studiował pod opieką Yousef Lateef. Tworzył muzykę dla filmu Adriana Greniera, Bringing Rain. Mieszka w Londynie odkąd podpisał umowę z brytyjską firmą latem 2007 roku.

</doc>
<doc id="1533163" url="https://pl.wikipedia.org/wiki?curid=1533163" title="Daniel Caines">
Daniel Caines

Daniel Caines (ur. 15 maja 1979) – brytyjski lekkoatleta, sprinter.
Ulubionym dystansem Cainesa jest 400 metrów i to na nim osiąga największe indywidualne sukcesy :
Dużo dobrych wyników zanotował również jako członek brytyjskiej sztafety 4 x 400 metrów :

</doc>
<doc id="1533165" url="https://pl.wikipedia.org/wiki?curid=1533165" title="Aferzysta">
Aferzysta

Aferzysta (oryg. fr. "Un homme d’affaires") – opowiadanie Honoriusza Balzaka z 1844, należące do "Scen z życia paryskiego" cyklu "Komedia ludzka". W 1845 ukazała się jego zmieniona (zarówno przez wydawcę, jak i samego autora) wersja, zawierającą dedykację dla słynnego bankiera Rotszylda.
Treść.
Kurtyzana Malaga urządza spotkanie towarzyskie, na którym zjawiają się stali bywalcy paryskich salonów: Bixiou, Desroches, Natan, Lousteau i hrabia de la Palferine. W czasie zabawy naturalnie rozpoczyna się rozmowa o sposobach zdobywania pieniędzy – głównym problemie życia w Paryżu. Zebrani wspominają wówczas historię brawurowego wzbogacenia się Maksyma de Trailles, słynnego aferzysty i kochanka hrabiny de Restaud, który swoją fortunę uzyskał dzięki półlegalnym manewrom finansowym dokonywanym przy pomocy bankiera Nucingena i znanego lichwiarza Claparona.
Cechy utworu.
"Aferzysta" stanowi kolejną w "Komedii ludzkiej" reprezentację techniki opowieści w opowieści – zasadniczą treść dzieła przekazują sami bohaterowie, współtworząc opowiadanie o losach de Traillesa. Podobna technika została zastosowana m.in. w "Drugim studium kobiety" czy "Banku Nucingena". Prezentacja różnych punktów widzenia pozwala autorowi nie tylko wzbogacić obraz opisywanego bohatera (de Trailles należy do najczęściej powracających postaci cyklu), ale i wykazać ogromne p0odobieństwo w pojmowaniu przez nich świata i ludzi – praktycznie każdy uczestnik spotkania u Malagi myśli w tych samych, materialistycznych kategoriach i ma podobne życiowe aspiracje. Tym samym utwór staje się kolejną analizą wiodącej roli pieniądza w społeczeństwie francuskim, czy wręcz obsesji na jego punkcie, jaka stała się udziałem poważnej części Francuzów. Równocześnie dzieło ma wyraźny podtekst autobiograficzny – jest związany z permanentnymi problemami finansowymi autora, który napisał zresztą "Aferzystę" w ekspresowym tempie (10 dni), wyłącznie w celach zarobkowych.

</doc>
<doc id="1533167" url="https://pl.wikipedia.org/wiki?curid=1533167" title="Sphaerodactylus">
Sphaerodactylus

Sphaerodactylus – rodzaj jaszczurki z rodziny Sphaerodactylidae. 
Zasięg występowania.
Rodzaj obejmuje gatunki występujące w Ameryce. 
Charakterystyka.
Jaszczurki z tego rodzaju prowadzącą głównie naziemny i nocny tryb życia. Żywią się owadami.
Systematyka.
Etymologia.
"Sphaerodactylus": "sphairos" „kula, piłka”, od σφαιροω "sphairoō" „zaokrąglony”; δακτυλος "daktulos" „palec.
Podział systematyczny.
Do rodzaju należą następujące gatunki: 
"S. cinereus" i "S. elegans" wymieniane są pod polską nazwą gekon krągłopalcowy. Obydwie nazwy uważano kiedyś za synonimy.

</doc>
<doc id="1533168" url="https://pl.wikipedia.org/wiki?curid=1533168" title="Tenodera sinensis">
Tenodera sinensis



</doc>
<doc id="1533169" url="https://pl.wikipedia.org/wiki?curid=1533169" title="Francuskie Indie Zachodnie">
Francuskie Indie Zachodnie



</doc>
<doc id="1533171" url="https://pl.wikipedia.org/wiki?curid=1533171" title="Saint-Croix">
Saint-Croix



</doc>
<doc id="1533172" url="https://pl.wikipedia.org/wiki?curid=1533172" title="Civic Square">
Civic Square

Civic Square – publiczny plac w centrum Wellington (stolicy Nowej Zelandii) łączący część biznesową miasta z częścią rozrywkową.
Historia.
Najstarszym budynkiem jest otwarty w 1904 roku ratusz, który został zaprojektowany przez Joshua Charleswortha. Pierwsze plany dotyczące powstania placu sięgają roku 1944. Ale dopiero na początku 1990 roku Rada Miasta Wellington postanowiła zbudować centralny plac na wzór europejskich. Zlokalizowano go pomiędzy ratuszem i centralną biblioteką (obecnie City Gallery Wellington). Ratusz został przerobiony, wzmocniony i włączony w obręb placu. Nowy blok biblioteki został zlokalizowany obok ratusza po zachodniej stronie placu, z szerokim mostem prowadzącym do nabrzeża na wschodniej stronie. Plac ostatecznie powstał w 1992 roku.
Plac pokryty jest żółtymi kostkami brukowym i jest miejscem spotkań publicznych oraz wielu imprez, ponadto znajduje się tam wiele restauracji, barów itp.
The City to Sea Bridge.
Most łączący Civic Square z nabrzeżem został zaprojektowany przez Rewi Thompsona i Johna Graya i otwarty w 1994 roku. Jest to betonowa kładka nad ulicą. Został ozdobiony drewnianymi rzeźbami maoryskiego artysty Para Matchitta. W górnej części mostu umieszczone zostały dwa ptaki rozkładające skrzydła w geście powitania, a obok znajdują się dwa wieloryby drewna reprezentujące Taniwha Ngake i Whātaitai które według legendy, przyczyniły się do powstania Portu Wellington.
Rzeźba.
3,5 metrową Globus-rzeźbę "Paprocie" wykonał Neil Dawson. Kula ze srebrnych liści paproci, które są symbolem Nowej Zelandii, została zawieszona w 1998 roku pomiędzy okolicznymi budynkami 14 metrów nad ziemią i wydaje się unosić nad tłumem. Rzeźba wykonana z aluminium została ze względów bezpieczeństwa zdemontowana w 2015 roku. Powodem były uszkodzenia spowodowane przez wiatr. Nowa ma być wykonana ze stali nierdzewnej. Jej powrót na plac jest planowany na 2018 rok.

</doc>
<doc id="1533173" url="https://pl.wikipedia.org/wiki?curid=1533173" title="Desmond Douglas">
Desmond Douglas

Desmond Douglas (ur. 20 lipca 1955 w Kingston na Jamajce) - angielski tenisista stołowy, trzykrotny wicemistrz Europy.
Czterokrotny medalista mistrzostw Europy. Trzykrotnie zdobył srebrny medal podczas tych rozgrywek, dwukrotnie drużynowo i jeden raz w grze mieszanej. Życiowy sukces zanotował podczas turnieju Europa Top 12 wygrywając te prestiżowe zawody w Bazylei (1987).
Wielokrotnie startował w mistrzostwach świata, nie odnosząc jednak tam sukcesów. Najbliżej medalu był podczas mistrzostw świata w Birmingham w 1977 roku przegrywając w ćwierćfinale gry podwójnej i w Tokio (1983) zdobywając 4. miejsce drużynowo.
Olimpijczyk - startował w Seulu (1988) grając w 1/16 finału gry pojedynczej.

</doc>
<doc id="1533175" url="https://pl.wikipedia.org/wiki?curid=1533175" title="A Vision of a Dying Embrace">
A Vision of a Dying Embrace

A Vision of a Dying Embrace – pierwsze wideo brytyjskiego zespołu muzycznego Anathema. Zawiera cztery teledyski oraz zapis koncertu grupy w Krakowie, 1 marca 1996 roku. Zostało ono najpierw wydane jako kaseta VHS, a pięć lat później jako płyta DVD.

</doc>
<doc id="1533177" url="https://pl.wikipedia.org/wiki?curid=1533177" title="Morne-Rouge">
Morne-Rouge



</doc>
<doc id="1533178" url="https://pl.wikipedia.org/wiki?curid=1533178" title="Morne Rouge">
Morne Rouge



</doc>
<doc id="1533179" url="https://pl.wikipedia.org/wiki?curid=1533179" title="Jan Edward Kucharski">
Jan Edward Kucharski

Jan Edward Kucharski (ur. 26 grudnia 1914 w Sosnowcu, zm. 1 lipca 1979 w Warszawie) – polski prozaik, autor utworów dla dzieci i młodzieży, słuchowisk i widowisk telewizyjnych.
Był absolwentem Szkoły Głównej Handlowej w Warszawie. W 1939 uczestniczył w kampanii wrześniowej na Podkarpaciu. W powstaniu warszawskim 1944 służył w oddziałach pomocniczych AK i m.in. współdziałał w ratowaniu zbiorów etnograficznych i biblioteki wydawcy J. Michalskiego. Po wojnie ranny przebywał krótko w Zakopanem, następnie w Zagłębiu Dąbrowskim był w latach 1945–1953 organizatorem życia kulturalnego (tworzenie klubów literackich).
Od 1953 przebywał w Warszawie. Pracował w redakcji tygodnika „Żołnierz Polski”, publikował w czasopismach dziecięco-młodzieżowych („Płomyczek”, „Płomyk”), współpracował z Polskim Radiem. W latach 1965–1970 pracował w Telewizji Polskiej, gdzie był m.in. kierownikiem Teatru Młodego Widza. Pochowany został na cmentarzu w Wilanowie.
Debiutował w 1935 na łamach prasy jako felietonista. Po wojnie jako prozaik debiutował "Notatkami z łowiska" w czasopiśmie „Łowiec Polski”. Jego oparte na wnikliwych obserwacjach opowiadania i drobne szkice liryczne oddają umiłowanie przyrody i subtelne odczuwanie jej piękna.
Twórczość.
oraz wspólnie z Marią Kownacką:

</doc>
<doc id="1533180" url="https://pl.wikipedia.org/wiki?curid=1533180" title="Józef Łukaszewicz">
Józef Łukaszewicz



</doc>
<doc id="1533182" url="https://pl.wikipedia.org/wiki?curid=1533182" title="Gruntowy wymiennik ciepła">
Gruntowy wymiennik ciepła

Gruntowy wymiennik ciepła lub gruntowy powietrzny wymiennik ciepła (GPWC) – urządzenie służące do wspomagania wentylacji budynków zwiększające ich komfort cieplny poprzez zmniejszenie wahań temperatury dostarczanego do budynku powietrza. W literaturze spotyka się też określenie „gruntowa / podziemna czerpnia powietrza”.
Urządzenie w zależności od sposobu wymiany ciepła, można podzielić na przeponowe oraz bezprzeponowe. Przeponowe wymienniki są to takie, w których istnieje warstwa oddzielająca (przepona) media, między którymi następuje wymiana ciepła (wymienniki rurowe). W wymiennikach bezprzeponowych przepływające powietrze ma bezpośredni kontakt z odpowiednio przygotowaną warstwą gruntu (wymienniki żwirowe i płytowe).
W gruntowym wymienniku ciepła wykorzystuje się dużą pojemność cieplną gruntu, dzięki której można zmniejszyć wahania temperatury powietrza dostarczanego do budynku (w stosunku do pobieranego bezpośrednio z atmosfery). Instalacja jest wykorzystywana do wstępnego ogrzewania (w zimie) lub chłodzenia (w lecie) powietrza wprowadzanego do budynków. Najczęściej jest to system połączony z wentylacją mechaniczną budynku i rekuperatorem, powietrznym systemem grzewczym (np. pompą ciepła), ewentualnie z wentylacją grawitacyjną wspomaganą kominem słonecznym.
Gruntowe wymienniki ciepła początkowo znajdowały zastosowanie w budownictwie budynków autonomicznych oraz wznoszonych zgodnie z niemiecką normą domu pasywnego. Obecnie rozwiązanie to wykorzystywane jest coraz częściej w instalacjach wentylacyjnych nowo wznoszonych obiektów, gdzie zwraca się szczególną uwagę na niską energochłonność budynku. Ze względu na korzystny mikroklimat jaki powoduje eksploatacja GPWC, coraz częściej wymiennik instalowany jest w budynkach jedno- i wielorodzinnych.
Umiejscowienie GPWC.
Istotnym przy wykonywaniu gruntowego wymiennika ciepła jest umieszczenie go minimum 20 centymetrów poniżej głębokości przemarzania gruntu, przy czym badania prowadzone nad gruntowymi wymiennikami wykazały, że największe zyski energetyczne uzyskuje się przy wkopaniu wymiennika na głębokość 4 – 5 m. Posadowienie go na takiej głębokości znacznie poprawia jego wydajność energetyczną.
Dla podniesienia sprawności wymiennika umieszcza się nad nim (około 30 cm) warstwę izolacji termicznej. Termoizolacja, w zależności od grubości warstwy, symuluje posadowienie wymiennika na głębokości 4–5 m poprzez oddzielenie czynnej objętości gruntu od wpływów warunków atmosferycznych. W przypadku wymienników płytowych, termoizolacja umożliwia posadowienie go na głębokości od 0,7 do 2 metrów.
Rozwiązania konstrukcyjne.
Wymiennik rurowy jest kanałem powietrznym wbudowanym pod powierzchnią gruntu. Składa się on z długiego rurociągu zbudowanego z rur PVC bądź też innych tworzyw sztucznych. Wymiennik tego typu jest wymiennikiem przeponowym, ponieważ między gruntem a przepływającym powietrzem istnieje ścianka rury. W zależności od wielkości terenu jaki jest do zagospodarowania, zagłębienia oraz warunków cieplnych gruntu, wymienniki rurowe układać można w postaci jednego długiego rurociągu lub w układach rozdzielonych (np. układ Tichelmana). W układach takich strumień powietrza rozdziela się na kilka rurociągów o mniejszej średnicy – w celu zwiększenia powierzchni wymiany ciepła – a następnie łączy się i kierowany jest do budynku. W wymiennikach przeponowych rurociąg powinien mieć spad do studzienki odwodnieniowej, która jest niezbędnym elementem tego typu wymiennika. Aby ułatwić odprowadzenie wody, spływ skroplin powinien być zgodny z kierunkiem przepływającego powietrza. Woda zalegająca w rurociągu przez dłuższy czas może powodować zauważalny spadek jakości powietrza nawiewanego do budynku. Dla zapewnienia czystości powierzchni rurociągu na czerpni stosuje się filtry powietrza, których kwartalna wymiana zapewnia, że rury i powietrze w nich płynące jest czyste.
Przepływ powietrza przez złoże ze żwiru, bądź kruszywa łamanego o granulacji 16-32 lub 20-40 (wymiennik bezprzeponowy żwirowy), który rozwija znaczną powierzchnię wymiany termicznej, duża powierzchnia termiczna zwiększa jego przewodność cieplną – kilkanaście m3 czystego płukanego żwiru. Wymiennik jest najbardziej efektywny podczas pracy cyklicznej praca/regeneracja tj. 16-12h/8-12h. Przy takim rozwiązaniu przy jednym złożu należy przewidzieć czas na jego regenerację. Innym rozwiązaniem jest układ syjamski (podwójny), gdzie w trakcie pracy jednej części wymiennika, druga jego część jest w fazie regeneracji – koszt wykonania takiego jest niewiele wyższy bo posiada wspólne elementy pojedynczego ŻGWC. Wymienniki żwirowe posiadają zabezpieczenie przed działaniem wody np. wody deszczowej i izolację termiczną pomiędzy warstwami folii budowlanej styropian który "symuluje" zagłębienie ŻGWC na głębokość 4-5m. Rzeczywista głębokość posadowienia jego dna to 0,5 do 2m. Jego dno musi być powyżej poziomu wód gruntowych – przy wysokich stanach wód można go nawet wypiętrzyć ponad teren. Żeby nie nastąpiło, wymieszanie żwiru z gruntem rodzimym powierzchni wykopu wykłada się go geowłókniną. Żwirowy GWC stwarza małe opory przepływu powietrza. Przepływa ono z szybkością 0,1 m/s całym przekrojem żwiru laminarnie przez cały jego przekrój. Zimą opory przepływu wynoszą ok 50 Pa. Latem przy pełnej wydajności ŻGWC (bo nie tylko wentylujemy, ale przede wszystkim chłodzimy) opór złoża wzrasta do ok 120 Pa, wówczas jest potrzebny bypass wokół rekuperatora z wentylatorem kanałowym o mocy 120-150 W z płynną regulacją mocy. Jego uruchomienie i przestawienie przepustnic przy wymianie wkładu letniego w rekuperatorze. Wymiennik żwirowy jest bezobsługowy – nie wymaga wymiany filtrów na czerpni, pompowania skroplin. Powierzchnia wykopu do jego wykonania dla domu jednorodzinnego wynosi ok. 10–12 m². Szerokość powinna wynosić 2,5 do max 3 m, wystarczy żeby powietrze osiągnęło spodziewane parametry np. zimą ogrzać z -15 °C do 0 °C, latem z 35 °C do 20 °C. Ta odległość wystarczy żeby powietrze oczyściło się z alergenów, grzybów, ze smogu. W Rybniku były wykonane przez ekspertów PAN badania (tu są wyniki tych badań) – [zawartości smogu przed i za GWC wyniki przed i za 230µg do 56µg. Inna jego nazwa to Samoczyszczący Filtr Żwirowy – w trakcie deszczu następuje skroplenie wilgoci – woda spływa i płucze żwir z alergenów, grzybów.
Wymiennik płytowy składa się ze specjalnych płyt z tworzywa sztucznego, układanych w rzędach, w układzie zwartym bądź z rozstawem między rzędami płyt. Płyta uniesiona jest ponad zagęszczoną podsypkę na klockach dystansowych. Powstaje wówczas szczelina między gruntem a płytą. Przestrzenią między gruntem a płytą przepływa powietrze – szczelina ma wysokość zapewniającą optymalne warunki do wymiany ciepła. Oprócz płyt, wymiennik składa się z dwóch kolektorów oraz rurociągu doprowadzającego powietrze z czerpni terenowej do kolektora wlotowego i odprowadzającego powietrze z kolektora wylotowego do budynku.
Wymienniki płytowe przystosowane są do wbudowania w gruncie na głębokości od 0,7 m. Warunkiem jest zastosowanie izolacji termicznej ułożonej nad wymiennikiem. Zwarta konstrukcja umożliwia także umieszczenie wymiennika wewnątrz obrysu fundamentowego budynku, pod płytą fundamentową (pod budynkiem). Wbudowanie wymiennika płytowego wymaga wykonania wykopu o dużej powierzchni, lecz niewielkiej głębokości. O ile wbudowanie go wewnątrz obrysu fundamentowego jest wykonywane wraz z zasypaniem fundamentów i nie stanowi większego problemu, to wykonanie wykopu poza budynkiem uzależnione jest od powierzchni działki przeznaczonej pod GPWC.
Nie ma konieczności stosowania specjalnego układu do odprowadzania skroplin, ponieważ jest to wymiennik bezprzeponowy a nadmiar wilgoci w powietrzu (w okresie letnim) absorbowany jest przez grunt. Analogiczna sytuacja ma miejsce w okresie zimowym. Jako że grunt stanowi nie tylko bufor cieplny, ale także zawiera pewne ilości wody, powietrze w okresie zimowym jest dodatkowo nawilżane.
Wymiennik grzebieniowy jest nową konstrukcją, która łączy zalety płytowego i żwirowego wymiennika. Po dwóch stronach płaskiego złoża żwirowego (grubość 20 cm) znajdują się kolektor doprowadzający i odprowadzający powietrze. Do kolektorów podłączone są perforowane kanały umieszczone w wewnątrz złoża, które rozprowadzają i odbierają powietrze. Powietrze zasysane przez czerpnię przepływa przez kolektor zasilający do kilku perforowanych kanałów rozprowadzających. Przechodzi przez żwir do sąsiednich perforowanych kanałów odbierających i dalej przez kolektor odbierający do budynku. Przy takiej konfiguracji opór generowany przez żwir spada zaledwie do kilku Pa. Opór całego GWC, po uwzględnieniu oporów kolektora i kanałów perforowanych to zaledwie 20 do 30 Pa. Zalety grzebieniowego GWC to: małe opory tłoczenia, praca ciągła, płytkie posadowienie, doskonała filtracja powietrza, samooczyszczanie żwiru (długowieczna praca), bardzo duża odporność na ściskanie, równomierna praca całą powierzchnią, niskie nakłady inwestycyjne.
Prawidłowo dobrany i wbudowany GPWC powinien się charakteryzować:
Jest to gruntowy wymiennik ciepła bezprzeponowy, czyli mający kontakt przepływającego powietrza z podłożem. Jego innowacyjność polega na opracowaniu specjalnej konstrukcji modułów które zalewane są betonem od góry, dzięki czemu osiągnięto bardzo dużą wytrzymałość na nacisk z góry. Dlatego ten rodzaj wymiennika nadaje się idealnie do montażu w trudnych warunkach np. pod płytą fundamentową lub parkingiem bez obawy o zagniecenie. Powietrze od czerpni płynie rurami do kolektora rozdzielającego a następnie przez moduły termoformowane w kształcie połówek rur otwartych od dołu które posiadają w górnej części przetłoczenia powodujące zawirowania powietrza wokół osi każdej połówki i sprowadzenie go na podłoże. Zapewnia to ukierunkowany i równomiernie rozdzielony strumień powietrza w formie Tichelmanna na każdym module a przez to dobrą wymianę cieplną na całej powierzchni wymiennika. Po przejściu przez moduły powietrze dostaje się do kolektora zbierającego a następnie poprzez rurociągi do wskazanego miejsca. GWC tego typu produkowane są wyłącznie w wykonaniu antybakteryjnym, antygrzybicznym i antywirusowym. Można je dobierać i stosować dla najmniejszych przepływów powietrza nawet od 100 m³/godz oraz dla każdej innej. W przypadku zastosowania do podbudowy minerału zeolit, ten typ wymiennika spełnia również rolę doskonałego filtra antysmogowego.
Wady i zalety GPWC.
Czerpnia do gruntowego wymiennika ciepła w myśl polskiego prawa musi znajdować się co najmniej 2 metry nad powierzchnią przyległego terenu.
Wpływ na środowisko.
W dobie zwracania baczniejszej uwagi na zużycie paliw kopalnych i energii gruntowy wymiennik ciepła stanowi (nie we wszystkich warunkach) bardzo dobrą alternatywę dla standardowych systemów chłodzenia powietrza opartych na działaniu kompresora, przy minimalnym bądź zerowym (po podłączeniu go do komina słonecznego) zużyciu energii.

</doc>
<doc id="1533183" url="https://pl.wikipedia.org/wiki?curid=1533183" title="Tomasz Teofil Kuliński">
Tomasz Teofil Kuliński

Tomasz Teofil Kuliński (ur. 12 grudnia 1823 w Ćmielowie, zm. 8 stycznia 1907 w Kielcach) – duchowny rzymskokatolicki, wikariusz apostolski w Kielcach w latach 1870–1872, administrator apostolski w Kielcach w latach 1872–1883, biskup diecezjalny kielecki w latach 1883–1907.
Życiorys.
Urodził się 12 grudnia 1823 w Ćmielowie. Kształcił się w Gimnazjum Wojewódzkim w Kielcach. Od 1843 studiował w Seminarium Duchownym w Kielcach, skąd po dwóch latach został przeniesiony na dalsze studia w Akademii Duchownej w Warszawie. Studia ukończył ze stopniem kandydata teolo­gii. Wyświęcony na prezbitera został 6 lipca 1849 w katedrze sandomierskiej przez Józefa Goldtmanna, miejscowego biskupa diecezjalnego.
Od 1850 był regensem, a od 1867 oficjałem konsystorza kieleckiego. W latach 1851–1883 prowadził wykłady w kieleckim seminarium duchownym z teologii dogmatycznej i wymowy kościelnej. Od 1850 był kanonikiem i kaznodzieją katedralnym.
22 grudnia 1870 został mianowany wikariuszem apostolskim części diecezji krakowskiej w granicach Królestwa Polskiego z siedzibą w Kielcach, zaś 23 lutego 1872 administratorem apostolskim i biskupem tytularnym Satali. Sakrę biskupią otrzymał 3 października 1872 w kościele św. Katarzyny Aleksandryjskiej w Petersburgu. Konsekrował go arcybiskup metropolita mohylewski Antoni Fijałkowski, w asyście Jerzego Iwaszkiewicza, biskupa pomocniczego mohylewskiego, i Aleksandra Gintowta-Dziewałtowskiego, biskupa pomocniczego płockiego. 15 marca 1883 został ustanowiony biskupem diecezjalnym reaktywowanej diecezji kieleckiej. Jako rządca w Kielcach powiększył liczbę parafii, dbał o aktywizację duszpasterstwa parafialnego i rozwój duchowy kleru, zreformował seminarium duchowne i przeprowadził przebudowę kościoła katedralnego. Utworzył Kieleckie Towarzystwo Dobroczynności, które wspierał finansowo, a także ufundował Dom św. Tomasza, będący sierocińcem i szkołą zawodową. Występował w obronie niezależności Kościoła wobec zaborcy. Gdy w 1893 nie zezwolił naczelnikowi Dyrekcji Nauczania w Kielcach na zwizytowanie seminarium, zostało ono zamknięte przez władze carskie pod zarzutem antyrządowego wychowywania alumnów, a wykładowców skazano na kilka lat zesłania na Syberię. W 1897 Kuliński otworzył seminarium z kadrą naukową z innych diecezji. W czasie swych rządów dwukrotnie zwizytował wszystkich parafie, udzielając sakramentu bierzmowania blisko połowie swych diecezjan.
Był współkonsekratorem podczas sakr biskupów diecezjalnych: sejneńskiego Piotra Pawła Wierzbowskiego (1872), wileńskiego Karola Hryniewieckiego (1883), łuckiego i żytomierskiego Szymona Marcina Kozłowskiego (1883) oraz lubelskiego Kazimierza Józefa Wnorowskiego (1883).
Zmarł 8 stycznia 1907 w Kielcach. Został pochowany w podziemiach katedry kieleckiej.

</doc>
<doc id="1533187" url="https://pl.wikipedia.org/wiki?curid=1533187" title="La Trinité">
La Trinité



</doc>
<doc id="1533190" url="https://pl.wikipedia.org/wiki?curid=1533190" title="La Trinite">
La Trinite



</doc>
<doc id="1533191" url="https://pl.wikipedia.org/wiki?curid=1533191" title="Trinite">
Trinite



</doc>
<doc id="1533192" url="https://pl.wikipedia.org/wiki?curid=1533192" title="Jastrząb (stacja kolejowa)">
Jastrząb (stacja kolejowa)

Jastrząb – stacja kolejowa zlokalizowana w Lipienicach w gminie Jastrząb w powiecie szydłowieckim w województwie mazowieckim. Położona jest niedaleko Jastrzębia. Według klasyfikacji PKP ma kategorię dworca lokalnego.
W roku 2017 stacja obsługiwała 100–149 pasażerów na dobę.
Obecnie zatrzymują się na niej wyłącznie pociągi osobowe Kolei Mazowieckich relacji Skarżysko-Kamienna – Radom. Do roku 2003 była to również stacja towarowa z torami prowadzącymi do pobliskiej cementowni w Wierzbicy.

</doc>
<doc id="1533194" url="https://pl.wikipedia.org/wiki?curid=1533194" title="Trois-Îlets">
Trois-Îlets



</doc>
<doc id="1533195" url="https://pl.wikipedia.org/wiki?curid=1533195" title="Trois Îlets">
Trois Îlets



</doc>
<doc id="1533196" url="https://pl.wikipedia.org/wiki?curid=1533196" title="Opera House (Wellington)">
Opera House (Wellington)

Opera House - teatr w Wellington, stolicy Nowej Zelandii, usytuowany na ulicy Manners Street, naprzeciwko parku Te Aro. Mimo tego, że szkic rysunku wykonał australijski architekt William Pitt, to z powodu trudności technicznych (Pitt mieszkał w Melbourne) prace nad projektem kończył lokalny architekt Albert Liddy.
Jest to ceglany budynek z drewnianymi podłogami. Ma trzy poziomy. 

</doc>
<doc id="1533197" url="https://pl.wikipedia.org/wiki?curid=1533197" title="Trois Ilets">
Trois Ilets



</doc>
<doc id="1533198" url="https://pl.wikipedia.org/wiki?curid=1533198" title="Trois-Ilets">
Trois-Ilets



</doc>
<doc id="1533199" url="https://pl.wikipedia.org/wiki?curid=1533199" title="Tarentola">
Tarentola

Tarentola – rodzaj jaszczurki z rodziny Phyllodactylidae.
Zasięg występowania.
Rodzaj obejmuje gatunki występujące w południowej Europie i Afryce. 
Systematyka.
Etymologia.
"Tarentola": być może od nazwy Tarent (, ) regionu we południowych Włoszech.
Podział systematyczny.
Do rodzaju należą następujące gatunki: 

</doc>
<doc id="1533201" url="https://pl.wikipedia.org/wiki?curid=1533201" title="Plan Spaaka">
Plan Spaaka

Plan Spaaka – inicjatywa podjęta w 1952 przez Zgromadzenie Parlamentarne EWWiS pod kierownictwem Paula-Henriego Spaaka zakładająca powołanie nowego europejskiego ugrupowania integracyjnego, mającego zastąpić EWO i EWWiS – Europejskiej Wspólnoty Politycznej. Projekt statutu tej organizacji zakładał funkcjonowanie wspólnoty w oparciu o bikameralny parlament (Izba Narodów i Senat), Europejską Radę Wykonawczą, Radę Ministrów Państw Członkowskich, Trybunał Sprawiedliwości oraz Radę Gospodarczą i Społeczną. Jej zadaniem byłaby koordynacja polityki zagranicznej oraz utworzenie wspólnego rynku. W związku z odrzuceniem projektu EWO przez francuskie Zgromadzenie Narodowe koncepcja EWP poniosła fiasko.

</doc>
<doc id="1533202" url="https://pl.wikipedia.org/wiki?curid=1533202" title="Le Lamentin">
Le Lamentin



</doc>
<doc id="1533204" url="https://pl.wikipedia.org/wiki?curid=1533204" title="Lamentin">
Lamentin



</doc>
<doc id="1533206" url="https://pl.wikipedia.org/wiki?curid=1533206" title="Gąsawy Plebańskie (przystanek kolejowy)">
Gąsawy Plebańskie (przystanek kolejowy)

Gąsawy Plebańskie – przystanek kolejowy zlokalizowany w Gąsawach Plebańskich w gminie Jastrząb w powiecie szydłowieckim w województwie mazowieckim. Obecnie zatrzymują się na nim wyłącznie pociągi osobowe Kolei Mazowieckich relacji Skarżysko-Kamienna - Radom.
Przystanek powstał pomiędzy 1984 a 1985 rokiem. W roku 2017 przystanek obsługiwał 50–99 pasażerów na dobę.

</doc>
<doc id="1533208" url="https://pl.wikipedia.org/wiki?curid=1533208" title="Matiu/Somes">
Matiu/Somes

Matiu/Somes - niemal dwudziestopięciohektarowa wyspa położona w północnej części Portu morskiego Wellington, największa z trzech wysp znajdujących się w tym porcie. Jest położona w odległości 3 km od Petone i rzeki Hutt oraz 5 km od wyspy Makaro/Ward. 

</doc>
<doc id="1533212" url="https://pl.wikipedia.org/wiki?curid=1533212" title="Zbigniew Kwiatkowski (pisarz)">
Zbigniew Kwiatkowski (pisarz)

Zbigniew Kwiatkowski (ur. 17 lipca 1920 w Glinniku Mariampolskim, zm. 26 grudnia 1979 w Krakowie) – polski pisarz i reportażysta.
Debiutował jako prozaik w 1949 r. na łamach tygodnika "Odrodzenie" (Warszawa). Był redaktorem prasy krakowskiej, a od 1958 r. tygodnika "Życie Literackie". W 1960 r. otrzymał nagrodę tygodnika "Życie Literackie" za publicystykę.

</doc>
<doc id="1533215" url="https://pl.wikipedia.org/wiki?curid=1533215" title="Makaro/Ward">
Makaro/Ward

Makaro/Ward – jedna z trzech małych wysp położonych w Porcie morskim Wellington, na południowo-wschodnim krańcu Wyspy Północnej Nowej Zelandii. Wyspa znajduje się ok. 1,7 kilometra od miasteczka Eastbourne, ma ok. 250 m długości i 80 m szerokości.

</doc>
<doc id="1533216" url="https://pl.wikipedia.org/wiki?curid=1533216" title="Ptenopus">
Ptenopus

Ptenopus – rodzaj jaszczurki z rodziny gekonowatych (Gekkonidae). 
Zasięg występowania.
Rodzaj obejmuje gatunki występujące w Południowej Afryce, Namibii, Botswanie i Zimbabwe. 
Systematyka.
Etymologia.
"Ptenopus": "ptēn", πτηνος "ptēnos" „skrzydlaty”, od πετομαι "petomai" „latać”; πους "pous", ποδος "podos" „stopa”.
Podział systematyczny.
Do rodzaju należą następujące gatunki: 

</doc>
<doc id="1533217" url="https://pl.wikipedia.org/wiki?curid=1533217" title="Candle in the wind">
Candle in the wind



</doc>
<doc id="1533219" url="https://pl.wikipedia.org/wiki?curid=1533219" title="Vauclin">
Vauclin



</doc>
<doc id="1533222" url="https://pl.wikipedia.org/wiki?curid=1533222" title="Heinrich Bär">
Heinrich Bär

Heinz (Oskar-Heinrich) Bär (ur. 21 marca 1913 w Sommerfeld, zm. 28 kwietnia 1957 koło Brunszwiku) – as myśliwski, podpułkownik Luftwaffe. Uczestnik działań zbrojnych podczas II wojny światowej. Odznaczony Krzyżem Rycerskim Krzyża Żelaznego z Liśćmi Dębu i Mieczami. Na swoim koncie miał 220 zwycięstw na wszystkich frontach wojny: 3 nad Francją, 10 w czasie Bitwy o Anglię, 96 na froncie wschodnim, 61 w Afryce, 46 na froncie zachodnim, 4 nad Maltą. Wśród jego zwycięstw były 52 maszyny USAAF: 21 B-17 i B-24, 11 P-51, 10 P-47, 4 P-38, 3 B-25, 1 A-20, a także 25 Spitfire. Znajduje się na ósmym miejscu listy niemieckich pilotów z największą liczbą zestrzeleń. 
Odznaczenia.
Trzykrotnie nominowany do Krzyża Rycerskiego Krzyża Żelaznego z Liśćmi Dębu, Mieczami i Brylantami. Jednak trzy razy ta nominacja została odrzucona przez Reichsmarschalla Hermanna Göringa.

</doc>
<doc id="1533223" url="https://pl.wikipedia.org/wiki?curid=1533223" title="Bohdan Józef Kowalski">
Bohdan Józef Kowalski

Bohdan Józef Kowalski (ur. 25 maja 1928 w Warszawie, zm. 11 października 2003 tamże) – polski inżynier mechanik, konstruktor, specjalista w zakresie urządzeń budownictwa kolejowego. Projektował również inne urządzenia mechaniczne (m.in. elementy konstrukcji samochodów i rowery). Autor i współautor wielu patentów z zakresu budowy maszyn i urządzeń technicznych. 
Wywodził się ze śląskiego rodu Feige. Jego pradziadek, Lorenz (Wawrzyniec) Feige, w 1863 r. opuścił Śląsk pod przybranym nazwiskiem Michał Kowalski i osiedlił się w Królestwie Polskim. Syn Stanisława i Sabiny ze Skowrońskich. Mąż Irmy Hanny Elżbiety z Borowskich (córki Antoniego). Ojciec Mariusza i Katarzyny. W latach II wojny światowej członek Szarych Szeregów. W pierwszych dniach powstania warszawskiego w wyniku pacyfikacji Ochoty został deportowany do Niemiec i więziony w KL Buchenwald (numer obozowy 71676) oraz KL Holzen. Studiował na Wydziale Mechanicznym Energetyki i Lotnictwa Politechniki Warszawskiej oraz w Wyższej Szkole Inżynierskiej w Warszawie. 
Długoletni kierownik, a następnie dyrektor, w Zakładzie Badań i Doświadczeń Budownictwa Kolejowego. Pracował również w Hucie Warszawa, Instytucie Mechaniki Precyzyjnej, Fabryce Samochodów Osobowych (FSO) oraz w Instytucie Badawczym Dróg i Mostów (1982–1988). Na emeryturze od 1988.
Pochowany na cmentarzu Wawrzyszewskim w Warszawie.

</doc>
<doc id="1533224" url="https://pl.wikipedia.org/wiki?curid=1533224" title="Tom Pappas">
Tom Pappas

Tom Pappas (ur. 6 września 1976) – amerykański lekkoatleta, wieloboista, Mistrz Świata z 2003.
W swojej karierze Pappas osiągnął kilka wartościowych wyników :
Sukcesów byłoby prawdopodobnie więcej gdyby nie nękające Pappasa kontuzje, z ich powodu stracił cały sezon 1998, nie ukończył wielu międzynarodowych zawodów, m.in. dwukrotnie letnich igrzysk olimpijskich (Ateny 2004 i Pekin 2008), Mistrzostw Świata w Lekkoatletyce w Sewilli czy Mistrzostw Świata w Lekkoatletyce w Osace.

</doc>
<doc id="1533225" url="https://pl.wikipedia.org/wiki?curid=1533225" title="Were You There?">
Were You There?

Were You There – płyta DVD brytyjskiego zespołu muzycznego Anathema. Jest ona zapisem koncertu grupy w Krakowie, który odbył się 30 stycznia 2004 roku. Zawiera także dodatkowe utwory, z których trzy zostały nagrane akustycznie, razem z kwartetem smyczkowym w Liverpoolu.

</doc>
<doc id="1533226" url="https://pl.wikipedia.org/wiki?curid=1533226" title="Hemidactylus">
Hemidactylus

Hemidactylus – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w Afryce, Azji, Europie i Oceanii. 
Systematyka.
Podział systematyczny.
Do rodzaju należą następujące gatunki: 

</doc>
<doc id="1533230" url="https://pl.wikipedia.org/wiki?curid=1533230" title="Zamachy w Mumbaju (2008)">
Zamachy w Mumbaju (2008)

Zamachy terrorystyczne w Mumbaju – seria ataków terrorystycznych, które miały miejsce 26–29 listopada 2008. W serii 10 zamachów zginęło 175 osób (w tym 9 zamachowców), 293 zostało rannych, część gości dwóch wielkich hoteli i oddzielnego centrum kultury żydowskiej Nariman House została zakładnikami zamachowców. 
Okoliczności zamachów.
Zamachy miały miejsce w dziewięciu południowych punktach miasta: na dworcu kolejowym Chhatrapati Shivaji, w restauracji Leopold Café, w wielkich hotelach Taj Mahal i Oberoi, w dokach portowych, na komisariacie głównym dla południowego Mumbaju, na plaży, w szpitalu Cama oraz w miejscowym centrum kultury żydowskiej Nariman House. Zamachowcy użyli między innymi karabinów AK oraz granatów i podobno przybyli z morza. Dodatkowo miała miejsce eksplozja bomby w taksówce w pobliżu portu lotniczego, w północnej dzielnicy Mumbaju Vile Parle, ale nie ustalono jej powiązania z pozostałymi zamachami.
W hotelu Taj Mahal Palace wybuchł pożar. W czasie zamachu w hotelu znajdowali się przedstawiciele Parlamentu Europejskiego, w tym Polak – Jan Masiel. Ranny został jeden z nich – Ignasi Guardans.
Z informacji podanych przez agencję AP wynika, że jedną z ofiar śmiertelnych jest szef mumbajskiej jednostki antyterrorystycznej Hemant Karkare. Ponadto w wyniku zamachu na komisariat policji w południowym Mumbaju zginęło czterech innych funkcjonariuszy zajmujących wysokie stanowiska.
Natomiast w mumbajskim hotelu Oberoi hinduscy komandosi uwolnili siedmiu zakładników. Wśród uwolnionych był jeden z Polaków przetrzymywanych przez terrorystów. Wcześniej siłom hinduskim udało się uwolnić dwóch obcokrajowców z hotelu Taj Mahal. Za zamachem stało pakistańskie ugrupowanie Laszkar-i-Toiba. Indie oskarżyły pakistański rząd i wywiad ISI, że współpracował z rebeliantami podczas przygotowań do szturmu na Mumbaj. Minister spraw zagranicznych Pakistanu Shah Mehmood Qureshi powiedział, że jest "zaszokowany i przerażony" wydarzeniami w Mumbaju. Prezydent Asif Ali Zardari w odpowiedzi na zarzuty strony hinduskiej dotyczące odpowiedzialności "elementów" z Pakistanu za zamachy stwierdził, że "niepaństwowe czynniki" chciały narzucić rządowi swój plan działania. Dodał również, że jest "zszokowany tą tragedią".
Pięciu zakładników w Nariman House znaleziono zastrzelonych po jego odbiciu 28 listopada 2008, w tym rabina Gawri’ela No’acha Holtzberga, przywódcę ortodoksyjnych żydów w Mumbaju oraz jego żonę Riwkę.

</doc>
<doc id="1533231" url="https://pl.wikipedia.org/wiki?curid=1533231" title="Parafia Zaśnięcia Najświętszej Maryi Panny w Czyżach">
Parafia Zaśnięcia Najświętszej Maryi Panny w Czyżach

Parafia Zaśnięcia Przenajświętszej Bogurodzicy – parafia prawosławna w Czyżach, w dekanacie Hajnówka diecezji warszawsko-bielskiej.
Na terenie parafii funkcjonują 3 cerkwie i 1 kaplica:
Historia.
Parafia istniała już w XVII w. Cerkiew pochodząca z tego czasu spłonęła w 1984. Na jej miejsce przywieziono drewnianą cerkiew z Hajnówki, która pozostawała w Czyżach do 1993, a aktualnie znajduje się w Białymstoku.
Obecną murowaną cerkiew parafialną zbudowano w latach 1984–1993.
W 1900 parafia należała do dekanatu Kleszczele w nowo powstałej eparchii grodzieńskiej i brzeskiej. Na obszarze parafii leżały wsie: Czyże, Kojły, Kuraszewo, Lady, Leniewo, Łuszcze, Osówka, Podrzeczany, Rakowicze, Zbucz.
We wsi Zbucz rozpoczęto 27 maja 2012 budowę filialnej cerkwi pod wezwaniem Świętych Męczenników Ziemi Chełmskiej i Podlaskiej. Cerkiew została poświęcona 29 maja 2016 przez metropolitę warszawskiego i całej Polski Sawę.
W 2016 poświęcono nowy dom parafialny.
Na obszarze parafii leżą miejscowości: Czyże, Rakowicze, Zbucz, Osówka, Kojły, Podrzeczany i przysiółek Hrabniak .

</doc>
<doc id="1533232" url="https://pl.wikipedia.org/wiki?curid=1533232" title="Litworowa Przełęcz">
Litworowa Przełęcz



</doc>
<doc id="1533235" url="https://pl.wikipedia.org/wiki?curid=1533235" title="Rezerwat przyrody Dalkowskie Jary">
Rezerwat przyrody Dalkowskie Jary

Rezerwat przyrody Dalkowskie Jary – leśny rezerwat przyrody w południowo-zachodniej Polsce na Wzgórzach Dalkowskich, na terenie leśnictwa Dalków (województwo dolnośląskie, powiat polkowicki, gmina Gaworzyce).
Rezerwat położony jest w północno-środkowej części Wzgórz Dalkowskich, około 1,0 km na południowy zachód od miejscowości Dalków.
Rezerwat został utworzony na mocy zarządzenia Ministra Leśnictwa i Przemysłu Drzewnego z dnia 23 czerwca 1972 na powierzchni 17,17 ha. Został powiększony w 2002 na mocy Rozporządzenia Wojewody Dolnośląskiego z dnia 31 lipca 2002, obecnie zajmuje powierzchnię 36,12 ha. Został utworzony w celu zachowania ze względów naukowych, dydaktycznych i krajobrazowych fragmentu lasu mieszanego o cechach zespołu naturalnego. Rezerwat chroni rozłożyste dęby oraz fragment lasu świeżego z przewagą buka. Ochronie podlegają również intensywnie ukształtowane formy geomorfologiczne terenu oraz krajobraz kulturowy.
Rezerwat obejmuje zalesioną szczytową partię Garbu Kocich Gór w głównym Grzbiecie Wzgórz Dalkowskich. Znajduje się tu wzgórza o stromych zboczach żłobione siecią wąwozów. Na stosunkowo małej powierzchni rezerwatu różnica wysokości wynosi 65 m pomiędzy bezwzględnymi wysokościami 150–215 m. W rezerwacie wyodrębniono dwa zespoły buczyn rosnących na granicy zasięgu buka: żyzna buczyna niżowa "(Melico Fagetum)" i buczyna kwaśna "(Luzulo pilosae- Fagetum)" o charakterystycznej dla Wzgórz Dalkowskich zubożałej postaci. Obok dojrzałych buczyn występują stadia lasów regenerujących.
W partii szczytowej rezerwatu znajdują się pozostałości po dwóch grodziskach z dość dobrze zachowanymi fosami obronnymi określone jako zabytki kultury łużyckiej i wczesnośredniowiecznej. Grodziska ujęte są w rejestrze zabytków kultury.

</doc>
<doc id="1533236" url="https://pl.wikipedia.org/wiki?curid=1533236" title="Zamach w Mumbaju">
Zamach w Mumbaju



</doc>
<doc id="1533237" url="https://pl.wikipedia.org/wiki?curid=1533237" title="Power Macintosh G4">
Power Macintosh G4



</doc>
<doc id="1533238" url="https://pl.wikipedia.org/wiki?curid=1533238" title="Stosunki Szwajcarii z Unią Europejską">
Stosunki Szwajcarii z Unią Europejską

Stosunki dwustronne Szwajcaria – Unia Europejska. Szwajcaria jest jednym z najważniejszych partnerów handlowych Wspólnoty Europejskiej, współpracuje z nią w wielu kwestiach, ale konsekwentnie, zgodnie z polityką neutralności, a nawet izolacjonizmu, odrzuca możliwość członkostwa w Unii Europejskiej czy nawet w Europejskim Obszarze Gospodarczym. Rozwój wzajemnych stosunków stanowi przykład postępów w dziedzinie europeizacji życia społecznego. Zgodnie z umowami z 1999 roku Szwajcaria zobowiązała się do minimalnego wprowadzania postanowień acquis communautaire. Od 1960 roku jest również członkiem Europejskiego Stowarzyszenia Wolnego Handlu, a od 1963 członkiem Rady Europy.
Wniosek o członkostwo w EOG.
W maju 1992 roku rząd Szwajcarii i Unia Europejska osiągnęły porozumienie w sprawie członkostwa Szwajcarii w Europejskim Obszarze Gospodarczym. Jednak w grudniu 1992 roku społeczeństwo szwajcarskie w referendum odrzuciło porozumienie. W związku z tym zaprzestano dalszych rozważań na temat potencjalnego członkostwa w Unii Europejskiej.
Porozumienia dwustronne 1999.
21 czerwca 1999 podpisano siedem umów sektorowych, które weszły w życie 1 czerwca 2002 roku i dotyczyły:
W wyniku tych porozumień Szwajcaria zobowiązała się do adaptacji zarówno części prawa wspólnotowego, jak i opłaty zwanej składką solidarnościową (ang. "solidarity contribution").
Referendum 2001.
Inicjatywa „"Yes to Europe!"” postulowała natychmiastowe rozpoczęcie negocjacji akcesyjnych z Unią Europejską, jednak 4 marca 2001 Szwajcarzy w referendum ponownie odrzucili wizję członkostwa w UE.
Porozumienia dwustronne 2004.
Negocjacje drugiego etapu dwustronnych umów Komisja Europejska – Rada Związkowa trwały od lipca 2001 do 25 czerwca 2004 roku, tego dnia parafowano dziewięć umów. Siedem tematów zamknięto stosunkowo szybko, jednak rozwiązania dla dwóch – przestępstwa finansowe oraz Schengen/Dublin – znaleziono dopiero w ostatniej chwili, po długich debatach poświęconych określeniu zakresu szwajcarskiej tajemnicy bankowej. Negocjacje w przedmiocie liberalizacji obrotu usługami zostały – w związku ze znaczną liczbą wciąż nieuzgodnionych kwestii – wyłączone z II serii umów dwustronnych w marcu 2003 roku i będą kontynuowane oddzielnie w okresie późniejszym.
Dzięki temu porozumieniu Szwajcaria jest również sygnatariuszem Układu z Schengen. 5 czerwca 2005 roku Szwajcarzy w referendum opowiedzieli się za wejściem w życie wynegocjowanego porozumienia. Kraj stał się członkiem układu 12 grudnia 2008 roku. Otwarcie granic lądowych miało miejsce 12 grudnia 2008 r. Otwarcie granic na lotniskach nastąpiło 29 marca 2009.
Szwajcarię łączy z UE ponad 120 sektorowych traktatów dwustronnych, zawierających praktycznie te same przepisy, co w przypadku prawodawstwa przyjętego przez państwa EOG w zakresie swobody przepływu osób, towarów, usług i kapitału.
Udział w pozostałych projektach, programach i inicjatywach UE.
Szwajcaria uczestniczy we wspólnotowych programach kulturalnych i edukacyjnych:
Opinia publiczna.
Najnowsze badania z maja 2012 roku wykazały, że 82 procent badanych jest przeciwko przystąpieniu Szwajcarii do UE.

</doc>
<doc id="1533243" url="https://pl.wikipedia.org/wiki?curid=1533243" title="Power Macintosh G4 Cube">
Power Macintosh G4 Cube



</doc>
<doc id="1533247" url="https://pl.wikipedia.org/wiki?curid=1533247" title="Ziewonia">
Ziewonia

Ziewonia (Ziewonja) – grupa literacka działająca w latach 1832–1838 w zaborze austriackim, skupiająca byłych powstańców, uczestników demokratycznej konspiracji galicyjskiej.
Program ideowo-artystyczny grupy został zawarty w almanachu "Ziewonia" (t.1 – Lwów 1834, t.2 – Praga 1838), w którym publikowali też swoje utwory członkowie ugrupowania. Ziewończycy postulowali stworzenie literatury narodowej poprzez wierne naśladowanie twórczości ludowej narodów słowiańskich.
Z grupą "Ziewonia" związani byli m.in.: August Bielowski (redaktor almanachu), Seweryn Goszczyński, Lucjan Siemieński, Kazimierz Władysław Wóycicki, Dominik Alojzy Magnuszewski, Józef Dunin Borkowski, Leszek Dunin Borkowski, Ludwik Jabłonowski. Kres działalności grupy położyło rozbicie ruchu spiskowego przez policję oraz emigracja Goszczyńskiego i Siemieńskiego.

</doc>
<doc id="1533248" url="https://pl.wikipedia.org/wiki?curid=1533248" title="Parafia Zaśnięcia Najświętszej Maryi Panny w Dubinach">
Parafia Zaśnięcia Najświętszej Maryi Panny w Dubinach

Parafia Zaśnięcia Przenajświętszej Bogurodzicy – parafia prawosławna w Dubinach, w dekanacie Hajnówka diecezji warszawsko-bielskiej.
Na terenie parafii funkcjonują 3 cerkwie i 1 kaplica:
Celem pielgrzymek prawosławnych jest znajdujące się na terenie parafii, uważane za cudowne źródełko Krynoczka. Przy źródełku, oprócz cerkwi, znajduje się też wolnostojąca drewniana kapliczka z 1848.
Murowany grobowiec Bazylewskich z 1898 pełni funkcję kaplicy cmentarnej (pod wezwaniem św. Tomasza).
Historia.
W 1900 parafia należała do dekanatu Kleszczele w nowo powstałej eparchii grodzieńskiej. Na obszarze parafii leżały wsie Bielszczyzna, Dubiny, Hajnówka – obecnie miasto, Kotówka, Leśna – obecnie dzielnica Hajnówki, Lipiny, Nowosady i Orzeszkowo.
Na obszarze parafii leżą miejscowości: Dubiny, Bielszczyzna, Lipiny, Kotówka, Nowosady, Postołowo i uroczysko Krynoczka.

</doc>
<doc id="1533249" url="https://pl.wikipedia.org/wiki?curid=1533249" title="Przewodniczący Rady Gubernatorów Systemu Rezerwy Federalnej">
Przewodniczący Rady Gubernatorów Systemu Rezerwy Federalnej

Przewodniczący Rady Gubernatorów Systemu Rezerwy Federalnej – główny zarządzający Systemu Rezerwy Federalnej.
Przewodniczący wybierany jest spośród członków Rady Gubernatorów przez prezydenta za radą i zgodą Senatu (od przyjęcia ustawy "Federal Reserve Reform Act 1977", mimo że Senat zatwierdza każdorazowo członków Rady Gubernatorów, musi osobno zatwierdzić przewodniczącego na tym stanowisku). Jego kadencja wynosi 4 lata. 
Od 2010 spośród Rady Gubernatorów w takiej samej procedurze prezydent wybiera dwóch wiceprzewodniczących Rady Gubernatorów, przy czym jeden z wiceprezesów zastępuje prezesa w czasie jego nieobecności na posiedzeniach Rady, natomiast drugi odpowiada za rozwój polityki nadzoru i działalności regulacyjnej banku centralnego i w tym zakresie ma obowiązek składania półrocznych raportów stosownym komisjom Kongresu.
Lista chronologiczna.
Uprawnienia.
Przewodniczący Rady Gubernatorów Systemu Rezerwy Federalnej kieruje jej obradami, ustala terminarz i harmonogram prac, a ponadto zwołuje posiedzenia i opracowuje ich porządek. Wypowiada się w imieniu banku, pełni funkcje reprezentacyjne w relacjach z różnymi podmiotami zewnętrznymi, na nim spoczywa obowiązek złożenia dwa razy w roku sprawozdania Kongresowi. Przewodniczący kieruje posiedzeniami FOMC.
Przewodniczący Rady Gubernatorów wykonuje także istotne zadania poza granicami USA oraz w relacjach z zagranicznymi instytucjami finansowymi i bankami centralnymi innych państw. Jest zastępcą gubernatora w Radzie Gubernatorów MFW, a także stałym członkiem Rady Dyrektorów Banku Rozrachunków Międzynarodowych w Bazylei.
Reprezentuje też amerykański bank centralny w OECD, APEC czy w trakcie spotkań grupy G-7.

</doc>
<doc id="1533252" url="https://pl.wikipedia.org/wiki?curid=1533252" title="NGC 3690">
NGC 3690

NGC 3690 (również Arp 299 lub Markarian 171) – para zderzających się galaktyk znajdująca się w gwiazdozbiorze Wielkiej Niedźwiedzicy. Została odkryta 18 marca 1790 roku przez Williama Herschela. Jest odległa około 150 milionów lat świetlnych od Ziemi. Zderzające się galaktyki noszą też indywidualne oznaczenia PGC 35321 i PGC 35326.
700 milionów lat temu doszło do bliskiego spotkania galaktyk. W wyniku tej interakcji system przeszedł gwałtowny proces formowania nowych gwiazd. W NGC 3690 zaobserwowano siedem supernowych: SN 1992bu, SN 1993G, SN 1998T, SN 1999D, SN 2005U, SN 2010O oraz SN 2010P.
W pobliżu tej pary znajduje się mała galaktyka eliptyczna IC 694. Wiele źródeł błędnie podaje, że IC 694 to jedna ze zderzających się większych galaktyk.

</doc>
<doc id="1533258" url="https://pl.wikipedia.org/wiki?curid=1533258" title="Cmentarz wojenny nr 267 – Waryś">
Cmentarz wojenny nr 267 – Waryś

Cmentarz wojenny nr 267 – Waryś – cmentarz z okresu I wojny światowej, zaprojektowany przez Roberta Motkę, znajdujący się na przysiółku Waryś, należącym do miejscowości Borzęcin w gminie Borzęcin, w województwie małopolskim, w powiecie brzeskim. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VIII okręgu brzeskim cmentarzy tych jest 52.
Opis cmentarza.
Cmentarz znajduje się po prawej stronie drogi Bielcza – Radłów, w odległości około 20 m od drogi, na obrzeżu lasu. Jest z drogi widoczny, oddzielony od niej jest bowiem tylko pasem łąki. Ma kształt prostokąta o łącznej powierzchni 173 m². Ogrodzenie tworzą dwa rzędy stalowych rur rozpięte między solidnymi, murowanymi słupkami. Wejście przez jednoskrzydłową metalową furtkę między dwoma takimi samymi słupkami. Prowadzi od niej do pomnika alejka wysypana tłuczonym kamieniem. Pomnikiem centralnym jest betonowy postument zwieńczony krzyżem łacińskim. Jest na nim tablica inskrypcyjna z datą 1914-1915 i napisem: "ERLOSCHEN SIND UNSERE NAMEN ABER UNSERE TÄTEN LEUCHTEN", co w tłumaczeniu na język polski oznacza: “Zgasły nasze imiona, ale nasze czyny świecą”. Na cmentarzu znajdują się 4 oryginalne nagrobki. W ich wnęce są drewniane krzyże łacińskie i tabliczki imienne, a nagrobki pokryte są dachówką .
Polegli.
Na cmentarzu pochowanych jest łącznie 56 żołnierzy poległych w I wojnie światowej, w tym:
Zginęli od 21 XII 1914 do 3 I 1915 r.
Losy cmentarza.
Po II wojnie nie dbano o cmentarze z I wojny. Ulegały w naturalny sposób niszczeniu przez czynniki pogody i roślinność, zdarzały się też akty wandalizmu. Zaczęto o nie dbać opiero od lat 90. Cmentarz nr 267 zachował się w dość dobrym stanie. Zniknęły rury ogrodzenia, naturalnemu zniszczeniu uległy drewnianene krzyże, ale zachowały się słupki ogrodzeniowe, nagrobki, pomnik centralny i tabliczki imienne z częściowo zatartymi nazwiskami. Cmentarz poddano gruntownemu remontowi. Według R. Frodymy na krzyżu była jeszcze figura Chrystusa, na nowym krzyżu jej nie ma. Cmentarz jest systematycznie pielęgnowany i w 2015 r. jest w bardzo dobrym stanie.

</doc>
<doc id="1533262" url="https://pl.wikipedia.org/wiki?curid=1533262" title="Pasywne ogrzewanie słoneczne">
Pasywne ogrzewanie słoneczne



</doc>
<doc id="1533263" url="https://pl.wikipedia.org/wiki?curid=1533263" title="Miara niezwartości">
Miara niezwartości

Miara niezwartości – funkcjonał mówiący o "stopniu" w jakim niezwarty jest dany ograniczony podzbiór przestrzeni metrycznej. Pomimo iż pojęcie miary niezwartości odnosi się do struktury metrycznej danej przestrzeni, to jednak jest ono użyteczne głównie w kontekście przestrzeni Banacha i innych przestrzeni liniowo-metrycznych. Po raz pierwszy funkcję tego typu rozważał Kazimierz Kuratowski w 1930 (tzw. miara niezwartości Kuratowskiego). Innym ważnym przykładem jest tzw. miara niezwartości Hausdorffa, która to została wprowadzona w 1957 przy okazji badania istnienia roziązań równań różniczkowych w przestrzeniach Banacha. Własności tych dwóch obiektów doprowadziły do sformułowania aksjomatycznej definicji miary niezwartości.
W dzisiejszej matematyce, miary niezwartości są efektywnym narzędziem w teorii równań operatorowych w przestrzeniach Banacha, równaniach funkcyjnych, równaniach różniczkowych cząstkowych, teorii sterowania, teorii punktu stałego i wielu innych.
Miara niezwartości Kuratowskiego.
Niech formula_1 będzie zupełną przestrzenią metryczną. Funkcja dana wzorem
dla każdego ograniczonego zbioru formula_3 nazywana jest miarą niezwartości Kuratowskiego.
Innymi słowy, miara niezwartości Kuratowskiego ograniczonego zbioru formula_4 to infimum z liczb nieujemnych formula_5 takich, że zbiór formula_4 można pokryć skończoną liczbą zbiorów o średnicy niewiększej niż formula_7
Podstawowe własności.
Jeśli formula_8 są zbiorami ograniczonymi, to mają miejsce następujące zależności (w przypadku punktów 8.-12. zakładamy, że formula_1 jest przestrzenią Banacha):
Miara niezwartości Hausdorffa.
Podobnie, jak miarę niezwartości Kuratowskiego definiuje się miarę niezwartości Hausdorffa – zastępując warunek "zbiór formula_4 można pokryć skończoną liczbą zbiorów o średnicy niewiększej niż formula_5" warunkiem "zbiór formula_4 ma skończoną "δ"-sieć" (może być pokryty "δ"-kulami). Formalnie:
Niech formula_1 będzie zupełną przestrzenią metryczną. Funkcja dana wzorem
dla każdego ograniczonego zbioru formula_3 nazywana jest miarą niezwartości Hausdorffa.
Miara niezwartości Hausdorffa ma własności 1.-11. miary Kuratowskiego (symbol formula_36 można zastąpić symbolem formula_37), a miarę kuli w przestrzeni Banacha daje:
Nazwa tej funkcji nie pochodzi bezpośrednio od nazwiska Felixa Hausdorffa, ale od metryki Hausdorffa, używając której można podać równoważną definicję formula_39 jako odległości zbioru
formula_40 do rodziny podzbiorów zwartych.
Związki z miarą Hausdorffa.
Funkcje formula_36 i formula_37 są w pewnym sensie równoważne. Mówiąc ściślej, jeśli formula_43 jest zbiorem ograniczonym, to
W przypadku, gdy formula_1 jest przestrzenią Hilberta, to można otrzymać jeszcze lepsze szacowanie:

</doc>
<doc id="1533265" url="https://pl.wikipedia.org/wiki?curid=1533265" title="William McChesney Martin, Jr.">
William McChesney Martin, Jr.



</doc>
<doc id="1533266" url="https://pl.wikipedia.org/wiki?curid=1533266" title="Godło Grenlandii">
Godło Grenlandii



</doc>
<doc id="1533269" url="https://pl.wikipedia.org/wiki?curid=1533269" title="Paweł Oksanowicz">
Paweł Oksanowicz

Paweł Oksanowicz (ur. 1970) – dziennikarz radiowy i telewizyjny, autor książek. 
Ukończył kulturoznawstwo na Uniwersytecie Łódzkim, podyplomową pedagogikę na Uniwersytecie Warszawskim, oraz Krakowską Szkołę Scenariuszową. 
Od 2000 roku pracował w warszawskim Radiu Kolor, gdzie prowadził m.in. audycję "Muzyczne popołudnie". 
Od 28 września 2006 do 31 sierpnia 2009 był dziennikarzem RMF FM. Na antenie krakowskiej rozgłośni prowadził programy w godzinach 21:00–1:00, 1:00–4:00 oraz 4:00–6:00. Wspólnie z Tomaszem Olbratowskim i Przemysławem Skowronem był gospodarzem niedzielnej audycji "Wolne Żarty". Następnie był dziennikarzem Radia PiN, obecnie pracuje w Muzo.fm. Współpracował także z telewizją RTL7, TVP, oraz Polsat Biznes. Jest też konferansjerem i prowadzącym debaty w tematyce biznesowej, społecznej, gale i inne wydarzenia. Jest jurorem konkursów o tematyce dziennikarskiej, społecznej, biznesowej. 
Jako autor książek debiutował w 2004 roku powieścią "Ostatnia prawdziwa historia miłosna". 1 października 2008 ukazała się następna książka Pawła Oksanowicza "Zlew". Poza tym jest autorem „Kra Kra Krakowskiego Kryminału”, 2012, oraz współautorem książki biograficznej „Stanisław Mikulski. Niechętnie o sobie”, 2012. W kolejnych latach wydawał następne książki, ich lista poniżej. Był redaktorem portalu www.nienieodpowiedzialni.pl. Zajmuje się etyką biznesu, relacjami biznes–społeczeństwo, nowymi technologiami.

</doc>
<doc id="1533270" url="https://pl.wikipedia.org/wiki?curid=1533270" title="Wokal wspierający">
Wokal wspierający

Wokal wspierający – partie śpiewu harmonicznego wykonywane przez jednego lub więcej wokalistów (nazywanych potocznie chórkiem) wraz z głównym wykonawcą. Wokalista wspierający może również wykonywać początkową partię utworu, wprowadzając do głównego wykonania solisty. W muzyce rockowej i heavymetalowej rolę wokalisty wspierającego pełnią często gitarzyści rytmiczni, basiści lub perkusiści. W muzyce popowej towarzyszące wykonawcy chórki mogą również wykonywać proste układy choreograficzne.
Wielu muzyków bądź wokalistów rozpoczynało swą działalność artystyczną, występując jako wokalista wspierający. Byli to m.in. Mariah Carey, Cher, Gwen Stefani, Whitney Houston, Phil Collins, Elton John, Kasia Cerekwicka czy Kayah.

</doc>
<doc id="1533271" url="https://pl.wikipedia.org/wiki?curid=1533271" title="Żabi Potok Mięguszowiecki">
Żabi Potok Mięguszowiecki

Żabi Potok Mięguszowiecki (słow. "Žabí potok", niem. "Froschbach", węg. "Békás-patak") – potok płynący Doliną Żabią Mięguszowiecką (górna odnoga Doliny Mięguszowieckiej) w Tatrach Wysokich. Wypływa z Małego Żabiego Stawu Mięguszowieckiego, następnie na wysokości ok. 1545 m n.p.m. wpada do Hińczowego Potoku i razem tworzą Mięguszowiecki Potok (zwany bywa ciągle Hińczowym Potokiem, aż do połączenia się z potokiem Krupa, z którym tworzy rzekę Poprad).
Idąc szlakiem turystycznym prowadzącym dnem Doliny Mięguszowieckiej, na wysokości ok. 1560 m n.p.m. przekracza się po kamieniach bystro spływający Żabi Potok. Ciekawostką jest, że aż do tego miejsca Mięguszowieckim Potokiem od dołu podchodzą pstrągi i jest to najwyższe w całych Tatrach miejsce ich występowania (górna granica pionowego zasięgu).

</doc>
<doc id="1533275" url="https://pl.wikipedia.org/wiki?curid=1533275" title="Birabongse Bhanutej Bhanubandh">
Birabongse Bhanutej Bhanubandh

Prince Birabongse Bhanutej Bhanubandh, znany jako Prince Bira of Siam lub Prince Bira (ur. 15 lipca 1914 w Bangkoku, zm. 23 grudnia 1985 na Barons Court Station w Londynie) – tajski kierowca wyścigowy, uczestnik wyścigów Formuły 1 w latach 1950–1954 oraz wyścigu 24h Le Mans w latach 1939 i 1954. Zmarł na atak serca w Londynie w wieku 71 lat.

</doc>
<doc id="1533277" url="https://pl.wikipedia.org/wiki?curid=1533277" title="Pisaura">
Pisaura

Pisaura – rodzaj eurazjatyckich pająków z rodziny darownikowatych (Pisauridae).

</doc>
<doc id="1533279" url="https://pl.wikipedia.org/wiki?curid=1533279" title="Ogrzewanie pasywne">
Ogrzewanie pasywne



</doc>
<doc id="1533280" url="https://pl.wikipedia.org/wiki?curid=1533280" title="B.Bhanuban Bira">
B.Bhanuban Bira



</doc>
<doc id="1533284" url="https://pl.wikipedia.org/wiki?curid=1533284" title="IC 694">
IC 694

IC 694 (również PGC 35325) – galaktyka eliptyczna położona w gwiazdozbiorze Wielkiej Niedźwiedzicy w odległości około 150 milionów lat świetlnych od Ziemi. Odkrył ją 27 stycznia 1852 roku Bindon Stoney – asystent Williama Parsonsa.
IC 694 znajduje się w pobliżu pary zderzających się galaktyk NGC 3690. Cała ta trójka została skatalogowana jako Arp 299 w "Atlasie Osobliwych Galaktyk" Haltona Arpa. W wielu źródłach IC 694 jest błędnie opisywana jako jedna ze zderzających się większych galaktyk lub nawet jako alternatywna nazwa NGC 3690.

</doc>
<doc id="1533285" url="https://pl.wikipedia.org/wiki?curid=1533285" title="Manuel Martínez (lekkoatleta)">
Manuel Martínez (lekkoatleta)

Manuel Martínez Gutiérrez (ur. 7 grudnia 1974 w León) – hiszpański lekkoatleta, który specjalizował się w pchnięciu kulą.
W latach 1996–2008 czterokrotnie startował w igrzyskach olimpijskich. Medalista halowych mistrzostw globu oraz halowego czempionatu Starego Kontynentu. Przez prawie 20 lat należał do czołowych kulomiotów na świecie startując w mistrzostwach świata i mistrzostwach Europy. 31 razy w karierze stawał na najwyższym podium mistrzostw Hiszpanii oraz reprezentował swój kraj w szeregu międzynarodowych zawodów drużynowych oraz w meczach międzypaństwowych.
Kariera.
Międzynarodowe sukcesy zaczął odnosić już jako junior zdobywając w tej kategorii wiekowej srebro mistrzostw globu juniorów w 1992 oraz złoty medal czempionatu juniorów Starego Kontynentu w 1993. W 1992 i 1994 zdobywał srebrne krążki mistrzostw ibero-amerykańskich. Po wygraniu zawodów młodzieżowego pucharu Europy w Ostrawie (1994) odpadł w eliminacjach na mistrzostwach Europy. Zajmował czwarte lokaty podczas halowych mistrzostw Europy w 1994 oraz halowego czempionatu świata rok później. Zimą 1996 był siódmy na mistrzostwach Europy w hali, a latem nie udało mu się awansować do finału podczas swojego debiutu na igrzyskach olimpijskich. W 1997 był siódmy podczas halowych mistrzostw świata, a w 1998 był szósty w hali oraz siódmy na stadionie podczas mistrzostw Europy. W tym samym sezonie odniósł pierwszy w karierze tryumf na czempionacie ibero-amerykańskim. Tuż za podium – na czwartym miejscu – zakończył start w Maebashi podczas halowych mistrzostw świata (1999). Na początku sezonu 2000 zdobył w Gandawie pierwszy w seniorskiej karierze medal na dużej imprezie zostając halowym wicemistrzem Europy. W kolejnych miesiącach został ponownie mistrzem ibero-amerykańskim, a podczas igrzysk olimpijskich w Sydney zajął szóste miejsce. W roku 2001 zdobył brąz halowego czempionatu globu, zwyciężył w igrzyskach śródziemnomorskich i uniwersjadzie oraz był czwarty na najważniejszej imprezie sezonu, czyli mistrzostwach świata rozegranych w Kanadzie. Także w 2001 od 3 marca do 21 lipca miał imponującą serię 16 zwycięstw z rzędu. Po zdobyciu zimą 2002 halowego mistrzostwa Starego Kontynentu latem podczas mistrzostw Europy w Monachium zajął piątą lokatę. Podczas rozegranych w marcu 2003 w Birmingham halowych mistrzostw globu zdobył złoty medal. Latem – na Stade de France w Paryżu – nie powtórzył sukcesu z marca odpadając w eliminacjach mistrzostw świata. W 2004 był piąty na halowym czempionacie świata, wygrał mistrzostwa ibero-amerykańskie oraz uplasował się tuż za podium – na czwartym miejscu – rozegranego w historycznej Olimpii konkursu kulomiotów na igrzyskach olimpijskich. Podczas halowych mistrzostw Europy w 2005 zdobył brązowy medal, a latem zajął drugie miejsce w igrzysk śródziemnomorskich. Na koniec sezonu nie awansował do finału mistrzostw globu. W 2006 był szósty na halowych mistrzostwach świata w Moskwie, a latem był dziewiąty podczas czempionatu Starego Kontynentu. Bez powodzenia startował w dwóch ważnych imprezach sezonu 2007 – na halowych mistrzostwach Europy zajął odległe miejsce w kwalifikacjach, a podczas mistrzostw świata nie oddał żadnej ważnej próby w eliminacjach. W 2008 nie awansował do finału rozegranych w Walencji halowych mistrzostw świata oraz pekińskich igrzyskach olimpijskich. W sezonie 2009 był szósty podczas halowych mistrzostw Europy, a latem najpierw wygrał igrzyska śródziemnomorskie, a następnie na eliminacjach zakończył udział w mistrzostwach świata. Nie udało mu się wywalczyć awansu do finału czempionatu Starego Kontynentu w 2010 oraz halowych mistrzostw Europy w kolejnym sezonie. W kwietniu 2011 ogłosił zakończenie kariery sportowej.
Poza sportem jest artystą i aktorem, w 2011 wystąpił w filmie "Capitán Trueno y el santo grial, El".
Rekordy życiowe: stadion – 21,47 m (10 lipca 2002, Salamanka); hala – 21,26 m (2 marca 2002, Wiedeń). Rezultaty kulomiota są aktualnymi rekordami Hiszpanii, Martínez ustanawiał także juniorskie rekordy swojego kraju.

</doc>
<doc id="1533287" url="https://pl.wikipedia.org/wiki?curid=1533287" title="Ace Frehley">
Ace Frehley

Ace Frehley, właśc. Paul Daniel Frehley (ur. 27 kwietnia 1951 w Nowym Jorku) – amerykański gitarzysta rockowy, wokalista, były muzyk zespołu Kiss. Tworzy pod wpływem muzyki Jimiego Hendriksa.
Frehley grał w Kiss w latach 1973–1982 po odejściu z zespołu rozpoczął karierę w zespole Frehley’s Comet, nagrywając z nim łącznie 4 płyty. Do Kiss wrócił ponownie i grał od 1996 do 2002. Podczas grania ze swoją pierwszą grupą Kiss nagrał 2 solowe płyty. W zespole Kiss przybrał postać „Space-Ace’a”, następnie „Spacemana”. W przeszłości artysta miał kłopoty z nadużywaniem alkoholu, co było powodem wielu sprzeczek wewnątrz zespołu Kiss. W 2009 roku wystąpił w ramach trasy „Dark Horse Tour” z zespołem Nickelback, gdzie wraz z Kroegerem grał na gitarze w utworze „Highway to Hell” z repertuaru AC/DC.
W 2004 roku muzyk wraz z Paulem Stanleyem został sklasyfikowany na 14. miejscu listy 100 najlepszych gitarzystów heavymetalowych wszech czasów według magazynu Guitar World.

</doc>
<doc id="1533289" url="https://pl.wikipedia.org/wiki?curid=1533289" title="Parafia Świętej Trójcy w Hajnówce">
Parafia Świętej Trójcy w Hajnówce

Parafia Świętej Trójcy (poprzednie wezwanie: "św. Mikołaja") – parafia prawosławna w Hajnówce, w dekanacie Hajnówka diecezji warszawsko-bielskiej.
Na terenie parafii funkcjonuje 1 cerkiew:
Historia.
Pierwszym prawosławnym obiektem sakralnym w Hajnówce była czasownia (późniejsza kaplica) pod wezwaniem Kazańskiej Ikony Matki Bożej, urządzona w 1925 r. w prywatnym mieszkaniu (przy ulicy 3 Maja), podlegająca parafii Zaśnięcia Bogurodzicy w Dubinach.
Samodzielna parafia hajnowska została erygowana 26 maja 1942 r. Na cerkiew parafialną (pod wezwaniem św. Mikołaja) zaadaptowano drewniany budynek nadleśnictwa. W grudniu tegoż roku założono cmentarz parafialny. W 1953 r. wzniesiono cerkiew cmentarną pod wezwaniem Wszystkich Świętych. W latach 1973–1983 zbudowano nową świątynię parafialną – sobór Świętej Trójcy. Cerkiew św. Mikołaja przeniesiono w 1984 r. do Czyż, a następnie do Białegostoku. W 1986 r. w dawnej wsi Górne (obecnie ulica Górna), na cmentarzu ofiar okupacji hitlerowskiej zbudowano drewnianą kaplicę Kazańskiej Ikony Matki Bożej, nawiązującą wezwaniem do pierwszej hajnowskiej świątyni prawosławnej.
Z parafii Świętej Trójcy erygowano:
Przy parafii działa jedyne w Polsce, utworzone w 1996 r. Prawosławne Studium Psalmistów i Dyrygentów Cerkiewnych.
Od 2002 r. parafia jest gospodarzem Międzynarodowego Festiwalu „Hajnowskie Dni Muzyki Cerkiewnej”.

</doc>
<doc id="1533298" url="https://pl.wikipedia.org/wiki?curid=1533298" title="Chórki">
Chórki



</doc>
<doc id="1533301" url="https://pl.wikipedia.org/wiki?curid=1533301" title="Dominik Antoni Kotecki">
Dominik Antoni Kotecki



</doc>
<doc id="1533304" url="https://pl.wikipedia.org/wiki?curid=1533304" title="Tomasz Sowell">
Tomasz Sowell



</doc>
<doc id="1533309" url="https://pl.wikipedia.org/wiki?curid=1533309" title="IC 883">
IC 883

IC 883 (również PGC 46560, UGC 8387 lub Arp 193) – galaktyka nieregularna (Im/P), znajdująca się w gwiazdozbiorze Psów Gończych. Odkrył ją Rudolf Spitaler 1 maja 1891 roku. Kształt IC 883 wskazuje, że galaktyka ta jest pozostałością po zderzeniu i połączeniu się dwóch bogatych w gaz galaktyk dyskowych. IC 883 jest odległa o około 300 milionów lat świetlnych od Ziemi.
W galaktyce tej zaobserwowano dwie supernowe – SN 2010cu i SN 2011hi.

</doc>
<doc id="1533312" url="https://pl.wikipedia.org/wiki?curid=1533312" title="Monitor holterowski">
Monitor holterowski



</doc>
<doc id="1533314" url="https://pl.wikipedia.org/wiki?curid=1533314" title="Więcej niż wszystko">
Więcej niż wszystko

Więcej niż wszystko (ang. "Over the Top", w latach 80. rozpowszechniany w Polsce w systemie VHS pod tytułem Ponad szczytem) – amerykański film przygodowy z 1987 roku w reżyserii Menahema Golana, powstały przy udziale grupy medialnej Viacom.
O filmie.
Budżet przekroczył sumę 15 000 000 USD. Zdjęcia wykonano w Las Vegas, Monument Valley w Utah oraz w Claremont w Kalifornii. Główną rolę zagrał Sylvester Stallone, który częściowo napisał także scenariusz. Premiera miała miejsce 12 lutego 1987 r. Film spopularyzował siłowanie na rękę jako dyscyplinę sportu.
Fabuła.
Lincoln Hawk – kierowca ciężarówki w przeszłości opuścił swoją żonę Christin i syna Michaela. Po latach, na prośbę ciężko chorej Christin, zabiera 12-letniego Michaela ze szkoły kadetów i wiezie swoją ciężarówką do Christin. Po drodze, obydwaj w gruncie rzeczy obcy sobie ludzie, znajdują wspólny język – jest nim nietypowe hobby Lincolna, uprawiane namiętnie siłowanie na ręce.
Wkrótce jednak pojawiają się problemy. Okazuje się, że bogaty dziadek Michaela – Jason Cutler jest przeciwny kontaktom swojego wnuka z ojcem. Podczas podróży jego ludzie próbują „porwać” Michaela, ale Hawk jest w stanie obronić syna. Cienką nić porozumienia pomiędzy ojcem a synem przerywa jednak śmierć Christin – zrozpaczony Michael porzuca ojca i ucieka do dziadka. Hawk próbuje odzyskać syna, jednak dziadek jest temu przeciwny i nie pozwala mu nawet na rozmowę. Zdesperowany Hawk siłą wdziera się do jego rezydencji, za co trafia do aresztu. Tam, adwokat Cutlera składa mu propozycje nie do odrzucenia – w zamian za zwolnienie za kaucją, ma się zrzec praw do Michela na korzyść dziadka. Hawk, rozumiejąc, że bogaty Cutler zapewni jego synowi o wiele lepszą przyszłość niż on sam, po rozmowie z synem wyraża na to zgodę.
Hawk po wyjściu z aresztu nie ma już nic do stracenia, stawia wszystko na jedną kartę. Sprzedaje swoją starą ciężarówkę i udaje się do Las Vegas na mistrzostwa świata w siłowaniu się na ręce. Wszystkie pieniądze stawia na siebie, chociaż nikt nie daje mu większych szans. Nagrodą w turnieju jest supernowoczesna ciężarówka Volvo. Jak sam mówi, tylko na niej mu zależy, bo to jest dla niego szansa na rozpoczęcie nowego życia. Jednego po drugim pokonuje wszystkich rywali. Przed decydującą, finałową walką, zjawia się u niego Michael, który uciekł od dziadka, po odnalezieniu listów od ojca, które nigdy do niego nie dotarły, ponieważ przejmował je dziadek i które są dla niego dowodem, że Hawk jednak nie porzucił go i zawsze o nim pamiętał. Wizyta syna i rozmowa z nim przekonuje Hawka, że Michael chce być tylko z nim. Dodaje mu motywacji w walce. Odrzuca łapówkę starego Cutlera w postaci czeku i nowej ciężarówki w zamian za ostateczne zerwanie z synem i „zniknięcie”. Walczy i w finałowym, zaciętym pojedynku, pokonuje niezwyciężonego od 5 lat olbrzyma „Bulla”. Wygrywa upragnioną ciężarówkę, zostaje mistrzem świata, a przede wszystkim odzyskuje syna.

</doc>
<doc id="1533315" url="https://pl.wikipedia.org/wiki?curid=1533315" title="Konzentrationslager Majdanek">
Konzentrationslager Majdanek



</doc>
<doc id="1533318" url="https://pl.wikipedia.org/wiki?curid=1533318" title="Majdanek (KL)">
Majdanek (KL)



</doc>
<doc id="1533321" url="https://pl.wikipedia.org/wiki?curid=1533321" title="Jerzy Gorbas">
Jerzy Gorbas

Jerzy Gorbas (ur. 31 lipca 1968 w Wejherowie) – polski malarz, rzeźbiarz i rysownik.
Studiował w latach 1987–1993 na wydziale rzeźby w Państwowej Wyższej Szkole Sztuk Plastycznych (ASP) w Gdańsku. Dyplom w pracowni prof. Edwarda Sitka w 1994 roku, aneks z ceramiki w pracowni dyplomującej prof. Henryka Luli. Uprawia rzeźbę, malarstwo i rysunek. Brał udział w wielu wystawach w Polsce i za granicą. Członek ZPAP od 1994 roku.

</doc>
<doc id="1533326" url="https://pl.wikipedia.org/wiki?curid=1533326" title="Szymon Wroniecki">
Szymon Wroniecki

Szymon Wroniecki (ur. 1754, zm. 1833) – polski przemysłowiec i urzędnik we władzach miasta Poznań.
Od 1813 sprawował funkcję prezydenta Poznania.
Pochowany na Cmentarzu Zasłużonych Wielkopolan.

</doc>
<doc id="1533327" url="https://pl.wikipedia.org/wiki?curid=1533327" title="Ambulatoryjne całodobowe monitorowanie ciśnienia krwi">
Ambulatoryjne całodobowe monitorowanie ciśnienia krwi



</doc>
<doc id="1533329" url="https://pl.wikipedia.org/wiki?curid=1533329" title="Zmarzły Potok (dopływ Popradzkiego Stawu)">
Zmarzły Potok (dopływ Popradzkiego Stawu)

Zmarzły Potok (słow. "Ľadový potok", niem. "Eisbach", węg. "Jeges-patak") – główny ciek wodny Doliny Złomisk (boczna odnoga Doliny Mięguszowieckiej) w Tatrach Wysokich. Potok ten wypływa ze Zmarzłego Stawu Mięguszowieckiego. Ma on dwa większe dopływy, są to Smoczy Potok i Rumanowy Potok. Spływa dosyć wysokim progiem Doliny Złomisk w kierunku Popradzkiego Stawu, wpada do niego deltą na wysokości ok. 1495 m n.p.m. Czerwony szlak turystyczny prowadzący na Przełęcz pod Osterwą przekracza ten potok mostkiem.
Na Zmarzłym Potoku znajduje się jedno z dwóch najwyższych w Tatrach miejsc naturalnego występowania pstrągów (drugim jest Mięguszowiecki Potok). Na Zmarzłym Potoku docierają one aż do wysokości 1525 m n.p.m.

</doc>
<doc id="1533332" url="https://pl.wikipedia.org/wiki?curid=1533332" title="Trałowce typu T43">
Trałowce typu T43



</doc>
<doc id="1533333" url="https://pl.wikipedia.org/wiki?curid=1533333" title="Damián Lemos">
Damián Lemos

Damián Lemos (ur. 2 kwietnia 1990 w Buenos Aires) – argentyński szachista, arcymistrz od 2009 roku.
Kariera szachowa.
Wielokrotnie uczestniczył w finałach mistrzostw Argentyny juniorów w różnych kategoriach wiekowych, jak również w mistrzostwach juniorów państw panamerykańskich oraz mistrzostwach świata.
Normy na tytuł arcymistrza wypełnił w latach 2006 w Buenos Aires (I m.) oraz 2008 w Cali (mistrzostwa państw panamerykańskich juniorów do 20 lat, I m.) i Buenos Aires (dz. III m. za Andrésem Rodríguezem Vilą i Diego Valergą, wspólnie z Carlosem Garcia Palermo).
Do innych jego sukcesów należą dz. II m. w turnieju strefowym (eliminacji mistrzostw świata) w Potrero de los Funes (2007, za Diego Floresem, wspólnie z Pablo Ricardim i Juanem Pablo Hobaicą) oraz dz. IV-V m. w finale indywidualnych mistrzostw Argentyny (2008, za Rubenem Felgaerem, Diego Floresem i Antonem Kowalowem, wspólnie z Fernando Peraltą).
Najwyższy ranking w dotychczasowej karierze osiągnął 1 września 2009, z wynikiem 2559 punktów zajmował wówczas 6. miejsce wśród argentyńskich szachistów.

</doc>
<doc id="1533334" url="https://pl.wikipedia.org/wiki?curid=1533334" title="Belka skrętna">
Belka skrętna

Belka skrętna – rodzaj zawieszenia kół nienapędzanej osi tylnej. Stosowana najczęściej w małych, tanich samochodach z uwagi na prostotę konstrukcji i cenę. Cechuje się małymi gabarytami, przez co umożliwia zabudowę głębokiego bagażnika.
Zbudowana jest z dwóch wahaczy wleczonych połączonych belką, najczęściej o otwartym, omegowym przekroju. Belka jest podatna na skręcanie (stąd nazwa). Umożliwia to w pewnym zakresie swobodny obrót wahaczy względem siebie, ale usztywnia całość w kierunku poprzecznym do osi samochodu.

</doc>
<doc id="1533335" url="https://pl.wikipedia.org/wiki?curid=1533335" title="Damian Lemos">
Damian Lemos



</doc>
<doc id="1533337" url="https://pl.wikipedia.org/wiki?curid=1533337" title="Encapsulating Security Payload">
Encapsulating Security Payload

ESP () – protokół bezpieczeństwa zapewniający:
Obok protokołu AH wykorzystywany w IPsec.

</doc>
<doc id="1533340" url="https://pl.wikipedia.org/wiki?curid=1533340" title="Irena Gasperavičiūtė">
Irena Gasperavičiūtė

Irena Gasperavičiūtė (pol. Irena Gasperowicz) – przewodnicząca Zarządu Krajowego Wspólnoty Litwinów w Polsce, redaktor naczelna czasopisma mniejszości litewskiej Aušra.
W 1992 roku ukończyła filologię litewską na Uniwersytecie Wileńskim, po czym podjęła pracę jako nauczycielka ojczystego języka w litewskiej szkole podstawowej oraz gimnazjum w Puńsku. Znalazła się wśród założycieli Stowarzyszenia Młodzieży Litewskiej w Polsce, do 1998 roku wchodziła w skład jego zarządu. 
Od 1996 roku stoi na czele redakcji dwutygodnika Aušra. Jest autorką dwóch podręczników do nauki języka litewskiego: dla klasy VIII szkoły podstawowej (1994) oraz III gimnazjum (2001). 
W 1998 roku wybrano ją przewodniczącą Zarządu Krajowego Wspólnoty Litwinów w Polsce, po raz kolejny była wybierana na to stanowisko w latach 2002 i 2008. 
W 2002 roku weszła w skład powołanej przez prezydenta Aleksandra Kwaśniewskiego Narodowej Rady Integracji Europejskiej.

</doc>
<doc id="1533341" url="https://pl.wikipedia.org/wiki?curid=1533341" title="Domino Recording Company">
Domino Recording Company

Domino Recording Company – niezależna wytwórnia muzyczna założona w 1993 roku w Londynie przez Laurence’a Bella i Jacqui Rice. Główną ideą „Domino” jest zapewnienie swoim artystom swobody ekspresji oraz odnajdywanie nowych twórców.
Pełna i poprawna nazwa wytwórni to „Domino Recording Company”, w skrócie „Domino”. Spopularyzowany skrót „Domino Records” nie jest mile widziany w jej kręgach.

</doc>
<doc id="1533342" url="https://pl.wikipedia.org/wiki?curid=1533342" title="Gościno (jezioro)">
Gościno (jezioro)

Gościno – jezioro na Równinie Gryfickiej, położone w woj. zachodniopomorskim, w powiecie kołobrzeskim, gminie Gościno. 
Powierzchnia zwierciadła wody wynosi od 13,5 ha.
Zwierciadło wody położone jest na wysokości 19,8 m n.p.m..
Od północnego brzegu z jeziora wypływa struga Ołużna.
W niewielkiej odległości od jeziora znajduje się miasto Gościno.

</doc>
<doc id="1533343" url="https://pl.wikipedia.org/wiki?curid=1533343" title="Robert Kuśnierz">
Robert Kuśnierz

Robert Kuśnierz (ur. 1977) – polski historyk, sowietolog. Pracownik w Instytucie Historii i Politologii Akademii Pomorskiej w Słupsku. Autor pięciu książek i kilkudziesięciu opracowań naukowych z zakresu historii ZSRR, oraz recenzji, artykułów popularnonaukowych a także autor scenariusza wystawy: "Wielki głód na Ukrainie 1932–1933", prezentowanej po raz pierwszy 5 marca 2007 r. w Krakowie, a w latach 2007–2008, w kilkudziesięciu innych polskich miastach.
Życiorys.
Ukończył studia historyczne, a następnie w 2004 uzyskał doktorat z nauk humanistycznych na Uniwersytecie Marii Curie-Skłodowskiej w Lublinie. W 2015 r. habilitował się w Instytucie Historii Polskiej Akademii Nauk w Warszawie.
Dwukrotny stypendysta Fundacji Lanckorońskich edycja 2002 i 2005, stypendysta Fundacji na Rzecz Nauki Polskiej, edycja 2005, 2010, laureat stypendium dla wyróżniających się młodych naukowców „Zostańcie z nami” tygodnika „Polityka” edycja 2007. W listopadzie 2007 prezydent Ukrainy Wiktor Juszczenko przyznał dr Kuśnierzowi order za zasługi III stopnia – za „aktywną działalność społeczną, duży wkład ws. wyświetlenia prawdy o Wielkim Głodzie z lat 1932–1933 na Ukrainie”. W roku akademickim 2009/2010 stypendysta Uniwersytetu Harvarda, w latach 2013–14 stypendysta Ministra Nauki i Szkolnictwa w programie „Mobilność Plus” (I edycja) finansujące badania naukowe na Harvard University.
Jego zainteresowania badawcze koncentrują się na historii ZSRR i państw powstałych po jego rozpadzie, ze szczególnym uwzględnieniem Ukrainy. Jest pracownikiem Instytutu Historii Akademii Pomorskiej w Słupsku.

</doc>
<doc id="1533344" url="https://pl.wikipedia.org/wiki?curid=1533344" title="Domino Records">
Domino Records



</doc>
<doc id="1533348" url="https://pl.wikipedia.org/wiki?curid=1533348" title="Zamach terrorystyczny w Bombaju, 26 listopada 2008">
Zamach terrorystyczny w Bombaju, 26 listopada 2008



</doc>
<doc id="1533350" url="https://pl.wikipedia.org/wiki?curid=1533350" title="Harold Hotelling">
Harold Hotelling

Harold Hotelling (ur. 29 września 1895, zm. 26 grudnia 1973) - statystyk i ekonomista amerykański.
W statystyce zdefiniował statystykę będąca uogólnieniem rozkładu Studenta, na której oparty jest test sekwencyjny T2.
W mikroekonomii skonstruował model konkurencji pomiędzy producentami zróżnicowanych produktów znany współcześnie jako model Hotellinga.
W ekonomii zasobów naturalnych zaproponował stosowaną do dzisiaj zasadę Hotellinga, opisującą eksploatację surowców nieodnawialnych przez racjonalnych aktorów.

</doc>
<doc id="1533351" url="https://pl.wikipedia.org/wiki?curid=1533351" title="Klasa reszt">
Klasa reszt



</doc>
<doc id="1533354" url="https://pl.wikipedia.org/wiki?curid=1533354" title="Jezioro Pławęcińskie">
Jezioro Pławęcińskie

Jezioro Pławęcińskie – jezioro na Równinie Gryfickiej, położone w woj. zachodniopomorskim, w powiecie kołobrzeskim, gminie Gościno. 
Powierzchnia jeziora wynosi 8,68 ha.
Według Mapy Podziału Hydrograficznego Polski jezioro należy do zlewni strugi Ołużnej.
Ok. 0,5 km na południe od jeziora znajduje się wieś Pławęcino.

</doc>
<doc id="1533356" url="https://pl.wikipedia.org/wiki?curid=1533356" title="Zespół pseudo-TORCH">
Zespół pseudo-TORCH

Zespół pseudo-TORCH (ang. pseudo-TORCH syndrome, the microcephaly-intracranial calcification syndrome, MICS, zespół Baraitsera-Reardona) – rzadki zespół wad wrodzonych charakteryzujący się objawami podobnymi do zespołu TORCH, jednak bez wykrytego czynnika zakaźnego. Choroba ta jest obecnie uznawana przez większość naukowców za kliniczny obraz zespołu Aicardiego-Goutièresa.
Genetyka.
Obecnie sposób dziedziczenia choroby nie jest w pełni potwierdzony. Zespół ten często uważany jest za zbiorczy zespół kliniczny, w którym występować mogą różne czynniki etiologiczne. Jednak w wypadku znacznej większości przypadków sugerowane jest dziedziczenie autosomalne recesywne, w szczególności jeśli potwierdzą się przypuszczenia dotyczące przynależności większości przypadków tej choroby do zespołu Aicardiego-Goutièresa.
Objawy.
Objawy rzadsze:
Rokowanie.
Rokowanie w zespole pseudo-TORCH jest bardzo różne i zależy głównie od nasilenia objawów mózgowych, jak i okresu w którym pojawią się pierwsze objawy. Może to być cały wachlarz ostatecznych skutków dla pacjenta, począwszy od średniego stopnia upośledzenia umysłowego, aż do śmierci w okresie niemowlęcym.

</doc>
<doc id="1533358" url="https://pl.wikipedia.org/wiki?curid=1533358" title="Ewerton Teixeira">
Ewerton Teixeira

Ewerton Teixeira (ur. 13 lutego 1982 w São Paulo) – brazylijski karateka stylu kyokushin (3. dan) i kickbokser wagi ciężkiej. Mistrz świata kyokushin (IKO1) w kategorii open z 2007 roku.
Kariera sportowa.
Karate.
Karate kyokushin zaczął trenować w wieku 9 lat. W wieku 21 lat otrzymał czarny pas. W 2001 roku po raz pierwszy został mistrzem Ameryk. Sukces ten powtórzył jeszcze czterokrotnie. 
W 2003 roku zajął 3. miejsce na 8. Otwartych Mistrzostwach Świata IKO1, pokonując m.in. Glaube Feitosę. Dwa lata później został mistrzem świata w kategorii ciężkiej (+ 90 kg). 18 listopada 2008 roku wygrał 9. Otwarte Mistrzostwa Świata. W finale turnieju pokonał przez ippon Czecha Jana Soukupa.
Jest uczniem shihana Seiji Isobe.
K-1.
Po zdobyciu czempionatu w kyokushin Teixeira podpisał kontrakt z japońską organizacją kickbokserską K-1. Pod okiem Francisco Filho podjął intensywne przygotowania do debiutu w tej formule walki, co nastąpiło w kwietniu 2008 roku na gali K-1 World GP w Jokohamie. Jego przeciwnikiem był doświadczony Yūsuke Fujimoto. Teixeira znokautował Japończyka prawym prostym w 5. rundzie walki. 
W czerwcu, zaledwie dwa miesiące po debiucie, Brazylijczyk wygrał swój pierwszy turniej K-1. Zwyciężył w mistrzostwach K-1 World GP Japonii, zdobywając przepustkę na turniej eliminacyjny Final 16 w Seulu. Tam okazał się lepszy od weterana K-1, Musashiego. Dzięki tej wygranej Teixeira wystąpił w grudniu w ośmioosobowym turnieju finałowym w Jokohamie, którego stawką był tytuł mistrza cyklu K-1 World GP. Odpadł w ćwierćfinale po wyrównanej walce z Errolem Zimmermanem. W 2009 roku został wyeliminowany na tym samym etapie, tym razem przez Alistaira Overeema (nokaut w 1. rundzie). W sezonie 2010 nie zdołał awansować do turnieju finałowego, przegrawszy w Final 16 z Peterem Aertsem przez decyzję po dodatkowej rundzie. Wystąpił jednak podczas niego w walce rezerwowej przeciwko Errolowi Zimmermanowi. Zrewanżował mu się za porażkę sprzed dwóch lat, pokonując go przez jednogłośną decyzję.
Osiągnięcia.
Kick-boxing:
Karate kyokushin (IKO1):

</doc>
<doc id="1533359" url="https://pl.wikipedia.org/wiki?curid=1533359" title="Studnica (jezioro na Równinie Gryfickiej)">
Studnica (jezioro na Równinie Gryfickiej)

Studnica – jezioro na Równinie Gryfickiej, położone w woj. zachodniopomorskim, w powiecie kołobrzeskim, gminie Rymań. 
Powierzchnia lustra wody jeziora wynosi 33,1 ha.
W otoczeniu jeziora znajduje się 65 ha lasów zakwalifikowanych jako lasy ochronne. 
Jezioro otoczone jest borami sosnowymi i lasami mieszanymi ze znacznym udziałem dębów szypułkowych. Przy północno-wschodnim brzegu jeziora Studnica znajduje się kąpielisko z pomostem i wąską plażą. W niektórych wydawnictwach jezioro występuje pod nazwą Jezioro Popiel.
W okolicy rośnie dąb Bogusław, który liczy sobie ok. 500 lat. 
Nazwa Studnica funkcjonuje od 1949 roku, kiedy to została zmieniona z poprzedniej niemieckiej nazwy "Steudnitz See".

</doc>
<doc id="1533360" url="https://pl.wikipedia.org/wiki?curid=1533360" title="Poliimidy">
Poliimidy

Poliimidy — polimery powstałe w wyniku polimeryzacji imidów. W zależności od wyjściowego monomeru mogą być zarówno termoplastami, jak i duromerami. 
Szczególnie duże znaczenie praktyczne posiadają poliimidy aromatyczne, otrzymywane z polimeryzacji imidów cyklicznych. Są one duromerami o szczególnie dużej odporności na działanie wysokich temperatur, odporne na podpalenie. Zachowują dużą trwałość kształtu nawet przy długotrwałych obciążeniach w wysokich temperaturach - nie ulegają pełzaniu. 
Używane w przemyśle elektronicznym w charakterze laminatów oraz do konstrukcji obudów i elementów mechanicznych w urządzeniach elektronicznych. Bywają wykorzystywane jako izolatory i płaszcze ochronne przewodów, drutów transformatorowych, szczególnie często używane jako izolacyjny element taśm przewodów łączących ruchome elementy urządzeń elektronicznych (na przykład ruchome pokrywy laptopów, których częste otwieranie i zamykanie doprowadziłoby do szybkiego uszkodzenia mechanicznego tradycyjnych wielożyłowych kabli płaskich).

</doc>
<doc id="1533361" url="https://pl.wikipedia.org/wiki?curid=1533361" title="Poliimid">
Poliimid



</doc>
<doc id="1533362" url="https://pl.wikipedia.org/wiki?curid=1533362" title="Indochina Airlines">
Indochina Airlines

Indochina Airlines – wietnamska tania linia lotnicza z siedzibą w Ho Chi Minh. Głównym węzłem jest Port lotniczy Tân Sơn Nhất.
Obecny skład floty.
Boeing 737-800.

</doc>
<doc id="1533363" url="https://pl.wikipedia.org/wiki?curid=1533363" title="Sandźaja">
Sandźaja

Sandźaja, Sandżaja, Sanjaya (saMjaya) – imię męskie pochodzenia indyjskiego, oznacza „zwyciężny”, „zwycięski”, „zwycięstwo”, „podbój”. Imię Sandźaja oznacza kogoś, kto w pełni zapanował nad wszystkimi swoimi zmysłami.

</doc>
<doc id="1533364" url="https://pl.wikipedia.org/wiki?curid=1533364" title="Studnica (jezioro na Równinie Drawskiej)">
Studnica (jezioro na Równinie Drawskiej)

Studnica – jezioro na Równinie Drawskiej, położone w woj. zachodniopomorskim, w powiecie drawskim, gminie Drawsko Pomorskie, należące do zlewni Odry.
Powierzchnia jeziora wynosi 37,5 ha.
Żyworódka występuje licznie w kanale łączącym jezioro Studnica z jeziorem Mielno, gdzie zobserwowano także w ostatnich latach (2003) żółwie.
Nieopodal jeziora biegnie zielony szlak rowerowy „Parki Krajobrazowe”.
Studnica leży na terenie poligonu wojskowego i nie jest udostępniana dla turystów.

</doc>
<doc id="1533365" url="https://pl.wikipedia.org/wiki?curid=1533365" title="Kengo Kuma">
Kengo Kuma

 – japoński architekt.
W 1979 ukończył studia na Uniwersytecie Tokijskim. W latach 1985-1986 pracował na Columbia University. W 1990 założył własne biuro "Kengo Kuma &amp; Assiociates". Od 2001 jest profesorem na Wydziale Nauk i Technologii Uniwersytetu Keio.

</doc>
<doc id="1533375" url="https://pl.wikipedia.org/wiki?curid=1533375" title="John Corigliano">
John Corigliano

John Paul Corigliano (ur. 16 lutego 1938 w Nowym Jorku) – amerykański kompozytor i pedagog włoskiego pochodzenia; wyróżniony wieloma nagrodami.
Życiorys.
Corigliano urodził się w rodzinie muzyków. Jego ojciec, John Corigliano Starszy, był koncertmistrzem w Filharmonii Nowojorskiej przez 23 lata, a matka była pianistką. Był uczniem Otto Lueninga, Vittorio Gianniniego i Paula Crestona. Corigliano studiował kompozycję na Columbia University i w Manhattan School of Music. Nim stał się uznanym kompozytorem, pracował jako asystent Leonarda Bernsteina przy organizacji koncertów młodych talentów i jako organizator sesji dla artystów takich jak np. André Watts.
Corigliano skomponował większość swych prac dla orkiestr symfonicznych. Wykorzystuje różnorodne – czasem nawet w obrębie tego samego utworu – style muzyczne. Pisze symfonie, jak również drobniejsze utwory dla kwartetów smyczkowych i orkiestr dętych. Ponadto komponuje utwory na klarnet, flet, skrzypce, obój i fortepian; muzykę do filmów; napisał także operę "The Ghosts of Versailles".
Wyróżnił się po raz pierwszy w roku 1964, gdy jego sonata na skrzypce i fortepian (1963) zwyciężyła w konkursie utworów kameralnych na Festiwalu Dwóch Światów w Spoleto we Włoszech. W roku 1999 skomponował dla Filharmonii Nowojorskiej Wokalizę, w 1977 – koncert na klarnet i orkiestrę oraz "Fantasia on an Ostinato" (1986); dla "Towarzystwa Muzyki Kameralnej Lincoln Center" napisał "Poem in October" (1970); dla "New York State Council on the Arts" skomponował Koncert obojowy (1975); dla flecisty Jamesa Galwaya napisał "Promenade Overture" (1981), jak również Symfonię nr 2 (2001); Narodowa Orkiestra Symfoniczna zamówiła u niego "Dylan Thomas Trilogy" (1999).
W roku 1991 otrzymał nagrodę Grawemeyera za Symfonię nr 1, dla której inspiracją była epidemia AIDS. W roku 2001 za Symfonię nr 2 odebrał Nagrodę Pulitzera. Corigliano skomponował muzykę do filmów "Odmienne stany świadomości" (1980), "Revolution" (1985) i François Girarda "Purpurowe skrzypce" (1998), za co otrzymał Oscara. Fragmenty tej ostatniej kompozycji zostały również wykorzystane w jego Koncercie skrzypcowym (2003).
Uczniami Corigliano byli David S. Sampson, Eric Whitacre, Elliot Goldenthal, Nico Muhly, John Mackey, Avner Dorman, Mason Bates, Jefferson Friedman i David Ludwig. W roku 1996 powstał "Corigliano Quartet".
Nagrody.
1986 film "Revolution"
1991 "Symfonia Nr. 1"
1999 "Purpurowe skrzypce"
2001 "Symfonia Nr. 2"

</doc>
<doc id="1533377" url="https://pl.wikipedia.org/wiki?curid=1533377" title="Jolanda węgierska">
Jolanda węgierska



</doc>
<doc id="1533381" url="https://pl.wikipedia.org/wiki?curid=1533381" title="WR 25">
WR 25

WR 25 – gwiazda podwójna znajdująca się w gwiazdozbiorze Kila, położona około 7500 lat świetlnych od Słońca.
Układ składa się z gwiazdy Wolfa-Rayeta o bardzo dużej masie, wynoszącej ok. 50 mas Słońca oraz jej mniejszego kompana o masie o ok. połowę mniejszej, który okrąża większy obiekt w ciągu około 208 dni.
W pobliżu WR 25 znajduje się interesująca gwiazda potrójna Tr16-244. Obie gwiazdy należą do gromady otwartej Trumpler 16 wewnątrz Mgławicy Carina.

</doc>
<doc id="1533388" url="https://pl.wikipedia.org/wiki?curid=1533388" title="Anna Maria węgierska">
Anna Maria węgierska

Anna Maria węgierska (ur. 1204; zm. 1237) – królewna węgierska, żona cara Bułgarii.
Życiorys.
Anna była córką króla Węgier Andrzeja II i jego pierwszej żony Gertrudy z Meran.
Do małżeństwa Anny z carem bułgarskim doszło w wyniku negocjacji pomiędzy władcami obydwu państw. Król węgierski po powrocie z wyprawy krzyżowej w 1218 roku zastał kraj w stanie anarchii. Problemy wewnętrzne skłoniły go do zapewnienia sobie pokoju z rosnącą w siłę Bułgarią poprzez wydanie za cara bułgarskiego jednej z córek i oddanie zabranych Bułgarii kilka lat wcześniej za panowania cara Boriła ziem belgradzkiej i braniczewskiej. W styczniu 1221 Anna poślubiła cara Bułgarii Iwana Asena II. W wianie ojciec przekazał zięciowi sporne terytoria. Przed ślubem Anna przyjęła chrzest w cerkwi prawosławnej oraz imię Marii. 
Z małżeństwa Anny Marii i Iwana Asena narodziło się kilkoro dzieci, m.in.:
Anna Maria zmarła wraz z najmłodszym synem w czasie epidemii dżumy, która nawiedziła Bułgarię w 1237 roku. Car Iwan Asen II, który w tym czasie oblegał wspólnie z łacinnikami i Kumanami grecką twierdzę Tzurullon uznał śmierć najbliższych za karę Bożą za złamanie przymierza z cesarzem nicejskim Janem III Watatzesem. Odstąpił spod obleganej twierdzy. Zerwał sojusz z łacinnikami i nawiązał ponownie przymierze z Grekami. Anna Maria została pochowana w cerkwi Św. Czterdziestu Męczenników w Tyrnowie.

</doc>
<doc id="1533392" url="https://pl.wikipedia.org/wiki?curid=1533392" title="Anna węgierska">
Anna węgierska

Anna węgierska (ur. ok. 1260; zm. 1281) – królewna węgierska, pierwsza żona Andronika II Paleologa.
Życiorys.
Anna była córką króla Węgier Stefana V i Elżbiety Kumanki.
8 listopada 1273 poślubiła cesarza bizantyjskiego Andronika II. Para miała dwóch synów:

</doc>
<doc id="1533393" url="https://pl.wikipedia.org/wiki?curid=1533393" title="Magnum (serial telewizyjny)">
Magnum (serial telewizyjny)

Magnum (ang. "Magnum, P.I.") – amerykański serial telewizyjny, opowiadający o przygodach Thomasa Magnuma (Tom Selleck), prywatnego detektywa mieszkającego na Hawajach.
Emisja.
Serial był emitowany przez osiem sezonów w sieci CBS w latach 1980-1988. Od 9 lutego 2009 r. tygodnik telewizyjny „TV Okey!” rozpoczął wydawanie płyt DVD z odcinkami serialu. Od 3 września 2018 r. emisję serialu rozpoczęła stacja TVS.
Obsada.
W epizodach wystąpili m.in.: Robert Loggia (2 odcinki), Ian McShane (2), David Hemmings (2), Sharon Stone (2), Judge Reinhold (2), Ernest Borgnine (1), Mako (1), Donnelly Rhodes (1), Jenny Agutter (1), Pat Morita (1), Miguel Ferrer (1), John Saxon (1), Morgan Fairchild (1), Shannen Doherty (1), Mimi Rogers (1), Anthony LaPaglia (1), Frank Sinatra (1), David Sanborn (1) i James Cromwell (1).
Fabuła.
Thomas Sullivan Magnum IV (Tom Selleck) to były oficer marynarki wojennej, z której wystąpił po szesnastu latach służby i trzech pobytach w Wietnamie. Pracuje jako prywatny detektyw, mieszkając gościnnie w 200-akrowej posiadłości Robin's Nest na Hawajach, dokąd został zaproszony przez właściciela, Robina Mastersa, autora ponurych powieści, którego nigdy nie widział. W zamian za korzystanie z tego przywileju, Magnum jako specjalista do spraw bezpieczeństwa pilnuje posiadłości, chronionej przez dwa wyszkolone dobermany pinczery i zarządzanej przez Anglika Jonathana Quayle Higginsa III (John Hillerman), byłego wachmistrza brytyjskiej armii. We wczesnych sezonach serialu głos Robina Mastersa można usłyszeć tylko kilka razy, a użyczył go Orson Welles.
Magnum robi co mu się podoba, pracuje kiedy chce, praktycznie bez ograniczeń korzysta z luksusów takich jak samochód Ferrari 308 GTS czy minilodówka z pozornie niekończącym się zapasem piwa. Spotyka wiele pięknych kobiet, często klientek albo ofiar w sprawach, które rozwiązuje, i spędza czas ze swoimi dwoma kolegami, byłymi żołnierzami piechoty morskiej, których poznał w Wietnamie:
Wpływ na kulturę.
Serial był połączeniem akcji, komedii i dramatu. Jako jeden z pierwszych seriali amerykańskich badał wpływ wojny wietnamskiej na amerykańską psychikę. W 1980 roku serial wzbudził zainteresowanie amerykańskich mediów ze względu na pozytywne przedstawianie amerykańskich weteranów wojny wietnamskiej. Bohaterowie nie usprawiedliwiają swojego udziału w wojnie, dumnie nosząc wojenne odznaki.

</doc>
<doc id="1533395" url="https://pl.wikipedia.org/wiki?curid=1533395" title="Krupa (potok)">
Krupa (potok)

Krupa (słow. "Krupa", niem. "Krupabach", węg. "Krupa-patak") – jeden z potoków płynących Doliną Mięguszowiecką w słowackich Tatrach Wysokich. Wypływa z Popradzkiego Stawu. Na wysokości ok. 1300 m n.p.m. łączy się z Mięguszowieckim Potokiem, dając początek rzece Poprad.

</doc>
<doc id="1533402" url="https://pl.wikipedia.org/wiki?curid=1533402" title="Mała Moskwa">
Mała Moskwa

Mała Moskwa – polski melodramat filmowy z 2008 roku w reżyserii i według scenariusza Waldemara Krzystka, wyprodukowany przez Pawła Rakowskiego. Tematem filmu jest nieszczęśliwa miłość żony radzieckiego pilota wojskowego (Swietłana Chodczenkowa), przebywającej w garnizonie wojsk radzieckich w Legnicy, do młodego polskiego oficera (Lesław Żurek). "Mała Moskwa" została nagrodzona Złotymi Lwami na Festiwalu Polskich Filmów Fabularnych, zdobyła też pięć statuetek na rozdaniu Polskich Nagród Filmowych.
Fabuła.
Jura Swietłow, były radziecki pilot wojskowy, po ponad trzydziestu latach wraca do Legnicy wraz ze swoją dorosłą córką, by odwiedzić grób swojej żony, Wiery. Podróż ta przywołuje jego wspomnienia z przeszłości.
Czas akcji filmu cofa się do roku 1967, gdy młody Jura zostaje skierowany do służby w szeregach 4 Armii Lotniczej Północnej Grupy Wojsk Armii Radzieckiej. Miejscem dyslokacji okazuje się dolnośląska Legnica - z powodu zamieszkiwania jej prawie w połowie przez personel i wojsko radzieckie przezywana podówczas "Mała Moskwa". Pilot Jura do Legnicy przyjeżdża wraz ze swoją młodą żoną Wierą, którą urzeka Legnica oraz Polska. Wiera wygrywa polsko-radziecki piosenkarski „konkurs przyjaźni”, wykonując pieśń "Grande Valse Brillante". Wtedy poznaje polskiego oficera i muzyka Michała. Wiera, pomimo że jej życie kontrolowane jest przez władze radzieckie, zakochuje się w Michale i spotyka się z nim po kryjomu.
Następnie akcja filmu przenosi się do roku 1968, gdy rozpoczyna się inwazja wojsk Układu Warszawskiego na Czechosłowację. Władze radzieckie w Legnicy wprowadzają wojenne regulaminy i prawa. Podczas gdy Jura wykonuje loty bojowe nad Pragę, Wiera rodzi dziecko z ukrywanego związku z Michałem, zamierza wziąć ślub z polskim oficerem i oficjalnie wystąpić o polskie obywatelstwo. Gdy dowiadują się o tym wojskowe władze radzieckie, Jura dostaje rozkaz natychmiastowego powrotu z rodziną do Związku Radzieckiego. Długo nieznane jest miejsce ukrywania się Wiery, w końcu jednak na drzewie w parku odnalezione zostaje jej ciało. Wedle oficjalnej wersji wydarzeń, przedstawionej przez władze komunistyczne, miała popełnić samobójstwo.
Akcja filmu przenosi się z powrotem do współczesności, gdy Jura oraz jego dorosła córka przemierzają opuszczone placówki „małej Moskwy”. Wyrachowana córka Wiery przeżywa ostatecznie wstrząs, kiedy spotyka się ze swoim prawdziwym ojcem, Michałem.
Produkcja.
"Mała Moskwa" została wyprodukowana przez studio Skorpion Art pod kierownictwem Pawła Rakowskiego, we współpracy ze spółkami Banana Split Polska i Telewizją Polską – Agencją Filmową. Pierwowzorem postaci Wiery Swietłowej była Lidia Nowikowa, która przyjechała do Polski z mężem – żołnierzem Armii Radzieckiej. Popełniła samobójstwo 8 października 1965 roku w wyniku nieszczęśliwej miłości do polskiego podoficera. W odróżnieniu od swej filmowej odpowiedniczki, Nowikowa miała nie córkę, lecz dwóch synów.
Autorem scenariusza, który powstał na podstawie prawdziwych wydarzeń, jest Waldemar Krzystek, który również wyreżyserował film. W wywiadzie dla „Kina” Krzystek twierdził, że "Mała Moskwa" jest „pytaniem o to, jakie prawo ma ustrój, ideologia do decydowania o życiu człowieka”. Cytując słowa Wajdy, iż „trzeba robić takie filmy, których nikt inny za nas nie zrobi”, Krzystek podkreślał, że historia opowiedziana w "Małej Moskwie" wzięła się z osobistych doświadczeń: „wychowałem się dwieście metrów od radzieckiego osiedla w Legnicy”.
Podwójną rolę Wiery oraz jej córki w "Małej Moskwie" otrzymała Swietłana Chodczenkowa, która wygrała casting przeprowadzony przez Krzystka w Rosji. Jak twierdziła Chodczenkowa, „spodobała mi się historia tych dwóch kobiet. Kusiło mnie też zagranie dwóch tak różnych ról”. Na potrzeby roli Wiery Chodczenkowa musiała nauczyć się gry oraz śpiewu zarówno w języku rosyjskim, jak i polskim, przy czym najważniejszym momentem współpracy aktorki z Krzystkiem było wykonanie przez Chodczenkową pieśni „Grande Valse Brillante” Ewy Demarczyk.
Film kręcono od sierpnia do listopada 2007 w Legnicy (na dworcu PKP, w Parku Miejskim, na Rynku, w Teatrze im. Heleny Modrzejewskiej, w Lasku Złotoryjskim) i we Wrocławiu (ul. Świątnicka, Katowicka, Urząd Wojewódzki, Aula Uniwersytetu Wrocławskiego). Prapremiera "Małej Moskwy" odbyła się 17 września 2008 w Legnicy.
Odbiór.
"Mała Moskwa" w chwili premiery na Festiwalu Polskich Filmów Fabularnych wzbudziła spore kontrowersje. Tomasz Raczek wyrażał się niepochlebnie o filmie Krzystka, krytykując ów utwór za uproszczoną „sytuację polityczną, obraz armii, historyczną relację z interwencji wojsk RWPG w Czechosłowacji, wreszcie uczucie”. Raczek twierdził, że „jeśli ten film ma być najlepszym polskim filmem ostatniego roku, to podtrzymuję moją wcześniejszą opinię, że nie widzę powodów do odtrąbienia końca kryzysu w tej dziedzinie”. Tadeusz Sobolewski z „Gazety Wyborczej” uznał "Małą Moskwę" za przykład filmowego kiczu, dopowiadając ironicznie: „W "Małej Moskwie" Polacy zachowują się wobec Rosjan tak dumnie, jakby już należeli do NATO [...]. Znamienne, że Polska w tym filmie jest stroną męską – niedoszły rosyjski kosmonauta jest bezpłodny”.
Dla odmiany Bożena Janicka z „Kina” chwaliła "Małą Moskwę" za „przenikliwość” w portretowaniu rosyjskich bohaterów, przede wszystkim zaś za „precyzję scenariusza, płynność narracji, autentyzm obrazu rekonstruowanej rzeczywistości, znakomite i świetnie zagrane postacie”. Również Agnieszka Tambor doceniła film za wiarygodne ukazanie wątku małżeńskiego: „Jest to uczucie dojrzałe, może momentami nazbyt spokojne i uładzone, ale zdecydowanie bardziej przekonujące w swojej prostocie. Jura kocha swoją żonę bezwarunkowo, jest w stanie wybaczyć jej wszystko i w końcu to on po śmierci Wiery staje się prawdziwym, kochającym ojcem dla córki swojej żony i obcego mężczyzny”. Łukasz Maciejewski w felietonie dla portalu Filmweb zauważał, że "Mała Moskwa": „to melodramat w starym stylu, który pamiętamy zwłaszcza ze łzawych, wspaniałych klasyków kina radzieckiego, żeby wspomnieć "Lecą żurawie". Być może takie kino jest dzisiaj trochę "passé", ale musimy pamiętać o tym, że w Polsce "Mała Moskwa" ma niewiele udanych poprzedników”. Janusz Wróblewski z „Polityki” chwalił reżysera, „że decydując się na realizację staroświeckiego melodramatu w stylu "Doktora Żywago" zaprzeczył popularnemu w świecie stereotypowi Polaka rusofoba”.
Ewa Mazierska w analizie "Małej Moskwy" zauważyła, że w filmie Krzystka „praktycznie wszyscy zwykli ludzie, w tym żołnierze rosyjscy stacjonujący w Polsce, są ofiarami bolszewizmu”. Ów sympatyczny stosunek do zwykłych Rosjan wynikał zdaniem Mazierskiej z wymogów polsko-rosyjskiej koprodukcji. Podążając tropem Sobolewskiego, Natasza Korczarowska-Różycka pisała, że w "Małej Moskwie „"granica dzieląca swoich od obcych została [...] wyraźnie upłciowiona i useksualniona: to, co narodowe i swojskie, wiąże się z heroizmem, męskością i płodnością, która jest znakiem siły i władzy, obcość natomiast wyrażona zostaje poprzez bezpłodność i bierność”.

</doc>
<doc id="1533404" url="https://pl.wikipedia.org/wiki?curid=1533404" title="Geomorfolog">
Geomorfolog



</doc>
<doc id="1533405" url="https://pl.wikipedia.org/wiki?curid=1533405" title="Tr16-244">
Tr16-244

Tr16-244 – gwiazda potrójna znajdująca się w gwiazdozbiorze Kila, położona około 7500 lat świetlnych od Słońca.
Układ składa się z gwiazdy podwójnej, której składniki położone są tak blisko, że zanim wykonano zdjęcia Kosmicznym Teleskopem Hubble’a uważano, że jest to gwiazda pojedyncza, oraz trzeciego składnika, który okrąża układ podwójny w znacznej odległości – jego okres orbitalny wynosi dziesiątki lub setki tysięcy lat.
Gwiazda ta należy do gromady otwartej Trumpler 16 wewnątrz Mgławicy Carina.

</doc>
<doc id="1533409" url="https://pl.wikipedia.org/wiki?curid=1533409" title="Metaplan">
Metaplan

Metaplan – metoda dyskusji, która polega na tym, że w czasie debaty uczestnicy wspólnie tworzą plakat będący graficznym skrótem tej debaty. Dyskusję metodą metaplanu można przeprowadzić w dużej grupie lub w małych zespołach.

</doc>
<doc id="1533410" url="https://pl.wikipedia.org/wiki?curid=1533410" title="Trumpler 16">
Trumpler 16

Trumpler 16 (również "Collinder 233") – gromada otwarta znajdująca się w mgławicy Carina w konstelacji Kila. Została skatalogowana przez Roberta Trumplera w jego katalogu jako "Trumpler 16".
Wybrane obiekty znajdujące się w gromadzie:

</doc>
<doc id="1533414" url="https://pl.wikipedia.org/wiki?curid=1533414" title="Udław się (film)">
Udław się (film)

Udław się – amerykańska tragikomedia z 2008 roku na podstawie powieści Chucka Palahniuka pod tym samym tytułem.
Fabuła.
Victor jest uzależniony od seksu. Żeby zdobyć pieniądze na operację matki decyduje się na oszustwo. Przychodzi do restauracji, udaje, że się dławi jedzeniem i dostaje za to odszkodowanie.

</doc>
<doc id="1533415" url="https://pl.wikipedia.org/wiki?curid=1533415" title="Rehlingen-Siersburg">
Rehlingen-Siersburg

Rehlingen-Siersburg – miejscowość i gmina w zachodnich Niemczech, w kraju związkowym Saara, w powiecie Saarlouis.
Geografia.
Gmina leży nad prawym brzegiem Saary, do granicy francuskiej przecina ją rzeka Nied.
Gmina ma powierzchnię 61,16 km², zamieszkuje ją 15 432 osoby (2010).
Rehlingen-Siersburg położone jest ok. 30 km na północny zachód od Saarbrücken, ok. 175 km na południe od Kolonii i ok. 50 km na południowy wschód od Luksemburga. Gmina graniczy zaczynając od północy z: Merzig, Beckingen (miasto i gmina w powiecie Merzig-Wadern), Dillingen/Saar, Weiskirchen i na zachodzie z francuską Lotaryngią.
Dzielnice.
Gmina dzieli się na dziesięć dzielnic:
Historia.
Gmina powstała w 1974 w wyniku reform administracyjnych z połączenia samodzielnej gminy Rehlingen/Saar z dziewięcioma gminami urzędu Siersburg.
Polityka.
Wójtem od 2000 jest Martin Silvanus z SPD.
Rada gminy.
Rada gminy składa się z 33 członków:
Współpraca.
Gmina posiada jedną miejscowość partnerską:
Zabytki i atrakcje.
Biringen
Eimersdorf
Fremersdorf
Fürweiler
Gerlfangen
Hemmersdorf
Niedaltdorf
Oberesch
Rehlingen/Saar
Siersburg
Komunikacja.
Przez teren gminy, równolegle do Saary, przebiega autostrada A8 (zjazd "7 Rehlingen")). Na terenie gminy zlokalizowana jest linia kolejowa "Niedtal", znajdują się na niej dwa przystanki Siersburg i Niedaltdorf oraz stacja kolejowa Hemmersdorf.

</doc>
<doc id="1533416" url="https://pl.wikipedia.org/wiki?curid=1533416" title="Maksymilian Flaum">
Maksymilian Flaum

Maksymilian Flaum (ur. 4 grudnia 1864 w Warszawie, zm. 11 sierpnia 1933 tamże) – polski lekarz, publicysta, encyklopedysta, tłumacz, przyrodnik.
Życiorys.
Urodził się w Warszawie w rodzinie żydowskiej; imiona rodziców to Stanisław i Helena. Uczęszczał do II Gimnazjum w Warszawie (które ukończył w 1882), następnie studiował przyrodę na Cesarskim Uniwersytecie Warszawskim (1882–1883), a potem chemię na Uniwersytecie Dorpackim (1883–1886). Studia ukończył w 1886 roku ze stopniem kandydata chemii. Potem zamieszkał w Warszawie, pracował w fabrykach chemicznych, udzielał lekcji chemii i tłumaczył. Od 1890 roku studiował w Bernie medycynę i podjął pracę w Instytucie Fizjologicznym Hugona Kroneckera. Za pracę "Ueber den Einfluss niedriger Temperaturen auf die Functionen des Magens" na Uniwersytecie Ludwika i Maksymiliana w Monachium otrzymał tytuł doktora nauk medycznych. Flaum przeniósł się wtedy do Monachium i pracował w Instytucie Farmakologii Franza Tappeinera. W 1894 roku nostryfikował dyplom w Dorpacie. Od 1895 roku w Warszawie, pracował w poliklinice Samuela Goldflama. Związany też z oddziałem chorób wewnętrznych Szpitala na Czystem. Od 1896 roku w Towarzystwie Naukowym Warszawskim, jeden ze współwłaścicieli „Gazety Lekarskiej”. Od 1890 roku współpracownik „Kurjera Warszawskiego”, od 1887 pisma „Wszechświat”. Używał pseudonimów M.F. i M.Fl. Należał do komisji Kasy im. Józefa Mianowskiego. Był encyklopedystą. Wymieniony został w gronie edytorów Encyklopedii technicznej: podręcznika praktycznego technologii chemicznej w zastosowaniu do przemysłu, rękodzieł, rzemiosł, sztuk, rolnictwa i gospodarstwa domowego opracowanej podług najnowszych źródeł wydanej w Warszawie w 1898 roku.
W 1900 roku został ranny w katastrofie kolejowej pod Włochami, w której ranny był również Reymont. Pozwany zarząd kolei wypłacił mu duże odszkodowanie.
W ostatnich latach życia prowadził z sukcesem prywatną praktykę lekarską.
Zmarł 11 sierpnia 1933 roku w Warszawie w wieku 68 lat, pochowany na cmentarzu żydowskim przy ulicy Okopowej, lecz jego nagrobek nie zachował się.

</doc>
<doc id="1533418" url="https://pl.wikipedia.org/wiki?curid=1533418" title="Świerczyna (gmina Opoczno)">
Świerczyna (gmina Opoczno)

Świerczyna – wieś w Polsce położona w województwie łódzkim, w powiecie opoczyńskim, w gminie Opoczno.
Znajduje się tu stacja kolejowa Opoczno Południe, położona na Centralnej Magistrali Kolejowej (CMK).
W latach 1975–1998 miejscowość administracyjnie należała do województwa piotrkowskiego.
Wierni kościoła rzymskokatolickiego należą do parafii Podwyższenia Krzyża Świętego w Opocznie.

</doc>
<doc id="1533419" url="https://pl.wikipedia.org/wiki?curid=1533419" title="Wólka Dobromirowa">
Wólka Dobromirowa

Wólka Dobromirowa – wieś w Polsce położona w województwie łódzkim, w powiecie opoczyńskim, w gminie Opoczno.
W latach 1975–1998 miejscowość administracyjnie należała do województwa piotrkowskiego.
Wierni kościoła rzymskokatolickiego należą do parafii św. Doroty w Petrykozach.

</doc>
<doc id="1533420" url="https://pl.wikipedia.org/wiki?curid=1533420" title="Gromada Eta Carinae">
Gromada Eta Carinae



</doc>
<doc id="1533421" url="https://pl.wikipedia.org/wiki?curid=1533421" title="Dziewczyna mojego kumpla">
Dziewczyna mojego kumpla

Dziewczyna mojego kumpla – amerykańska komedia romantyczna z 2008 roku.
Opis fabuły.
Tank (Dane Cook) to facet z nietypową pracą – wynajmują go faceci, którym zależy na poprawie własnego wizerunku na dziewczynach. On umawia się z konkretną dziewczyną na randkę, podczas której stara się ją do siebie zachęcić i sprawić, że dziewczyna go polubi. Potem ją rzuca, co zwykle kończy się to powrotem do poprzedniego chłopaka. Dustin (Jason Biggs), przyszywany kuzyn oraz najlepszy przyjaciel Tanka, jest nieszczęśliwie zakochany w pięknej Alexis, koleżance z pracy (Kate Hudson). Nie udaje mu się jednak wzbudzić u niej zainteresowania więc postanawia poprosić Tanka o pomoc. Tank umawia się na randkę z Alexis, podczas której zachowuje się najgorzej jak tylko potrafi. Jednak Alexis nie zraża obelżywe zachowanie nowego znajomego. Za namową współlokatorki postanawia spotykać się z Tankiem, aby spróbować nowych, dzikich wrażeń. Tank szybko zakochuje się w Alexis i oboje lądują w łóżku. Dustin z początku nie wie, że Tank stał się jego konkurentem i nadal stara się zaskarbić serce ukochanej. Gdy dowiaduje się o ich związku fabuła filmu się komplikuje.
Obsada.
i inni

</doc>
<doc id="1533423" url="https://pl.wikipedia.org/wiki?curid=1533423" title="Muzeolog">
Muzeolog



</doc>
<doc id="1533424" url="https://pl.wikipedia.org/wiki?curid=1533424" title="Richard Ryder (1766–1832)">
Richard Ryder (1766–1832)

Richard Ryder (ur. 5 lipca 1766, zm. 18 września 1832) – brytyjski polityk związany ze stronnictwem torysów.
Był młodszym synem Nathaniela Rydera, 1. barona Harrowby, i Elizabeth Terrick, córki wielebnego Richarda Terricka. Jego starszym bratem był Dudley Ryder, 1. hrabia Harrowby. Richard odebrał wykształcenie w Harrow School oraz w St John’s College na Uniwersytecie Cambridge. Studia ukończył z tytułem magistra sztuk w 1787 r.
Rok po ukończeniu studiów Ryder rozpoczął pracę w Lincoln’s Inn, a w 1791 r. został powołany do tej korporacji. W 1812 r. został ławnikiem Lincoln’s Inn, a w 1819 r. skarbnikiem korporacji. W latach 1804–1807 sprawował sądy w hrabstwach Carmarthenshire, Pembrokeshire i Cardiganshire.
W latach 1795–1830 reprezentował w Izbie Gmin okręg wyborczy Tiverton. W 1807 r. został lordem komisarzem skarbu. W latach 1809–1812 był ministrem spraw wewnętrznych w rządzie Spencera Percevala.

</doc>
<doc id="1533427" url="https://pl.wikipedia.org/wiki?curid=1533427" title="W sieci kłamstw">
W sieci kłamstw

W sieci kłamstw – amerykański thriller z 2008 roku na podstawie powieści Davida Ignatiusa.
Fabuła.
Roger Ferris, były dziennikarz, zostaje zwerbowany przez CIA. Jego szef, Ed Hoffman, zleca mu odszukanie wysokiej rangi terrorysty powiązanego z Al-Ka’idą. Do pomocy ma wywiad Jordanii. Ale tak naprawdę nie wiadomo, komu może zaufać...

</doc>
<doc id="1533431" url="https://pl.wikipedia.org/wiki?curid=1533431" title="Adolf Bernhardt">
Adolf Bernhardt

Adolf Bernhardt (ur. 23 lipca 1801 w Kępnie, zm. 27 września 1870 w Warszawie) – polski lekarz chirurg żydowskiego pochodzenia. 
Życiorys.
Urodził się w Kępnie w rodzinie żydowskiej. Uczył się w gimnazjum we Wrocławiu, a następnie podjął studia medyczne na Uniwersytecie Wrocławskim. Przerywał kilkakrotnie studia, by podejmować dorywcze prace i pomóc w utrzymaniu rodzicom i młodszym braciom. Dyplom doktora nauk medycznych otrzymał 6 października 1834 we Wrocławiu na podstawie pracy "Symbolae ad ovi mammalium historiam ante pregnationem". Jego promotorem był Jan Evangelista Purkyně. Od 1835 mieszkał w Warszawie, w 1836 roku złożył egzamin i uzyskał stopień lekarza I klasy. W 1837 roku walczył z epidemią cholery w Domu Zdrowia na Tamce. Był członkiem dozoru i wizytatorem żydowskich szkół elementarnych, egzaminatorem w Szkole Rabinów, członkiem Rady Szczegółowej Domu Głównego Schronienia Sierot i Ubogich Starozakonnych. Współzałożyciel niemieckiej synagogi przy ulicy Daniłowiczowskiej. Od 1846 roku stały członek Komitetu Synagogi, później wiceprezes i prezes. Zmarł w Warszawie, pochowany jest na cmentarzu żydowskim przy ulicy Okopowej (kwatera 1, rząd 1).
Z żoną (ślub w 1836 w Sobkowie) Brygidą z Mayzlów (zm. 1898) miał synów Henryka (1838–1894) i Edwarda (1840–1914) – obaj byli zasłużonymi lekarzami – oraz Leona (1849–1924), fabrykanta.

</doc>
<doc id="1533434" url="https://pl.wikipedia.org/wiki?curid=1533434" title="Nick Laird">
Nick Laird

Nicholas (Nick) Laird (ur. 1975 w Cookstown, hrabstwo Tyrone w Irlandii Północnej) – brytyjski pisarz i poeta.
Życiorys.
Laird studiował anglistykę w Sidney Sussex College na Uniwersytecie Cambridge. Przez sześć lat pracował w jednej z największych na świecie kancelarii prawnych Allen &amp; Overy w Londynie, zanim odszedł z niej, aby skoncentrować się na twórczości literackiej. W 2004 ożenił się z pisarką Zadie Smith, którą poznał w Cambridge.
Eseje, recenzje i wiersze Lairda były publikowane w wielu czasopismach w Wielkiej Brytanii i Stanach Zjednoczonych, m.in. "The London Review of Books", "The Times Literary Supplement", "The Guardian", "The Times", "The Daily Telegraph", "The Believer", "New Writing 11" i "New Writing 13".
Po wydaniu debiutanckiego tomu wierszy "To a Fault" w 2005 roku otrzymał nagrodę Rooney Prize for Irish Literature.

</doc>
<doc id="1533436" url="https://pl.wikipedia.org/wiki?curid=1533436" title="Nic do stracenia (film)">
Nic do stracenia (film)

Nic do stracenia – amerykańska komedia sensacyjna z 1997 roku.
Opis fabuły.
Nick Beam jest specjalistą od reklamy, pracującym w Los Angeles. Pewnego razu, kiedy niespodziewanie wraca wcześniej do domu, zastaje swoją żonę w łóżku z szefem. Nick opuszcza dom, wsiada do samochodu i rusza przed siebie. Na skrzyżowaniu próbuje go nieskutecznie obrabować drobny złodziejaszek, T. Paul. Po kłótni i bójce mężczyźni w końcu dogadują się ze sobą. Nick postanawia zemścić się na szefie z pomocą T. Paula.
Obsada.
i inni.

</doc>
<doc id="1533438" url="https://pl.wikipedia.org/wiki?curid=1533438" title="Stefan Fejes">
Stefan Fejes

Stefan (Istvan) Fejes (ur. 30 sierpnia 1891 w Győrze, zm. 1 maja 1951 w Budapeszcie) – as myśliwski austriackiego w I wojnie światowej.
Życiorys.
Od 1912 roku służył w 14 Pułku Landwehry, gdzie zastał go wybuch wojny. W czasie walk na froncie wschodnim 16 września 1914 roku został ciężko ranny. Po prawie półrocznym leczeniu w marcu 1915 roku powrócił do armii. W maju 1916 roku został skierowany do Cesarsko-Królewskie Siły Powietrzne i po zakończeniu szkolenia w lutym 1917 roku został przydzielony do 19 Eskadry ("Flik 19").
Pierwsze zwycięstwo lotnicze odniósł w dniu 17 kwietnia 1917 roku na samolocie Hansa-Brandenburg C.I nad Nieuportem. Po odniesieniu 5 zwycięstw został od października 1917 roku przeniesiony do 51 Eskadry ("Flik 51J") gdzie odniósł kolejne 11 zwycięstw na samolocie myśliwskim Albatros D.III.
Po zakończeniu wojny powrócił na Węgry i w czasie walk z Czechosłowacją, Rumunią i Serbią w 1919 roku latał w komunistycznej węgierskiej 8 eskadrze. W maju 1919 roku został zmuszony do lądowania i przebywał w niewoli w Czechosłowacji do końca 1919 roku.
Od 1930 do 1940 latał jako pilot w lotnictwie cywilnym. W czasie II wojny światowej służył jako pilot transportowy w armii węgierskiej. Później ślad po nim zaginął.
Stefan Fejes był jako jeden z sześciu żołnierzy austro-węgierskich trzykrotnie odznaczony Złotym Medalem za Odwagę.

</doc>
<doc id="1533446" url="https://pl.wikipedia.org/wiki?curid=1533446" title="Życie, którego nie było">
Życie, którego nie było

Życie, którego nie było – amerykański thriller z 2004 roku.
Opis fabuły.
Telly nie może pogodzić się ze śmiercią 8-letniego Sama, który zginął w katastrofie lotniczej. Podczas terapii, która ma uratować ich małżeństwo, jej mąż wyznaje, że nigdy nie mieli dziecka. Lekarz twierdzi, że kobieta zwariowała. Ale kiedy Telly poznaje Asha, który też przeżył tę katastrofę, okazuje się, że stoi za tym...
Obsada.
i inni

</doc>
<doc id="1533448" url="https://pl.wikipedia.org/wiki?curid=1533448" title=".invalid">
.invalid

.invalid – zarezerwowana domena najwyższego poziomu, nieprzeznaczona do używania w globalnym systemie DNS. Została zdefiniowana w czerwcu 1999 w dokumencie RFC, razem z domenami .localhost, .test i .example.
Domena .invalid jest przeznaczona do użycia w konstrukcji nazw domen które są nieprawidłowe i jest to widoczne na pierwszy rzut oka.
Domena znajduje wykorzystanie między innymi przy publikowaniu artykułów na publiczne grupy dyskusyjne z użyciem usług NNTP, gdy konieczne jest podanie adresu skrzynki pocztowej wysyłającego. Ze względu na powszechne nadużywanie tak podanego adresu, zastępuje się prawdziwy adres nieco zniekształconym lub zupełnie zmyślonym, w obu przypadkach umieszczając w domenie ".invalid" (np janek@usun-to.example.com.invalid dla przykładowego janek@example.com).

</doc>
<doc id="1533450" url="https://pl.wikipedia.org/wiki?curid=1533450" title="Carl Friedrich Ernst Frommann">
Carl Friedrich Ernst Frommann

Carl Friedrich Ernst Frommann (ur. 14 września 1765 w Jenie; zm. 12 czerwca 1837 tamże) był znanym niemieckim wydawcą i księgarzem w Jenie. Wydawnictwo naukowe "Frommann", istniejące od roku 1727, po całkowitym zniszczeniu w czasie bombardowania Stuttgartu w 1943 r. reaktywowane i przejęte przez małżeństwo Günther i Eva Holzboog w 1955 r. obecnie działa jako Wydawnictwo "frommann-holzboog" z siedzibą w Stuttgarcie-Bad Cannstatt (Niemcy).
"Carl Friedrich Ernst" był synem księgarza Nathanaela Sigismunda Frommanna. Kształcił się w wydawnictwie August Mylius w Berlinie. W roku 1786 (w wieku 21 lat) objął kierownictwo rodzinnego wydawnictwa w Sulechowie, rozszerzając asortyment o podręczniki szkolne i słowniki. Jego małżonką była "Johanna Wesselhöfft" (1765-1830), z którą miał jednego syna, oprócz tego wychowywali osieroconą od dzieciństwa Wilhelminę Herzlieb.
Ponieważ Carl Friedrich Ernst Frommann był członkiem nielegalnego związku wolnomularskiego Evergeten, groziło mu prześladowanie przez władze pruskie; wobec tego w roku 1798 przenieśli się do Jeny, poza tym w mieście uniwersyteckim rysowały się szersze możliwości rozwoju wydawnictwa. Jednocześnie znaczące było bliskie sąsiedztwo Weimaru ze znaczącym środowiskiem intelektualnym.
Jego syn "Friedrich Johannes" (1797-1886) przejął wydawnictwo od ojca w 1830 r. a po jego śmierci wydawnictwo zostało przeniesione w 1886 r. do Stuttgartu.
Rozwój wydawnictwa Frommann.
Mistrz igielnik Siegmund (Sigmund) Steinbart, otrzymał 12 czerwca 1719 roku od władz pruskich zezwolenie na założenie i prowadzenie w Sulechowie sierocińca oraz został zwolniony z płacenia związanych z tą działalnością podatków. W 1727 r. za zezwoleniem władz pruskich uruchomiono dla wspomożenia tejże placówki wychowawczej wydawnictwo i drukarnię, kierownictwo sprawował Gottlob Benjamin Fromann, następnie jego syn "Nathanael Sigismund", ojciec "Carla Friedricha Ernsta".
Jak podaje profesor Jerzy Piotr Majchrzak wydawnictwo przy sulechowskim sierocińcu było ośrodkiem rozpowszechniania druków pietystycznych, również drukowali polskie katechizmy dla śląskich i wielkopolskich szkół ludowych, wydawali klasyków i romantyków, encyklopedie; drukowali atlasy, śpiewniki, szkolne podręczniki, książeczki do nabożeństwa. Król polski i elektor saski August III, przyznał Natanielowi Fromannowi tytuł "nadwornego drukarza".
W 1786 r. program wydawniczy rozrzeszono w zakresie teologii i filozofii. Po przeniesieniu Wydawnictwa w 1798 r. do Jeny wydawano zbiory kazań, leksykony i inne tego rodzaju dzieła. W następnych latach dom Frommannów stał ośrodkiem życia towarzyskiego w Jenie. Już w roku 1999 uzyskano zezwolenie na uruchomienie drukarni.
Duchowy ośrodek klasycyzmu w Jenie.
W latach 1794-1805 przebywało w Jenie wielu twórców, a mianowicie Friedrich Schiller, Johann Gottlieb Fichte, Friedrich Wilhelm Schelling, Georg Wilhelm Friedrich Hegel, bracia Alexander i Wilhelm von Humboldt, również bracia August Wilhelm i Friedrich Schlegel, Johann Ludwig Tieck, Clemens Brentano, Johann Heinrich Voß, Friedrich Immanuel Niethammer, 
Zacharias Werner, Jean Paul, Ernst Moritz Arndt, August Friedrich Karl Ziegesar i wielu innych, a między nimi Johann Wolfgang von Goethe.
Frommann, a Goethe.
Wydawnictwo "Frommann" współpracowało z prawie wszystkimi ówczesnymi znaczącymi autorami, naturalnie wśród nich był i Goethe, przyjacielskie stosunki z nim rozwinęły się zwłaszcza w latach 1806-7. Prawie 60-letni poeta okazywał żywe zainteresowanie 17-letnią wychowanką Frommannów Wilhelminą, zwaną "Minna" lub "Minchen", u których często bywał, zwłaszcza zimą 1807. Pobudziła ona Goethego do napisania sonetów oraz jakoby stała się wzorem dla postaci Otylii w powieści "Die Wahlverwandtschaften" (Powinowactwo z wyboru 1806) i być może zainspirowała poetę przy tworzeniu dramatu "Pandora" znanego również jako "Powrót Pandory" (Pandoras Wiederkunft).

</doc>
<doc id="1533453" url="https://pl.wikipedia.org/wiki?curid=1533453" title="Agencja ratingowa">
Agencja ratingowa

Agencja ratingowa (ang. "credit rating agency") – osoba prawna, której działalność obejmuje wystawianie ratingów kredytowych.
W wyniku oceny wiarygodności kredytowej podmiotów pożyczających pieniądze: spółek, funduszy, banków, organizacji i rządów państw, przyznawany jest im rating kredytowy, będący miarą ryzyka związanego z inwestycją w oceniane papiery dłużne. Agencja ratingowa wystawia w ten sposób swoją opinię, co do stabilności podmiotu pożyczającego, czyli ryzyka jego niewypłacalności, popierając tę opinię odpowiednimi argumentami oraz swoją reputacją. W razie bankructwa wysoko ocenionej firmy agencja nie oddaje pieniędzy obligatariuszom. Agencje ratingowe odgrywają ważną rolę w świecie inwestycyjnym, gdyż rating stał się podstawowym wskaźnikiem oceny inwestycji dłużnej.
Rynek agencji ratingowych jest zdominowany przez kilka wielkich firm działających w skali całego świata. W Stanach Zjednoczonych 5 firm ratingowych uzyskało status "Nationally Recognized Statistical Rating Organization", który jest przyznawany przez "United States Securities and Exchange Commission". Są to: "Fitch Ratings", "Moody’s", "Standard &amp; Poor’s", "A. M. Best" i "Dominion Bond Rating Service". Lista ta jest tożsama z największymi graczami na tym rynku w skali światowej. Oprócz tego na rynku działa kilka firm i instytucji, które pełnią rolę narodowych agencji ratingowych w swoich krajach, np. "Japan Credit Rating Agency", czy "Malaysian Rating Corporation". Ich oceny wiarygodności kredytowej mają jednak mniejszą wagę w skali międzynarodowej, choć stanowią lokalnie przeciwwagę dla ratingów publikowanych przez „amerykańską piątkę”.

</doc>
<doc id="1533454" url="https://pl.wikipedia.org/wiki?curid=1533454" title="Akcja zwykła">
Akcja zwykła

Akcja zwykła (ang. "common stock", "ordinary shares") – udziałowy papier wartościowy emitowany przez spółkę akcyjną, stwierdzający ułamkową własność kapitału akcyjnego. Akcje zwykłe przyznają ich posiadaczowi prawa majątkowe, takie jak:
W przeciwieństwie do akcji uprzywilejowanych, posiadaczom akcji zwykłych nie przysługują żadne dodatkowe prawa (np. akcje uprzywilejowane dają na Walnym Zgromadzeniu więcej niż jeden głos, jednak nie więcej niż dwa głosy).
Na giełdzie papierów wartościowych przedmiotem obrotu mogą być wyłącznie akcje zwykłe. Akcje te mają formę zdematerializowaną od chwili ich zarejestrowania przez spółkę w Krajowym Depozycie Papierów Wartościowych S.A.

</doc>
<doc id="1533455" url="https://pl.wikipedia.org/wiki?curid=1533455" title="Akcja uprzywilejowana">
Akcja uprzywilejowana

Akcja uprzywilejowana () – akcja dająca dodatkowe przywileje (niekoniecznie wszystkie jednocześnie):
Uprzywilejowanie może obejmować również inne elementy np. sprawowania kontroli, takie jak prawo wyboru określonej liczby członków rady nadzorczej, czy też prawo weta (tzw. złota akcja).
Akcje uprzywilejowane nie podlegają publicznemu obrotowi na Giełdzie Papierów Wartościowych. Sprzedaż takiej akcji na GPW oznacza utratę przywilejów. Akcja ta staje się wtedy akcją zwykłą.
Akcja uprzywilejowana jest zawsze akcją imienną. Uprzywilejowanie wygasa z chwilą zbycia akcji wbrew statutowi spółki lub z chwilą zamiany tej akcji na akcję na okaziciela.

</doc>
<doc id="1533457" url="https://pl.wikipedia.org/wiki?curid=1533457" title="Akcjonariusz mniejszościowy">
Akcjonariusz mniejszościowy

Akcjonariusz mniejszościowy (en."minority shareholder") – każdy, kto posiada mniej niż 50% akcji spółki i jednocześnie mniej niż 50% głosów na walnym zgromadzeniu akcjonariuszy.
Akcjonariusz mniejszościowy ma prawa wynikające ze statutu spółki, ale samodzielnie nie ma wystarczającej siły, aby decydować w jej sprawach. Dopiero w razie dużego rozdrobnienia akcji, mali akcjonariusze łącząc się w grupy mogą skutecznie podejmować decyzje tj. przegłosowywać uchwały.
Prawo wielu krajów stara się chronić akcjonariuszy mniejszościowych, jako że ich pozycja względem większościowego akcjonariusza jest niekorzystna. Jednocześnie istnieją przepisy dotyczące przymusowego wykupu i przymusowego odkupu w określonych sytuacjach, jednak nie dotyczą spółek notowanych na giełdzie.

</doc>
<doc id="1533458" url="https://pl.wikipedia.org/wiki?curid=1533458" title="Akcjonariusz instytucjonalny">
Akcjonariusz instytucjonalny

Akcjonariusz instytucjonalny (ang. "institutional shareholder") – podmiot, który inwestuje pieniądze powierzone mu przez osoby trzecie. Może być nim w szczególności fundusz emerytalny lub inwestycyjny, firma ubezpieczeniowa, bank inwestycyjny oraz inna firma zarządzająca majątkiem.
Zwykle inwestor instytucjonalny obejmuje znaczącą część akcji i aktywnie korzysta ze swoich praw niemajątkowych (w szczególności prawa do głosowania na walnym zgromadzeniu akcjonariuszy), wpływając na decyzje i kierunki rozwoju spółki. W związku z tym często przyjmuje się, że pojawienie się inwestora instytucjonalnego w akcjonariacie spółki pozytywnie wpływ na poziom zarządzania nią. Tym samym zwiększa się jej wiarygodność co przyciąga inwestorów indywidualnych, których strategia zakłada podążanie za dużymi graczami. Podobnie, wyjście takiego akcjonariusza ze spółki jest odbierane jako negatywny sygnał, oparty na przekonaniu, że duży inwestor jest bliżej spółki i wie o niej więcej niż zwykły gracz.
Przykładem akcjonariuszy instytucjonalnych o bardzo dużym znaczeniu dla spółek notowanych na Giełdzie Papierów Wartościowych w Warszawie były w okresie 1999-2013 otwarte fundusze emerytalne. Ich znaczenie maleje w związku z reformą emerytalną, która weszła w życie w 2014 r.

</doc>
<doc id="1533459" url="https://pl.wikipedia.org/wiki?curid=1533459" title="Aktywa finansowe">
Aktywa finansowe

Aktywa finansowe (en. "financial assets") – aktywa obejmujące aktywa pieniężne (tj. aktywa w formie krajowych środków płatniczych, walut obcych i dewiz), wynikające z kontraktu prawo do otrzymania aktywów pieniężnych, prawo do wymiany instrumentów finansowych z inną jednostką na korzystnych warunkach oraz instrumenty kapitałowe wyemitowane przez inne jednostki.
Aktywa finansowe, to obok środków pieniężnych i ich ekwiwalentów (np. czeków i weksli obcych) także nabyte akcje, obligacje, udziały w innych jednostkach, bony skarbowe, kontrakty terminowe, warranty, prawa poboru, udzielone innym podmiotom pożyczki).
Aktywa finansowe prezentuje się w bilansie w podziale na długo i krótkoterminowe. Ogólną zasadą jest wycena aktywów finansowych na dzień bilansowy według wartości godziwej. Od tej reguły istnieją jednak wyjątki.
Podział aktywów na finansowe i niefinansowe został wprowadzony na potrzeby wyceny poszczególnych składników majątku i w opinii wielu autorów wyznacza granicę między tradycją a nowoczesnością w systemie rachunkowości: tradycja w rachunkowości oznacza wycenę w koszcie historycznym, nowoczesność – w wartości godziwej, która najszersze zastosowanie znalazła właśnie w wycenie aktywów finansowych. Wartość godziwa, to kwota, za jaką dany składnik aktywów mógłby zostać wymieniony, a zobowiązanie uregulowane na warunkach transakcji rynkowej, pomiędzy zainteresowanymi i dobrze poinformowanymi, niepowiązanymi ze sobą stronami. Jeśli firma posiada wśród aktywów finansowych akcje znajdujące się w obrocie na aktywnym rynku, to ich wartością godziwą będzie aktualna cena rynkowa pomniejszona o koszty związane z przeprowadzeniem transakcji, gdyby ich wysokość była znacząca.

</doc>
<doc id="1533460" url="https://pl.wikipedia.org/wiki?curid=1533460" title="Akcjonariusz większościowy">
Akcjonariusz większościowy

Akcjonariusz większościowy () – akcjonariusz, który dzięki posiadanym akcjom sprawuje kontrolę nad spółką. 
W większości przypadków kontrolę zapewnia zwykła większość głosów na zgromadzeniu wspólników. W praktyce pełną kontrolę nad spółką zapewnia pakiet 50%+1 akcja (w przypadku, gdy nie występują akcje uprzywilejowane w prawie głosu).
Aby kontrolować spółkę, prawo głosu może wykonywać wspólnie więcej niż jeden podmiot bezpośrednio posiadający akcje, gdyż nie raz zdarza się, że kontrolę nad spółką sprawuje ktoś, kto nie ma ani jednej jej akcji, za to kontroluje szereg innych spółek posiadających mniejszościowe pakiety – które razem dają większość.
Należy także rozdzielić liczbę akcji od liczby głosów na zgromadzeniu: posiadacz akcji uprzywilejowanych (dających więcej niż jeden głos) może sprawować kontrolę, czyli mieć większość głosów nie mając wcale większościowej liczby akcji. Takiego akcjonariusza nazwa się dominującym, a element kontroli może też płynąć z faktu posiadania złotej akcji.

</doc>
<doc id="1533461" url="https://pl.wikipedia.org/wiki?curid=1533461" title="Animator rynku">
Animator rynku

Animator rynku (ang. "market maker") – osoba, która systematycznie działa z dala od rynków finansowych, wykazując wolę prowadzenia na własny rachunek transakcji kupna i sprzedaży instrumentów finansowych, w oparciu o kapitał własny wyceniony według ustalanych przez podmiot cen.
Krótkofalowo obecność animatorów na rynku jest korzystna dla inwestorów, bowiem pozwala im dokonać transakcji nawet na bardzo mało popularnych instrumentach finansowych, natomiast w dłuższej perspektywie można uznać ją za szkodliwą, gdyż fałszuje obraz rynku. Firmy te są jednak potrzebne giełdzie, aby podtrzymać zainteresowanie akcjami poprzez stwarzanie wrażenia ciągłego ruchu, a więc też pojawiających się okazji związanych ze zmianami kursów.
Animatorzy rynku w Polsce.
Według polskiego prawa animatorem rynku jest podmiot zobowiązany w sposób stały, zgodnie z ustalonymi zasadami, do nabywania lub zbywania w ramach swojej działalności instrumentów finansowych na własny rachunek, w celu wspomagania płynności danego instrumentu finansowego.
Animator rynku na Warszawskiej Giełdzie Papierów Wartościowych to dom maklerski lub biuro maklerskie zajmujące się podtrzymaniem płynności instrumentu finansowego.
Animator rynku działa na podstawie umowy zawartej z giełdą. Działanie animatora polega na składaniu na rynku zleceń kupna i sprzedaży, na warunkach określonych przez giełdę. Do warunków tych zalicza się m.in.:

</doc>
<doc id="1533462" url="https://pl.wikipedia.org/wiki?curid=1533462" title="Gang z boiska">
Gang z boiska

Gang z boiska – amerykański film obyczajowy z 2006 roku. Remake filmu z 1993 roku.
Opis fabuły.
Sean Porter jest wychowawcą w poprawczaku dla trudnej młodzieży. Wpada na pomysł, który ma zmienić podejście wychowanków. Jest to utworzenie drużyny futbolowej, która będzie grać z drużynami szkolnymi. Pierwsze treningi nie wypadają zbyt obiecująco, ale z czasem drużyna gra zespołowo, mimo że jej członkowie pochodzą z różnych gangów...
Obsada.
i inni.

</doc>
<doc id="1533463" url="https://pl.wikipedia.org/wiki?curid=1533463" title="Arkusz zleceń">
Arkusz zleceń

Arkusz zleceń (ang. "order book") – znajdujące się w giełdowym systemie komputerowym zestawienie ofert kupna i ofert sprzedaży akcji danej spółki wynikających ze zleceń składanych przez inwestorów. Arkusz jest widoczny dla osób posiadających dostęp do programu odbioru notowań z giełdy – klientów biur maklerskich lub osób, które wykupiły taką usługę u dostawcy danych. Zawartość arkusza zmienia się na bieżąco, wraz z napływaniem do giełdy kolejnych zleceń na kupno i sprzedaż akcji.
Arkusz ma dwie strony: lewa zawiera oferty kupna uszeregowane od najwyższej oferowanej ceny, a prawa oferty sprzedaży uszeregowane od najniższej oferowanej ceny. Rozstaw między najlepszą ofertą kupna a najlepszą ofertą sprzedaży nazywa się spreadem. Oprócz cen prezentowana jest liczba zleceń w danej cenie, oraz łączna liczba akcji oferowanych do kupna lub sprzedaży przy każdej z cen.
Z pokazanego obok, przykładowego arkusza można wyczytać, że: w danej chwili oferowane są 34 akcje po 26,78 zł za każdą, 46 po 26,79 zł i tak dalej. Arkusz informuje też, że w tym samym momencie istnieje 100 ofert kupna akcji po 26,10 zł, 42 po 26,03 zł itd.

</doc>
<doc id="1533465" url="https://pl.wikipedia.org/wiki?curid=1533465" title="Bankowość osobista">
Bankowość osobista

Bankowość osobista (en."personal banking") – ogół usług świadczonych przez bank dla bardziej zamożnych klientów indywidualnych, którzy spełniają kryteria określone przez ten bank. W ramach tych usług klienci korzystają z rozszerzonej oferty produktowej, która jest bardziej dostosowana do ich indywidualnych potrzeb, a także z podwyższonego standardu obsługi (możliwość stałego kontaktu z osobistym doradcą). 
Pojęcie bankowości osobistej jest niekiedy mylone z pojęciem bankowości prywatnej (en. "private banking"). Podstawowa różnica między tymi terminami polega na odmiennej grupie docelowej klientów, do których są one kierowane. Potencjalnymi klientami bankowości osobistej są osoby fizyczne, których wynagrodzenie miesięczne jest wyższe niż średnie krajowe wynagrodzenie w gospodarce (en. "affluent segment"), tymczasem usługi bankowości prywatnej są kierowane do najbardziej zamożnych klientów (en. "high net-worth individuals"). Duże znaczenie mają tu progi zamożności kwalifikujące klientów do obsługi. W zależności od kraju (a nawet banku) istotnie się one różnią. W Polsce klientami usług bankowości prywatnej mogą stać się osoby, których wartość aktywów powierzanych w zarządzanie wynosi co najmniej 0,5 mln zł. Niski stopień zamożności społeczeństwa oraz dostępność usług bankowości detalicznej jako podstawowy wzorzec świadczenia usług bankowych w Polsce sprawiają, że bardziej liczny (a zarazem uznawany za bardziej perspektywiczny) jest segment klientów bankowości osobistej. Usługi bankowości osobistej w ofercie banków detalicznych w Polsce stały się w ostatnich latach zjawiskiem coraz bardziej powszechnym.

</doc>
<doc id="1533466" url="https://pl.wikipedia.org/wiki?curid=1533466" title="Andy Środkowe">
Andy Środkowe

Andy Środkowe (Centralne, hiszp. "Andes del Centro") – środkowa część Andów, rozciągają się od szczytu Nudo de Pasco do 29°S, znajdują się na obszarze państw Ameryki Południowej: Peru, Boliwii, Chile i Argentyny.
Najwyższy szczyt w paśmie ma wysokość 6893 m n.p.m., jest to Ojos del Salado. W najszerszym miejscu mają do 800 kilometrów. Andy Środkowe dzielą się na kilka głównych pasm, są to Kordyliera Zachodnia (pasmo wulkaniczne, Góry Domeyki, najwyższy szczyt Andów Środkowych Ojos del Salado 6880 m n.p.m.), Kordyliera Wschodnia (szczyty ponad 6000 m n.p.m., Nevado de Salcantay 6271 m n.p.m. jeden z najtrudniejszych do zdobycia szczytów w Andach), Kordyliera Centralna oraz Kordyliera Nadbrzeżna (przy wybrzeżu, łagodne, kopulaste szczyty - do 2500 m n.p.m., porozcinane dolinami). Pomiędzy grzbietami Kordyliery Wschodniej i Zachodniej położone są wyżyny Altiplano i Puna de Atacama.
Aktywność sejsmiczna.
Terytoria znajdujące się na obszarze Andów Środkowych wykazują się silną aktywnością sejsmiczną, należą do Gorącego Pierścienia Pacyfiku, w Kordylierze Zachodniej obecne są liczne wulkany.
Klimat.
W Andach dominuje klimat zwrotnikowy typu suchego, na północnym wschodzie wilgotny. Południowa część Andów Środkowych jest najsuchszą częścią kontynentu południowoamerykańskiego.
Hydrologia.
Głównymi jeziorami są Titicaca i Poopó, obecne są również pozostałości słonych jezior, Salar de Atacama, Salar de Uyuni i Salar de Arizaro. Z wschodnich stoków gór wypływają rzeki Purus, Ukajali, Pilcomayo, Bermejo, Beni, Rio Grande, i Salado.

</doc>
<doc id="1533468" url="https://pl.wikipedia.org/wiki?curid=1533468" title="Współczynnik beta">
Współczynnik beta

Beta (ang. "beta, risk factor") – współczynnik statystyczny, ustalający stopień korelacji pomiędzy zwrotem z inwestycji w akcje danej spółki, a hipotetycznej inwestycji w indeks rynku lub z określonego pakietu akcji różnych spółek.
Definicja matematyczna.
Współczynnik beta obliczany jest zwykle zgodnie ze wzorem:
gdzie:
Współczynnik ten oblicza się dla wybranego okresu lub określonej liczby notowań dziennych, tygodniowych lub miesięcznych akcji. Na świecie na ogół podaje się betę obliczaną z 60 ostatnich notowań na koniec miesiąca.
Znaczenie.
Indeks ten informuje, w którą stronę skorelowane są ruchy kursu akcji wybranej spółki z ruchami całej giełdy lub wybranego pakietu akcji. Na Warszawskiej Giełdzie Papierów Wartościowych współczynnik beta podawany jest zwykle w stosunku do indeksu WIG. Na przykład beta spółki równa 2 oznacza, że przy ruchu WIG-u o 2%, kurs akcji danej spółki statystycznie zmieniał się w tę samą stronę o 4%. Z kolei beta = -2 oznacza, że w tym samym czasie kurs akcji spadł o 4%.
Beta służy do ustalania współczynnika ryzyka m.in. do wyceny aktywów finansowych, a także kosztu kapitału własnego spółki. Jest to kontekst historyczny, który pozwala na ocenę już dokonanych inwestycji oraz analizę fundamentalną. Natomiast zastosowanie bety w kontekście przyszłym wiąże się z potraktowaniem jej jako współczynnik ryzyka do oceny budowanego portfela i wymaga założenia, że jakiekolwiek dane z przeszłości mogą być aproksymowane w przyszłość.
Wartości bety większe od 1 oznaczają akcje bardziej ryzykowne niż rynek (stąd powinny przynosić odpowiednio większy zwrot), zaś wartości mniejsze od 1 i większe od zera to akcje mniej ryzykowne niż rynek (i przez to mniej zyskowne). Beta mniejsza od zera jest prawie niespotykana na rynku akcji i wskazuje na papiery poruszające się wbrew rynkowi.

</doc>
<doc id="1533469" url="https://pl.wikipedia.org/wiki?curid=1533469" title="Richard Wellesley">
Richard Wellesley

Richard Colley Wellesley, 1. markiz Wellesley KG, KP (ur. 20 czerwca 1760, zm. 26 września 1842) – brytyjski arystokrata, polityk i dyplomata irlandzkiego pochodzenia, związany ze stronnictwem torysów, brat 1. księcia Wellington.
Życiorys.
Wczesne lata życia i początki kariery politycznej.
Był najstarszym synem Garreta Wesleya, 1. hrabiego Mornington, i Anne Hill-Trevor, córki 2. wicehrabiego Dungannon. Wykształcenie odebrał w Eton College oraz w Christ Church na Uniwersytecie Oksfordzkim. Po śmierci ojca w 1781 r. odziedziczył tytuł 2. hrabiego Mornington. Ponieważ tytuł ten był kreowany w parostwie Irlandii, Richard mógł uzyskać mandat deputowanego do brytyjskiej Izby Gmin, co nastąpiło w 1784 r., kiedy został deputowanym z okręgu Bere Alston.
W 1786 r. Mornington został równolegle deputowanym z okręgu Saltash. W latach 1787-1796 reprezentował okręg wyborczy Windsor, a następnie okręg wyborczy Old Sarum. Wkrótce po uzyskaniu przez Morningtona mandatu deputowanego William Pitt Młodszy mianował go członkiem Rady Kontroli. Dzięki pracy na tym stanowisku Mornington zdobył spore doświadczenie w sprawach indyjskich. W 1798 r. został mianowany gubernatorem generalnym Indii.
Gubernator generalny Indii.
Mornington przybył do kolonii w kwietniu 1798 r. i od razu dowiedział się o negocjowanym sojuszu między Francją a Tipu Sultanem. Rozpoczął więc przygotowania do wojny. Jego pierwszym krokiem było wyparcie z Indii posiłków francuskich. Następnie w lutym 1799 r. Brytyjczycy uderzyli na Mysore, królestwo Tipu Sultana. 4 maja padła jego stolica, Srirangapatna, a Tipu Sultan zginął. W latach 1803-1805 stoczono zwycięską wojnę z państwem Marathów, która utwierdziła brytyjskie wpływy w Indiach. Mornington (kreowany w 1797 r. baronem, a w 1799 r. markizem Wellesley z prawem do zasiadania w Izbie Lordów) dał się także poznać jako dobry administrator. W 1800 r. założył Fort William College. Ze stanowiska gubernatora zrezygnował w 1805 r.
Okres wojen napoleońskich.
Do Wielkiej Brytanii powrócił tuż przed śmiercią Pitta w 1806 r. Przeciwnicy próbowali oskarżyć go o nadużywanie władzy podczas zarządu nad Indiami, ale potępiające go rezolucje zostały odrzucone w obu izbach parlamentu. W 1809 r. został mianowany ambasadorem w Hiszpanii. Przybył do Kadyksu wkrótce po bitwie pod Talaverą i bezskutecznie usiłował nakłonić władze hiszpańskie do współpracy ze swoim bratem, który dowodził brytyjskim korpusem ekspedycyjnym. Jeszcze w 1809 r. Wellesley powrócił do Wielkiej Brytanii, gdzie otrzymał tekę ministra spraw zagranicznych w rządzie Spencera Percevala.
Wellesley odszedł z tego stanowiska w lutym 1812 r., protestując przeciwko niewielkiemu, jego zdaniem, wsparciu korpusu Wellingtona oraz niepodejmowaniu sprawy równouprawnienia katolików. Do 1821 r. nie piastował żadnego stanowiska państwowego. Krytykował rozwiązania wypracowane na kongresie wiedeńskim, zwłaszcza powrót Francji do granic przedrewolucyjnych, potwierdzenie rozbiorów Polski i likwidację Republiki Weneckiej. Protestował również przeciwko wprowadzeniu protekcjonistycznych ustaw zbożowych.
Dalsze lata.
W 1821 r. Wellesley został mianowany Lordem Namiestnikiem Irlandii. Kwestia równouprawnienia katolików znalazła się już na forum gabinetu i Wellesley uważał, że piastując to stanowisko będzie mógł doprowadzić do faktycznej emancypacji katolików. Jednak w ciągu najbliższych kilku lat równouprawnienie nie zostało przeprowadzone. W 1828 r. premierem został książę Wellington, który w przeciwieństwie do brata był przeciwnikiem równouprawnienia, co skłoniło Wellesleya do rezygnacji. Mimo swoich poglądów, wobec nacisku większości deputowanych Wellington przedstawił jednak projekt ustawy o równouprawnieniu katolików, która została przyjęta w 1829 r.
Wellesley był ponownie Lordem Namiestnikiem Irlandii w latach 1833-1834 r. Wcześniej, od 1830 r., był Lordem Stewardem. W 1835 r. został jeszcze na krótko Lordem Szambelanem. Zmarł w 1842 r. Wraz z jego śmiercią wygasły tytuły markiza i barona Wellesley. Tytuł hrabiego Mornington odziedziczył jego młodszy brat, William Wellesley-Pole, 1. baron Maryborough.
Rodzina.
Przez wiele lat Wellesley żył w nieformalnym związku z aktorką Hyacinthe-Gabrielle Roland. Zanim poślubił ją 29 listopada 1794 r., urodziła mu trzech synów i dwie córki. Następnie małżonkowie przeprowadzili się do Londynu, ale Hyacinthe nigdy nie nauczyła się angielskiego i nie brała udziału w życiu towarzyskim stolicy. Zmarła w 1816 r.
Jedna z ich córek, Anne Wellesley (1788 - 19 marca 1875), poślubiła sir Williama Abdy'ego, 7. baroneta, a później lorda Williama Cavendisha-Bentincka, i miała dzieci z drugiego małżeństwa. Druga córka, Hyacinthe Mary Wellesley, została żoną Edwarda Littletona, 1. barona Hatherton.
29 października 1825 r. poślubił owdowiałą Marianne Patterson, wnuczkę ostatniego żyjącego sygnatariusza deklaracji niepodległości Charlesa Carrolla. Małżonkowie nie mieli razem dzieci.

</doc>
<doc id="1533470" url="https://pl.wikipedia.org/wiki?curid=1533470" title="Beta Blume’a">
Beta Blume’a

Beta Blume'a () - odmiana współczynnika beta, opracowana przez Marshalla Blume'a, stosowana w ocenie ryzyka inwestycyjnego na rynku kapitałowym. 
Betę zgodnie z metodą zaproponowaną przez Blume'a oblicza się korygując wskaźnik beta uzyskany za pomocą klasycznych metod ekonometrycznych (np. MNK):
Korekta zaproponowana przez Blume'a uwzględnia występowanie zaobserwowanego przezeń związku pomiędzy oszacowaniami współczynnika beta dla kolejnych okresów. Relacja ta okazała się być w przybliżeniu liniowa, a jednocześnie, jak twierdził Blume, pozwalała na bardziej precyzyjne prognozowanie wartości współczynnika beta. Współczynniki γ i φ mogą być także dobierane arbitralnie - najczęściej spotykaną postacią zależności jest: 
βB = ⅓ + ⅔ β. 
Korekta Blume'a z racji swej prostoty jest często wykorzystywana w ocenie ryzyka inwestycyjnego. 

</doc>
<doc id="1533471" url="https://pl.wikipedia.org/wiki?curid=1533471" title="Kevin Thomson">
Kevin Thomson

Kevin Thomson (ur. 14 października 1984 w Edynburgu) – szkocki piłkarz występujący na pozycji środkowego pomocnika w Middlesbrough.
Kariera klubowa.
Hibernian.
Pierwszym klubem Thomsona było Peebles Thistle, grające we Wschodnim Regionie Ligi Młodzieżowej. Przed podpisaniem profesjonalnego kontraktu z Hibernian grał w drużynie z Edynburga – Hutchison Vale. Jego zawodowa kariera piłkarska zaczęła się właśnie w drużynie ze Scottish Premier League – Hibernian FC, do której dołączył w 2003 roku. W Hibs Kevin Thomson tworzył młody trzon zespołu wraz z obecnym kolegą z Rangers Stevenem Whittakerem, a także Derekiem Riordanem (Celtic F.C. – obecnie znów Hibernian), Scottem Brownem (Celtic F.C.) oraz Garrym O’Connorem (Birmingham City). Już w pierwszym sezonie stał się podstawowym zawodnikiem pierwszej jedenastki, jednak pod koniec sezonu 2003/04 nabawił się groźnej kontuzji więzadeł bocznych w kolanie w meczu przeciwko Patrick Thistle, co spowodowało, że nie grał w piłkę przez prawie rok. W sezonie 2004/05 wystąpił tylko w 4 spotkaniach.
W sezonie 2005/06 Thomson zaliczył imponujący powrót po kontuzji, stając się jednym z najważniejszych zawodników The Cabbage. Jego świetne występy zaowocowały nowym kontraktem ważnym do 2010 roku. Po odejściu Gary’ego Caldwella do Celtów został wybrany na kapitana drużyny przez trenera Tonyego Mowbraya. Pomimo podpisania długoterminowego kontraktu z Hibs, prasa spekulowała na temat odejścia Thomsona do silniejszego klubu. 31 sierpnia 2006 Bolton złożył ofertę za Thomsona, która jednak została odrzucona przez zarząd Hibernian.
Spekulacje transferowe nasiliły się po tym jak Thomson zatrudnił Williego McKaya jako swojego agenta. McKay zażądał od Hibs, aby zaoferowali jego klientowi wynagrodzenia współmiernego z kwotą żądaną przez Hibernian za transfer Thomsona. Hibernian odrzuciło żądania agenta, uzasadniając swoją decyzję tym, że tego rodzaju wynagrodzenie zaburzyłoby strukturę finansową klubu.
30 października 2006 tym razem Charlton Athletic złożyło ofertę za Thomsona i Browna, która ponownie została odrzucona. Ta sytuacja wzbudziła kontrowersje, gdyż Thomson i Brown chcieli wiedzieć, dlaczego nie są informowani o ofercie przed jej odrzuceniem. Thomson został zdjęty z roli kapitana zespołu na rzecz Roba Jonesa. Jednocześnie Kevin Thomson został poinformowany przez swojego trenera Johna Collinsa, żeby skupił się na grze, gdyż jego forma podupadła przez zamieszanie wokół jego transferu.
Rangers.
Thomson został ostatecznie zakupiony 30 stycznia 2007 przez inny szkocki klub – Rangers za 2 mln £. Zaledwie dwa miesiące później przyszły menedżer The Gers Walter Smith skrytykował Thomsona za występy, sugerując mu, żeby był bardziej odpowiedzialny. Kevin Thomson zaliczył swój debiut w barwach Rangersów w wygranym 3–1 meczu z Kilmarnock.
Thomson ustabilizował swoją formę i stał się podstawowym zawodnikiem pierwszej jedenastki w Rangers. Swoje pierwsze trafienie odnotował w Old Firm 29 marca 2008. Swojego pierwszego gola w Scottish Premier League strzelił w doliczonym czasie gry w meczu przeciwko Dundee United na Ibrox Park. Był to gol wyrównujący wynik spotkania. W wygranym przez Rangers meczu na Rugby Park przeciwko Kilmarnock FC (4–0), Thomson nabawił się groźnej kontuzji, która wyeliminowała go z gry do końca sezonu 2008/09.
Middlesbrough.
16 lipca 2010 przeszedł do Middlesbrough za kwotę dwóch milionów funtów.
Kariera reprezentacyjna.
Thomson zaliczył swój debiut w barwach reprezentacji Szkocji w bezbramkowo zremisowanym meczu przeciwko Irlandii Północnej 20 sierpnia 2008 roku.

</doc>
<doc id="1533476" url="https://pl.wikipedia.org/wiki?curid=1533476" title="Jesus Christ Superstar (film 1973)">
Jesus Christ Superstar (film 1973)

Jesus Christ Superstar – amerykański musical z 1973 roku, ekranizacja rock-opery pod tym samym tytułem z muzyką Andrew Lloyda Webbera i librettem Tima Rice'a.
Zdjęcia realizowano w Izraelu: Bet Guwrin (jaskinia w parku narodowym), Bet Szean, nad Morzem Martwym, Awdat.
Opis fabuły.
Grupa młodych ludzi wyrusza na pustynię, by przygotować rock-operę dotyczącą ostatnich chwil Jezusa Chrystusa.
Judasz jeden z apostołów, nie wierzy, że Jezus jest Synem Bożym i wydaje go faryzeuszom. Maria Magdalena jest rozdarta – nie jest pewna swoich uczuć do Jezusa. Jezus czuje się nierozumiany przez swoich wyznawców, jako bojący się śmierci człowiek pragnie ją od siebie oddalić, Piłat bojąc się odpowiedzialności, chce Jezusa uwolnić. Jezus zostaje ukrzyżowany i umiera.
Nagrody i nominacje.
Oscary za rok 1973
Złote Globy 1973
Nagrody BAFTA 1973

</doc>
<doc id="1533478" url="https://pl.wikipedia.org/wiki?curid=1533478" title="Zajęcza warga">
Zajęcza warga



</doc>
<doc id="1533481" url="https://pl.wikipedia.org/wiki?curid=1533481" title="Beta odlewarowana">
Beta odlewarowana

Beta odlewarowana (en. "unlevered beta") - modyfikacja współczynnika beta obrazująca ryzyko systematyczne związane z posiadaniem akcji notowanych na giełdzie. Beta odlewarowana informuje o stopniu ryzyka związanego z ogólnym sposobem funkcjonowania spółki, jej potencjału rynkowego i ogólnych tendencji w jej rozwoju.
Tradycyjnie obliczany dla akcji danej spółki współczynnik beta względem głównego indeksu giełdy, nie uwzględnia różnic zmian kursu giełdowego spółek wynikających ze zmian struktury ich kapitału, w szczególności zaciągniętych zobowiązań finansowych takich jak kredyty. W momencie gdy spółka zaciąga zobowiązania ryzyko związane z posiadaniem jej akcji jest powiększone przez efekt dźwigni finansowej. W związku z tym współczynnik beta obrazuje w takim przypadku sumaryczne ryzyko zmian kursu związanego z naturalną działalnością spółki, jak i z korzystaniem przez nią z dźwigni finansowej. 
Przez "odlewarowanie" współczynnika bety rozumie się takie jego przeliczenia aby oddzielić z niego efekt dźwigni, zwany popularnie "lewarowaniem". Odlewarowany współczynnik beta oblicza się mnożąc wyjściowy współczynnik przez stosunek zobowiązań do kapitału własnego spółki skorygowanego o efekt tarczy podatkowej. Istnieje wiele wzorów na "odlewarowanie" współczynnika beta. Najbardziej popularny zaproponował Aswath Damodaran:
gdzie:
W razie braku zobowiązań (D=0) beta odlewarowana i beta zwykła są sobie równe. Gdy firma zaciąga zobowiązania beta odlewarowana (Bo) staje się mniejsza od bety zwykłej (Bl). Jeśli spółka posiada zobowiązania finansowe o wartości 80% kapitału całkowitego, to wówczas jej stosunek D/K=4. Przyjmując, że spółka nie płaci podatku dochodowego daje to stosunek: Bo=Bl/5.

</doc>
<doc id="1533486" url="https://pl.wikipedia.org/wiki?curid=1533486" title="Fabrique Nationale d'Armes de Guerre">
Fabrique Nationale d'Armes de Guerre



</doc>
<doc id="1533487" url="https://pl.wikipedia.org/wiki?curid=1533487" title="W mroku nocy">
W mroku nocy

W mroku nocy ("Night Moves") – amerykański film kryminalny z 1975 roku.
Opis fabuły.
Harry Moseby jest prywatnym detektywem z Los Angeles. Otrzymuje zlecenie znalezienia 16-letniej Delly Grastner. Jej matka - aktorka Arlene Iverson - twierdzi, że ostatni raz widziała zaginioną przed dwoma tygodniami. Harry odkrywa, że jej pierwszy mąż zapisał Delly cały swój majątek, który otrzyma po ukończeniu dwudziestu pięciu lat. Do tego czasu dysponuje nim matka.
Nagrody i nominacje.
Nagrody BAFTA 1975

</doc>
<doc id="1533489" url="https://pl.wikipedia.org/wiki?curid=1533489" title="Silke Renk">
Silke Renk

Silke Renk (ur. 30 czerwca 1967 w Erfurcie) – niemiecka lekkoatletka specjalizująca się w rzucie oszczepem.
W 1988 reprezentowała NRD podczas Igrzysk Olimpijskich w Seulu, gdzie zajęła 5 miejsce. Dwa lata później - w 1990 w Splicie - zajęła 4 podczas mistrzostw Europy. W 1991 wywalczyła brązowy medal mistrzostw świata w Tokio. Jej największym sukcesem było zdobycie złotego medalu podczas Igrzysk Olimpijskich w Barcelonie w roku 1992 - uzyskała wówczas wynik 68,34 m. W kolejnym sezonie zajęła 6 miejsce w mistrzostwach świata. W roku 1994 w związku z kontuzją stawu kolanowego nie brała udziału w rozegranych w Helsinkach mistrzostwach Europy. Podczas mistrzostw świata w 1995 oraz Igrzysk Olimpijskich w 1996 nie awansowała do finałowej rozgrywki. W 1989 zdobyła złoty medal uniwersjady.
Rekord życiowy: 71,00 (czerwiec 1988, Rostock).

</doc>
<doc id="1533491" url="https://pl.wikipedia.org/wiki?curid=1533491" title="Rezerwat przyrody Gibiel">
Rezerwat przyrody Gibiel

Rezerwat przyrody Gibiel – rezerwat przyrody w województwie małopolskim (powiat wielicki, gmina Kłaj); największy na obszarze Puszczy Niepołomickiej (28,51 ha).
Ochroną objęto fragment pierwotnego lasu: grądów, w tym z dużym udziałem wiązu, i łęgów. Występuje kruszyna pospolita podlegająca częściowej ochronie gatunkowej. Rezerwat jest ostoją fauny: zwierzyny płowej, dzików i ptaków wróblowatych, miejscem lęgowym puszczyka uralskiego, bociana czarnego i orlika krzykliwego.
Wraz z sąsiednimi rezerwatami przyrody: Dębina, Lipówka, Długosz Królewski, Wiślisko Kobyle wszedł do programu Natura 2000 jako element Obszaru Specjalnej Ochrony Ptaków Puszcza Niepołomicka PLB120002.

</doc>
<doc id="1533492" url="https://pl.wikipedia.org/wiki?curid=1533492" title="Chris Cleave">
Chris Cleave

Chris Cleave (ur. 1973 w Londynie) – pisarz i dziennikarz brytyjski.
Życiorys.
Cleave urodził się w Londynie, a dorastał w Kamerunie i Buckinghamshire. Studiował psychologię eksperymentalną w Balliol College na Uniwersytecie Oxfordzkim. Wykonywał różne zawody: pływał po Morzu Śródziemnym, był barmanem w Melbourne, przez trzy lata pracował w redakcji The Daily Telegraph, a następnie w lastminute.com. W 2003 postanowił całkowicie poświęcić się pisarstwu. Mieszka w Paryżu z żoną Francuzką i dwojgiem dzieci.
Jego debiutancka powieść "Drogi Osamo" została wydana w dwudziestu krajach i otrzymała nagrodę Somerset Maugham Award za rok 2006, a w 2008 została sfilmowana.

</doc>
<doc id="1533493" url="https://pl.wikipedia.org/wiki?curid=1533493" title="Okręg wyborczy Saltash">
Okręg wyborczy Saltash

Okręg wyborczy Saltash powstał w 1552 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował miasto Saltash w Kornwalii. Został zlikwidowany w 1832 r.

</doc>
<doc id="1533494" url="https://pl.wikipedia.org/wiki?curid=1533494" title="Wirowość">
Wirowość

Wirowość – pojęcie używane w dynamice płynów. W najprostszym rozumieniu, wirowość mierzy skłonność cząstek płynu do zmiany orientacji w przestrzeni „skręcania”.
Wirowość w fizyce jest określana przez cyrkulację i rotację (a dokładniej, lokalnego kąta rotacji) w płynie.
Średnia wirowość formula_1 w małym obszarze przepływu płynu jest równa cyrkulacji formula_2 po obwodzie małego obszaru, podzielonym przez jego pole A.
Wirowość w punkcie jest granicą przy polu badanego obszaru dążącym do 0:
Matematycznie wirowość jest polem wektorowym i jest zdefiniowana jako rotacja pola prędkości:
Dynamika płynów.
W dynamice płynów, "wirowość" jest zdefiniowana jako rotacja pola prędkości płynu. Można również traktować ją jako cyrkulację na jednostkę pola w pewnym punkcie przepływu płynu. Jest to wielkość wektorowa, której kierunek jest zgodny z osią obrotu płynu. Dla przepływu dwuwymiarowego wektor wirowości jest prostopadły do płaszczyzny.
Dla płynów o lokalnie „sztywnej rotacji” dookoła osi (tzn. poruszających się jak obracający się walec), wirowość wynosi dwukrotność prędkości kątowej elementu płynu. Pole bezwirowe nie ma wirowości, chociaż, co nie jest intuicyjne, pole bezwirowe może mieć niezerową prędkość kątową (np. płyn obracający się dookoła osi ze swoją styczną prędkością odwrotnie proporcjonalną do odległości od osi obrotu ma zerową wirowość).
Pewnym sposobem na zwizualizowanie sobie wirowości jest wyobrażenie pewnej małej części płynu jako stałego fragmentu i usunięcie reszty. Jeśli ta nowa stała cząstka będzie się obracać, a nie tylko płynąć wzdłuż przepływu, to przepływ ma niezerową wirowość.

</doc>
<doc id="1533499" url="https://pl.wikipedia.org/wiki?curid=1533499" title="Wędonka">
Wędonka

Wędonka (Wedonka) – potok, lewobrzeżny dopływ Rudawy o długości 7,27 km i powierzchni zlewni 12,73 km² .
Potok płynie na Wyżynie Krakowsko-Częstochowskiej. Wypływa w Wąwozie Podskalańskim na wysokości ok. 340 m n.p.m., płynie przez Modlnicę znajdującą się na Wyżynie Olkuskiej, potem przez miejscowość Modlniczka, następnie przez Rów Krzeszowicki, gdzie we wschodniej części Zabierzowa (przy moście kolejowym) uchodzi do Rudawy.

</doc>
<doc id="1533503" url="https://pl.wikipedia.org/wiki?curid=1533503" title="Mostek termiczny">
Mostek termiczny

Mostek termiczny (mostek cieplny) – część obudowy budynku, której opór cieplny jest znacznie zmniejszony przez:
W praktyce nie jest możliwe wyeliminowanie mostków cieplnych. Jednak błędne zaprojektowanie lub wadliwe wykonanie detali budynku jest przyczyną obniżenia temperatury wewnętrznej powierzchni przegrody w miejscu ich występowania, co prowadzi do powiększonych strat ciepła, zawilgocenia wnętrz i powstawania pleśni.
Projektant jest zobowiązany do uwzględnienia wpływu mostków termicznych w bilansie cieplnym budynku oraz ograniczenie stopnia ich oddziaływania (współczynnik "f"Rsi).
Podział mostków termicznych:

</doc>
<doc id="1533505" url="https://pl.wikipedia.org/wiki?curid=1533505" title="Cięcie strat">
Cięcie strat

Cięcie strat () – stałe zlecenie giełdowe automatycznej sprzedaży wskazanego papieru wartościowego, waluty lub towaru w momencie gdy cena osiągnie określoną, niską wartość. 
Zlecenie typu "stop loss" jest jednym z narzędzi strategii ochrony kapitału w wypadku nieoczekiwanego ruchu cenowego w dół, która ma zabezpieczyć inwestora przed nadmiernymi stratami. Opiera się ona na założeniu, że przed kupnem papieru wartościowego/waluty/towaru analizuje się wiele czynników, z których wynika określona perspektywa wzrostu ich ceny. Może się jednak zdarzyć, że nieprzewidziane czynniki wpłyną niekorzystnie na cenę i wówczas zlecenie "stop loss" automatycznie ogranicza stratę do akceptowalnej wartości. 
Jest to narzędzie ryzykowne, zwłaszcza na rynku, na którym występują trudności z płynnością obrotu, na którym nawet niewielkie zlecenia potrafią znacznie zachwiać kursem, co może spowodować automatyczną sprzedaż po niekorzystnym kursie.
Na rynku Forex występują dwa rodzaje stop loss. Stop-Loss gwarantowany a niegwarantowany. Gwarantowany stop-loss ubezpiecza grającego na giełdzie od pojawienia się katastrofalnych strat lub dużych luk cenowych na rynku, na którym aktualnie handluje. Kiedy zmienność powiększa się w podobny sposób, jak na początku globalnego kryzysu finansowego w 2008 roku, można znaleźć instrumenty, takie jak akcje stale tracące na wartości, ponieważ ciągle reagują na wiadomości z USA i Londynu. Na przykład, gdy giełda w USA spada o ponad 350 punktów (około 3%), podobnie jak miało to miejsce w dniu 26 lipca 2008 r., można przypuszczać, że rynek zacznie handel z luką na otwarciu sesji.
Stop loss można umieścić tylko 5% od bieżącego zamknięcia a jego używanie często zależy od brokera Forex i platformy. Mogą istnieć ograniczenia czasowe. Na przykład, grający na giełdzie nie może być w stanie złożyć zlecenia gwarantowanego stop lossa na rynku Forex w ciągu trzydziestu minut od zamknięcia rynku. Wielu brokerów Forex nie oferuje wcale GSL i zazwyczaj kosztują więcej niż zwykłe zlecenie.

</doc>
<doc id="1533508" url="https://pl.wikipedia.org/wiki?curid=1533508" title="Więckówka (dopływ Bolechówki)">
Więckówka (dopływ Bolechówki)

Więckówka – potok będący prawobrzeżnym dopływem Bolechówki. Cały bieg potoku znajduje się na Wyżynie Krakowsko-Częstochowskiej. Potok wypływa w południowej części miejscowości Więckowice, płynie przez południową cześć przysiółku Bolechowic "Zielonej Małej" znajdującej się w Rowie Krzeszowickim, następnie uchodzi do Bolechówki.
W Wojniczu przez Więckówkę przebiega most (131 m) zaprojektowany przez Andrzeja Mikulaścika.

</doc>
<doc id="1533510" url="https://pl.wikipedia.org/wiki?curid=1533510" title="Konstanty Jacek Lubomirski">
Konstanty Jacek Lubomirski

Książę Konstanty Jacek Lubomirski herbu Szreniawa bez Krzyża (1620–1663) – polski magnat, podczaszy koronny w latach 1658-1663, krajczy koronny w latach 1657-1658, starosta grybowski i sądecki w latach 1646-1663, starosta białocerkiewski w latach 1642-1663, właściciel Jarosławia.
Syn Stanisława Lubomirskiego, wojewody krakowskiego i Zofii Ostrogskiej (1595–1622). Był jednym z trzech synów Stanisława, odziedziczył pałac w Pełkinie i zarządzał dobrami wiśnickimi wraz z braćmi Jerzym Sebastianem (marszałkiem wielkim koronnym i hetmanem polnym) oraz Aleksandrem Michałem (wojewodą krakowskim). 
Poseł na sejm 1645 roku. Poseł sejmiku proszowickiego na sejm ekstraordynaryjny 1647 roku. W 1648 r. poślubił Domicellę Barbarę Lubomirską ze Szczawińskich.
Wyznaczony komisarzem do rady wojennej w 1648 roku. Poseł na pierwszy sejm 1652 roku z województwa krakowskiego. W roku 1654 w sądeckim kościele franciszkanów pw. Narodzenia NMP, z fundacji Konstantego Jacka Lubomirskiego powiększona została kaplica Przemienienia Pańskiego. Był fundatorem kościoła oo. reformatów w Jarosławiu. Jako właściciel Jarosławia wydał 29 czerwca 1650 r. rozporządzenie, mocą którego: „flisacy okolic Jarosławia, a więc z Szówska, Manasterza i Nielepkowic mają obowiązek zatrzymywania swoich statków w porcie jarosławskim i w razie potrzeby bronić miasta swoją armatą, pod karą konfiskaty statków i towaru”.
Był sławnym dowódcą w czasie wojen z Kozakami, Szwecją, Siedmiogrodem i Rosją. Jego siedzibą jako starosty grodowego była też Biała Cerkiew, gdzie w 1651 r. stoczono bitwę z Kozakami. W 1655 r. wojska szwedzkie mimo obrony zajęły zamek w Nowym Wiśniczu, a opuszczając po rocznym pobycie obrabowały go.
Był uczestnikiem konfederacji tyszowieckiej w 1655 roku.
Zmarł bezpotomnie w 1663 r. W 1664 r. wdowa po nim Domicella Lubomirska ze Szczawińskich wykonała inwentarz posiadanych dóbr w Pełkiniach. W 1667 poślubiła Mikołaja Wiktoryna Grudzińskiego krajczego królowej i starostę pilskiego, ujeskiego, gołubskiego, grzybowskiego, guzowskiego.

</doc>
<doc id="1533514" url="https://pl.wikipedia.org/wiki?curid=1533514" title="Maria Kantakuzena Paleologina">
Maria Kantakuzena Paleologina

Maria Kantakuzena (bułg.: Мария Палеологина) – caryca bułgarska w latach 1270–1279, żona Konstantyna Asena Ticha, siostrzenica cesarza bizantyńskiego Michała VIII Paleologa. W latach 1277-1278 po śmierci męża sprawowała regencję w imieniu małoletniego syna Michała II Ticha. W 1278 roku ponownie wyszła za mąż za wodza powstańców Iwajłę, który przyjął tytuł carski.
Życie.
Caryca Bułgarii.
Córka arystokraty bizantyńskiego Jana Kantakuzena i siostry cesarza bizantyńskiego Michała VIII Paleologa Eulogii (Ireny). Po śmierci zawziętej przeciwniczki cesarza, carowej Ireny Laskariny około 1270 roku Michał VIII za owdowiałego cara Konstantyna Asena Ticha. Jednocześnie z małżeństwem car zawarł przymierze z Bizancjum, którego owocem miało być przekazanie w wianie, pozostających od około 1262 roku przy Bizancjum, miast portowych: Messembrii i Anchialos. W 1271 roku Maria urodziła Konstantynowi Tichowi syna Michała. Cesarz bizantyński zwlekał jednak z przekazaniem jej wiana Bułgarom. Car podjął więc w 1272 roku przygotowania do wojny przeciw Bizancjum. Jednak najazd z północy Tatarów, z którymi Michał VIII zawarł przymierze, wydając za wodza Tatarów Nogaja swą nieślubną córkę Eufrozynę, sparaliżował jego poczynania.
W 1274 roku cesarz Michał VIII zagrożony poczynaniami króla sycylijskiego Karola Andegaweńskiego zawarł unię kościelną z Rzymem w Lyonie. Matka Marii, Eulogia, ulubiona siostra cesarza, wystąpiła stanowczo przeciw unii, po czym zbiegła z Konstantynopola i schroniła się na dworze swej córki w Tyrnowie. Odtąd Bułgaria miała się stać na kilka lat centrum intryg wymierzonych przeciw dworowi cesarskiemu w Konstantynopolu. Jednocześnie Maria podjęła zabiegi mające na celu zapewnienie sukcesji po starzejącym się mężu, jej małoletniemu synowi Michałowi. Wszczęła represje przeciw niechętnym jej bojarom tyrnowskim, pozbawiła też życia prawowitego następcę tronu, syna męża z pierwszego małżeństwa.
Na początku 1277 roku mąż Marii uległ wypadkowi spadając z konia. Po wypadku nigdy już nie odzyskał pełnej sprawności fizycznej. W tym samym roku zamieszki chłopskie w północno-wschodniej Bułgarii przerodziły się w chłopską rebelię. Na czele powstańców stanął chłop z północy Bułgarii Iwajło. Jesienią 1277 roku nieliczna armia prowadzona przez chorego cara została rozbita przez powstańców. Konstantyn Tich zginął w bitwie.
Regentka.
Po śmierci Konstantyna Ticha Maria doprowadziła do obwołania carem jej 6-letniego syna, Michała. Pokonawszy armię carską powstańcy zaczęli zdobywać warowne miasta. Pozbawieni kierownictwa bojarowie nie byli w stanie stawić mu oporu. Wiosną 1278 roku Iwajło obległ Tyrnowo. Cesarz bizantyński Michał VIII, początkowo poparł Iwajłę przeciw Konstantynowi Tichowi i nawet ofiarował mu rękę swej córki, sądząc że w ten sposób wspiera opozycję bojarską przeciw carowi. Po śmierci Konstantyna Ticha zorientował się jednak, wskutek rozmów z napływającymi do Bizancjum uciekinierami z terenów objętych powstaniem, o chłopskim rodowodzie powstańców i poparł wychowanego w Bizancjum syna Mico Asena, Iwana Mico, po matce wnuka Iwana Asena II. Michał ożenił go ze swą córką i wysłał na czele armii bizantyńskiej do Bułgarii. Wobec pojawienia się kolejnego kandydata do korony, mogącego zdobyć większe poparcie bojarstwa niż chłop Iwajło, carowa Maria otwarła przed chłopskim wodzem bramy Tyrnowa.
Ponownie jako caryca.
Iwajło objął tron carski poślubiając Marię. Zobowiązał się też do zachowania jej pozycji i pozycji bojarstwa tyrnowskiego. Wkrótce po objęciu władzy w państwie rozbił nadciągających od północy Tatarów pod wodzą Kasimbeja, po czym zwrócił się ku nadciągającym od południa kilkoma drogami, przez przełęcze Starej Płaniny i od strony morza, Bizantyńczykom dowodzonym przez Michała Glawasa Tarchaniotę. Przez kilka miesięcy toczył walki z Grekami. W 1279 roku od północy wtargnął kolejny zagon tatarski. Iwajło z główną armią wyruszył mu na spotkanie. Iwan Mico na czele wojsk bizantyńskich podszedł pod Tyrnowo, które zostało przez bojarów wydane Grekom. Marię wraz z synem Michałem II Tichem odesłano do Konstantynopola. Dalsze jej losy nie są znane.

</doc>
<doc id="1533518" url="https://pl.wikipedia.org/wiki?curid=1533518" title="Eddy Bosnar">
Eddy Bosnar

Eddy Bosnar, właśc. Edward Bosnar (ur. 29 kwietnia 1980 w Sydney) – australijski piłkarz pochodzenia chorwackiego występujący na pozycji obrońcy.
Kariera.
Bosnar karierę rozpoczynał w 1997 roku w Australii, gdzie grał w zespołach National Soccer League – Newcastle Breakers, Northern Spirit FC oraz Sydney United. W 2000 roku przeszedł do chorwackiego Dinama Zagrzeb, z którym w sezonie 2000/2001 zdobył Puchar Chorwacji.
W 2001 roku odszedł do austriackiego Sturmu Graz. W Bundeslidze zadebiutował 11 sierpnia 2001 w wygranym 2:1 meczu z Admirą Wacker Mödling. W sezonie 2001/2002 wywalczył z klubem wicemistrzostwo Austrii. Dotarł z nim także do finału Pucharu Austrii, ale Sturm uległ tam 2:3 Grazerowi AK. Zawodnikiem Sturmu był do połowy 2004 roku.
Następnie podpisał kontrakt z angielskim Evertonem. Jego zawodnikiem był w sezonie 2004/2005, jednak nie rozegrał tam żadnego spotkania. W 2005 roku odszedł do Dinama Zagrzeb, gdzie grał już w latach 2000–2001. Na początku 2006 roku przeniósł się do innego pierwszoligowego zespołu – NK Rijeki. Tam grał do końca sezonu 2005/2006.
W 2006 roku przeszedł do holenderskiego Heraclesa Almelo. W Eredivisie pierwszy mecz rozegrał 20 sierpnia 2006 przeciwko FC Twente (3:0), zaś 16 grudnia 2007 w przegranym 1:3 spotkaniu z FC Utrecht zdobył pierwszą bramkę w Eredivisie. W lutym 2008 roku Bosnar został graczem japońskiego JEF United Ichihara. W J1 League zadebiutował 8 marca 2008 w zremisowanym 0:0 meczu z Gambą Osaka.
W 2010 zmienił klub na Shimizu S-Pulse. Następnie występował w południowokoreańskim Suwon Samsung Bluewings, chińskim Guangzhou R&amp;F FC, a także w australijskich drużynach Central Coast Mariners FC i Sydney United 58 FC. W 2016 roku zakończył karierę.

</doc>
<doc id="1533521" url="https://pl.wikipedia.org/wiki?curid=1533521" title="Puna de Atacama">
Puna de Atacama

Puna de Atacama − płaskowyż typu wulkanicznego w Andach Środkowych, w północnej Argentynie (85%) i częściowo w północnym Chile (15%). 
Na obszarze Puna de Atacama zlokalizowane są liczne wulkany, m.in. Llullaillaco (6723 m n.p.m.), który jest najwyższym czynnym wulkanem na Ziemi. Obecne są również solniska, takie jak Salar de Atacama, i Salar de Arizaro.
Występują liczne złoża rud cynku i ołowiu oraz pokłady soli.

</doc>
<doc id="1533524" url="https://pl.wikipedia.org/wiki?curid=1533524" title="Salar de Arizaro">
Salar de Arizaro

Salar de Arizaro () – rozległe solnisko w Andach Środkowych, położone na płaskowyżu Puna de Atacama, który znajduje się w północno-zachodniej części Argentyny. 
Salar de Arizaro położone jest na wysokości 3600 m n.p.m., zajmuje powierzchnię ok. 4 400 km². Na jego powierzchni znajdują się liczne osady soli kamiennej i siarczanów oraz węglanów.

</doc>
<doc id="1533530" url="https://pl.wikipedia.org/wiki?curid=1533530" title="Ben Rice">
Ben Rice

Ben Rice (ur. 1972 w Tiverton w Anglii) – pisarz angielski.
Życiorys.
Rice uczęszczał do prywatnej szkoły Blundell's School w Tiverton, a następnie studiował literaturę angielską na Uniwersytecie Newcastle i Uniwersytecie Oxfordzkim oraz Creative Writing na Uniwersytecie East Anglia w Norwich. Mieszka w Londynie.
Minipowieść "Pobby i Dingan" (sfilmowana pod tytułem "Opalowe marzenie") otrzymała w 2001 nagrodę Somerset Maugham Award. W 2003 magazyn Granta umieścił Rice'a na liście dwudziestu "najlepszych młodych powieściopisarzy brytyjskich".

</doc>
<doc id="1533533" url="https://pl.wikipedia.org/wiki?curid=1533533" title="Wit z Chotela">
Wit z Chotela

Wit z Chotela, Vitus z Chotla herbu Janina – biskup płocki, fundator kilku klasztorów norbertanów na terenie Polski.
Urodził się w miejscowości Chotel Czerwony niedaleko od Wiślicy. Z zapisów Jana Długosza wyłania się bardzo pozytywny obraz biskupa Wita jako człowieka wszechstronnie wykształconego, skromnego i pobożnego. Wiadomo z nich też, że bp Wit należał do grupy duchownych związanych z księciem Kazimierzem Sprawiedliwym.
W latach osiemdziesiątych lub dziewięćdziesiątych XII w., biskup Wit wraz ze swym bratem Dzierżkiem ufundowali trzy klasztory należące do linii strahowsko-brzeskiej. Jednym z nich był klasztor w leżącym na północ od Wiślicy Busku. Jego fundacja zachowała jedyny w swoim rodzaju dokument – testament rycerza Dzierżka, pierwszy w Polsce, spisany prawdopodobnie około 1190 r. Rycerz ów, wyprawiając się na krucjatę, wyposażył klasztor w Busku, a równocześnie nakłaniał żonę, by do tego klasztoru wstąpiła. Dzierżko przekazał klasztorowi 10 wsi, swój cały czy prawie cały majątek.
Wit fundował też Witów, gdzie sprowadził norbertanów i norbertanki.
Wspólnie z wojewodą mazowieckim Żyronem fundował klasztor w Płocku, od początku najprawdopodobniej żeński, jak i Zwierzyniec.
Według przekazów historycznych biskup Wit ufundował w Pułtusku kościół św. Marii Magdaleny. On też prawdopodobnie, około roku 1190, erygował parafię pw. św. Szczepana w Bądkowie, w dekanacie dobrzyńskim nad Wisłą.

</doc>
<doc id="1533535" url="https://pl.wikipedia.org/wiki?curid=1533535" title="Rob Alflen">
Rob Alflen

Rob Alflen (ur. 7 maja 1968 w Utrechcie) – holenderski piłkarz występujący na pozycji pomocnika, a także trener. 
Jego ojciec, Loek Alflen był zapaśnikiem i olimpijczykiem z Rzymu w 1960 roku.
Kariera.
Alflen profesjonalną karierę rozpoczynał w FC Utrechcie. Po raz pierwszy w Eredivisie zagrał 20 kwietnia 1986, w przegranym 0-2 pojedynku z Feyenoordem Rotterdam. Łącznie w debiutanckim sezonie rozegrał siedem spotkań. Rok później zdobył pierwszego gola w karierze. Stało się to 22 marca 1987 w wygranym 5-3 meczu przeciwko Excelsiorowi Rotterdam. Uplasował się także z zespołem na szóstym miejscu w tabeli i wywalczył awans do Pucharu UEFA. Te rozgrywki zakończyli jednak już na drugiej rundzie, po porażce w dwumeczu z Hellasem Werona. Kwalifikację do europejskich pucharów wywalczyli ponownie w 1991 roku, ale Alflen odszedł wtedy do Ajaxu Amsterdam.
W barwach nowym klubu zadebiutował 6 sierpnia 1991, w przegranym 0-2 spotkaniu z Vitesse Arnhem. W swoim pierwszym sezonie zdobył Puchar UEFA, po pokonaniu w dwumeczu Torino FC. W trakcie kolejnych lat pobytu na Amsterdam ArenA wywalczył dwa mistrzostwa Holandii, Puchar Holandii, Ligę Mistrzów, Superpuchar Europy, a także Puchar Interkontynentalny.
W 1995 roku, nie mogąc liczyć na grę w składzie Ajaxu, odszedł do Vitesse Arnhem. Tam również nie przebił się do wyjściowej jedenastce, zaliczając siedem spotkań w tej drużynie.
Został więc zawodnikiem Sparty Rotterdam. W tym klubie spędził jeden sezon i przeszedł do drugoligowego Heraclesa Almelo. Regularnie występował tam w pierwszym składzie, będąc podstawowym graczem tego zespołu. Po dwóch latach pobytu w Almelo przeniósł się do pierwszoligowego SC Cambuur. W tej drużynie zakończył karierę w 2000 roku.
W Eredivisie rozegrał 226 spotkań i zdobył 22 bramki.

</doc>
<doc id="1533539" url="https://pl.wikipedia.org/wiki?curid=1533539" title="Grégory Tafforeau">
Grégory Tafforeau

Grégory Tafforeau (ur. 29 września 1976 w Bois-Guillaume) – były francuski piłkarz grający na pozycji obrońcy.
Kariera Klubowa.
Tafforeau zaczynał swoją piłkarską karierę w FC Rouen w sezonie 1994/95. Po jego zakończeniu został sprzedany do SM Caen, gdzie występował do 1998 roku w drużynach młodzieżowych. W latach 1998-2001 występował w pierwszym zespole SM Caen, reprezentując klub w 89 ligowych spotkaniach i strzelając 1 bramkę. Od 2001 roku bronił barw Lille OSC, dla którego w ligowych rozgrywkach zanotował 213 występów. W 2009 roku Francuz powrócił do Caen.

</doc>
<doc id="1533542" url="https://pl.wikipedia.org/wiki?curid=1533542" title="Kierowca (film 2008)">
Kierowca (film 2008)

Kierowca ("Limousine") – polski thriller w reżyserii Jérôme'a Dassiera.

</doc>
<doc id="1533543" url="https://pl.wikipedia.org/wiki?curid=1533543" title="Kościół św. Klemensa w Borowie Polskim">
Kościół św. Klemensa w Borowie Polskim

Kościół pw. św. Klemensa w Borowie Polskim – kościół filialny parafii pw. św. Marii Magdaleny w Nowym Miasteczku, dekanat Kożuchów, diecezja zielonogórsko-gorzowska.
Historia.
Kościół pw. św. Klemensa z XV wieku. Późnogotycki, salowy, wybudowany z kamienia polnego i cegieł. Usytuowany nieopodal zamku na wzgórzu i otoczony murem. Według tradycji kościół istniał tu już przed 1414 rokiem, kiedy to obecny został wzniesiony na jego miejscu z fundacji czterech braci Nickela, Günthera, Heinricha i Clemensa von Rechenberg. 
Na wieży kościelnej były zawieszone dwa dzwony. Pierwszy z nich został ufundowany w 1510 roku przez ród von Rechenbergów. Średnica dzwonu 80 cm. Drugi dzwon Ave Maria o średnicy 57 cm. Gruntownej przebudowy kościoła dokonano ok. połowy XVI w. dostawiając kwadratową wieżę i zakrystię. 
W latach 1559-1629 kościół należał do protestantów. W XVII w. jezuici wznoszą od strony północnej kościoła kaplicę pw. św. Anny. Liczne gotyckie rzeźby z wyposażenia kaplicy znajdują się w Muzeum Ziemi Lubuskiej.

</doc>
<doc id="1533547" url="https://pl.wikipedia.org/wiki?curid=1533547" title="Mathieu Debuchy">
Mathieu Debuchy

Mathieu Debuchy (ur. 28 lipca 1985 we Fretin) – francuski piłkarz występujący na pozycji obrońcy w AS Saint-Étienne.
Kariera klubowa.
Debuchy jest wychowankiem klubu z Lille i w pierwszym zespole grał od 2003 roku. W Ligue 1 zadebiutował 31 stycznia 2004 roku w wygranym 1:0 wyjazdowym meczu z FC Metz. Z kolei pierwszego gola w lidze zdobył w sezonie 2004/2005, 15 stycznia 2005 w 1. minucie meczu z Girondins Bordeaux (3:1). W styczniu 2013 roku odszedł do Newcastle United. 5 lipca 2014 roku potwierdził swój transfer do Arsenalu F.C., a 17 lipca został oficjalnie zaprezentowany w nowym klubie.
Kariera reprezentacyjna.
W reprezentacji Francji Debuchy zadebiutował 7 października 2011 roku w wygranym 3:0 meczu eliminacjach do Euro 2012 z Albanią.

</doc>
<doc id="1533549" url="https://pl.wikipedia.org/wiki?curid=1533549" title="Kyrönjoki">
Kyrönjoki

Kyrönjoki – rzeka w środkowej części Finlandii. Dolina jej na obszarze Ostrobotni Południowej zaliczana jest do 27 parków krajobrazowych Finlandii. Rzeka ta – zwłaszcza obszar jej estuarium – to tradycyjne środowisko hodowli ryb, obecnie
zagrożone przez zmiany środowiskowe (zakwaszenie wód). Wpływ zanieczyszczeń środowiska ma przełożenie na statystykę występowania stwardnienia rozsianego w dolnym biegu Kyrönjoki. Rząd Finlandii od 1953 roku realizuje cykl projektów mających na celu poprawę stosunków wodnych dorzecza Kyrönjoki, głównie z zakresu ochrony przeciwpowodziowej z uwagi na wąskie koryto rzeki i płaskie tereny, przez które rzeka płynie.
Miejscowości wzdłuż biegu rzeki.
Kurikka, Ilmajoki, Seinäjoki, Ylistaro, Isokyrö, Vähäkyrö, Korsholm

</doc>
<doc id="1533551" url="https://pl.wikipedia.org/wiki?curid=1533551" title="Chondrodysplazja typu Grebego">
Chondrodysplazja typu Grebego

Chondrodysplazja typu Grebego (ang. chondrodysplasia, Grebe type; Grebe dysplasia; brazilian achondrogenesis; acromesomelic dysplasia, Grebe type) – rzadka choroba genetyczna o dziedziczeniu autosomalnym recesywnym, spowodowana mutacjami w genie "CDMP1" w locus 20q11.2.
Chorobę opisał niemiecki lekarz Hans Grebe w 1952 i 1955 roku, u 7- i 11-letniej dziewczynki. Probandki były siostrami pochodzącymi z małżeństwa spokrewnionych ze sobą rodziców. Ten sam zespół opisał Antônio Quelce-Salgado w pracy z 1964 roku, w której opisał 47 przypadków choroby należących do pięciu rodzin.

</doc>
<doc id="1533555" url="https://pl.wikipedia.org/wiki?curid=1533555" title="Studnica (jezioro na Równinie Wałeckiej)">
Studnica (jezioro na Równinie Wałeckiej)

Studnica – jezioro na Równinie Wałeckiej, położone w woj. zachodniopomorskim, w powiecie drawskim, gminie Wierzchowo, należące do zlewni Odry.
Powierzchnia jeziora wynosi 28 ha.
Na zachód od jeziora biegnie droga wojewódzka nr 177, natomiast na południowy wschód leży mniejsze jezioro Studniczka.

</doc>
<doc id="1533560" url="https://pl.wikipedia.org/wiki?curid=1533560" title="Dzigme Rinpocze">
Dzigme Rinpocze

Dzigme Rinpocze lub Dzigmela (ur. 1949) – mistrz buddyzmu tybetańskiego szkoły karma kagyu. W 1975 roku, czyli na początku aktywności XVI Karmapy na Zachodzie, Dzigme Rinpocze został wyznaczony przez Karmapę jako jego duchowy przedstawiciel w Europie. Pod jego duchowym przewodnictwem znajduje się ośrodek buddyjski Dhagpo Kagyu Ling we Francji, główna siedziba XVI Karmapy w Europie. W grudniu 2011 roku lama Dzigme został mianowany przez XVII Karmapę Thaje Dordże na stanowisko generalnego sekretarza szkoły karma kagyu, jest także duchowym doradcą Diamond Way Foundation.
Życiorys.
Dzigme Rinopcze urodził się w 1949 roku w Derge, we Wschodnim Tybecie. W wieku 6 lat przybył do Tsurphu, głównego klasztoru Karmapów w Tybecie. W 1959 roku uciekając przed chińską agresją wraz z Karmapą i wieloma innymi mistrzami wyemigrował do Sikkimu, gdzie Karmapa założył klasztor Rumtek. W Rumteku Rinpocze otrzymał wszystkie przekazy szkoły karma kagyu bezpośrednio od XVI Karmapy.
We wczesnych latach siedemdziesiątych XVI Karmapa odwiedzał Europę, gdzie spotkał się z wieloma prośbami o nauki i przekazy. Karmapa pragnąc stworzyć niezbędne warunki dla rozwoju Dharmy w tej części świata, zostawił wyraźne instrukcje w postaci 5 życzeń: poprosił o wybudowanie "shedry" (uniwersytetu), biblioteki, centrum odosobnień medytacyjnych, klasztoru i założenie ośrodków Dharmy w całej Europie. 
W 1974 podczas pierwszej wizyty na Zachodzie Karmapa wskazał Dhagpo Kagyu Ling w Dordogne we Francji jako swoją centralną siedzibę w Europie, z Dzigme Rinpocze jako jego przedstawiciela. Karmapa powiedział wówczas: "W osobie Dzigme Rinpocze pozostawiam wam moje serce". Karmapa poprosił również Gendyna Rinpocze i Pało Rinpocze by nauczali tam i pomogli spełnić jego 5 życzeń. Życzenia zostały zrealizowane i dzisiaj reprezentują wizję i aktywność XVI Karmapy w Europie. Dzigme Rinpocze poza swymi zdolnościami organizacyjnymi jest również wielce szanowanym lamą. Wielu ludzi odniosło korzyść z jego głębokiej wiedzy i mądrości, zrozumienia zachodniego stylu, praktyczności, ciepła i poczucia humoru.
Nauczyciele.
Oprócz otrzymania głównych przekazów karma kagyu od Karmapy, Dzigme Rinpocze otrzymał również wiele nauk i inicjacji od Gendyna Rinpocze, Pało Rinpocze, Kalu Rinpocze, Dilgo Khyentse Rinpocze, a także wiele ważnych przekazów od Dudzioma Rinpocze, poprzedniego Sandzie Nienpy Rinpocze, poprzedniej Khandro Rinpocze i poprzedniego Gjaltrula Rinpocze.

</doc>
<doc id="1533564" url="https://pl.wikipedia.org/wiki?curid=1533564" title="Roza Bursztejn">
Roza Bursztejn



</doc>
<doc id="1533565" url="https://pl.wikipedia.org/wiki?curid=1533565" title="Francesco Clemente">
Francesco Clemente

Francesco Clemente (ur. 23 marca 1952 w Neapolu) – włoski malarz. 
Razem z Sandro Chia i Enzo Cucchi jest głównym przedstawicielem włoskiej transawangardy. Brał udział w documenta 7 w Kassel. Wielokrotnie podróżował do Afganistanu i Indii, skąd czerpał inspiracje do obrazów. Jego obrazy łączą formy abstrakcyjne i figuratywne.

</doc>
<doc id="1533567" url="https://pl.wikipedia.org/wiki?curid=1533567" title="Malowanie liczbami">
Malowanie liczbami



</doc>
<doc id="1533570" url="https://pl.wikipedia.org/wiki?curid=1533570" title="Sheffield Wednesday FC">
Sheffield Wednesday FC



</doc>
<doc id="1533571" url="https://pl.wikipedia.org/wiki?curid=1533571" title="Mikołaj (książę Grecji i Danii)">
Mikołaj (książę Grecji i Danii)

Nikolaos zu Schleswig-Holstein-Sonderburg-Glücksburg (ur. 22 lutego 1872 w Atenach, zm. 8 marca 1938 tamże) – książę Grecji i Danii.
Urodził się jako trzeci syn (czwarte dziecko) króla Grecji Jerzego I i jego żony królowej Olgi. 29 sierpnia 1902 w Carskim Siole poślubił wielką księżnę Rosji Elenę Władimirownę Romanową. Para miała trzy córki:

</doc>
<doc id="1533572" url="https://pl.wikipedia.org/wiki?curid=1533572" title="Coca-Cola Football League Championship">
Coca-Cola Football League Championship



</doc>
<doc id="1533575" url="https://pl.wikipedia.org/wiki?curid=1533575" title="Seido">
Seido



</doc>
<doc id="1533577" url="https://pl.wikipedia.org/wiki?curid=1533577" title="Mokopuna">
Mokopuna

Mokopuna - jedna z trzech niewielkich wysp położonych w Porcie morskim Wellington w Nowej Zelandii. Ma ok. 200 m długości i ok. 80 m szerokości. Leży na północ od wyspy Matiu/Somes, od której jest oddzielonej kanałem o szerokości 50 metrów. Jest siedliskiem ptaków (najczęściej spotykany na wyspie gatunek to pingwinek mały).

</doc>
<doc id="1533578" url="https://pl.wikipedia.org/wiki?curid=1533578" title="Czogje Tri Rinpocze">
Czogje Tri Rinpocze



</doc>
<doc id="1533582" url="https://pl.wikipedia.org/wiki?curid=1533582" title="Seido juku">
Seido juku



</doc>
<doc id="1533583" url="https://pl.wikipedia.org/wiki?curid=1533583" title="The Colonial Cottage Museum">
The Colonial Cottage Museum

The Colonial Cottage Museum – muzeum na przedmieściach Wellington (ulica Nairn Street), stolicy Nowej Zelandii, uznawane za najstarszy budynek w tym regionie. Muzeum zaprojektował William Wallis, który przybył do Nowej Zelandii w 1857 r.

</doc>
<doc id="1533590" url="https://pl.wikipedia.org/wiki?curid=1533590" title="Zerówka">
Zerówka



</doc>
<doc id="1533592" url="https://pl.wikipedia.org/wiki?curid=1533592" title="Jezioro Studnica">
Jezioro Studnica



</doc>
<doc id="1533594" url="https://pl.wikipedia.org/wiki?curid=1533594" title="Zygmunt Białostocki">
Zygmunt Białostocki

 
Zygmunt Białostocki (ur. 15 sierpnia 1887 w Białymstoku, zm. 1942 lub 1943 w Warszawie) – polski muzyk, pianista i kompozytor żydowskiego pochodzenia. W latach 1925–1930 kierownik muzyczny i dyrygent Teatru Miejskiego w Łodzi.
Życiorys.
Od 1931 roku współpracował z Walerym Jastrzębcem-Rudnickim tworząc muzykę do jego tekstów kabaretowych: "Szczęście trzeba rwać jak świeże wiśnie", "Ja przedwojenny wolę styl", "Hanko", "Ireno", "Zosiu", "Czy mu dać" i "Jesienne marzenie". W 1932 roku skomponował muzykę do filmu "Biała trucizna". Od 1933 roku był kierownikiem muzycznym w warszawskim teatrze Praskie Oko. Napisał również muzykę do piosenki "Znam cię ze snów", wykonywanej m.in. przez Adama Wysockiego oraz "Pamiętam twoje oczy", znanej w aranżacji Mieczysława Fogga, a także piosenkę Rebeka. Zginął w getcie warszawskim w 1942 lub 1943.

</doc>
<doc id="1533597" url="https://pl.wikipedia.org/wiki?curid=1533597" title="Muzeum Narodowe Nowej Zelandii Te Papa Tongarewa">
Muzeum Narodowe Nowej Zelandii Te Papa Tongarewa

Muzeum Narodowe Nowej Zelandii Te Papa Tongarewa – muzeum w Wellington, stolicy Nowej Zelandii, znane również jako Te Papa i Our Place ("Nasze miejsce").
Historia.
Założone w 1865 roku przez Jamesa Hectora pod nazwą Colonial Museum. Muzeum znajdowało się na Museum Street. W latach 30. XX wieku muzeum przeniesiono na Buckle Street, gdzie mieściła się również Narodowa Galeria Sztuki (ang. National Art Gallery of New Zealand). Te Papa zostało założone w 1992 roku, jednak ceremonia otwarcia w budynku, w którym muzeum funkcjonuje obecnie, miała miejsce 14 lutego 1998 roku. Otwarciu przewodniczyli: premier Jenny Shipley, Peter Blake i dwoje dzieci. Muzeum w pierwszych pięciu miesiącach działalności miało milion gości, zaś następnie od 1 do 1,3 miliona corocznie. Filmowcy Gaylene Preston i Anna Cottrell uwiecznili muzeum w filmie: "Getting to Our Place".

</doc>
<doc id="1533602" url="https://pl.wikipedia.org/wiki?curid=1533602" title="Fur Patrol">
Fur Patrol

Fur Patrol - nowozelandzki zespół rockowy założony w 1996 roku.

</doc>
<doc id="1533603" url="https://pl.wikipedia.org/wiki?curid=1533603" title="Szerab Dzialtsen Rinpocze">
Szerab Dzialtsen Rinpocze



</doc>
<doc id="1533606" url="https://pl.wikipedia.org/wiki?curid=1533606" title="Vulcan Foundry">
Vulcan Foundry

Vulcan Foundry – brytyjska fabryka lokomotyw i zbrojownia zlokalizowana w zachodniej Anglii, w miejscowości Newton-le-Willows, położonej mniej więcej w połowie odległości między Manchesterem a Liverpoolem. Jest to jeden z najstarszych producentów lokomotyw i taboru kolejowego na świecie.
Powstanie.
Zakłady maszynowo-metalowe i odlewnia "Vulcan Foundry" powstały w 1830 roku z inicjatywy twórcy nowoczesnej kolei Roberta Stephensona oraz znanego konstruktora Charlesa Tayleura. Robert Stephenson, właściciel ówcześnie istniejących w Newcastle-on-Tyne (północno-wschodnia Anglia) zakładów Locomotive Works produkujących lokomotywy ponosił wysokie koszty bardzo skomplikowanego transportu wyprodukowanych parowozów z Newcastle do oddalonego o kilkaset kilometrów Liverpoolu. Sposobem radykalnego obniżenia kosztów transportowych było wybudowanie w pobliżu liverpoolskiej linii kolejowej nowych zakładów metalowych produkujących lokomotywy. Ze względu na niewystarczające własne zasoby kapitałowe zawiązał spółkę z Charlsem Tayleurem, działającym w Liverpoolu inżynierem a zarazem właścicielem odlewni Bank Quay foundry in Warrington. Ze względu na większościowe udziały Tayleura zakłady nazwano "Charles Tayleur and Company".
Zakłady Vulcan Foundry w XIX wieku.
Pierwszy parowóz nazwany na cześć właściciela zakładów "Tayleur" wyprodukowano w Vulcan Foundry dla Hargreaves of Bolton, założyciela linii kolejowej North Union Railway stanowiącej obecnie fragment West Coast Mainline (Głównej Linii [Brytyjskiego] Wybrzeża Zachodniego).
W 1835 roku zakłady rozpoczęły produkcję eksportową do Francji, Austrii i Rosji.
W 1847 roku "Charles Tayleur and Company" przekształcono w zakłady "Vulcan Foundry". W 1864 roku stały się one spółką z ograniczoną odpowiedzialnością (Ltd.).
W 1847 roku Vulcan Foundry przejęły odlewnie Bank Quay. Połączone zakłady dostarczyły wówczas elementy konstrukcyjne wielkich mostów budowanych wtedy w zachodniej Anglii. Dostarczono też w tym okresie do stoczni płyty konstrukcyjne jednego z pierwszych metalowych statków pełnomorskich, nazwanego również "Tayleur". Statek ten wkrótce po zwodowaniu zatonął na skutek niekompetencji kapitana i załogi.
W połowie lat 50. XIX wieku zakłady zatrudniały wielu wybitnych inżynierów i projektantów lokomotyw. W 1852 roku rozpoczęto produkcję eksportową do krajów pozaeuropejskich. Skonstruowano wówczas parowóz o układzie kół 1'B (dwie osie napędowe poprzedzone osią toczną) przeznaczony dla kolei indyjskich. Pierwsza w Indiach kolej publiczna z Bombaju do Thana prowadzona była tymi parowozami. W 1871 w zakładach zbudowano pierwszą lokomotywę dla kolei japońskich. W tym mniej więcej okresie rozszerzono działalność eksportową wysyłając parowozy do Stanów Zjednoczonych.
Wkrótce zakłady Vulcan Foundry stały się jednym z głównych dostawców parowozów dla kolei brytyjskich. Zakłady wyrobiły sobie markę dzięki bardzo dobrym rozwiązaniom konstrukcyjnym oraz wysokiej jakości materiałów stosowanych do produkcji.
Zakłady Vulcan Foundry w I połowie XX wieku.
Ze względu na doświadczenie fabryki w zakresie dużych i skomplikowanych maszyn powierzono jej produkcję ciężkiego sprzętu wojskowego. W rezultacie fabryka sprzętu komunikacyjnego przekształciła się w dużej mierze w poważną zbrojownię. W czasie I wojny światowej produkowano tu m.in. działa bojowe, broń strzelecką i ciężarówki wojskowe. W okresie międzywojennym powrócono w dużej mierze do produkcji cywilnej. Produkowano wówczas między innymi parowozy zarówno na rynek wewnętrzny jak i na eksport wysyłając je m.in. do Afryki, Chin i Argentyny.
W czasie II wojny światowej zakłady prowadziły intensywną produkcję zbrojeniową. Wytwarzano tu między innymi lekkie czołgi krążownicze Matilda, torpedy, elementy dział okrętowych, a także inny sprzęt wojskowy. Nie zaniechano jednak w tym czasie produkcji cywilnej. Vulcan Foundry produkowało bazujące na projekcie Hunslet Engine Company lokomotywy przetokowe Austerity 0-6-0ST o układzie osi 0-6-0 (pl. C).
Po zakończeniu wojny powrócono w dużej mierze do produkcji cywilnej. Wytwarzano między innymi parowozy, zarówno na indywidualne zamówienia krajowe i zagraniczne jak również na zlecenie organizacji UNRRA. W ramach takiego zlecenia wyprodukowano m.in. 120 parowozów towarowych serii 9F "Liberation" (polskie oznaczenie Tr202) dla kolei kontynentalnych. 65 z nich otrzymały koleje jugosłowiańskie, 15 – koleje czechosłowackie, a 10 – koleje luksemburskie. Do Polski w 1946 roku trafiło 30 parowozów. Niektóre z nich eksploatowane były intensywnie do końca lat 70.
Lokomotywy spalinowe i elektryczne.
W związku z odchodzeniem w kolejnictwie od trakcji parowej w latach 50. zakłady zaczęły przestawiać się na produkcję lokomotyw spalinowych, a później elektrycznych. Ich wytwarzanie nie było dla zakładów nowością, gdyż od 1931 roku rozpoczęto w niewielkiej skali produkcję lokomotyw z silnikami Diesla m.in. dla kolei londyńskich. Produkcja ta wzrosła znacznie po 1936 roku. Pod koniec lat 30. produkowano lokomotywy spalinowe dla kolei nowozelandzkich, a od 1948 roku spalinowo-elektryczne dla kolei nowozelandzkich i malajskich.
Wyprodukowano też w 1961 roku prototypy lokomotyw napędzanych turbiną gazową (seria British Rail GT3) dla kolei brytyjskich.
Produkcję lokomotyw elektrycznych ułatwiło włączenie zakładów do koncernu English Electric Company. Do roku 2002 zakłady produkowały lokomotywy spalinowe, elektryczne i spalinowo-elektryczne.
W tym też roku zakłady zostały ostatecznie zamknięte. Należące do nich budynki zburzono w roku 2007.

</doc>
<doc id="1533607" url="https://pl.wikipedia.org/wiki?curid=1533607" title="Cédric Makiadi">
Cédric Makiadi

Cédric Makiadi Mapuata (ur. 23 lutego 1984 w Kinszasie) – kongijski piłkarz grający na pozycji pomocnika.

</doc>
<doc id="1533609" url="https://pl.wikipedia.org/wiki?curid=1533609" title="Otto Ammon">
Otto Ammon

Otto Georg Ammon (ur. 7 grudnia 1842 w Karlsruhe, zm. 14 stycznia 1916 tamże) – niemiecki antropolog. Od 1863 do 1868 pracował jako inżynier, w 1883 kierował badaniami nad drogami rzymskimi zachowanymi w Badenii. Należał do Ligi Pangermańskiej. 
W 1904 roku otrzymał honorowy doktorat od Uniwersytetu we Fryburgu.
Pamiętany jest za pracę "Natürliche Auslese beim Menschen" (1883), w której dowodził znaczącej proporcji osób o niemieckim pochodzeniu we wszystkich arystokratycznych rodzinach Europy.

</doc>
<doc id="1533610" url="https://pl.wikipedia.org/wiki?curid=1533610" title="Miksozaury">
Miksozaury



</doc>
<doc id="1533614" url="https://pl.wikipedia.org/wiki?curid=1533614" title="Diógenes Domínguez">
Diógenes Domínguez

Diógenes Domínguez (1902 – ?) – piłkarz paragwajski, napastnik (prawy łącznik).
Domínguez był w kadrze narodowej podczas turnieju Copa América 1925, gdzie Paragwaj zajął ostatnie, 3. miejsce. Nie zagrał jednak w żadnym meczu.
Rok później wziął udział w turnieju Copa América 1926, gdzie Paragwaj zajął przedostatnie, 4. miejsce. Domínguez zagrał w dwóch meczach - z Argentyną i Urugwajem.
Jako piłkarz klubu Club Olimpia wziął udział w turnieju Copa América 1929, gdzie Paragwaj zdobył wicemistrzostwo Ameryki Południowej. Zagrał we wszystkich trzech meczach - z Urugwajem Argentyną i Peru. Zdobył w turnieju 3 bramki - po jednej w każdym spotkaniu - do dało mu tytuł wicekróla strzelców.
Wciąż jako gracz Olimpii był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Domínguez zagrał tylko w jednym meczu - ze Stanami Zjednoczonymi.

</doc>
<doc id="1533615" url="https://pl.wikipedia.org/wiki?curid=1533615" title="Świadkowie Jehowy w Paragwaju">
Świadkowie Jehowy w Paragwaju

Świadkowie Jehowy w Paragwaju – społeczność wyznaniowa w Paragwaju, należąca do ogólnoświatowej wspólnoty Świadków Jehowy, licząca w 2022 roku 11 164 głosicieli, należących do 197 zborów. Na dorocznej uroczystości Wieczerzy Pańskiej w 2022 roku zebrało się 25 946 osób. Działalność miejscowych głosicieli koordynuje Biuro Oddziału w Asunción.
Historia.
Początki.
Publikacje biblijne Badaczy Pisma Świętego wysyłano do Paragwaju od około 1910 roku. W 1925 roku Paragwaj odwiedzili pierwsi współwyznawcy z innych krajów, którzy rozpoczęli działalność kaznodziejską. Był wśród nich m.in. Hiszpan Juan Muñiz.
W 1926 roku w Buenos Aires założono Biuro Oddziału Towarzystwa Strażnica, które roztoczyło nadzór nad działalnością w Paragwaju, w Argentynie, w Chile i w Urugwaju. W roku 1934 Argentyńskie Biuro Oddziału wysłało do Paragwaju trzech Świadków Jehowy – byli to Martonfi, Koros i Jan (Juan) Rębacz.
W 1935 roku Julián Hadad – imigrant z Libanu, wraz z rodziną został pierwszym paragwajskim Świadkiem Jehowy. Cztery lata później założono pierwszy zbór w Paragwaju.
W 1940 roku rozpoczęto korzystanie z nagrań gramofonowych w różnych językach, docierając do polskich, rosyjskich, niemieckich i ukraińskich imigrantów, którzy osiedlili się w południowych rejonach kraju. Nowymi wyznawcami zostali m.in. Gołasikowie, mieszkający w kolonii polsko-ukraińskiej w okolicach Encarnación.
W 1945 roku do kraju przybyli pierwsi misjonarze Biblijnej Szkoły Strażnicy – Gilead. 1 września 1946 roku w stolicy otworzono nowe Biuro Oddziału. W roku 1947 w kraju działało 34 głosicieli. Od 4 do 6 czerwca 1948 roku odbyło się pierwsze w Paragwaju większe zgromadzenie z udziałem 100 osób.
Na początku 1950 roku rząd podjął oficjalną próbę wydalenia misjonarzy Towarzystwa Strażnica, która się jednak nie powiodła.
W 1954 roku rozpoczęto wyświetlanie filmów religijnych, na które ogółem przybyło ponad 70 tysięcy osób.
Rozwój działalności.
14 października 1957 roku zalegalizowano działalność Świadków Jehowy w Paragwaju. W 1961 roku zanotowano liczbę 411 Świadków Jehowy, zorganizowanych w 22 zbory. W kraju funkcjonowało pięć domów misjonarskich – w Asunción, Encarnación, Villarrica, Coronel Oviedo, Pedro Juan Caballero i około 50 misjonarzy. W Asunción oddano do użytku pierwszą w Paragwaju własną Salę Królestwa.
Na początku 1966 roku oddano do użytku nowy kompleks Biura Oddziału; w otwarciu uczestniczył Nathan H. Knorr. Pod koniec roku 1966 w Asunción odbył się kongres międzynarodowy pod hasłem „Synowie Boży – synami wolności” z udziałem 489 obecnych, z których 37 osób zostało na nim ochrzczonych. W roku 1967 w kraju działało 535 głosicieli. W dniach od 2 do 6 stycznia 1974 roku w Asunción odbył się kongres pod hasłem „Boskie zwycięstwo”.
3 stycznia 1979 roku wprowadzono zakaz działalności. W wielu miejscowościach aresztowano wyznawców. W kraju działało ponad 1500 głosicieli. W styczniu 1984 ponownie zaczęło działać Biuro Oddziału, a w roku 1985 – pomimo oficjalnego zakazu – zaczęto ponownie korzystać z zebrań religijnych organizowanych w Salach Królestwa.
21 i 22 marca 1987 roku w Centrum Kongresowym Świadków Jehowy w Capiatá odbyło się zgromadzenie, na które przybyli delegaci m.in. z Argentyny, z Brazylii i z Urugwaju.
8 sierpnia 1991 ponownie zalegalizowano związek wyznaniowy Świadków Jehowy; działalność kaznodziejską prowadziło wówczas 3760 głosicieli. W 1992 roku za pomocą łodzi "El Pionero" (Pionier) rozpoczęto działalność kaznodziejską nad brzegami rzeki Paragwaj. W 1996 roku oddano do użytku nowe obiekty Biura Oddziału. Rok później przybyli Świadkowie Jehowy z kilkunastu krajów południowoamerykańskich, z Europy Zachodniej oraz ze Stanów Zjednoczonych, by pomagać w działalności kaznodziejskiej. W 1998 roku delegaci z Paragwaju byli obecni na zgromadzeniach międzynarodowych pod hasłem „Boża droga życia” w São Paulo w Brazylii i w San Diego w Stanach Zjednoczonych. 
W 2002 roku ukazały się pierwsze publikacje Świadków Jehowy w języku guarani, a w 2004 roku powstał pierwszy zbór posługujący się tym językiem. W 2019 roku liczba ich wzrosła do około 120.
W 2007 roku liczba głosicieli wyniosła 8212 osób. W 2009 roku kilkudziesięciu paragwajskich delegatów uczestniczyło w kongresie międzynarodowym pod hasłem „Czuwajcie!” w Poznaniu. Pod koniec roku do Paragwaju dotarli kolejni misjonarze, z 127 klasy Szkoły Gilead. Do Paragwaju przeprowadzili się niemieckojęzyczni pionierzy z Europy, aby w izolowanych koloniach rolnych podjąć działalność kaznodziejską wśród mówiących w języku dolnoniemieckim mennonitów.
8 maja 2010 roku uroczyście otwarto rozbudowane Biuro Oddziału, które nadzoruje tłumaczenie literatury biblijnej na język guarani, nivacle i paragwajski język migowy. W 2012 roku delegacja z Paragwaju uczestniczyła w kongresie specjalnym pod hasłem „Strzeż swego serca!”, który się odbył w brazylijskim Rio de Janeiro.
W 2012 roku przekroczono liczbę 9000 głosicieli. 20 września 2013 roku wydano Chrześcijańskie Pisma Greckie w Przekładzie Nowego Świata w języku guarani. W roku 2015 przekroczono liczbę 10 tysięcy głosicieli. W dniach od 27 do 29 października 2017 roku w boliwijskim mieście Cochabamba odbył się kongres specjalny pod hasłem „Nie poddawaj się!” z udziałem delegacji z Paragwaju, w listopadzie 2018 roku kongres specjalny „Bądź odważny!” w peruwiańskiej Limie, a w 2019 roku w kongresach międzynarodowych pod hasłem „Miłość nigdy nie zawodzi!” w Argentynie, Meksyku, Południowej Afryce i Stanach Zjednoczonych. W czerwcu 2019 roku zorganizowano pomoc humanitarną dla poszkodowanych przez powodzie. 16 sierpnia 2019 roku na kongresie regionalnym pod hasłem „Miłość nigdy nie zawodzi!” w Asunción ogłoszono wydanie całego Pisma Świętego w Przekładzie Nowego Świata w języku guarani. Biuro Oddziału organizuje specjalne kampanie ewangelizacyjne na terenach zamieszkanych przez ludność posługującą się rdzennymi językami.
Z powodu pandemii COVID-19 zaplanowany na sierpień 2020 roku kongres specjalny pod hasłem „Zawsze się radujcie!” w Asunción został odwołany.
W związku z pandemią COVID-19 Komitetów Pomocy Doraźnej rozpoczął dystrybucję paczek zawierających zapas produktów dla czteroosobowej rodziny na dwa tygodnie — jedzenia, środków czystości i artykułów higienicznych. Każda taka paczka jest warta około 30 dolarów.
W 2021 roku osiągnięto liczbę 11 298 głosicieli, a na uroczystości Wieczerzy Pańskiej zebrały się 31 583 osoby.
Zebrania zborowe odbywają się w języku hiszpańskim, angielskim, chamacoco (ishir), chińskim, dolnoniemieckim, enlhet, enxet, guarani, japońskim, koreańskim, nivaclé, niemieckim, paragwajskim migowym, portugalskim, Riograndenser Hunsrückisch, toba i ukraińskim. Kongresy odbywają się w językach: hiszpańskim, guarani, japońskim, koreańskim, niemieckim oraz paragwajskim migowym. W 2019 roku w Paragwaju funkcjonowało 138 Sal Królestwa.

</doc>
<doc id="1533617" url="https://pl.wikipedia.org/wiki?curid=1533617" title="Diogenes Dominguez">
Diogenes Dominguez



</doc>
<doc id="1533619" url="https://pl.wikipedia.org/wiki?curid=1533619" title="Furkotny Potok">
Furkotny Potok

Furkotny Potok (słow. "Furkotský potok", niem. "Furkotabach", węg. "Furkota-patak") – potok płynący Doliną Furkotną w słowackich Tatrach. Jest głównym ciekiem wodnym tej doliny. Wypływa z Wyżniego Wielkiego Furkotnego Stawu, najwyżej położonego stawu w dolinie. Dalej płynie w kierunku Soliskowego Stawku i Niżniego Wielkiego Furkotnego Stawu, przez które przepływa. Na niektórych odcinkach potok płynie pod złomami dna doliny, więc nie jest widoczny. Na stałe wypływa dopiero na jednej z niżej położonych części Doliny Furkotnej. Po wypłynięciu z tej doliny kieruje się w stronę Rakitowych Stawków, jednak mija je i na Białym Wagu wpada do Wielkiego Złomiskowego Potoku. Razem z tym potokiem tworzy rzekę zwaną Białym Wagiem.
Szlaki turystyczne.
Czasy przejścia podane na podstawie mapy.

</doc>
<doc id="1533627" url="https://pl.wikipedia.org/wiki?curid=1533627" title="Trungram Gjaltrul Rinpocze">
Trungram Gjaltrul Rinpocze

Trungram Gjaltrul Rinpocze (ur. 1968) – mistrz buddyzmu tybetańskiego szkoły Karma Kagyu. Czwarta inkarnacja Trungrama Gjaltrula.
Jako jeden z najbardziej cenionych lamów Tybetu, Rinpocze jest dziedzicem linii wielu nauk i praktyk szkoły Karma Kagyu, spośród których najbardziej unikalną jest tradycja "Trungram", szczególna linia praktyki medytacyjnej szkoły Karma Kagyu Buddyzmu Diamentowej Drogi. Trungram Gjaltrul Rinpocze jest rozpoznany jako emanacja Milarepy, jednego z największych mistrzów medytacji w Tybecie.
Rinpocze urodził się w Indiach w rodzinie nepalskich Szerpów w 1968 roku. W wieku jednego i pół roku został rozpoznany przez XVI Karmapę jako kolejna inkarnacja trzeciego Trungrama Gjaltrula - słynnego mistrza buddyjskiego z XX wieku. Rinpocze włada wieloma językami i naucza w Europie, Azji i USA. Mieszka w Bostonie, w Stanach Zjednoczonych, gdzie ukończył doktorat z buddyzmu indo-tybetańskiego na Harvard University.

</doc>
<doc id="1533628" url="https://pl.wikipedia.org/wiki?curid=1533628" title="Barwa kasztanowa">
Barwa kasztanowa

Kasztanowy – ciemny kolor, czerwony zmieszany z brązowym. 
Nazwa pochodzi od barwy owoców kasztana. 

</doc>
<doc id="1533629" url="https://pl.wikipedia.org/wiki?curid=1533629" title="Hermann Fol">
Hermann Fol

Hermann Fol (ur. 23 lipca 1845 w Saint-Mandé, zm. po 13 marca 1892) – szwajcarski biolog, zoolog i embriolog.
Uczył się w gimnazjum w Genewie, następnie studiował medycynę i zoologię na Uniwersytecie w Jenie u Gegenbaura i Haeckela. W latach 1866-67 towarzyszył Haeckelowi w wyprawie do zachodnich i północnych wybrzeży Afryki i na Wyspy Kanaryjskie. W 1867 roku rozpoczął studia medyczne w Heidelbergu, później ukończone w Zurychu i Berlinie. Tytuł doktora nauk medycznych otrzymał w 1869 roku za rozprawę poświęconą anatomii i rozwojowi żebropławów.
W 1891 roku na polecenie rządu francuskiego miał poprowadzić do wybrzeży Tunezji wyprawę, mającą na celu badanie rozmieszczenia gąbek. Jacht Aster z Folem i dwoma członkami załogi na pokładzie wypłynął 13 marca 1892 roku; od tego momentu nikt go nie widział, a los ekspedycji jest nieznany.

</doc>
<doc id="1533632" url="https://pl.wikipedia.org/wiki?curid=1533632" title="Kościół Niepokalanego Poczęcia Najświętszej Maryi Panny w Wolbromiu">
Kościół Niepokalanego Poczęcia Najświętszej Maryi Panny w Wolbromiu

Kościół Niepokalanego Poczęcia Najświętszej Marii Panny w Wolbromiu znany jako kościółek Mariacki lub kościółek Szpitalny został ufundowany w 1638 roku przez ks. Marcina Wolbrama – krakowskiego szlachcica i oficjała oraz potomka zasadźców miasta Wolbromia – jako przyszpitalna świątynia szpitala z przytułkiem dla ubogich.
Historia.
W Wolbromiu, prawdopodobnie już od XIV wieku działał szpital dla ubogich. Pierwsza wzmianka o tej instytucji pochodzi dopiero z 1473 roku i dotyczy powiększenia jego uposażenia.
W 1637 zmarł ks. Marcin Wolbram – krakowski szlachcic i oficjał oraz potomek zasadźców miasta Wolbromia. W swoim testamencie za kwotę 8560 złotych polskich nakazał budowę kościółka szpitalnego pw. Niepokalanego Poczęcia Najświętszej Marii Panny, który został ukończony już rok po jego śmierci. Kościółek miał status parafii szpitalnej oddanej pod patronat rajców miejskich. Świątynia została konsekrowana w 1672 roku.
Dalsze informacje dotyczące funkcjonowania kościoła nie są znane. Kościółek nadgryzany przez czas i niesprzyjające warunki, popadł w ruinę. Po zlikwidowaniu parafii szpitalnej, bardzo zniszczony i stoczony przez drewnojady, bardzo rzadko czynny w okresie komunizmu, szczęśliwie doczekał naszych czasów wraz ze swoim wyposażeniem. Przez kilka lat po drugiej wojnie światowej w tym kościółku nauczano religii dzieci z pobliskiej szkoły podstawowej.
Kiedy w 1986 roku proboszczem parafii pw. św. Katarzyny Aleksandryjskiej w Wolbromiu został ks. kan. Stanisław Sapilewski, ruszyły prace konserwatorskie zabytkowego kościółka. Prowadzone przez prawie dwadzieścia lat mozolne prace odkrywały piękno i harmonię tego zabytku. Kościółek pięknie odnowiony jest perłą architektoniczną na szlaku architektury drewnianej. Prace zwieńczyło ponowne poświęcenie świątyni przez biskupa sosnowieckiego Adama Śmigielskiego w 2008 roku.

</doc>
<doc id="1533634" url="https://pl.wikipedia.org/wiki?curid=1533634" title="Szastazaury">
Szastazaury

Szastazaury – grupa wczesnych ichtiozaurów, obejmująca infrarząd Shastasauria z jedną rodziną Shastasauridae. Wszystkie ichtiozaury, które z pewnością można zaliczyć do tej grupy, żyły w triasie, 230–210 mln lat temu; opisana przez Martina i współpracowników (2015) kość promieniowa odkryta w dolnojurajskich osadach w południowej Walii może należeć do przedstawiciela tej grupy, co w razie potwierdzenia dowodziłoby przetrwania szastazaurów do wczesnej jury. Przedstawiciele tej grupy mieli duże głowy z długim pyskiem. Nie mieli płetw grzbietowych, bądź były one niewielkie. Szastazaury były największymi ichtiozaurami
Jeden z rodzajów szastazaurów, szonizaur dorastał do 23 metrów długości. Szastazaury jadły ryby i inne małe zwierzęta takie jak amonity. Do rodziny zalicza się 8 rodzajów; "Cymbospondylus", "Delphinosaurus", "Himalayasaurus", "Merriamia", "Pessosaurus", "Shastasaurus", "Shonisaurus", "Toretocnemus". Liczba ta może się jednak zmienić, gdyż niektóre z rodzajów bywają klasyfikowane w osobnych rodzinach, a "Himalayasaurus" może zostać uznany synonimem "Shonisaurus".

</doc>
<doc id="1533636" url="https://pl.wikipedia.org/wiki?curid=1533636" title="Jedyna broń">
Jedyna broń

Jedyna broń - drugi album polskiego soundsystemu EastWest Rockers premiera miała miejsce 22 grudnia 2008 roku. Album został wydany w Prosto.

</doc>
<doc id="1533637" url="https://pl.wikipedia.org/wiki?curid=1533637" title="Trzynik (jezioro)">
Trzynik (jezioro)

Trzynik – jezioro na Równinie Gryfickiej, położone w woj. zachodniopomorskim, w powiecie kołobrzeskim, gminie Siemyśl. Powierzchnia jeziora wynosi 10,6 ha.
Trzynik jest miejscem lęgowym ptaków wodno-błotnych (stanowisko rozrodu gągoła) oraz miejscem rozmnażania skójki malarskiej. W występuje tu szczupak, lin, karaś.
Ok. 1 km na północ leży wieś Trzynik, natomiast nieopodal na południowy wschód znajduje się Jezioro Dębnickie, zwane też "Trzynikiem Małym".
Jezioro znajduje się w zlewni rzeki Dębosznicy.
Administratorem wód Trzynika jest Regionalny Zarząd Gospodarki Wodnej w Szczecinie. Utworzył on obwód rybacki, który obejmuje wody wodami cieku bez nazwy łączącego jezioro z rzeką Dębosznicą. Gospodarzem wód jeziora jest Okręg Polskiego Związku Wędkarskiego w Koszalinie, który prowadzi gospodarkę rybacką na Trzyniku.

</doc>
<doc id="1533639" url="https://pl.wikipedia.org/wiki?curid=1533639" title="Stare godło">
Stare godło

Stare godło (tyt. oryg. Emblema e dikurshme) – albański film fabularny z roku 1979 w reżyserii Ylli Pepo, na podstawie opowiadań Ismaila Kadare pod tym samym tytułem.
Opis fabuły.
Grupa albańskich geologów rozpoczyna badania złoża ropy naftowej w miejscu, w którym wcześniej próbowali je zlokalizować specjaliści radzieccy. Odkrycia dokonał inżynier Bardhyl z pomocą miejscowej nauczycielki. W czasie spaceru odnaleźli w małym wiejskim kościółku resztki tajemniczego starego godła.

</doc>
<doc id="1533647" url="https://pl.wikipedia.org/wiki?curid=1533647" title="Multi-tap">
Multi-tap

Multi-tap lub Multitap – w dosłownym tłumaczeniu "wiele kranów" lub "wiele nalewaków". W języku polskim wyrażenie jest nieostre i odnosi się do rodzaju pubu, w którym dostępne jest "wiele" nalewaków (często liczbę tę definiuje się jako &gt;=10) serwujących najciekawsze piwa z kraju lub ze świata. Określenie to zaproponował Michael Jackson w swojej książce "Beer (eyewitness companions)", jako wspólną kategorię dla lokali, które mają w ofercie szeroką gamę piw umożliwiającą pijącemu edukację w zakresie nowości piwnych. Określenie to nie przyjęło się w Stanach Zjednoczonych, ponieważ multi-tap oznacza w języku angielskim również urządzenie peryferyjne do sterownika konsoli (zawierające dodatkowe przyciski) lub wiele znaków ukrytych pod jednym klawiszem klawiatury telefonów komórkowych. Miłośnikom piwa nie podobał się również nacisk na ilość nalewaków, a nie jakość serwowanego piwa, dlatego w tej chwili powszechnie używanym stwierdzeniem jest "Craft Beer Pub" lub "Craft Beer Bar" jako określenie lokali serwujących na wielu kranach piwa z browarów rzemieślniczych lub najciekawszych browarów na świecie. W Polsce często określenie "Multitap" używane jest właśnie w tym sensie. 
Bardzo często obok trunków serwowanych bezpośrednio z beczki oferowane są również piwa butelkowe, a oferta multitapu wzbogacona jest o inne czynniki mogące zainteresować miłośników dobrego smaku - dobrą kuchnię, szeroki wybór whiskey, tequili, wina itp. Wiele pubów tego typu działa w Stanach Zjednoczonych, np. "Clark’s Ale House", "Horse Brass Pub", "Max's on Broadway" i "Wharf Rat".

</doc>
<doc id="1533651" url="https://pl.wikipedia.org/wiki?curid=1533651" title="Beehive">
Beehive

The Beehive – jedno ze skrzydeł nowozelandzkiego Parlamentu usytuowanego w Wellington (stolicy Nowej Zelandii) na rogu ulic: Molesworth Street i Lambton Quay. Nazwę zawdzięcza nietypowemu kształtowi, przypominającemu pszczeli ul. Pomysł powstania budynku często przypisuje się szkockiemu architektowi, Basilowi Spence’owi, zaś projekt Gibsonowi O’Conne’owi. Budynek zbudował Noel Gibson i jego ekipa budowlana.
Budynek ma 10 pięter. Na dziewiątym i części ósmego piętra znajdują się gabinety premiera Nowej Zelandii. Inne piętra zawierają m.in. gabinety ministrów.

</doc>
<doc id="1533653" url="https://pl.wikipedia.org/wiki?curid=1533653" title="Pierre Thorsson">
Pierre Thorsson

Pierre Thorsson (ur. 21 czerwca 1966 w Linköping) – szwedzki piłkarz ręczny i trener. Trzykrotny medalista olimpijski.
W reprezentacji Szwecji rozegrał 237 spotkań i zdobył 557 bramek. Dwukrotnie zdobywał tytuł mistrza świata (1990 i 1999), trzy razy zwyciężał w mistrzostwach kontynentu (1994, 1998, 2000). Na trzech igrzyskach z rzędu - 1992, 1996, 2000 - reprezentacja Szwecji sięgała po srebro. Grał w klubach szwedzkich i niemieckich i włoskim Pallamano Conversano.
Jest trenerem w Hästö IF.

</doc>
<doc id="1533654" url="https://pl.wikipedia.org/wiki?curid=1533654" title="Wielki Złomiskowy Potok">
Wielki Złomiskowy Potok

Wielki Złomiskowy Potok (słow. "Veľký zlomiskový potok", niem. "Zlomiskobach", węg. "Zlomiszkó-patak") – główny ciek wodny Doliny Ważeckiej w słowackich Tatrach Wysokich. Wypływa na wysokości ok. 1850 m n.p.m. na tarasie zwanym Zadnim Handlem. Ma dwa ważniejsze dopływy, są to Siodełkowy Potok i Mały Złomiskowy Potok. W dolnym biegu płynie przez tzw. Jamy – silnie zróżnicowany teren wałów morenowych utworzonych przez połączone lodowce Doliny Furkotnej i Ważeckiej. W pobliżu Tatrzańskiej Drogi Młodości przy Białym Wagu łączy się z Furkotnym Potokiem i razem tworzą rzekę Biały Wag.

</doc>
<doc id="1533656" url="https://pl.wikipedia.org/wiki?curid=1533656" title="Shastasauria">
Shastasauria



</doc>
<doc id="1533659" url="https://pl.wikipedia.org/wiki?curid=1533659" title="Shastasauridae">
Shastasauridae



</doc>
<doc id="1533660" url="https://pl.wikipedia.org/wiki?curid=1533660" title="Ovophis">
Ovophis

Ovophis – rodzaj jadowitego węża z podrodziny grzechotników (Crotalinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Azji (Chiny, Indie, Bhutan, Nepal, Mjanma, Tajlandia, Laos, Wietnam, Kambodża, Malezja, Indonezja, Japonia i Tajwan). 
Systematyka.
Etymologia.
"Ovophis": „jajo”; "ophis", οφεως "opheōs" „wąż”.
Podział systematyczny.
Do rodzaju należą następujące gatunki: 

</doc>
<doc id="1533662" url="https://pl.wikipedia.org/wiki?curid=1533662" title="Californosaurus">
Californosaurus



</doc>
<doc id="1533666" url="https://pl.wikipedia.org/wiki?curid=1533666" title="Olivier Sorlin">
Olivier Sorlin

Olivier Sorlin (ur. 9 kwietnia 1979 w Saint-Étienne) – francuski piłkarz grający na pozycji pomocnika w klubie Evian TG.

</doc>
<doc id="1533668" url="https://pl.wikipedia.org/wiki?curid=1533668" title="Rudolf Heidenhain">
Rudolf Heidenhain

Rudolf Peter Heinrich Heidenhain (ur. 29 stycznia 1834 w Marienwerder, zm. 13 października 1897 we Wrocławiu) – niemiecki fizjolog.
Urodził się w rodzinie żydowskiego lekarza Heinricha Jacoba (1808-1868), który w 1832 przeszedł na luteranizm. Studiował medycynę w Halle i Berlinie, gdzie w roku 1854 zwieńczył swoją edukację medyczną pracą doktorską pt. "De nervis organisque centralibus cordis, cordiumque lymphaticarum ranae". Po otrzymaniu tytułu doktora został na uczelni w Berlinie jako asystent Emila du Bois-Reymonda. W 1856 roku wrócił do Halle i pracował w laboratorium Alfreda Wilhelma Volkmanna. W 1859 otrzymał katedrę fizjologii na Uniwersytecie we Wrocławiu, gdzie pozostał do końca swojej kariery naukowej. W roku akademickim 1872–1873 został wybrany rektorem uniwersytetu. Jego uczniami byli m.in. Carl Weigert i Iwan Pawłow. Syn Rudolfa Martin Heidenhain (1864-1949) był cenionym anatomem, a wnuk Adolf Heidenhain lekarzem -neurologiem.

</doc>
<doc id="1533669" url="https://pl.wikipedia.org/wiki?curid=1533669" title="Dendrobates vicentei">
Dendrobates vicentei

Dendrobates vicentei – gatunek drzewołaza z rodzaju "Dendrobates". Osiąga długość od 19 do 21 mm, występuje endemicznie w Panamie.

</doc>
<doc id="1533670" url="https://pl.wikipedia.org/wiki?curid=1533670" title="Parias (zwierzęta)">
Parias (zwierzęta)



</doc>
<doc id="1533671" url="https://pl.wikipedia.org/wiki?curid=1533671" title="Aeolosaurus">
Aeolosaurus



</doc>
<doc id="1533672" url="https://pl.wikipedia.org/wiki?curid=1533672" title="Słoweńska Akademia Nauki i Sztuki">
Słoweńska Akademia Nauki i Sztuki

Słoweńska Akademia Nauki i Sztuki (, ) – główna akademia Słowenii, zajmująca się nauką i sztuką. Zrzesza grupę najlepszych słoweńskich naukowców i artystów, członków akademii. Praktykuje regulację języka słoweńskiego.
 
Budynek Lontovž (z ) jest obecną siedzibą akademii i znajduje się na nowym rynku w Lublanie.
Akademia została założona w 1938 roku. 
26 stycznia 1943 roku została zaakceptowana przez Narodową Akademię Włoską ("Consiglio Nazionale delle Academie").
Posiada maksymalnie 60 pełnoprawnych członków i 30 członków stowarzyszonych urzędujących w Lublanie.

</doc>
<doc id="1533674" url="https://pl.wikipedia.org/wiki?curid=1533674" title="Alocodon">
Alocodon



</doc>
<doc id="1533675" url="https://pl.wikipedia.org/wiki?curid=1533675" title="Longital">
Longital

Longital – słowacki zespół założony w 2000 w Bratysławie. Nazwa zespołu pochodzi od historycznej nazwy wzgórza nad brzegiem Dunaju, na którym to wzgórzu mieszkają członkowie zespołu.
Zespół wydaje albumy pod własną etykietą Slnko records.

</doc>
<doc id="1533676" url="https://pl.wikipedia.org/wiki?curid=1533676" title="Animantarx">
Animantarx



</doc>
<doc id="1533677" url="https://pl.wikipedia.org/wiki?curid=1533677" title="Oswaldo Cruz">
Oswaldo Cruz

Oswaldo Gonçalves Cruz (ur. 5 sierpnia 1872 w São Luiz do Paraitinga, zm. 11 lutego 1917 w Petrópolis) – brazylijski lekarz, bakteriolog i epidemiolog. Założyciel Instituto Soroterápico Federal, znanego dziś jako Instituto Oswaldo Cruz. Carlos Chagas na jego cześć nazwał odkryte przez siebie świdrowce "Trypanosoma cruzi".
Jego synem był Walter Cruz, sześciokrotny mistrz Brazylii w szachach (pomiędzy 1938 a 1953 rokiem).
Upamiętnienie.
Jego imieniem nazwano ulicę w 16. dzielnicy Paryża ("Rue Oswaldo-Cruz")..

</doc>
<doc id="1533678" url="https://pl.wikipedia.org/wiki?curid=1533678" title="Archaeornithoides">
Archaeornithoides



</doc>
<doc id="1533680" url="https://pl.wikipedia.org/wiki?curid=1533680" title="Brasileosaurus">
Brasileosaurus



</doc>
<doc id="1533682" url="https://pl.wikipedia.org/wiki?curid=1533682" title="Popeia">
Popeia



</doc>
<doc id="1533684" url="https://pl.wikipedia.org/wiki?curid=1533684" title="Clasmodosaurus">
Clasmodosaurus



</doc>
<doc id="1533685" url="https://pl.wikipedia.org/wiki?curid=1533685" title="Jacques Ranciere">
Jacques Ranciere



</doc>
<doc id="1533686" url="https://pl.wikipedia.org/wiki?curid=1533686" title="IC 2545">
IC 2545

IC 2545 (również PGC 29334) – para łączących się ze sobą galaktyk znajdująca się w konstelacji Pompy. Jest oddalona o około 450 milionów lat świetlnych od Ziemi. Odkrył ją DeLisle Stewart 1 maja 1900 roku.
Identyfikacja obiektu IC 2545 nie jest pewna, wiele źródeł za IC 2545 uznaje gwiazdę podwójną.

</doc>
<doc id="1533687" url="https://pl.wikipedia.org/wiki?curid=1533687" title="Brama Indii">
Brama Indii



</doc>
<doc id="1533692" url="https://pl.wikipedia.org/wiki?curid=1533692" title="Heinrich Cramer">
Heinrich Cramer

Heinrich Cramer (ur. 17 grudnia 1831 w Montabaur, zm. 16 sierpnia 1893 w Marburgu) – niemiecki psychiatra.

</doc>
<doc id="1533693" url="https://pl.wikipedia.org/wiki?curid=1533693" title="Erlikosaurus">
Erlikosaurus



</doc>
<doc id="1533694" url="https://pl.wikipedia.org/wiki?curid=1533694" title="My Own Prison">
My Own Prison

My Own Prison – debiutancki album formacji Creed. Został wydany 18 czerwca 1997 roku. Płyta osiągnęła status sześciokrotnej platyny i jest w pierwszej dwusetce najlepiej sprzedających się albumów w Stanach Zjednoczonych wszech czasów.

</doc>
<doc id="1533695" url="https://pl.wikipedia.org/wiki?curid=1533695" title="Obrona bałtycka">
Obrona bałtycka

Obrona bałtycka (lub obrona Keresa) – rzadki szachowy wariant nieprzyjętego gambitu hetmańskiego, charakteryzujący się posunięciami:
Autorem nazwy otwarcia jest estoński szachista Paul Keres. W latach 90. wariant ten stosował również Aleksiej Szyrow.
W pozycji na diagramie białe mają do dyspozycji posunięcia 3.Hb3, 3.Sc3, 3.c:d5, 3.e3 lub 3.Sf3.

</doc>
<doc id="1533696" url="https://pl.wikipedia.org/wiki?curid=1533696" title="Zamach w Bombaju 26 listopada 2008">
Zamach w Bombaju 26 listopada 2008



</doc>
<doc id="1533698" url="https://pl.wikipedia.org/wiki?curid=1533698" title="Labocania">
Labocania



</doc>
<doc id="1533702" url="https://pl.wikipedia.org/wiki?curid=1533702" title="Osłuchiwanie">
Osłuchiwanie

Osłuchiwanie (łac. "auscultatio", ang. auscultation) – badanie lekarskie polegające na ocenie dźwięków (szumów, szmerów, tonów) pochodzących od niektórych narządów wewnętrznych, głównie od serca, płuc (wraz z dolnymi drogami oddechowymi), jamy brzusznej (perystaltyka), tętnic, a także tętna płodu.
Historia.
Twórcą tej metody jest francuski lekarz René Laennec. Osłuchiwania dokonuje się za pomocą stetoskopu.
Polski emigrant po powstaniu listopadowym, Adam Raciborski, lekarz pracujący we Francji napisał w 1835 podręcznik na temat tej nowej metody badania pt. „Nowy podręcznik osłuchiwania i opukiwania” (fr. "Nouveau manuel complet d’auscultation et de percussion"), w którym obok osłuchiwania opisał opukiwanie.

</doc>
<doc id="1533705" url="https://pl.wikipedia.org/wiki?curid=1533705" title="Porthidium">
Porthidium

Porthidium – rodzaj jadowitego węża z podrodziny grzechotników (Crotalinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Ameryce (Meksyk, Belize, Gwatemala, Salwador, Honduras, Nikaragua, Kostaryka, Panama, Kolumbia, Wenezuela i Ekwador). 
Systematyka.
Podział systematyczny.
Do rodzaju należą następujące gatunki:

</doc>
<doc id="1533711" url="https://pl.wikipedia.org/wiki?curid=1533711" title="Szatania Przełęcz">
Szatania Przełęcz

Szatania Przełęcz (, , , 2323 m) – głęboko wcięta i wybitna przełęcz w słowackich Tatrach Wysokich w Grani Baszt. Oddziela północny wierzchołek Szatana (2422 m) od Czarciego Rogu (2350 m). W siodle przełęczy tkwi duża wklinowana wanta.
Po obydwu stronach Szataniej Przełęczy wznoszą się strome ściany, a do obydwu dolin opadają wybitne żleby. Ku północnemu wschodowi, do Dolinki Szataniej opada Szatani Żleb. Jest bardzo kruchy, ale przez większą część roku zalega w nim śnieg. Ma wspólny z Diablim Żlebem wylot na ogromnym stożku piargowym. Żleb opadający do Doliny Młynickiej ma wylot w piętrze, na którym znajduje się Niżni Kozi Staw.
Taternictwo.
Przez przełęcz nie prowadzi żaden znakowany szlak turystyczny, chodzą nią jednak taternicy, można też przejść Granią Baszt z uprawnionym przewodnikiem. Zazwyczaj nie wchodzi się na przełęcz bezpośrednio przez opadające z niej żleby. Wejście Szatanim Żlebem (I stopień trudności) jest niebezpieczne ze względu na osuwające się i spadające kamienie; wejście żlebem z Doliny Młynickiej jest nieco łatwiejsze (stopień trudności 0+), jednak długo zalega w nim stromy śnieg, a po jego stopnieniu żleb zawalony jest osuwającym się pod nogami rumoszem skalnym, przez co wejście jest męczące i niebezpieczne. Na przełęcz najłatwiej wchodzi się od Doliny Młynickiej oznakowaną kopczykami percią na Szatana. Z Szatana schodzi się do przełęczy zachodnią grzędą, a później skalną rynną (deniwelacja nieco ponad 100 m). W grani opadającej na przełęcz z Piekielnikowej Turni znajduje się turnia zwana Czarcim Rogiem.
Nazwa przełęczy pochodzi od szczytu Szatan. W tym rejonie Grani Baszt występuje duże nasycenie „szatańskiego” nazewnictwa (zobacz wyjaśnienie w artykule Szatani Żleb).

</doc>
<doc id="1533716" url="https://pl.wikipedia.org/wiki?curid=1533716" title="Maxakalisaurus">
Maxakalisaurus



</doc>
<doc id="1533719" url="https://pl.wikipedia.org/wiki?curid=1533719" title="Nedcolbertia">
Nedcolbertia



</doc>
<doc id="1533722" url="https://pl.wikipedia.org/wiki?curid=1533722" title="Max Brooks">
Max Brooks

Max Brooks, właściwie "Maximillian Michael Brooks" (ur. 23 maja 1972 w Nowym Jorku) – amerykański pisarz specjalizujący się w literaturze s-f, aktor i autor scenariuszy. 
Jest synem reżysera, producenta i aktora Mela Brooksa i aktorki Anne Bancroft. W latach 2001–2003 współtworzył jeden z bardziej znanych amerykańskich programów rozrywkowych o nazwie Saturday Night Live na Comedy Channel. Jest autorem wydanej w 2003 roku książki ""The Zombie Survival Guide", będącą jego literacką interpretacją mitu o zombie w formie poradnika opisującego jak przeżyć atak tych istot. Wątek ten kontynuuje w kolejnej książce, "World War Z"" wydanej w 2006, będącej opisem wojny między ludźmi a zombie. Max Brooks występował także epizodycznie jako aktor w wielu serialach m.in. w serialu komediowym Roseanne (najpopularniejsze widowisko w którym brał udział) oraz brał udział we współtworzeniu seriali animowanych Justice League, Batman 20 lat później, Buzz Lightyear of Star Command (przygody gwiezdnego wojownika-zabawki Buzza znanego z Toy Story 1,2&amp;3), oraz kilku innych (zajmował się tam dubbingiem postaci).

</doc>
<doc id="1533723" url="https://pl.wikipedia.org/wiki?curid=1533723" title="Notohypsilophodon">
Notohypsilophodon



</doc>
<doc id="1533724" url="https://pl.wikipedia.org/wiki?curid=1533724" title="Nqwebasaurus">
Nqwebasaurus



</doc>
<doc id="1533728" url="https://pl.wikipedia.org/wiki?curid=1533728" title="Rezygnacja papieża">
Rezygnacja papieża

Rezygnacja papieża (łac. "renuntiatio") – termin używany do określania dobrowolnego zrzeczenia się urzędu papieża.
Współcześnie w kodeksie prawa kanonicznego sytuacja ta określona jest przez kan. 332 § 2 (analogiczny kan. 44 § 2 KKKW):
Na ten kanon powołuje się również art. 77 konstytucji apostolskiej "Universi Dominici gregis".

</doc>
<doc id="1533731" url="https://pl.wikipedia.org/wiki?curid=1533731" title="Paluxysaurus">
Paluxysaurus



</doc>
<doc id="1533733" url="https://pl.wikipedia.org/wiki?curid=1533733" title="Planicoxa">
Planicoxa



</doc>
<doc id="1533735" url="https://pl.wikipedia.org/wiki?curid=1533735" title="Zespół Happle’a-Tinschert">
Zespół Happle’a-Tinschert

Zespół Happle’a-Tinscherta (ang. Happle-Tinschert Syndrome) – rzadki zespół wad wrodzonych, opisany przez Rudolfa Happle’a i Sigrid Tinschert w 2008 roku. W tym samym roku Itin zaproponował nazwę „Happle-Tinschert Syndrome” na określenie nowej jednostki chorobowej.
Na fenotyp zespołu składają się segmentalnie rozmieszczone hamartomatyczne zmiany skórne, przebiegające równolegle do linii Blaschko, polidaktylia i hipoplastyczne zęby szczęki, także inne wady kości i mózgowia. U jednego pacjenta rozwinął się rdzeniak.

</doc>
<doc id="1533736" url="https://pl.wikipedia.org/wiki?curid=1533736" title="Sigilmassasaurus">
Sigilmassasaurus



</doc>
<doc id="1533740" url="https://pl.wikipedia.org/wiki?curid=1533740" title="Talud-tablero">
Talud-tablero

Talud-tablero – styl architektoniczny stosowany przy budowie piramid w Mezoameryce począwszy od okresu klasycznego. Jego cechą charakterystyczną jest wykorzystanie w konstrukcji piramidy pionowych płaszczyzn ściennych zwieńczonych platformami ("tablero") naprzemiennie z formacjami pochyłych płyt ("talud"). Na "tablero" często umieszczane były dekoracje reliefowe.
Znaczenie kulturowe.
Przykłady najwcześniejszych budowli w stylu "talud-tablero" zostały odnalezione w regionie Tlaxcala-Puebla. Jednak styl ten przeżył swój największy rozkwit w Teotihuacán, w środkowym Meksyku, gdzie został zastosowany m.in. przy budowie Piramidy Księżyca. Uzyskał tam ok. III w. n.e. status dominującego stylu w architekturze. 
Prekolumbijskie piramidy wznoszone z wykorzystaniem różnych regionalnych odmian stylu "talud-tablero" powstawały już w okresie klasycznym na obszarach oddziaływań innych niż Teotihuacán kultur. Obecność piramid wzniesionych z wykorzystaniem tej techniki jest często świadectwem utrzymywania kontaktów mezoamerykańskich ośrodków z Teotihuacán. Pojawienie się piramid w tym stylu w Tikal, mieście Majów, w drugiej połowie IV w. n.e. wiąże się ze zdobyciem przez ośrodek ze środkowego Meksyku dominacji politycznej lub podbojem militarnym miasta. 
Przykłady piramid wzniesionych z wykorzystaniem stylu "talud-tablero" można znaleźć w całej Mezoameryce, m.in. na stanowiskach archeologicznych El Tajín, Tikal, Copán.

</doc>
<doc id="1533741" url="https://pl.wikipedia.org/wiki?curid=1533741" title="Talud tablero">
Talud tablero



</doc>
<doc id="1533742" url="https://pl.wikipedia.org/wiki?curid=1533742" title="Talud">
Talud



</doc>
<doc id="1533743" url="https://pl.wikipedia.org/wiki?curid=1533743" title="Rudolf Peter Heinrich Heidenhain">
Rudolf Peter Heinrich Heidenhain



</doc>
<doc id="1533744" url="https://pl.wikipedia.org/wiki?curid=1533744" title="Tablero">
Tablero



</doc>
<doc id="1533745" url="https://pl.wikipedia.org/wiki?curid=1533745" title="Ulica Oleandry w Krakowie">
Ulica Oleandry w Krakowie

Oleandry – ulica w Krakowie, pomiędzy al. 3 Maja i ul. W. Reymonta. Ma długość ok. 500 metrów.
Nazwa ulicy.
Geneza słowa „Oleandry” nie jest jasna. Jedna z hipotez wiąże nazwę z krzewami oleandrów, które rosły w szpalerze podczas wystawy w 1912 roku, inna wywodzi Oleandry od słowa „olędry”, którym określano zarośla nadrzeczne w pobliżu kościoła Norbertanek. To jednak przypuszczenie nie ma potwierdzenia w źródłach. Kolejna wiąże słowo z żartobliwym określeniem „oleandry”, którego używano wobec porastających okolicę dzisiejszej ulicy krzewów wikliny.
Historia.
Okolice dzisiejszej ulicy Oleandry były wilgotne i zarośnięte, co związane było z bliską lokalizacją rzeki Rudawy (w 1912 roku przebieg Rudawy pokrywał się z obecną al. 3 Maja). Jeszcze przed wytyczeniem ulicy, w 1912 roku zorganizowano na tym terenie Wystawę Architektury i Wnętrz w Otoczeniu Ogrodowym. Wówczas został wzniesiony teatr ogródkowy „Oleandry” (albo „Pod oleandry”), nazwany tak prawdopodobnie przez Leona Wyrwicza. Później, pod sam koniec swojego istnienia, zyskał nazwę „Bagatela”, przejętą potem przez teatr na rogu ulic Karmelickiej i Krupniczej. W budynku teatru na Oleandrach w sierpniu 1914 roku nocowali legioniści I Kompanii Kadrowej i stamtąd następnie wyruszyli. Podczas I wojny światowej został on zburzony.
Po wojnie wytyczono ulicę i w 1932 roku, w nawiązaniu do wspomnianego teatru, nazwano ją Oleandry.
Zabudowa.
W okresie międzywojennym wzniesiono tutaj kilka budowli, m.in.
Przy ulicy Oleandry 3 usytuowana jest także zachodnia, nowa część Biblioteki Jagiellońskiej z głównym wejściem do biblioteki, gmachy Collegium Chemicum UJ, Instytutu Nauk Geologicznych UJ i Instytutu Bliskiego i Dalekiego Wschodu UJ oraz budynki Uniwersytetu Rolniczego i Uniwersytetu Pedagogicznego.

</doc>
<doc id="1533750" url="https://pl.wikipedia.org/wiki?curid=1533750" title="IC 2810">
IC 2810

IC 2810 (również PGC 35142 lub UGC 6436) – galaktyka spiralna z poprzeczką znajdująca się w konstelacji Lwa. Odkrył ją Max Wolf 27 marca 1906 roku. Jest oddalona o około 450 milionów lat świetlnych od Ziemi. Jest to galaktyka z aktywnym jądrem.
IC 2810 jest lekko zniekształcona przez grawitacyjne oddziaływanie mniejszej galaktyki towarzyszącej, zwanej czasem IC 2810B, widocznej w dolnej części obrazu. Możliwe, że obie galaktyki ostatecznie zderzą się ze sobą w przyszłości.

</doc>
<doc id="1533753" url="https://pl.wikipedia.org/wiki?curid=1533753" title="Fuksja (kolor)">
Fuksja (kolor)

Fuksja – kolor, będący połączeniem barwy niebieskiej i czerwonej w równych proporcjach. Fuksja jest jaśniejszą odmianą koloru purpurowego.

</doc>
<doc id="1533757" url="https://pl.wikipedia.org/wiki?curid=1533757" title="Romildo Etcheverry">
Romildo Etcheverry

Romildo (Romilio) Etcheverry (1907 – ?) - piłkarz paragwajski, prawy pomocnik lub obrońca.
Przez większość swej kariery Etcheverry był piłkarzem klubu Club Olimpia, którego barwy reprezentował podczas turnieju Copa América 1929. Paragwaj zdobył wicemistrzostwo Ameryki Południowej, a Etcheverry zagrał w 2 meczach - z Urugwajem i Argentyną.
Jako gracz Olimpii był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Etcheverry zagrał tylko w jednym meczu - ze Stanami Zjednoczonymi.
W 1933 przeniósł się do Argentyny, gdzie w barwach Boca Juniors zdobył w 1934 mistrzostwo Argentyny. W barwach Boca Juniors rozegrał do 1943 roku 25 meczów.
Etcheverry wyróżnił się także w armii paragwajskiej podczas wojny o Chaco, gdzie służył jako lotnik.
W reprezentacji narodowej grali jeszcze jego dwaj młodsi bracia - Rogelio Etcheverry i Fidelino Etcheverry.

</doc>
<doc id="1533758" url="https://pl.wikipedia.org/wiki?curid=1533758" title="Olbrzymi Wodospad">
Olbrzymi Wodospad

Olbrzymi Wodospad (słow. "Obrovský vodopád", niem. "Riesenwasserfall", węg. "Óriás-vízesés") – wodospad o wysokości ok. 20 m, znajdujący się na dolnym progu Doliny Małej Zimnej Wody. Dawniej nazywany był też Wodospadem Obrowskim lub Wielkim. Położony jest w lesie nieopodal Staroleśnej Polany. Wodospad jest tworzony przez potok Mała Zimna Woda, który opada mroczną, wąską szczeliną poprzez dolny próg doliny. Szlak turystyczny przekracza potok mostkiem tuż przy wodospadzie.

</doc>
<doc id="1533759" url="https://pl.wikipedia.org/wiki?curid=1533759" title="Romilio Etcheverry">
Romilio Etcheverry



</doc>
<doc id="1533761" url="https://pl.wikipedia.org/wiki?curid=1533761" title="Barwa limonkowa">
Barwa limonkowa

Limonkowy – intensywny jasnozielony kolor. Słowo "limonkowy" ma szersze znaczenie niż angielskie słowo "lime". Kolor limonkowy jest też zwany jako " winogronowy".

</doc>
<doc id="1533762" url="https://pl.wikipedia.org/wiki?curid=1533762" title="Bitwa pod Wadi al-Chazindar">
Bitwa pod Wadi al-Chazindar

Bitwa pod Wadi al-Chazindar (Wadi al-Khazandar), zwana też III bitwą pod Himsem – starcie zbrojne, które miało miejsce dnia 23 grudnia 1299 r. w trakcie walk Mameluków z Ilchanidami.
W grudniu 1299 r. armia ilchana Ghazana składająca się z Mongołów, Ormian i Gruzinów wkroczyła do Syrii. Po minięciu Aleppo Ghazan skierował się ku Homsowi. Mamelucy, nie spodziewający się ataku zimą, zebrali pośpiesznie swoje siły, które ruszyły na spotkanie Mongołów. Dnia 23 grudnia 1299 r. armia mamelucka przecięła drogę Mongołom pod Wadi al-Chazindar na północ od Homsu.
Po dotarciu na miejsce Ghazan nakazał swojemu lewemu skrzydłu zatoczyć koło i wyjść na tyły Mameluków. Postanowił jednak wydać mu bitwę dopiero następnego dnia, przeznaczając resztę dnia na odpoczynek dla ludzi i koni. Mamelucy odczytali to jako chęć wycofania się przeciwnika, po czym przypuścili szarżę na środek sił mongolskich. Atak Mameluków natrafił na silną obronę Mongołów, którzy zasypali przeciwnika deszczem strzał, powodując chaos w szeregach wroga. Po przegrupowaniu sił Mamelucy ruszyli na prawe skrzydło mongolskie, gdzie spodziewali się zastać i zabić samego Ghazana (sądzili tak po głosach głośnych bębnów). W ataku tym zabili wielu ludzi z gwardii przybocznej chana, samego Ghazana jednak nie dostrzegli. Bębny okazały się podstępem, a chan walczący w środku zarządził atak lewego skrzydła na tyły atakujących sił przeciwnika. Mameluków otoczono, a próbujących przyjść im z pomocą Beduinów odparto i rozproszono. Wówczas do ucieczki rzucili się pozostali Mamelucy, każdy ratował własną skórę. Nastąpiła rzeź i tylko nielicznym udało się ujść bezpiecznie. Bajbars i Salar wycofali się z pola bitwy, a zapadająca noc uchroniła armię przed całkowitą klęską. Mongołowie nie podjęli pościgu, wobec czego armia mamelucka mogła przygotować się do kolejnej inwazji, przeprowadzonej przez Mongołów w roku 1300.

</doc>
<doc id="1533763" url="https://pl.wikipedia.org/wiki?curid=1533763" title="Święta Katarzyna (obraz Caravaggia)">
Święta Katarzyna (obraz Caravaggia)

Święta Katarzyna – dzieło Carravaggia namalowane około 1598. Należy do pierwszych w dorobku włoskiego artysty obrazów o tematyce religijnej. Zleceniodawcą dzieła był rzymski kardynał Francesco Maria Bourbon del Monte. Obraz znajduje się w zbiorach Muzeum Thyssen-Bornemisza w Madrycie i jest wczesnym przykładem zastosowania tenebryzmu – odmiany chiaroscuro, jednej z charakterystycznych cech włoskiego malarstwa doby wczesnego baroku.
Dzieje.
Obraz "Święta Katarzyna" jest jednym z niewielu dzieł w zbiorach madryckiego muzeum, które zachowało do dziś niemal w całości dokumentację pozwalającą odtworzyć historię dzieła. Obraz został po raz pierwszy wspomniany w 1627 w inwentarzu majątków kardynała Francesca Maria del Monte, pierwszego mecenasa Caravaggia, konesera sztuki. Spadkobiercami dzieła zostali Uguccione del Monte, a następnie Alessandro del Monte. W 1628, według wówczas zapisanego inwentarza, płótno zostało sprzedane wraz z innymi dziełami, co było konsekwencją długów zaciągniętych przez spadkobiercę kardynała. Nabywcą obrazu został rzymski kardynał Antonio Barberini, o czym wspominają trzy inwentarze dóbr rodziny Barberinich z 1644, 1671 oraz 1817. Z relacji napisanej w 1672 przez Giovanniego Pietro Belloriego "Le Vite de’ pittori, scultori et architetti moderni" dowiadujemy się, iż Caravaggio namalował dla kardynała del Monte „klęczącą świętą Katarzynę, opierającą się o koło”, ponadto stworzył inne dzieła z kolekcji Barberinich, w tym "Lutnistę" (Metropolitan Museum of Art w Nowym Jorku). Bellori pisze: „obrazy cechuje bardziej intensywna kolorystyka, Michele zaczął teraz wzmacniać cienie”. Część kolekcji Barberinich, w tym "Świętą Katarzynę", przejęli przedstawiciele kolekcji Thyssen-Bornemisza. Miało to miejsce w 1934 na targach sztuki zorganizowanych w szwajcarskiej Lucernie.
Opis i analiza.
Jest to obraz namalowany techniką olejną na płótnie o wymiarach 173 × 133 cm. Przedstawia świętą Katarzynę Aleksandryjską, która została tu ukazana jako młoda rudowłosa kobieta o dużych piwnych oczach i pełnych ustach. Jej delikatna twarz wyraża wewnętrzny spokój. Niewiasta ukazana została w dynamicznej pozie typowej dla wczesnego baroku. Święta klęczy, opiera się lekko o drewniane koło o złamanym pierścieniu, który ma na wierzchu kolce. Lewa noga spoczywa na pomarańczowej poduszce, na której leży palma męczeńska. W prawej ręce dzierży miecz – narzędzie jej męczeńskiej śmierci. Ubrana jest w białe szaty i wytworną ciemnobrunatną suknię na ramiączkach z licznymi ozdobnymi aplikacjami. Święta została ukazana na ciemnobrunatnym tle, rozjaśnionym lekko po lewej stronie.
Jest to przykład wcześniejszej twórczości Caravaggia, w której to malarz kładzie nacisk na obserwację światła. Efekt chiaroscuro przybiera tutaj wysublimowaną formę – specyficzny dla tej fazy modelunek światłocieniowy nie tylko został osiągnięty przez ukośny kierunek padania światła, lecz także dzięki teatralnemu upozowaniu świętej, kobieta zwraca się twarzą w prawo, natomiast wzrok kieruje w przeciwną stronę. Ponadto kontrasty pomiędzy światłem i cieniem są bardzo zróżnicowane. Malarz operuje licznymi diagonaliami, ramiona świętej mocno opadają w dół, w lewo, podobny układ przybiera palma, zaś miecz ułożony został prostopadle w stosunku do palmy.
Należąca do grona świętych Dziewic Katarzyna z Aleksandrii znana była z niezwykłej urody i mądrości, którą wykazała w dysputach. Żyła w III w. n.e. w dobie ostatniej fali prześladowań chrześcijan przed edyktem mediolańskim. Cesarz rzymski Maksencjusz skazał Katarzynę na śmierć przez łamanie kołem. Święta przeżyła tę egzekucję, dlatego też postanowiono ściąć ją mieczem.
Caravaggio nie pokazał świętej w jej kontekście historycznym. Strój pochodzi z XVII wieku, również miecz należy do paradnego uzbrojenia tego okresu.

</doc>
<doc id="1533764" url="https://pl.wikipedia.org/wiki?curid=1533764" title="Protobothrops">
Protobothrops

Protobothrops – rodzaj jadowitego węża z podrodziny grzechotników (Crotalinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Azji (Chiny, Indie, Bhutan, Nepal, Bangladesz, Mjanma, Tajlandia, Laos, Wietnam, Japonia i Tajwan). 
Systematyka.
Podział systematyczny.
Do rodzaju należą następujące gatunki: 

</doc>
<doc id="1533771" url="https://pl.wikipedia.org/wiki?curid=1533771" title="IC 5283">
IC 5283

IC 5283 (również PGC 70350) – galaktyka spiralna znajdująca się w konstelacji Pegaza. Odkrył ją Guillaume Bigourdan 4 września 1891 roku. IC 5283 oddziałuje grawitacyjnie z galaktyką NGC 7469. Obie te galaktyki stanowią obiekt Arp 298 w "Atlasie Osobliwych Galaktyk" Haltona Arpa. Znajdują się w odległości 200 milionów lat świetlnych od Ziemi.

</doc>
<doc id="1533775" url="https://pl.wikipedia.org/wiki?curid=1533775" title="Trimeresurus">
Trimeresurus

Trimeresurus – rodzaj jadowitego węża z podrodziny grzechotników (Crotalinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Azji (Chiny, Indie, Sri Lanka, Bhutan, Nepal, Bangladesz, Mjanma, Tajlandia, Laos, Wietnam, Kambodża, Malezja, Singapur, Brunei, Indonezja i Tajwan). 
Systematyka.
Podział systematyczny.
Do rodzaju należą następujące gatunki: 
David, Vogel i Dubois (2011) wykazali, że gatunkiem typowym rodzaju "Trimeresurus" nie jest trwożnica bambusowa, lecz "Trimeresurus viridis" Lacépède, 1804 (pierwotna nazwa węża znanego obecnie pod nazwą "Trimeresurus insularis" lub "Cryptelytrops insularis", obecnie "nomen oblitum"). Autorzy zsynonimizowali z rodzajem "Trimeresurus" rodzaje "Cryptelytrops", "Himalayophis", "Parias", "Peltopelor", "Popeia", "Sinovipera" i "Viridovipera" i przenieśli gatunki zaliczane do tych rodzajów do rodzaju "Trimeresurus".

</doc>
<doc id="1533781" url="https://pl.wikipedia.org/wiki?curid=1533781" title="Olivier Janiak">
Olivier Janiak

Olivier Janiak, właśc. Piotr Michał Janiak (ur. 17 maja 1974 w Krotoszynie) – polski dziennikarz, prezenter telewizyjny, konferansjer i były model.
Imię Olivier nadała mu koleżanka z jednego z pubów we Wrocławiu, w którym Janiak dorabiał w czasach studenckich. Wyróżniał się w ten sposób od innych barmanów o imieniu Piotr, pracujących razem z nim w tym lokalu.
Życiorys.
Wychował się w Krotoszynie, gdzie ukończył Liceum Ogólnokształcące im. H. Kołłątaja. W 1998 ukończył studia na Wydziale Prawa i Administracji Uniwersytetu Wrocławskiego. Był modelem w łódzkiej Agencji „Moda Forte”.
Pracował w biurze reklamy TVN, następnie został prezenterem stacji. Na początku kariery prowadził program "Big Star Party", a od 2001 jest gospodarzem kulturalno-towarzyskiego magazynu "Co za tydzień". Ponadto współprowadził programy "Co za noc" czy "Dzień dobry TVN", prowadził wakacyjny cykl programów Miss Polonia 2001 i 2003 oraz programy "Kierunek Sopot" i "Projekt plaża", którego był pomysłodawcą. Jako konferansjer pracował również m.in. przy galach finałowych konkursu Miss Polonia (2001, 2003) oraz Sopot Festivalu (2005). Realizował felietony na premierach filmowych: dwóch części filmu "Matrix" w Los Angeles, "Troja" w Nowym Jorku, "Constantine" w Paryżu i "" w Londynie oraz podczas wręczenia nagród muzycznych MTV w Rzymie (2004) i Lizbonie (2005).
W 2005 zwyciężył w parze z Kamilą Kajak w finale pierwszej edycji programu rozrywkowego TVN "Taniec z gwiazdami", po czym w sierpniu 2006 wystąpili w okolicznościowym wydaniu programu pt. "Finał finałów Tańca z gwiazdami" z udziałem pozostałych finalistów pierwszych trzech edycji show. Od 2006 jest producentem kalendarza charytatywnego pt. "Dżentelmeni", a dochód z jego sprzedaży przeznaczany jest na zakup butów dzieciom z ubogich rodzin. W latach 2008–2013 był redaktorem naczelnym kwartalnika dla mężczyzn „Malemen”, następnie został redaktorem naczelnym kwartalnika „Elle Man”. W 2021 prowadził reality show TVN "Power Couple".
Życie prywatne.
Od 2003 jest mężem Karoliny Malinowskiej. Mają trzech synów: Fryderyka (ur. 2009), Christiana (ur. 2011) i Juliana (ur. 2013).

</doc>
<doc id="1533784" url="https://pl.wikipedia.org/wiki?curid=1533784" title="Waldemar Cwenarski">
Waldemar Cwenarski

Waldemar Cwenarski (ur. 1926 we Lwowie, zm. 4 kwietnia 1953 we Wrocławiu) – polski malarz ekspresjonista. 
W 1945 przeniósł się do Bytomia, potem do Wałbrzycha tutaj pracował krótko w Fabryce Procelany "Krzysztof". Od 1949 studiował na PWSSP we Wrocławiu, studia przerwała jego śmierć. 4 kwietnia 1953 roku znaleziono go w domu nieprzytomnego zmarł w drodze do szpitala. Jego obrazy, malowane zazwyczaj w oszczędnej kolorystyce, gwałtownymi pociągnięciami, o uproszczonej, zgeometryzowanej formie przedstawiają najczęściej postaci dzieci, sceny religijne, wojenne, czy zapuszczone podwórka. Można w nich zauważyć wpływy Witolda Wojtkiewicza i Tadeusza Makowskiego. Część prac Cwenarskiego wzbogaca kolekcję Muzeum Narodowego we Wrocławiu.

</doc>
<doc id="1533788" url="https://pl.wikipedia.org/wiki?curid=1533788" title="Tropidolaemus">
Tropidolaemus

Tropidolaemus – rodzaj jadowitego węża z podrodziny grzechotników (Crotalinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Azji (Indie, Tajlandia, Wietnam, Malezja, Singapur, Filipiny, Brunei i Indonezja). 
Systematyka.
Etymologia.
"Tropidolaemus": "tropis", τροπιδος "tropidos" „kil statku”; λαιμος "laimos" „gardło”.
Podział systematyczny.
Do rodzaju należą następujące gatunki: 

</doc>
<doc id="1533791" url="https://pl.wikipedia.org/wiki?curid=1533791" title="Muzyczne gry komputerowe">
Muzyczne gry komputerowe



</doc>
<doc id="1533793" url="https://pl.wikipedia.org/wiki?curid=1533793" title="Oliwier Janiak">
Oliwier Janiak



</doc>
<doc id="1533798" url="https://pl.wikipedia.org/wiki?curid=1533798" title="Similikaudipteryks">
Similikaudipteryks

Similikaudipteryks ("Similicaudipteryx") – rodzaj teropoda z rodziny Caudipteridae żyjącego we wczesnej kredzie na obecnych terenach Azji. Jego szczątki odnaleziono w datowanych na około 120 mln lat osadach formacji Jiufotang w północno-wschodnich Chinach. Rodzaj obejmuje jeden gatunek – opisany w 2008 przez He, Wanga i Zhou "Similicaudipteryx yixianensis". Nazwa rodzajowa "Similicaudipteryx" oznacza „podobny do kaudipteryksa”, zaś gatunkowa "yixianensis" odnosi się do Yixian w prowincji Liaoning, gdzie odnaleziono skamieniałości.
He i współpracownicy przypisali similikaudipteryska do grupy Caudipteridae wskazując na podobieństwa w budowie szkieletu między nim a kaudipteryksem (z nieco starszych geologicznie osadów formacji Yixian, sprzed około 125 mln lat), zwłaszcza kształcie kości miednicznej. Miednice kaudipteryksa i similikaudipteryksa różnią się jednak proporcjami. Innymi cechami odróżniającymi przedstawicieli tych rodzajów są obecność pygostyla u similikaudipteryksa oraz budowa kręgów. Jedynymi oprócz similikaudipteryksa znanymi owiraptorozaurami, które również miały pygostyl, są "Nomingia", "Citipati" i "Conchoraptor". Kość ta występuje powszechnie u bardziej zaawansowanych ptaków i prawdopodobnie wyewoluowała co najmniej dwukrotnie. W 2010 roku Xu Xing i współpracownicy opisali skamieniałości dwóch juwenilnych osobników z bardzo dobrze zachowanymi piórami; jednak w późniejszej publikacji Xu (2020) przeniósł te osobniki do rodzaju "Incisivosaurus".

</doc>
<doc id="1533799" url="https://pl.wikipedia.org/wiki?curid=1533799" title="Similicaudipteryx">
Similicaudipteryx



</doc>
<doc id="1533800" url="https://pl.wikipedia.org/wiki?curid=1533800" title="Viridovipera">
Viridovipera



</doc>
<doc id="1533801" url="https://pl.wikipedia.org/wiki?curid=1533801" title="Aleksander Silbernik">
Aleksander Silbernik

Aleksander Sender Silbernik (ur. 30 stycznia 1832, zm. 25 marca 1906 w Warszawie) – polsko-litewski kupiec i esperantysta narodowości żydowskiej, pochodzący z Kowna, ojciec Klary i teść Ludwika Zamenhofa. Fundator pierwszego podręcznika języka esperanto "Unua Libro" (1887). Pochowany na cmentarzu żydowskim przy ulicy Okopowej w Warszawie (kwatera 46).

</doc>
<doc id="1533802" url="https://pl.wikipedia.org/wiki?curid=1533802" title="Ernst Gaupp">
Ernst Gaupp

Ernst Wilhelm Theodor Gaupp (ur. 13 lipca 1865 w Bytomiu, zm. 24 listopada 1916 we Wrocławiu) – niemiecki anatom.
Życiorys.
Jego ojcem był radca prawny Theodor Gaupp, syn Ernsta Theodora Gauppa, miał sześcioro rodzeństwa. Studiował nauki przyrodnicze i medycynę na Uniwersytecie w Jenie, Uniwersytecie Albrechta w Królewcu i Uniwersytecie we Wrocławiu, gdzie w 1889 roku otrzymał tytuł doktora medycyny. Następnie pracował jako anatom, kolejno, we Fryburgu Bryzgowijskim, Królewcu i Wrocławiu. Przyczynił się do sformułowania zasady znanej dziś jako prawo Recherta-Gauppa (dotyczy przebiegu kostnienia kosteczek słuchowych ssaków).

</doc>
<doc id="1533808" url="https://pl.wikipedia.org/wiki?curid=1533808" title="IC 5298">
IC 5298

IC 5298 (również PGC 70877) – galaktyka spiralna znajdująca się w konstelacji Pegaza w odległości około 350 milionów lat świetlnych. Odkrył ją Stéphane Javelle 23 listopada 1899 roku. Należy do galaktyk Seyferta typu 2.
IC 5298 jest powiązana grawitacyjnie przez most materii z sąsiednią mniejszą galaktyką. Podobnie trzecia, słabsza galaktyka nieregularna widoczna w górnej części zdjęcia jest powiązana mostem materii i prawdopodobnie również zaangażowana w interakcję galaktyk.

</doc>
<doc id="1533812" url="https://pl.wikipedia.org/wiki?curid=1533812" title="Ted Kaufman">
Ted Kaufman

Ted Kaufman, właśc. Edward E. Kaufman (ur. 15 marca 1939 w Filadelfii) – amerykański prawnik i polityk, Senator Stanów Zjednoczonych z Delaware, wieloletni współpracownik senatora Joego Bidena.
Po wyborze 4 listopada 2008 na urząd wiceprezydenta Stanów Zjednoczonych, Joe Biden musiał zwolnić fotel senatora do dnia inauguracji (20 stycznia 2009).
Był członkiem rady doradczej zespołu przejmującego władzę w Białym Domu ("Obama/Biden Transition Team") oraz współprzewodniczącym zespołu wiceprezydenta elekta. Od 1991 był wykładowcą na Uniwersytecie Duke’a i zasiadał w zarządzie radiofonii (mianowany przez prezydenta Billa Clintona).

</doc>
<doc id="1533814" url="https://pl.wikipedia.org/wiki?curid=1533814" title="Nothronychus">
Nothronychus



</doc>
<doc id="1533816" url="https://pl.wikipedia.org/wiki?curid=1533816" title="Aurelia aurita">
Aurelia aurita



</doc>
<doc id="1533819" url="https://pl.wikipedia.org/wiki?curid=1533819" title="Martin Frandesjo">
Martin Frandesjo



</doc>
<doc id="1533820" url="https://pl.wikipedia.org/wiki?curid=1533820" title="Martin Frändesjö">
Martin Frändesjö

Martin Frändesjö (ur. 18 lipca 1971 w Göteborgu) – szwedzki piłkarz ręczny. Dwukrotny medalista olimpijski.
W reprezentacji Szwecji rozegrał 165 spotkań i zdobył 456 bramek. Zdobywał tytuł mistrza świata (1999), cztery razy zwyciężał w mistrzostwach kontynentu (1994, 1998, 2000 i 2002). Na trzech igrzyskach z rzędu – 1992, 1996, 2000 – reprezentacja Szwecji sięgała po srebro, a Frändesjö był członkiem ekipy na IO w Atlancie i Sydney. Grał w klubach szwedzkich (Redbergslids IK) i francuskich (Montpellier).

</doc>
<doc id="1533821" url="https://pl.wikipedia.org/wiki?curid=1533821" title="Allgemeine Zeitschrift für Psychiatrie">
Allgemeine Zeitschrift für Psychiatrie

Allgemeine Zeitschrift für Psychiatrie und psychisch-gerichtliche Medicin – niemieckie czasopismo medyczne poświęcone psychiatrii, wydawane od 1844 roku przez wydawnictwo Hirschwalda, później przez de Gruytera. Było pierwszym niemieckim czasopismem psychiatrycznym. Założycielami byli Heinrich Philipp August Damerow, Carl Friedrich Flemming i Christian Friedrich Wilhelm Roller, od 1857 do 1904 redaktorem naczelnym był Heinrich Laehr. Od 1938 roku ukazywało się pod tytułem „Allgemeine Zeitschrift für Psychiatrie und ihre Grenzgebiete”, od października 1944 do listopada 1949 wydawanie było zawieszone, w 1949 roku przestało się ukazywać.
Od 1928 do 1944 roku ukazywało się z dodatkiem „Zeitschrift für psychische Hygiene”.

</doc>
<doc id="1533825" url="https://pl.wikipedia.org/wiki?curid=1533825" title="USS Wilmette">
USS Wilmette



</doc>
<doc id="1533828" url="https://pl.wikipedia.org/wiki?curid=1533828" title="God game">
God game



</doc>
<doc id="1533836" url="https://pl.wikipedia.org/wiki?curid=1533836" title="Andreas Larsson">
Andreas Larsson

Andreas Larsson (ur. 13 sierpnia 1974 w Locketorp) – szwedzki piłkarz ręczny. Dwukrotny medalista olimpijski.
W reprezentacji Szwecji rozegrał 125 spotkań i zdobył 298 bramek. Zdobywał srebro mistrzostw świata (1997), trzy razy zwyciężał w mistrzostwach kontynentu (1998, 2000 i 2002). Na trzech igrzyskach z rzędu - 1992, 1996, 2000 – reprezentacja Szwecji sięgała po srebro, a Larsson był członkiem ekipy na IO w Atlancie i Sydney. Grał w klubach szwedzkich (IFK Skövde HK) i niemieckich (TBV Lemgo).

</doc>
<doc id="1533842" url="https://pl.wikipedia.org/wiki?curid=1533842" title="13th Floor Elevators">
13th Floor Elevators

13th Floor Elevators – amerykańska grupa rockowa sformowana w 1965 w Austin, powszechnie uważana za pierwszego przedstawiciela rocka psychodelicznego, oraz inicjatora tej nazwy w historii muzyki lat sześćdziesiątych .
13th Floor Elevators była również pierwszą grupą rockową, która w dość drastyczny sposób ukazała autodestrukcyjny wpływ rewolucji psychodelicznej, której od początku do końca działalności była jednym z "koryfeuszy". Wokół grupy narosły bowiem kontrowersje ze względu na zbyt śmiałe zachowanie muzyków na scenie oraz niemoralne teksty piosenek, co przysporzyło 13th Floor Elevators złą sławę. Coraz bardziej niebezpieczne przygody zespołu z zażywaniem LSD oraz innych narkotyków zakończyły jego karierę w 1969; bezpośrednim powodem było aresztowanie wokalisty, Roky'ego Ericksona pod zarzutem "dealingu" oraz uznanie go za niepoczytalnego i osadzenie w szpitalu psychiatrycznym.
Urozmaiceniem zespołu okazało się członkostwo Tommy'ego Halla, który poprzez swoją grę na dzbanku elektrycznym, uzupełnił psychodeliczne brzmienie o elementy muzyki jug band − w wydaniu elektrycznym.
31 maja 2019 roku w wieku 71 lat zmarł gitarzysta i wokalista Roky Erickson.
Nazwa zespołu.
Ponieważ nazwa 13th Floor Elevators (po polsku oznacza ona "Windy prowadzące na trzynaste piętro") brzmiała dla publiczności nieco zagadkowo, członkowie zespołu wielokrotnie wyjaśniali jej znaczenie. Roky Erickson sugerował, jakoby trzynaste piętro oznaczało po prostu trzynastą literę alfabetu angielskiego, którą jest "M". Ta z kolei jednoznacznie i dość prowokacyjnie kojarzyła się z marihuaną, podczas gdy "elevators" − "windy", to symbole percepcyjnych zdolności człowieka, których ostentacyjne łamanie granic i barier było główną ambicją grupy.
Muzyka.
13th Floor Elevators rozpoczynał działalność od coverowania przebojów bluegrassowych w stylu garażowym. Odkąd jednak muzycy wyrwali się spod pęt brytyjskiej inwazji, ich głównym celem było przyłączenie się do rewolucji kulturalnej lat 60. Odtąd poważnie podchodzili oni do swojej muzycznej działalności, uważając ją za pewnego rodzaju posłannictwo; stąd ekstrawaganckie zachowanie członków grupy, ich odizolowanie od kulturalnej bohemy oraz trudne w odbiorze mesjanistyczno-mistyczne teksty piosenek. Piosenki pisane przez Halla na ogół poruszają przy tym problem przedświadomych sił ludzkiej psychiki: przedstawiają one życie ludzkie jako zawieszone między koszmarem a codziennością, zaś stałymi motywami są lewitacja, reinkarnacja czy manicheizm.
Zbierając entuzjastyczne opinie krytyki, zyskała popularność wśród młodzieży hippisowskiej.
Dyskografia.
Grupa nagrała cztery płyty długogrające:
Dwie pierwsze spotkały się z bardzo przychylnym przyjęciem krytyki.

</doc>
<doc id="1533843" url="https://pl.wikipedia.org/wiki?curid=1533843" title="This Is the Life">
This Is the Life

This Is the Life – debiutancki album szkockiej wokalistki Amy Macdonald. Na Wyspach Brytyjskich premiera tego albumu odbyła się 30 lipca 2007, w Polsce płyta ukazała się 9 listopada 2007.
Album osiągnął w Polsce status złotej płyty.

</doc>
<doc id="1533845" url="https://pl.wikipedia.org/wiki?curid=1533845" title="Stanisław Radwański">
Stanisław Radwański

Stanisław Radwański (ur. 1941 w Połczynie) – polski rzeźbiarz, malarz, rektor PWSSP w Gdańsku (ASP).
Życiorys.
Syn Witalisa. Studiował na Wydziale Rzeźby w gdańskiej PWSSP. Dyplom w 1968 w pracowni Stanisława Horno-Popławskiego. Od 1973 pracuje na macierzystej uczelni. W latach 1981–1983 był prodziekanem, w latach 1983–1987 i 1987–1990 dziekanem Wydziału Rzeźby. Od 1990 do 1996 pełnił funkcję rektora. Profesor, kierownik Katedry Rzeźby na Wydziale Rzeźby.
Ważniejsze realizacje:

</doc>
<doc id="1533847" url="https://pl.wikipedia.org/wiki?curid=1533847" title="Suzhousaurus">
Suzhousaurus

Suzhousaurus – rodzaj teropoda należącego do nadrodziny Therizinosauroidea. Żył we wczesnej kredzie na terenie dzisiejszej Azji. W prowincji Gansu w północnych Chinach odnaleziono fragmenty dwóch szkieletów pozaczaszkowych, w tym kość ramienną, dowodzącą, że zwierzę to należało to Therizinosauroidea. Analiza kladystyczna przeprowadzona przez Li i współpracowników, którzy opisali rodzaj, wykazała, że "Suzhousaurus" był formą bardziej pochodną od beipiaozaura i falkariusa oraz bardziej bazalną od alśazaura i przedstawicieli Therizinosauridae. Według tej analizy taksonem siostrzanym do "Suzhousaurus" jest notronych i te dwa rodzaje tworzą klad. Podobnie jak żyjący w tym samym okresie „Nanshiungosaurus” "bohlini", "Suzhousaurus" był jednym z największych wczesnokredowych terizinozauroidów.
"Suzhousaurus" wraz z ornitomimozaurem "Beishanlong" i owiraptorozaurem "Gigantoraptor" dostarcza dowodów na zachodzące w krótkim czasie ewolucję zbieżną i gigantyzm u przedstawicieli różnych grup prawdopodobnie roślinożernych celurozaurów na terenach Azji Środkowej.

</doc>
<doc id="1533848" url="https://pl.wikipedia.org/wiki?curid=1533848" title="Winex">
Winex



</doc>
<doc id="1533849" url="https://pl.wikipedia.org/wiki?curid=1533849" title="Glyf">
Glyf



</doc>
<doc id="1533871" url="https://pl.wikipedia.org/wiki?curid=1533871" title="Bitwa pod Wadi al-Chanzidar">
Bitwa pod Wadi al-Chanzidar



</doc>
<doc id="1533872" url="https://pl.wikipedia.org/wiki?curid=1533872" title="Similicaudipteryx yixianensis">
Similicaudipteryx yixianensis



</doc>
<doc id="1533875" url="https://pl.wikipedia.org/wiki?curid=1533875" title="Falcarius">
Falcarius



</doc>
<doc id="1533877" url="https://pl.wikipedia.org/wiki?curid=1533877" title="Twierdzenie Zeckendorfa">
Twierdzenie Zeckendorfa

Twierdzenie Zeckendorfa (od nazwiska belgijskiego lekarza Edouarda Zeckendorfa) – twierdzenie o reprezentacji liczb całkowitych jako sum liczb Fibonacciego.
Twierdzenie Zeckendorfa mówi, że każda dodatnia liczba całkowita może być przedstawiona jednoznacznie jako suma jednej lub więcej różnych liczb Fibonacciego w taki sposób, że owa suma nie zawiera żadnych dwóch kolejnych liczb Fibonacciego.
Czyli, jeżeli formula_1 jest dowolną dodatnią liczbą całkowitą, istnieją takie liczby całkowite formula_2 spełniające formula_3 że:
gdzie formula_5 jest "n"-tą liczbą Fibonacciego. Taką sumę nazywamy reprezentacją Zeckendorfa liczby formula_6
Na przykład reprezentacja Zeckendorfa dla liczby 100 to:
Są także inne sposoby przedstawienia liczby 100 jako sumy liczb Fibonacciego, na przykład:
ale nie są one reprezentacjami Zeckendorfa, gdyż 1 i 2 są kolejnymi liczbami Fibonacciego, podobnie jak 34 i 55.
Dla każdej dodatniej liczby całkowitej reprezentacja, która spełnia warunki twierdzenia Zeckendorfa, może być znaleziona poprzez użycie algorytmu zachłannego, poprzez wybór największej możliwej liczby Fibonacciego przy każdym kroku.

</doc>
<doc id="1533879" url="https://pl.wikipedia.org/wiki?curid=1533879" title="Czary do pary">
Czary do pary



</doc>
<doc id="1533880" url="https://pl.wikipedia.org/wiki?curid=1533880" title="Galaktyka Kijanka">
Galaktyka Kijanka

Galaktyka Kijanka (również UGC 10214, Arp 188) – galaktyka spiralna z poprzeczką znajdująca się w konstelacji Smoka w odległości 420 milionów lat świetlnych od Ziemi. Galaktyka ta ma rozciągnięte jedno z ramion spiralnych na odległość 280 tysięcy lat świetlnych. Sprawcą tego wydarzenia jest sąsiednia galaktyka widoczna poprzez lewą górną część dysku Kijanki, oddziałująca grawitacyjnie na gwiazdy, gaz i pył w formie sił przypływowych. Zdarzenie to będzie trwało długo (miliony lat), ale ostatecznie galaktyka – jak ziemskie kijanki – utraci „ogon”, z którego powstaną karłowate galaktyki będące satelitami dużej galaktyki spiralnej.
Szereg podobnych do niej galaktyk zaobserwowano w głębokim przeglądzie nieba wykonanym przez Kosmiczny Teleskop Hubble’a i zinterpretowano jako bardzo wczesny etap zlewania się galaktyk, znacznie poprzedzający późniejszą aktywność (Straughn i in. 2006).

</doc>
<doc id="1533884" url="https://pl.wikipedia.org/wiki?curid=1533884" title="Halina Stabrowska">
Halina Stabrowska

Halina Stabrowska ps. „Wita”, „Pani Marta”, „Kolno”; nazwiska organizacyjne: In Peters, Halina Kocurska, Halina Lechicka, Wanda Żuchowska, Halina Żurowska (ur. 11 kwietnia 1901 w Środzie Wielkopolskiej, zm. 30 listopada 1943 w Warszawie) – bydgoska działaczka społeczna w okresie międzywojennym.
Życiorys.
Halina Stabrowska była córką Telesfora Schmidta (inżynier, pracownik PKP, legionista, twórca szkoły szybowcowej w Fordonie) i Zofii z domu Woźna. Zamieszkiwała w Bydgoszczy i była członkinią Polskiego Białego Krzyża, prowadziła w wojsku pracę kulturalno-oświatową oraz członkini zarządu Polskiego Związku Zachodniego. Wybrana posłem na sejm w 1938 roku oraz odznaczona Złotym Krzyżem Zasługi. We wrześniu 1939 natychmiast po wkroczeniu Niemców została aresztowana, ale 25 września 1939 wykupiła ją rodzina. Zbiegła do Warszawy pod zmienionym nazwiskiem, a tam zgłosiła się do dyspozycji gen. Michała Karaszewicza-Tokarzewskiego, przez którego została wprowadzona do Służby Zwycięstwu Polski. Pełniła wiele odpowiedzialnych funkcji: zastępca szefa Wydziału Personalno-Legalizacyjnego Oddziału Organizacyjnego KG SZP-ZWZ, szef Wydziału Legalizacji od 1 lipca 1940, współpracowała z komórką KG Armii Krajowej prowadzącą działalność dywersyjną na terenie Rzeszy Niemieckiej od 1942 roku, a od stycznia 1943 roku była kierowniczką sekretariatu dowódcy Obszaru Zachodniego gen. Tadeusza Komorowskiego „Bora”. Ze względu na zagrożenie wynikające z aresztowań osób, z którymi się kontaktowała często zmieniała nazwiska i mieszkania. Aresztowana 16 października 1943 roku przy ul. Niemcewicza 9 w mieszkaniu swojej przyjaciółki Barbary Przeradzkiej ps. „Basia” (poszukiwana przez gestapo) pod nazwiskiem Żuchowska. Podczas rewizji znaleziono 3 fałszywe kenkarty na 3 różne nazwiska z jej fotografiami. Została osadzona na Pawiaku, gdzie przeszła ciężkie śledztwo, ale nikogo nie wydała. Rozstrzelana w ulicznej egzekucji ok. 50 więźniów z Pawiaka, w tym 5 kobiet przy ul. Solec 63.
Na kamienicy przy ul. Mickiewicza w Bydgoszczy znajduje się tablica poświęcona jej pamięci.

</doc>
<doc id="1533888" url="https://pl.wikipedia.org/wiki?curid=1533888" title="Aleksander Mincer">
Aleksander Mincer



</doc>
<doc id="1533889" url="https://pl.wikipedia.org/wiki?curid=1533889" title="Mała Zimna Woda">
Mała Zimna Woda

Mała Zimna Woda (słow. "Malý Studený potok", niem. "Kleiner Kohlbach", węg. "Kis-Tar-patak") – potok płynący Doliną Pięciu Stawów Spiskich i Doliną Małej Zimnej Wody. Wypływa z Wielkiego Stawu Spiskiego, następnie przepływa przez Pośredni i Mały Staw Spiski. W górnym biegu jednak płynie pod kamieniami, na powierzchni jako stały strumień pojawia się dopiero w Wielkim Łomnickim Ogrodzie. Poniżej, z wielkiej ściany stawiarskiej Doliny Pięciu Stawów Spiskich (zwanej Złotymi Spadami) opada serią kaskad, tworząc wodospad nazywany w polskiej literaturze Złotą Siklawą. W 1865 o tej siklawie Mariusz Łomnicki pisał: „"Prześliczny widok! Z ogromnej, więcej może niż stosążniowej wysokości, spływa miejscami w kilkoro rozdzierzgniona wstęga, bielsza od najbielszego śniegu"”.
Na dolnym, śródleśnym progu doliny spada wodospadem zwanym Olbrzymim. Nieco dalej przy szlaku turystycznym potok spływa po stromych kamiennych płytach. W pobliżu Staroleśnej Polany łączy się ze Staroleśnym Potokiem, z którym wspólnie tworzy potok zwany Zimną Wodą.
Szlaki turystyczne.
Czasy przejścia podane na podstawie mapy.

</doc>
<doc id="1533893" url="https://pl.wikipedia.org/wiki?curid=1533893" title="Renault Safrane II">
Renault Safrane II



</doc>
<doc id="1533903" url="https://pl.wikipedia.org/wiki?curid=1533903" title="Mimikra (album)">
Mimikra (album)

Mimikra – trzeci solowy album Kasi Stankiewicz.

</doc>
<doc id="1533905" url="https://pl.wikipedia.org/wiki?curid=1533905" title="Mattel">
Mattel

Mattel, Inc. – amerykańskie przedsiębiorstwo, będące największym pod względem przychodów ze sprzedaży producentem zabawek na świecie.
Firma została założona w 1945 roku przez Harolda „Matta” Matsona i Elliota Handlera (stąd nazwa). Długoletnią prezes firmy była żona założyciela, Ruth Mosko Handler, której rodzice byli żydowskimi emigrantami z Polski.
Firma produkuje między innymi: lalki Barbie, lalki Monster High oraz Ever After High, Hot Wheels, gry planszowe, a od początku lat 80. także konsole gier wideo. Wspólnie z Hasbro Enterprises posiada prawa autorskie do gry słownej Scrabble (Hasbro ma prawa tylko do sprzedawania gry na terenie USA, Mattel na całym świecie poza USA). W 1979 roku Mattel wszedł również na rynek konsol, tworząc konsolę Intellivision. Wycofał się z niego w 1983 roku przez krach na rynku gier.
Siedziba firmy znajduje się w El Segundo w Kalifornii. Mattel posiada również swoje oddziały w Chinach, Wielkiej Brytanii oraz w Japonii.

</doc>
<doc id="1533906" url="https://pl.wikipedia.org/wiki?curid=1533906" title="Extrapop (album)">
Extrapop (album)

Extrapop – drugi solowy album Kasi Stankiewicz. Gościnnie na płycie wystąpił Grzegorz Skawiński, który zagrał na gitarze akustycznej w dwóch utworach. Nagrania dotarły do 38. miejsca listy OLiS.

</doc>
<doc id="1533908" url="https://pl.wikipedia.org/wiki?curid=1533908" title="PoL">
PoL



</doc>
<doc id="1533909" url="https://pl.wikipedia.org/wiki?curid=1533909" title="POL">
POL



</doc>
<doc id="1533910" url="https://pl.wikipedia.org/wiki?curid=1533910" title="Demografia Nigerii">
Demografia Nigerii

Ludność.
Nigeria jest najbardziej zaludnionym krajem Afryki, jednak rzeczywista liczba ludności jest tematem ciągłych spekulacji. Organizacja Narodów Zjednoczonych oszacowała, że w roku 2004 liczba ludności w Nigerii wyniosła 131,5 mln (natomiast w 1950 roku populacja wynosiła 57,5 mln mieszkańców). Jak stwierdziło ONZ Nigeria przeszła gwałtowny rozwój i dynamiczny wzrost przyrostu naturalnego – kiedyś jeden z największych na świecie (obecnie jeden z najwyższych w Afryce zachodniej współczynnik przyrostu naturalnego – 2,38).
Struktura wieku (2014):
Gęstość zaludnienia oraz struktura narodowościowa.
W Nigerii mieszka ponad 20% wszystkich czarnoskórych ludzi. W Nigerii występuje ponad 250 grup etnicznych, najliczniejsze i najbardziej wpływowe politycznie to: Hausa i Fulani 29%, Joruba 21%, Igbo (Ibo) 18%, Ijaw 10%, Kanuri 4%, Ibibio 3,5%, Tiv 2,5%. Udział imigrantów w ogóle społeczeństwa stanowi zaledwie 1-4%. Są tu małe ilości mniejszości narodowych z Anglii, USA, Indii, Chin, Japonii, Syrii, Libii oraz uchodźców (m.in. z Kuby) i imigrantów z innych państw Afryki (w dużym stopniu z Sierra Leone) oraz byłych niewolników z Brazylii, przybyłych w XIX wieku. Ludność, która stanowi w Nigerii mniejszości narodowe zamieszkuje głównie miasta Lagos (największe miasto) i Abudża (nowa stolica) oraz deltę Nigru i jest zatrudniona w rafineriach.
Oświata.
Edukacja w Nigerii jest bardzo zaniedbywana, a jej poziom jest bardzo niski. Szkolnictwo jest finansowane z funduszy rządowych jednak zaledwie 29% populacji posiada podstawowe wykształcenie. System edukacji jest dysfunkcjonalny, w dużej mierze z powodu podupadających instytucji infrastruktury. Analfabetyzm w Nigerii wynosi 32%.
Służba zdrowia.
W Nigerii jest bardzo słaba opieka zdrowotna, a także bardzo niski poziom życia ludności. Tylko połowa mieszkańców Nigerii ma dostęp do wody pitnej i odpowiednich warunków sanitarnych. Wskaźnik śmiertelności niemowląt wynosi tu aż 93,93, natomiast współczynnik zachorowalności na HIV/AIDS to 5,4% przy czym jest on stosunkowo niski w porównaniu z innymi krajami afrykańskimi (dwukrotnie niższy niż np. w Kenii). Jak wiele krajów również Nigeria boryka się z problemem chorób zakaźnych takich jak: polio (choroba Heinego-Medina) czy cholera. Ponadto występują tu choroby o bardzo wysokim stopniu ryzyka np. przenoszone drogą pokarmową: biegunka bakteryjna i amebowa, zapalenie wątroby typu A, tyfus; choroby przenoszone przez owady: malaria, żółta febra; choroby przenoszone drogą kropelkową: meningokokowe zapalenie opon mózgowych; choroby przenoszone przez kontakt z glebą i pyłem: jedno z centrów występowania gorączki Lassa; choroby przenoszone przez wodę: krętkowica, bilharcjoza.

</doc>
<doc id="1533911" url="https://pl.wikipedia.org/wiki?curid=1533911" title="Kasia Stankiewicz (album)">
Kasia Stankiewicz (album)

Kasia Stankiewicz – debiutancki solowy album Kasi Stankiewicz.

</doc>
<doc id="1533913" url="https://pl.wikipedia.org/wiki?curid=1533913" title="Parafia św. Dymitra w Hajnówce">
Parafia św. Dymitra w Hajnówce

Parafia św. Dymitra – parafia prawosławna w Hajnówce, w dekanacie Hajnówka diecezji warszawsko-bielskiej.
Na terenie parafii funkcjonuje 1 cerkiew i 1 kaplica:
Parafia administruje też nowym cmentarzem prawosławnym w Hajnówce, założonym w 2017 r.
Historia.
Parafia erygowana dekretem Jego Eminencji Metropolity Bazylego z 30 kwietnia 1996 r. Powstała z podziału istniejącej dotychczas parafii Świętej Trójcy.
W parafii św. Dymitra działają dwa chóry: parafialny i dziecięco-młodzieżowy, a od 2003 r. funkcjonuje Bractwo Młodzieży Prawosławnej.

</doc>
<doc id="1533914" url="https://pl.wikipedia.org/wiki?curid=1533914" title="Flegmona">
Flegmona



</doc>
<doc id="1533915" url="https://pl.wikipedia.org/wiki?curid=1533915" title="Carmen Hart">
Carmen Hart

Carmen Hart (ur. 12 marca 1984 w Lumberton) – amerykańska aktorka filmów pornograficznych pochodzenia indiańskiego.
Życiorys.
Wczesne lata.
Carmen urodziła się w Lumberton w stanie Karolina Północna. Jej rodzice wywodzą się z plemienia Lumbee, a ona sama należy do wspólnoty Indian. Dorastała w chrześcijańskiej rodzinie, jednakże jej rodzina nie prowadziła konserwatywnego stylu życia, jaki w zwyczaju ma wiele amerykańskich rodzin. W wieku 15 lat obejrzała film Andrew Bergmana "Striptiz" ("Striptease", 1996) z Demi Moore, który zainspirował ją do podjęcia pracy jako striptizerka.
Kariera.
W 2004 roku została wybrana Miss Hawaiian Tropic, konkursie piękności organizowanym w jej mieście.
W trakcie pobytu w mieście Fayetteville wstąpiła do jednego z nocnych klubów, gdzie wkrótce zdecydowała się podjąć pracę jako striptizerka. Po niedługim czasie porzuciła zawód, jednakże problemy zarobkowe zmusiły ją do powrotu do pracy w nocnym klubie. W ciągu kolejnego roku pracowała dla licznych nocnych klubów na terenie całego stanu.
W październiku 2005 podpisała dwuletni kontrakt z wytwórnią Wicked Pictures występując w produkcjach, m.in.: "Gossip" (2006) z Manuelem Ferrarą, "Becoming Carmen Hart" (2006) z Evanem Stone’em czy "Girl in 6C" (2007) z Charlesem Derą.
W marcu 2007 Hart pojawiła się na 56. edycji wyborów Miss USA Pageant w Hollywood Kodak Theatre. Była obecną posiadaczką tytułu Miss Exotic International i obserwowała, jak kontrowersyjna Miss USA 2006 Tara Conner ukoronowała swoją następczynię, Rachel Smith. Hart została również zauważona przez sławną sędzinę Vanessę Minnillo i producenta wydarzeń Donalda Trumpa. Później pojawiła się gościnnie w programie radiowym KROQ FM z siedzibą w Los Angeles "Loveline".
W maju 2007 Hart trafiła na okładkę magazynu „Strip Las Vegas”.

</doc>
<doc id="1533922" url="https://pl.wikipedia.org/wiki?curid=1533922" title="Bernice Rubens">
Bernice Rubens

Bernice Ruth Rubens (ur. 26 lipca 1923 w Cardiff, zm. 13 października 2004 w Londynie) – pisarka walijska, laureatka Nagrody Bookera (1970) za powieść "Wybrany" ("The Elected Member"). 
Rubens urodziła się w Cardiff w Walii. Jej ojciec, Eli Harold Rubens, był litewskim Żydem; rodzina matki, Dorothy Cohen, pochodziła z Polski. W Walii Eli Rubens zajmował się sprzedażą ubrań na kredyt. Dwaj bracia Bernice, Harold i Cyril, zostali skrzypkami; Cyril grał w Londyńskiej Orkiestrze Symfonicznej. Na skrzypcach grała również jej siostra Beryl. Bernice umiała grać na wiolonczeli i fortepianie.
Rubens studiowała anglistykę na University of Wales w Cardiff. Młodo wyszła za mąż; jej mężem był Rudi Nassauer, kupiec winem, pisarz i poeta, pochodzący z rodziny niemieckich Żydów. Rozwiedli się w 1970. Mieli dwie córki, Rebeccę i Sharon.
W latach 1950-1955 Rubens była nauczycielką angielskiego w Birmingham; później zajęła się kręceniem filmów dokumentalnych. Zaczęła pisać w wieku 35 lat; napisała w sumie 25 powieści oraz autobiografię, którą ukończyła tuż przed śmiercią.
Na podstawie dwóch powieści Rubens nakręcono filmy: "I Sent a Letter To My Love" w 1980 (tytuł filmu: "Chère inconnue") i "Madame Sousatzka" w 1988; na podstawie trzeciej, "Mr Wakefield's Crusade", powstał miniserial BBC. 
Na język polski przełożona została wyróżniona nagrodą Bookera powieść "The Elected Member", w tłumaczeniu Michała Alenowicza, Gdańsk 2013 

</doc>
<doc id="1533925" url="https://pl.wikipedia.org/wiki?curid=1533925" title="Parafia Narodzenia św. Jana Chrzciciela w Hajnówce">
Parafia Narodzenia św. Jana Chrzciciela w Hajnówce

 
Parafia Narodzenia św. Jana Chrzciciela – parafia prawosławna w Hajnówce, w dekanacie Hajnówka diecezji warszawsko-bielskiej.
Na terenie parafii funkcjonują 2 cerkwie:
Historia.
Parafia została erygowana dekretem Metropolity Warszawskiego i całej Polski Bazylego nr 55/XIV/1996 z 30 kwietnia 1996 r. Powstała z podziału istniejącej dotychczas parafii Świętej Trójcy na trzy parafie. Do czasu zbudowania obecnej cerkwi parafialnej (2007 r.), nabożeństwa celebrowano w cerkwi cmentarnej. Do 2019 r. przy parafii funkcjonował chór dziewczęcy „Woskliknowienije”, utworzony w 2000 r. z inicjatywy dyrygenta Wirynei Kociubajło (absolwentki wydziału dyrygentury śpiewu cerkiewnego Seminarium Duchownego w Poczajowie).

</doc>
<doc id="1533930" url="https://pl.wikipedia.org/wiki?curid=1533930" title="Modalność">
Modalność



</doc>
<doc id="1533936" url="https://pl.wikipedia.org/wiki?curid=1533936" title="Muzeum Armii Poznań">
Muzeum Armii Poznań

Muzeum Armii Poznań – oddział Wielkopolskiego Muzeum Niepodległości znajdującym się na terenie Parku Cytadela (estakada Małej Śluzy dawnego Fortu Winiary) w Poznaniu. Prezentowane są tutaj militaria, fotografie, dokumenty. W okresie od maja 2010 do października 2013 roku gmach muzeum był zamknięty ze względu na jego fatalny stan techniczny (głównie przeciekające ściany i dach). Od 2 października 2013 roku muzeum funkcjonuje normalnie.
Jako oddział Wielkopolskiego Muzeum Niepodległości jest wpisane do wykazu muzeów, prowadzonego przez ministra właściwego do spraw kultury i ochrony dziedzictwa narodowego, zgodnie z art. 5b ustawy z dnia 21 listopada 1996 r. o muzeach.
Lokalizacja i historia.
Muzeum mieści się w korytarzu kazamatowym, zwanym obecnie "Małą Śluzą". korytarz pierwotnie tworzył estakadę zachodnią Fortu Winiary, która prowadziła do wzniesionej na Wierzbaku Małej Śluzy. Estakada zachodnia powstała w latach trzydziestych XIX wieku. Na przełomie XIX i XX wieku podjęto decyzję o likwidacji części umocnień (rozebrano wtedy fragment estakady zachodniej z Bramą Cmentarną, Małą Śluzę, a także fort św. Wojciecha/fort Haakego)[1]. Po 1945 roku kazamaty estakady zachodniej użytkował Zarząd Zieleni Miejskiej. Od 1974 roku z inicjatywy środowisk kombatanckich na murze przeciwskarpy odsłonięto pierwszą z czternastu tablic poświęconych jednostkom Armii "Poznań". W latach 1979-1982 estakadę zachodnią wyremontowano adaptując pomieszczenia do potrzeb wystawienniczych. 31 sierpnia 1982 roku otwarto ekspozycję stałą Muzeum Armii "Poznań". Wtedy był to oddział Muzeum Historii Ruchu Robotniczego im. Marcina Kasprzaka. Aktualnie Muzeum Armii "Poznań" jest oddziałem Wielkopolskiego Muzeum Walk Niepodległościowych[2].
Aktualna ekspozycja stała.
"Wierni przysiędze" – ekspozycja przypomina szlak bojowy Armii "Poznań" kładąc szczególny nacisk na bitwę nad Bzurą. Na wystawie znajdują się archiwalne fotografie, wspomnienia, prasa, dokumenty, mapy, a także broń, elementy uzbrojenia, wyposażenia i umundurowania. Wśród eksponatów na szczególną uwagę zasługują: moździerz piechoty "Stockes-Brandt" kal. 81 mm, łącznica telefoniczna ŁP-10 wz. 1928, karabin maszynowy pilota wz. 1933A, pistolet wz. 1935 "ViS", karabin przeciwpancerny wz. 1935 "Ur" oraz lufa od armaty przeciwlotniczej wz. 1936 "Bofors". Tytuł wystawy został zaczerpnięty ze wspomnień wojennych jednego z oficerów 7. pułku strzelców konnych - rtm. Zbigniewa Szacherskiego[3].
Godziny otwarcia i ceny biletów.
Muzeum jest czynne od wtorku do niedzieli. Od wtorku do soboty jest otwierane o godzinie 9.00, a w niedzielę - o 10.00. Każdego dnia jest zamykane o 16.00 (kasa kończy wydawanie biletów o 15.45). 
Bilety normalne kosztują 6 złotych, a bilety ulgowe (przeznaczone dla uczniów, studentów, emerytów i rencistów) - 3 złote. Bilet zakupiony w Muzeum Armii "Poznań" uprawnia do bezpłatnego odwiedzenia Muzeum Uzbrojenia także znajdującego się na terenie Cytadeli Poznańskiej. W piątki do obu muzeów można wejść za darmo.
Przypisy.
[1] Szerzej na temat Twierdzy Poznań zobacz: J. Biesiadka, A. Gawlak, Sz. Kucharski, M. Wojciechowski, Twierdza Poznań. O fortyfikacjach miasta Poznania w XIX i XX wieku, Poznań 2006. 
[2] J. Bączyk, Poznańska Cytadela, Poznań 2008; Wielkopolskie Muzeum Walk Niepodległościowych, Poznań 2010, s. 27-32.
[3] J. Bączyk, Wierni przysiędze. Armia "Poznań" w kampanii wrześniowej 1939 roku, Poznań 2009, Wielkopolskie Muzeum Walk Niepodległościowych, Poznań 2010, s. 33-35.

</doc>
<doc id="1533937" url="https://pl.wikipedia.org/wiki?curid=1533937" title="Mondotek">
Mondotek

Mondotek – francuska grupa muzyczna, tworzona przez dwóch DJ’ów i producentów (Danny Daagard i Steve Morane). Zespół powstał w 2002 roku, a największy sukces osiągnął dzięki piosence "Alive" oraz remiksowi utworu "One Desire" projektu Jakarta.
W klipie do "Alive" zaprezentowano styl Tecktonik. Taneczny utwór bardzo szybko zdobył popularność na świecie. Uplasował się na wysokich miejscach list przebojów, także w Polsce. Przez 36 tygodni znajdował się na francuskiej liście najpopularniejszych singli, w Niemczech przez 28.
Druga kompozycja duetu to "D-Generation".

</doc>
<doc id="1533940" url="https://pl.wikipedia.org/wiki?curid=1533940" title="Li Jiawei">
Li Jiawei

Li Jiawei (chiń. 李佳薇, pinyin "Lǐ Jiāwēi"; ur. 9 sierpnia 1981 w Pekinie) – singapurska tenisistka stołowa, srebrna medalistka olimpijska z Pekinu, dwukrotna medalistka mistrzostw świata.
Trzykrotnie startowała w igrzyskach olimpijskich (2000, 2004, 2008). W turnieju indywidualnym dwukrotnie, w Atenach i w Pekinie zajęła 4. miejsce w grze pojedynczej, natomiast drużynowo w 2008 roku wywalczyła srebrny medal.
W mistrzostwach świata nie osiągała sukcesów w grze pojedynczej, jednak w grze podwójnej w Zagrzebiu (2007) zdobyła brązowy medal, a rok później w Guangzhou została wicemistrzynią świata w turnieju drużynowym.
Jest dwukrotną brązową medalistką Igrzysk Azjatyckich w grze pojedynczej (2002, 2006) oraz brązową medalistką Mistrzostw Azji 2005 w Czedżu.

</doc>
<doc id="1533941" url="https://pl.wikipedia.org/wiki?curid=1533941" title="Jia Wei Li">
Jia Wei Li



</doc>
<doc id="1533947" url="https://pl.wikipedia.org/wiki?curid=1533947" title="László Bodnár">
László Bodnár

László Bodnár (ur. 25 lutego 1979 w Mátészalce) – węgierski piłkarz grający na pozycji obrońcy.
Kariera piłkarska.
Kariera klubowa.
Po dobrych występach w węgierskim klubie Debreczyn VSC został w 2000 kupiony przez Dynamo Kijów. Z nim też osiągnął największe sukcesy. W 2004 został wypożyczony do kijowskiego Arsenału, a stamtąd do holenderskiej Roda JC i austriackiego Red Bull Salzburg. W 2009 roku powrócił na Węgry do Debreczyn VSC. W lipcu 2010 otrzymał status wolnego agenta.
Kariera reprezentacyjna.
László Bodnár zadebiutował w reprezentacji Węgier w 2000.

</doc>
<doc id="1533948" url="https://pl.wikipedia.org/wiki?curid=1533948" title="Elysia chlorotica">
Elysia chlorotica

Elysia chlorotica – gatunek morskiego ślimaka tyłoskrzelnego z rodziny Elysiidae. Ubarwieniem, kształtem ciała i sposobem odżywiania przypomina liść. Odżywianie fotoautotroficzne jest możliwe dzięki symbiozie z chloroplastami uzyskiwanymi ze zjadanych glonów z gatunku "Vaucheria litorea," wbudowanymi w komórki nabłonka jelita. Kleptoplasty umożliwiają przeprowadzanie fotosyntezy przez co najmniej 9 miesięcy. W tym czasie ślimak nie potrzebuje pokarmu, korzystać może jedynie ze światła i CO2 asymilowanego przez symbiotyczne chloroplasty. Cykl życiowy "Elysia chlorotica" trwa od 8 do 10 miesięcy. Chloroplasty eukariontów wymagają do właściwego funkcjonowania szeregu białek kodowanych przez genom jądrowy. Nie jest jasne, w jaki sposób zwierzę utrzymuje funkcjonalne organella przez kilka miesięcy. Drugim gatunkiem glonów, którym może żywić się "E. chlorotica", jest "Vaucheria compacta". Obecne w komórkach ślimaka plastydy nie są przekazywane pionowo, to znaczy nie występują w jajach i każdy osobnik pozyskuje je z glonów samodzielnie.
Występowanie.
"E. chlorotica" występuje w słonych bagnach ciągnących się wzdłuż wschodniego wybrzeża Ameryki Północnej – od Nowej Szkocji do Florydy. Ślimak zamieszkuje wody o zasoleniu od 3‰ do 32‰.
Charakterystyka.
Ubarwienie zwykle jaskrawo zielone, czasem czerwonawe lub szare, w kształcie liścia. Ciało miękkie, osiąga przeciętnie 20-30 mm, maksymalnie do 45 mm długości. Cykl życiowy rozpoczyna się złożeniem jaj przez około jedenastomiesięczne osobniki dorosłe. Do złożenia jaj dochodzi późną wiosną. Larwy wylęgają się po około 7-8 dniach i przez kolejne dwa tygodnie wymagają pokarmu w postaci glonów z gatunku "Vaucheria litorea" albo "Vaucheria compacta". Przeobrażenie w formę dojrzałą ślimaka jest możliwe po wejściu w symbiozę z chloroplastami glonu. Spontaniczna metamorfoza zachodzi rzadko.
Odżywianie.
Wiele gatunków roślinożernych morskich mięczaków ma zdolność przechwycenia i przechowania plastydów. Jednak tylko cztery gatunki są zdolne do długotrwałego wykorzystywania nabytych chloroplastów. Są to: "Plakobranchus ocellatus", "Elysia timida", "Elysia crispata" oraz najlepiej poznany "Elysia chlorotica".
Młode "E. chlorotica" żywią się w początkowym okresie życia glonami, które są trawione, jednak nieuszkodzone chloroplasty zostają włączone w skład cytoplazmy komórek nabłonkowych uchyłków układu pokarmowego. Pokarmem mogą być tylko dwa gatunki glonów: "Vaucheria litorea" i "Vaucheria compacta". Po około 14 dniach odżywiania się glonami formy larwalne przeobrażają się w młode ślimaki, które przez kolejne miesiące odżywiają się glonami, jeśli są one obecne w środowisku. Mogą również przeżyć bez pokarmu, dzięki pobranym kleptoplastom. Włączone do komórek zwierzęcia chloroplasty przeprowadzają fotosyntezę z intensywnością od 98 do 120 μmol O2 mg−1 chl h−1. Wykazano, że fotosynteza zachodzi przez kilka miesięcy, nawet gdy ślimak zostanie pozbawiony dostępu do pokarmu w postaci glonów. Oznacza to, że istnieje mechanizm molekularny pozwalający utrzymać funkcjonalność chloroplastów przez tak długi okres. Zwierzę z komórkami zawierającymi chloroplasty jest w stanie żyć przez 10-12 miesięcy bez dostępu do pokarmu w postaci glonów. Pomimo wielu badań nie zostało wyjaśnione, w jaki sposób chloroplasty w komórkach ślimaka działają przez tak długi czas. Genom plastydowy koduje od 61 do 273 białek, a do w pełni prawidłowego działania organellum potrzebne jest od 1000 do 5000 białek. Zsekwencjonowany genom chloroplastu "Vaucheria litorea" zawiera tylko 139 genów. Organizmy eukariotyczne zdolne do przeprowadzania fotosyntezy wiele białek niezbędnych do zachodzenia procesu uzyskują w wyniku ekspresji genów jądrowych. Także kontrola ekspresji genów plastydowych wymaga obecności genów jądrowych. Powstało kilka hipotez tłumaczących kilkumiesięczne funkcjonowanie kleptoplastów. Najprostszym wytłumaczeniem byłoby przejmowanie wraz z chloroplastami jądra komórki glonu lub nukleomorfu. Jednak obserwacje mikroskopowe nie potwierdziły obecności tych struktur w komórkach ślimaka. Za najbardziej prawdopodobny uznano poziomy transfer genów (HGT), który doprowadził do przejęcia części genów jądrowych z glonów. Dane z porównywania sekwencji DNA ślimaka i glonu są jednak ze sobą sprzeczne. W komórkach dorosłych ślimaków znaleziono niektóre geny jądrowe niezbędne do utrzymania funkcjonalnych chloroplastów. Te dane wskazywałyby na to, że w trakcie rozwoju ewolucyjnego "E. chlorotica" uzyskała geny potrzebne do właściwego działania chloroplastów. Kluczowym doświadczeniem mającym potwierdzić hipotezę było porównanie sekwencji DNA pochodzącego z larw ślimaka, które nie miały jeszcze kontaktu z glonem. W tym wariancie doświadczenia nie stwierdzono obecności genów potrzebnych do syntezy elementów chloroplastu. Także analiza DNA jaj ślimaka nie potwierdziła obecności genów niezbędnych do przeprowadzania fotosyntezy. Hipoteza poziomego transferu genów musiała zostać odrzucona. Uznano, że stwierdzone u dorosłych osobników jądrowe DNA pochodzące z glonu to prawdopodobnie efekt zanieczyszczenia próbek. Zaskakujące wyniki doświadczeń doprowadziły do sformułowania alternatywnej hipotezy. Stabilność chloroplastów w organizmie ślimaka może być efektem długotrwałego przechowywania składników pochodzących z komórek glonu (DNA, RNA, białka), czyli nieznanego dotychczas wariantu HGT. Genom "E. chlorotica" zawiera endogennego retrowirusa. Chociaż rola tego wirusa nie jest jasna, prawdopodobnie uczestniczy on w endosymbiotycznym transferze genów (EGT) z jądra glonu do komórek ślimaka.

</doc>
<doc id="1533955" url="https://pl.wikipedia.org/wiki?curid=1533955" title="11 listopada (film)">
11 listopada (film)

11 listopada – polski film fabularny w reżyserii Kamila Kulczyckiego i Urszuli Szałaty. Scenariusz oparty został na wydarzeniach historycznych rozgrywających się od sierpnia do listopada 1939 roku w podwarszawskiej miejscowości Zielonka oraz częściowo w Warszawie. Pierwszy oficjalny pokaz filmu odbył się 9 listopada 2008 w kinie "Wisła" w Warszawie. Rok później film ukazał się na płycie DVD, a 11 listopada 2011 miał swoją premierę telewizyjną.
Za realizację filmu Kamil Kulczycki oraz Urszula Szałata otrzymali w 2008 roku nagrodę Towarzystwa Przyjaciół Zielonki w kategorii "Wydarzenie Roku 2008".
Opis fabuły.
Akcja dzieje się w podwarszawskiej miejscowości Zielonka na krótko przed wybuchem II wojny światowej, a także już podczas okupacji. Film przedstawia historię kilku zielonkowskich harcerzy, którzy chcąc uczcić Święto Niepodległości, wywieszają patriotyczne plakaty z "Rotą" Marii Konopnickiej. Zostają za to aresztowani i straceni przez niemieckich funkcjonariuszy w lesie niedaleko Zielonki.
Dystrybucja.
Film nie jest dostępny w sprzedaży, płyty DVD są rozprowadzane przy okazji pokazów (premiera DVD w 2009 r.). Jednym z pierwszych pokazów poza Zielonką było spotkanie w Centrum Edukacyjnym Instytutu Pamięci Narodowej. 11 listopada jest w całości dostępny do obejrzenia w internecie

</doc>
<doc id="1533956" url="https://pl.wikipedia.org/wiki?curid=1533956" title="Zimna Woda (dopływ Popradu)">
Zimna Woda (dopływ Popradu)

Zimna Woda (słow. "Studený potok", niem. "Kohlbach", węg. "Tar-patak") – potok płynący Doliną Zimnej Wody. Tworzy się na wysokości ok. 1300 m n.p.m. z połączenia dwóch potoków: Małej Zimnej Wody (płynącego z Doliny Małej Zimnej Wody) i Staroleśnego Potoku (płynącego z Doliny Staroleśnej). W Dolinie Zimnej Wody tworzy serię kaskad zwanych Wodospadami Zimnej Wody. Po opuszczeniu Tatr Wysokich płynie w kierunku wsi Stara Leśna, następnie w stronę Wielkiej Łomnicy, nieopodal której wpada do Popradu (jako jego lewy dopływ).
Zimna Woda płynie pomiędzy ogromnymi głazami, przerzynając się przez współśrodkowo ułożone w trzech łukach wały potężnych moren, które powstały z wyniesionego przez lodowce materiału skalnego z Doliny Małej Zimnej Wody i Doliny Staroleśnej. Dawniej pomiędzy zagłębieniami tych moren istniało jezioro morenowe o powierzchni ok. 60 ha. Spłynęło ono po rozcięciu przegrody.
W potoku płynie krystalicznie czysta woda. Z ryb występuje tutaj pstrąg potokowy ("Salmo trutta fario") i głowacz białopłetwy ("Cottus gobio"), z ptaków pluszcz kordusek ("Cinclus cinclus"), pliszka górska ("Motacilla cinera"), w dolnym biegu brodziec piskliwy ("Actitis hypoleucos"), z rzadszych ssaków zachodzi tutaj czasami wydra ("Lutra lutra").
Wzdłuż biegu potoku na obszarze TANAP-u prowadzi żółty szlak turystyczny z Tatrzańskiej Leśnej, cały czas trzymając się prawego brzegu potoku.

</doc>
<doc id="1533960" url="https://pl.wikipedia.org/wiki?curid=1533960" title="Feng Tianwei">
Feng Tianwei

Feng Tianwei (; ur. 31 sierpnia 1986 w Harbinie) – singapurska tenisistka stołowa, wicemistrzyni olimpijska z Pekinu, brązowa medalistka olimpijska z Londynu, czterokrotna medalistka mistrzostw świata. Zajmuje 11. miejsce w rankingu ITTF (stan na wrzesień 2018).
Startowała w igrzyskach olimpijskich w Pekinie (2008). W turnieju indywidualnym przegrała w ćwierćfinale, natomiast drużynowo wywalczyła srebrny medal.
W drużynowych mistrzostwach świata w Guangzhou (2008) zdobyła srebro.
Zdobywczyni 3. miejsca w Pucharze Świata w Kuala Lumpur w 2008 roku.
W 2012 podczas Igrzysk Olimpijskich w Londynie zdobyła brązowy medal w singlu.

</doc>
<doc id="1533963" url="https://pl.wikipedia.org/wiki?curid=1533963" title="Flight of the Conchords">
Flight of the Conchords

Flight Of The Conchords – komediowy duet muzyczny z Nowej Zelandii, w którego skład wchodzi Bret McKenzie i Jemaine Clement. Zespół okrzyknął się „czwartym pod względem popularności w Nowej Zelandii, opartym na grze gitarowej, digi-bongosowym acapella’owo-rapowo-funkowo-komediowo-folkowym duetem”. Występy duetu Clement - McKenzie zdobyły popularność dzięki dowcipnym i błyskotliwym dialogom oraz umiejętnym parodiowaniu różnych gatunków muzycznych. Doświadczenia muzyków, ich utwory i humor stały się podstawą do stworzenia słuchowiska radiowego "", a następnie serialu komediowego "Flight of the Conchords" wyprodukowanego w Stanach Zjednoczonych przez stację telewizyjną HBO. Zespół jest laureatem Nagrody Grammy, a ich serial był wielokrotnie nominowany do Nagrody Emmy.
Powstanie i nazwa zespołu.
Bret McKenzie i Jemaine Clement poznali się w 1996 roku na Uniwersytecie Wiktorii w Wellington, gdzie Bret studiował muzykę, a Jemaine film i teatr. Razem z trójką innych studentów, z którymi wynajmowali mieszkanie, utworzyli kabaret So, You’re a Man. Grupa nabierała rozgłosu występując w klubach komediowych w Wellington i Auckland oraz była zaproszona na Międzynarodowy Festiwal Komediowy w Melbourne. W 1998 Bret i Jemaine postanowili założyć zespół muzyczny. Istnieją dwie wersje tego, w jaki sposób powstała nazwa zespołu. Według pierwszej Bret miał sen, w którym zobaczył gitary Gibson lecące w kluczu, które przypominały samoloty Concorde lecące w tej formacji. Według drugiej teorii, Jemaine wchodząc do łazienki mieszkania, które wynajmowali zauważył nazwę sedesu - Concorde i zaproponował Conchord (łac. "con" - współ-, razem z + ang. "chord" - akord). Bret zasugerował Flight of the Conchords i tak już zostało.

</doc>
<doc id="1533966" url="https://pl.wikipedia.org/wiki?curid=1533966" title="Tianwei Feng">
Tianwei Feng



</doc>
<doc id="1533970" url="https://pl.wikipedia.org/wiki?curid=1533970" title="Connan and the Mockasins">
Connan and the Mockasins

Connan and the Mockasins – nowozelandzki zespół rockowy aktywny w latach 2004-2007. Zespół zakończył swoją działalność w 2007 roku.

</doc>
<doc id="1533972" url="https://pl.wikipedia.org/wiki?curid=1533972" title="Endosymbionty">
Endosymbionty



</doc>
<doc id="1533974" url="https://pl.wikipedia.org/wiki?curid=1533974" title="The Black Seeds">
The Black Seeds

The Black Seeds - nowozelandzki zespół rockowy założony w 1998 roku. Pochodzi z Wellington.

</doc>
<doc id="1533981" url="https://pl.wikipedia.org/wiki?curid=1533981" title="Fat Freddy’s Drop">
Fat Freddy’s Drop

Fat Freddy’s Drop – założony w 1999 roku, nowozelandzki zespół grający mieszankę jazzu, soulu, reggae i muzyki ludowej, aktywny do dzisiaj.

</doc>
<doc id="1533982" url="https://pl.wikipedia.org/wiki?curid=1533982" title="Wang Yuegu">
Wang Yuegu

Wang Yuegu (chiń. 王越古, pinyin "Wáng Yuègǔ"; ur. 10 czerwca 1980 w Anshan) – singapurska tenisistka stołowa, srebrna medalistka olimpijska z Pekinu, dwukrotna medalistka mistrzostw świata.
Startowała w igrzyskach olimpijskich w Pekinie (2008). W turnieju indywidualnym nie odniosła sukcesów, natomiast drużynowo wywalczyła srebrny medal.
Zdobywczyni brązowego medalu w grze podwójnej w mistrzostwach świata w Zagrzebiu (2007). W drużynowych mistrzostwach świata w Guangzhou (2008) zdobyła srebro.
Zdobywczyni 4. miejsca w Pucharze Świata w Kuala Lumpur w 2008 roku.
W 2012 zdobyła brązowy medal igrzysk olimpijskich w Londynie.

</doc>
<doc id="1533984" url="https://pl.wikipedia.org/wiki?curid=1533984" title="Yue Gu Wang">
Yue Gu Wang



</doc>
<doc id="1533986" url="https://pl.wikipedia.org/wiki?curid=1533986" title="Piekielnikowa Przełączka">
Piekielnikowa Przełączka

Piekielnikowa Przełączka () – położona na wysokości 2353 m (według wcześniejszych pomiarów około 2355 m lub 2345 m) przełęcz w słowackich Tatrach Wysokich w Grani Baszt oddzielającej Dolinę Młynicką od Doliny Mięguszowieckiej. Piekielnikowa Przełączka znajduje się w tej grani pomiędzy Diablowiną (2379 m) a Piekielnikową Turnią (2370 m). Jest to dość płytka przełęcz. Podejście z niej na Diablowinę jest łatwe, prowadzi szeroką rynną, porośniętą trawą. Natomiast wejście na ok. 15-metrowej wysokości iglicę Piekielnikowej Turni jest znacznie trudniejsze.
Z Piekielnikowej Przełączki po stronie Doliny Młynickiej opada kruchy żlebek, około 50 m poniżej grani łączący się ze żlebkiem Czarciej Szczerbiny. Ku wschodowi, do głównej gałęzi Szataniego Żlebu opada stromy i trawiasty żlebek, który kilkadziesiąt metrów poniżej grani przekształca się w wąski komin.

</doc>
<doc id="1533987" url="https://pl.wikipedia.org/wiki?curid=1533987" title="Fly My Pretties">
Fly My Pretties

Fly My Pretties - kolaboracja zrzeszająca wielu muzyków, pochodząca z Wellington w Nowej Zelandii. Założona w 2004 roku, pozostaje aktywna do dzisiaj.

</doc>
<doc id="1533994" url="https://pl.wikipedia.org/wiki?curid=1533994" title="IRAF">
IRAF

IRAF (skrót od ) –
opracowany przez NOAO wielki, wieloplatformowy zestaw oprogramowania służącego do opracowywania obrazów cyfrowych uzyskanych głównie z kamer CCD.
Procedury systemu IRAF (nazywane "task") zgrupowane są strukturalnie w tzw. pakiety ("package"). Użytkownik posiada możliwość rozbudowy pakietów oraz procedur. Wiele ważnych pakietów tworzą osobne grupy programistów (STSDAS, TABLES - STScI).
IRAF jest uruchamiany na komputerze zwykle w oknie graficznym ("xgterm" - pakiet X11-IRAF) wraz z dostępem do serwera obrazów ("image server") - najbardziej popularne to: "ds9" (SAO) oraz "ximtool" (NOAO).

</doc>
<doc id="1533995" url="https://pl.wikipedia.org/wiki?curid=1533995" title="Biblioteka Narodowa Nowej Zelandii">
Biblioteka Narodowa Nowej Zelandii

Biblioteka Narodowa Nowej Zelandii ("National Library of New Zealand", mao. "Te Puna Mātauranga o Aotearoa") – nowozelandzka biblioteka narodowa, znajdująca się w dwóch budynkach w Wellington.
Historia.
Historia Biblioteki Narodowej sięga 1858 roku, kiedy utworzono Bibliotekę Zgromadzenia Ogólnego, która służyła posłom do Parlamentu. Biblioteka Narodowa powstała w 1965 roku kiedy Alexander Turnbull Library, General Assembly i National Library Service połączyły się na mocy ustawy "National Library Act". W 1980 roku Douglas Lilburn zaproponował, by bibliotekę połączyć z Archive of New Zealand Music. W 1985 roku General Assembly odłączyło się od biblioteki. W sierpniu 1987 roku został otwarty nowy budynek Biblioteki Narodowej przy Molesworth Street. Wtedy też przeniesiono zbiory i personel biblioteki z 14 obiektów do nowego budynku. W 1988 roku Biblioteka Narodowa stała się samodzielnym departamentem rządowym i nie podlegała już Departamentowi Edukacji. Wtedy też przyjęło maoryską nazwę "Te Puna Mātauranga o Aotearoa," co oznacza źródło wiedzy. W 2003 roku Zgromadzenie Narodowe uchwaliło Ustawę o Bibliotece Narodowej Nowej Zelandii. W 2011 roku Biblioteka Narodowa została włączona do Departamentu Spraw Wewnętrznych. Obecnie jest częścią Wydziału Informacji i Wiedzy Departamentu Spraw Wewnętrznych.
Budynek.
Główny budynek Biblioteki Narodowej znajduje się na rogu Molesworth Street i Aitken w Wellington. Został zaprojektowany w latach 70. XX wieku w nowym brutalistycznym stylu architektonicznym przez Warren i Mahoney i zbudowana w latach 80. XX wieku. W 2009 roku rozpoczęła się przebudowa budynku Biblioteki, aby zapewnić bezpieczeństwo zbiorów i stworzyć przestrzeń magazynową wystarczającą do 2030 roku. Budynek został ponownie otwarty 6 sierpnia 2012. Po remoncie otwarto nową czytelnię na pierwszym piętrze budynku, a na parter przeniesiono galerię i uruchomiono kawiarnię. Projekt przebudowy wykonała firma Warren and Mahoney.
Zadania biblioteki.
Do zadań Biblioteki należy opracowywanie, gromadzenie i udostępnianie dokumentów, w tym szczególnie dokumentów dotyczących Nowej Zelandii i mieszkańców Nowej Zelandii.
Struktura.
Biblioteka Narodowa zatrudnia 299 osób [dane na dzień 30 czerwca 2013 r.].
Biblioteka Alexandra Turnbulla.
To "biblioteka w bibliotece". Powstała 1920 roku dwa lata po tym, jak Alexander Horsburgh Turnbull ofiarował swoją kolekcję narodowi, jej zbiory znajdują się obecnie w budynku Biblioteki Narodowej.
Content Services.
Dział ten zajmuje się pozyskiwaniem i opracowaniem zbiorów, ochroną zasobów cyfrowych (archiwizacja Internetu) i usługami dla bibliotek, autorów i wydawców. W ramach usług dla autorów i wydawców Biblioteka Narodowa przyznaje numery ISBN, ISSN i ISMN.
Cataloging in Publication.
W ramach programu "Cataloging in Publication" (CiP) Biblioteka Narodowa na podstawie danych od wydawcy przygotowuje opis katalogowy, który jest umieszczany w bibliografii Nowej Zelandii "Publications New Zealand". Zapis obejmuje: tytuł, autora, serię, temat, klasyfikację Deweya i proponowaną datę publikacji. Wydawca zamieszcza w książce informację, że opis tej książki jest dostępny w Bibliotece Narodowej Nowej Zelandii.
Gromadzenie (Legal deposit).
W Nowej Zelandii każdy wydawca ma obowiązek przekazać w formie "depozytu prawnego" 2 egzemplarze wydawnictw (także bezpłatnych) do Biblioteki Narodowej. Pierwszy trafia do Biblioteki Turnbulla (można z nich korzystać na miejscu, w czytelni), a drugi do zbioru ogólnego i jest udostępniany (także w formie wypożyczeń do bibliotek na terenie Nowej Zelandii). Obowiązek ten obejmuje również publikacje elektroniczne, które należy przesłać mailem na adres Biblioteki. Nieprzestrzeganie tego obowiązku jest zagrożone karą grzywny do 5000 USD.
Public lending right.
Nowozelandzcy autorzy, ilustratorzy i redaktorzy od 2008 roku mają prawo do wynagrodzenia jeśli ich książki są udostępniane w bibliotekach. Przysługuje ono autorom zarejestrowanym w programie (w danym roku). Otrzymują oni prawo do wynagrodzenia na podstawie liczby kopii ich tytułu przechowywanych w bibliotekach nowozelandzkich. Jest ona ustalana na podstawie regularnych ankiet. W 2017 roku zarejestrowanych było 1764 autorów, a średnie wynagrodzenie za książkę wyniosło 3,39 USD.
Literacy, Learning and Public Programmes.
Dział ten opiekuje się bibliotekami szkolnymi. Nie tylko wspomaga bibliotekarzy i nauczycieli, ale również udostępnia zbiory do wypożyczenia. Szkolny koordynator (może nim być bibliotekarz lub nauczyciel) po rejestracji w systemie, może zamówić książki z kolekcji School Lending Collection (dla dzieci 1-13 lat) i Biblioteki Alexandra Turnbulla. Książki są wypożyczane bezpłatnie, na 1 semestr, a szkoła ponosi tylko koszty zwrotu książek.
Archiwum Narodowego Dziedzictwa Cyfrowego.
Na mocy "National Library of New Zealand Act" (2003) jednym z zadań Biblioteki Narodowej Nowej Zelandii jest archiwizacja Internetu. Archiwum internetowe jest częścią kolekcji Biblioteki Aleksandra Turnbulla.
Biblioteka zaczęła archiwizację stron internetowych w 1999 roku. Są archiwizowane strony internetowe obejmujące różnorodne tematy, w tym ważne wydarzenia. W tym strony: rządowe, związane z polityką, w tym blogi oraz dotyczące wyborów, dotyczące Maorysów, społeczności i grup etnicznych, muzyki, sportu, sztuki i środowiska.
Pierwszą akcję archiwizacji nowozelandzkiego internetu zorganizowano w październiku 2008 roku. Zebrano treści z ponad 106 milionów adresów (URL) o łącznej objętości 4.6 terabajta. Jak zaznaczają przedstawiciele Biblioteki, pozyskane zasoby udostępniane będą użytkownikom po ostatecznym opracowaniu kwestii prawnych. Strony archiwizowane są zazwyczaj jeden raz w ciągu roku, a niektóre rozwijające się dynamicznie, częściej.
Biblioteka cyfrowa "Papers Past".
W 2001 roku Biblioteka Narodowa uruchomiła bibliotekę cyfrową "Papers Past" (Dokumenty Przeszłości). Zawierała ona 250 000 stron nowozelandzkich gazet. Początkowa wersja nie miała jednak przeglądarki, która pozwalałaby na wyszukiwanie pełnotekstowe, dostęp do artykułów i tworzenie zestawień. W 2014 roku zawierała ponad 3,5 miliona zdigitalizowanych stron z ponad 90 tytułów prasowych opublikowanych w Nowej Zelandii w latach 1839-1945. W Nowej Zelandii prawo chroni prawa autora do 50 lat po jego śmierci.
Udostępnione zostały:
Oprogramowanie.
Ponieważ korzystanie z biblioteki cyfrowej było skomplikowane, ze względu na brak dobrej wyszukiwarki w 2007 roku w ramach projektu "New Zealand Digital Library Project" Uniwersytetu Waikato (Hamilton, Nowa Zelandia) we współpracy z UNESCO oraz Human Info NGO na potrzeby biblioteki powstało oprogramowanie Greenstone Digital Library.
Adres strony: https://paperspast.natlib.govt.nz/

</doc>
<doc id="1534005" url="https://pl.wikipedia.org/wiki?curid=1534005" title="Číčov">
Číčov

Číčov (węg. "Csicsó") – wieś i gmina w powiecie Komárno w kraju nitrzańskim na Słowacji, sama wieś pierwszy raz wzmiankowana w 1172 roku.
W 2011 roku populacja wynosiła 1292 osoby, około 86,5% mieszkańców stanowili Węgrzy, 8,7% Słowacy.

</doc>
<doc id="1534006" url="https://pl.wikipedia.org/wiki?curid=1534006" title="Galeria Narodowa Nowej Zelandii">
Galeria Narodowa Nowej Zelandii

Galeria Narodowa Nowej Zelandii – galeria sztuki mieszcząca się w Wellington. Działała w latach 1936 - 1992, kiedy to została połączono ją z Muzeum Narodowe Nowej Zelandii Te Papa Tongarewa.

</doc>
<doc id="1534008" url="https://pl.wikipedia.org/wiki?curid=1534008" title="Dostępność farmaceutyczna">
Dostępność farmaceutyczna

Dostępność farmaceutyczna – mierzona w warunkach laboratoryjnych ilość substancji czynnej uwalnianej z preparatu farmaceutycznego i rozpuszczającej się w otaczającym go płynie ustrojowym. Parametr ten określa również szybkość procesu uwalniania. Jest to wartość opisująca pierwszy etap w układzie przemian leku w ustroju (LADME). Wyraża się ją jako procent lub ułamek dawki leku, jaki rozpuścił się w płynie odbiorczym w określonym czasie (np. 90% w ciągu 15 minut).
Dostępność farmaceutyczna charakteryzuje jakość leku.
Uwalnianie substancji czynnej z leku.
Etap uwalniania substancji czynnej do otaczających farmaceutyk płynów ustrojowych jest kluczowy dla skuteczności terapii lekiem. Tylko substancja uwolniona z danej postaci leku i rozpuszczona może być wchłaniana i może wywierać swoje działanie farmakologiczne. Leki muszą być zatem skonstruowane tak, aby odpowiednia ilość substancji leczniczej mogła się z nich wydostać.
Czynniki wpływające na szybkość uwalniania.
Szybkość i stopień uwalniania substancji aktywnej zależy przede wszystkim od postaci leku. Inaczej uwalnia się lek z czopka, a inaczej z tabletki, czy maści. Na proces uwalniania wpływają też zastosowane substancje pomocnicze oraz metoda sporządzania leku. Fakt ten może być wykorzystywany do modyfikowania uwalniania substancji leczniczej z leku. Przez dodatek odpowiednich substancji pomocniczych uzyskuje się między innymi leki o przedłużonym uwalnianiu (np. transdermalne systemy terapeutyczne) albo leki uwalniające substancję czynną w określonym miejscu, na przykład w jelicie (tabletki dojelitowe).
Do czynników fizykochemicznych wpływających na szybkość uwalniania zaliczamy:
Inne czynniki wpływające na szybkość uwalniania to:
Rozpuszczalność substancji leczniczej.
Rozpuszczalność jest jednym z najważniejszych czynników decydujących o dostępności farmaceutycznej leku. Jeśli substancja lecznicza słabo rozpuszcza się w wodzie, dąży się do zwiększenia jej rozpuszczalności. Można to osiągnąć następującymi sposobami:
Mechanizm uwalniania.
Proces uwalniania składa się najczęściej z dwóch etapów: rozpadu lub deformacji preparatu farmaceutycznego oraz rozpuszczania substancji czynnej. Dopiero po rozpuszczeniu może nastąpić wchłanianie.
Mechanizm uwalniania substancji leczniczej z preparatu jest jednak różny dla różnych postaci leku.
Postaci doustne.
Tabletki o szybkim uwalnianiu rozpadają się w żołądku i substancja czynna rozpuszcza się w płynie wypełniającym żołądek. Tabletki o modyfikowanym uwalnianiu mogą natomiast uwalniać substancję czynną na różne sposoby, przez:
Postaci dopochwowe, doodbytnicze i docewkowe.
Pierwszym etapem uwalniania substancji leczniczej z czopków jest ich deformacja. Jeśli czopek jest wykonany na podłożu lipofilowym, deformacja polega na jego stopieniu się. Jeśli podłoże jest hydrofilowe, czopek rozpuszcza się w otaczającym go płynie. Po deformacji rozpuszcza się i przenika do krwi substancja czynna.
Metody badania dostępności farmaceutycznej.
Określenie dostępności farmaceutycznej jest jednym z niezbędnych elementów charakteryzacji leku wprowadzanego na rynek. Badania dostępności przeprowadza się obowiązkowo dla tabletek, kapsułek i przezskórnych systemów terapeutycznych. Wskazane jest określanie dostępności także dla zawiesin, czopków i maści, które mają wywierać działanie ogólnoustrojowe – jednak ze względów ekonomicznych i metodycznych badania czopków i maści prowadzi się rzadko. Duży nacisk kładzie się natomiast na badania postaci doustnych, przede wszystkim tabletek i kapsułek.
Dostępność farmaceutyczną bada się dla nowych leków oraz dla leków generycznych. Określenie różnic w dostępności leku oryginalnego i generycznego jest podstawowym badaniem porównawczym i decyduje o możliwości wprowadzenia generyku do obrotu.
Metodologia badań dostępności farmaceutycznej.
Badania dostępności farmaceutycznej przeprowadza się w warunkach "in vitro", w specjalnych aparatach przeznaczonych do tego celu. Warunki badania określają odpowiednie przepisy i zalecenia zawarte w farmakopeach.
Badanie dostępności farmaceutycznej tabletek.
Badanie to polega na umieszczeniu tabletki w odpowiednim płynie odbiorczym, a następnie określaniu stężenia uwolnionej substancji czynnej w zadanych odstępach czasu. Na podstawie badań wyznacza się krzywą zależności uwalniania substancji leczniczej od czasu (zwaną niekiedy profilem uwalniania) i kinetykę tego procesu.
Objętość płynu odbiorczego musi być tak dobrana, by roztwór, który utworzyłby się przez rozpuszczenie 100% substancji aktywnej zawartej w badanej tabletce, nie miał zbyt dużego stężenia. Stężenie roztworu po rozpuszczeniu całej substancji leczniczej nie może być większe niż 20% stężenia roztworu nasyconego. Jeśli więc stężenie roztworu nasyconego danej substancji leczniczej wynosi 15%, maksymalne stężenie możliwe do osiągnięcia w aparacie do badania dostępności nie może być większe niż 3% (stężenie procentowe substancji równe 3% odpowiada dwudziestu procentom stężenia roztworu nasyconego). W związku z tym do badania tabletki zawierającej 0,5 g tej substancji należy użyć co najmniej 16,17 g płynu odbiorczego. Takie warunki rozpuszczania substancji leczniczej określa się terminem „warunki "sink"”. W praktyce używa się znacznie większych objętości odnośnego płynu.
Aparat łopatkowy.
Aparat łopatkowy służy do badania tabletek, najczęściej szybko uwalniających lek. Składa się ze zlewki o zaokrąglonym dnie i pojemności 1 l i zanurzonego w nim mieszadła. Prędkość obrotów mieszadła wynosi 50–100 obr./min. Do zlewki wprowadza się zazwyczaj 500 ml (±1%) płynu odbiorczego. Płynem tym jest najczęściej kwas solny o stężeniu 0,1 mol/l (pH = 1) lub bufor fosforanowy o pH równym 6,8. Badanie przeprowadza się w temperaturze 37 °C (±0,5).
Aparat koszyczkowy.
Aparat koszyczkowy służy do badania tabletek unoszących się na powierzchni płynu, kapsułek i tabletek wolno rozpadających się. Składa się ze zlewki o zaokrąglonym dnie i pojemności 1 l i zanurzonego w nim, obracającego się koszyczka. W koszyczku tym umieszcza się badany lek w taki sposób, że nie może się on wydostać, a jednocześnie płyn odbiorczy ma do niego swobodny dostęp. Prędkość obrotów koszyczka wynosi 100 obr./min. Do zlewki wprowadza się zazwyczaj 500 ml (±1%) płynu odbiorczego. Płynem tym jest najczęściej kwas solny o stężeniu 0,1 mol/l (pH = 1) lub bufor fosforanowy o pH równym 6,8. Badanie przeprowadza się w temperaturze 37 °C (±0,5).
Aparat przepływowy.
Aparat przepływowy służy do badania leków zawierających substancje trudno rozpuszczalne w wodzie, zawiesin i mikrosfer. Składa się z komory o pojemności 8–18 ml, w której umieszcza się badany lek. Przez komorę tę przepływa, z ustaloną szybkością, płyn odbiorczy. W aparacie tym można łatwo zmieniać płyn w trakcie badania, co lepiej imituje warunki, z jakimi spotyka się tabletka w organizmie ludzkim, przemieszczając się z żołądka do jelit. Badanie przeprowadza się w temperaturze 37 °C (±0,5).
Badanie dostępności farmaceutycznej czopków.
Badania krzywej uwalniania substancji leczniczej z czopków nie są obowiązkowe, mimo że ich dostępność farmaceutyczna jest zmienna i wrażliwa na wiele czynników. Wpływa na nią, poza zastosowanymi substancjami leczniczymi, również technologia produkcji.
Czopki bada się w aparacie przepływowym. Jego główna część – komora przepływowa – składa się z dwóch podłużnych naczyń, połączonych wąską rurką szklaną. Przez naczynia przepływa ze stałą szybkością płyn odbiorczy, o stałej temperaturze. Drugie naczynie jest zakończone filtrem, zatrzymującym stopione podłoże. W jednym naczyniu umieszcza się czopek, a w drugim zbiera się podłoże. Wszystkie elementy aparatu muszą mieć w czasie badania stałą temperaturę, na poziomie 37 °C (±0,5). W trakcie badania pobiera się, w określonych odstępach czasu, płyn odbiorczy przepływający przez komorę z czopkiem i oznacza w nim stężenie substancji czynnej.
Oprócz badania szybkości i krzywej uwalniania substancji leczniczej z czopków (opisanego powyżej) należy wyznaczyć "czas całkowitej deformacji" w temperaturze 37 °C. Badanie takie przeprowadza się w aparacie składającym się ze szklanej rurki z przewężeniem, umieszczonej w wodzie o stałej temperaturze. Do rurki wlewa się 5 lub 10 ml wody, a następnie badany czopek umieszcza się w rurce tak, żeby oparł się na przewężeniu, i obciąża się go szklanym prętem. Czas deformacji mierzy się od momentu obciążenia czopka do obsunięcia się pręta do pozycji zerowej, to jest takiej, jakby pręt włożony był do pustej rurki. Pręt obsunie się całkowicie dopiero po całkowitej deformacji czopka. Według Farmakopei Polskiej całkowity czas deformacji powinno się oznaczać dla trzech egzemplarzy. Czas ten nie powinien być dłuższy niż 15 minut, dla wszystkich badanych sztuk.
Badanie dostępności farmaceutycznej maści.
Wyznaczanie dostępności farmaceutycznej maści nie jest obowiązkowe dla wszystkich produktów, ale zalecane ze względu na duże rozbieżności w dostępności różnych preparatów.
Badania dostępności farmaceutycznej maści polegają na ocenie zdolności dyfuzji substancji leczniczej z podłoża przez membranę, do wody lub odpowiedniego roztworu (płynu odbiorczego). Ściśle określoną ilość maści umieszcza się w komorze do tego przeznaczonej i przykrywa membraną. Membranami używanymi do tego typu badań są najczęściej błony wykonane z polimerów celulozy, błony celofanowe lub nylonowe. Zastosowana błona nie powinna wpływać na szybkość uwalniania. Błona nie może też absorbować na swojej powierzchni ani substancji czynnej, ani żadnych innych składników maści i płynu odbiorczego – jej zadaniem jest jedynie powstrzymywanie mieszania się maści z płynem i zapobieganie zmienności powierzchni uwalniania. Nasączenie błony mirystynianem izopropylu powoduje, że wyniki badań lepiej korelują z uwalnianiem z maści w warunkach naturalnych ("in vivo"). Nad komorą z maścią znajduje się komora z płynem odbiorczym, którym jest najczęściej woda, izotoniczny roztwór NaCl (o stężeniu 0,9%) lub odpowiedni bufor. Objętość płynu odbiorczego musi być tak dobrana, aby zachowane były warunki "sink" (patrz sekcja: "Badanie dostępności farmaceutycznej tabletek"). Aparat powinno się umieścić w specjalnej wytrząsarce, tak, aby płyn był stale mieszany. Podczas badania pobiera się, w określonych odstępach czasu, płyn odbiorczy z komory i oznacza w nim stężenie substancji czynnej. Badanie przeprowadza się w temperaturze 37 °C (±0,5), przez co najmniej 6 godzin, pobierając próbki płynu w co najmniej 5 punktach czasowych (5 razy).
Badanie dostępności farmaceutycznej maści można również prowadzić w innych aparatach:
Wyznaczona w badaniach "in vitro" dostępność farmaceutyczna maści stosunkowo słabo koreluje z faktyczną dostępnością maści w warunkach "in vivo". Jednak badania dostępności farmaceutycznej są dobrym sprawdzianem jakości i powtarzalności produkcji.
Znaczenie dostępności farmaceutycznej.
Wyniki badań dostępności farmaceutycznej, prowadzone w warunkach laboratoryjnych ("in vitro"), nie zawsze odzwierciedlają zachowanie się leku w organizmie ludzkim ("in vivo"). W związku z tym, dla określenia jakości leku i przewidywania jego skuteczności terapeutycznej, badania dostępności farmaceutycznej są niewystarczające. Badania te nie uwzględniają wpływu rozmaitych czynników obecnych w organizmie, zmieniających uwalnianie i wchłanianie substancji leczniczej. Do czynników tych należą między innymi:
Uboga, ale stosunkowo prosta, metodyka badań "in vitro" ma, mimo wszystko, swoje zalety. Głównym celem badań tego typu jest określanie powtarzalności procesu technologicznego sporządzania leków oraz, szybkie i tanie, wstępne porównywanie różnych preparatów farmaceutycznych. Badania dostępności farmaceutycznej pozwalają bez większych nakładów finansowych i bez powodowania zagrożenia dla ludzi (przez podawanie im badanych leków) kontrolować jakość wytwarzanych produktów.
Niemniej jednak dąży się do jak największego zbliżenia warunków badań laboratoryjnych, do warunków faktycznie panujących w miejscach podawania leków. Osiąga się to przez modyfikacje metodologii badań i wprowadzania do nich elementów biologicznych (np. wycinki skóry zamiast sztucznych błon w badaniu dostępności maści). Stopień korelacji wyników otrzymywanych w warunkach "in vitro" do wyników "in vivo" (w skrócie "IVIV") zależy również od postaci leku. Dobrą korelację "IVIV" otrzymuje się dla transdermalnych systemów terapeutycznych i innych postaci o przedłużonym oraz kontrolowanym uwalnianiu. Dobrą korelację wykazują również substancje lecznicze słabo rozpuszczalne w wodzie, ale dobrze przenikające przez membrany biologiczne (grupa II w klasyfikacji BCS), niezależnie od postaci, w jakiej są podane.

</doc>
<doc id="1534009" url="https://pl.wikipedia.org/wiki?curid=1534009" title="Čalovec">
Čalovec

Čalovec (węg. "Megyercs") – wieś i gmina (obec) w powiecie Komárno w kraju nitrzańskim na Słowacji, sama wieś pierwszy raz wzmiankowana w 1268 roku.
W 2011 roku populacja wynosiła 1197 osób, około 62% mieszkańców stanowili Węgrzy, 25% Słowacy.

</doc>
<doc id="1534012" url="https://pl.wikipedia.org/wiki?curid=1534012" title="Elektryzowanie">
Elektryzowanie



</doc>
<doc id="1534014" url="https://pl.wikipedia.org/wiki?curid=1534014" title="Gottfried von Banfield">
Gottfried von Banfield

Gottfried Freiherr von Banfield (ur. 6 lutego 1890 w miejscowości Herceg Novi, obecnie w Czarnogórze, zm. 23 września 1986 w Trieście, we Włoszech) – as myśliwski Austro-Węgier w I wojnie światowej, oficer pilot cesarskiej i królewskiej Marynarki Wojennej o największej liczbie zwycięstw. Jedyny lotnik Austro-Węgier, który otrzymał najwyższe odznaczenie monarchii Order Marii Teresy.
Przed Wielką Wojną.
Pochodziła z irlandzkiej rodziny o normandzkich XVI w. korzeniach. Jego przodek Tomasz, oficer armii brytyjskiej, podczas służby w Bawarii poślubił arystokratkę austriacką. Urodził się w porcie marynarki austro-węgierskiej Herceg Novi, gdzie służył jego ojciec
Uczęszczał do szkół wojskowych najpierw średniej w St. Pölten, a następnie akademii marynarki wojennej w Fiume - "Marineakademie Fiume", którą skończył w 1909 roku jako kadet. W maju 1912 roku został promowany na stopień porucznika, a miesiąc później skierowany do szkoły lotniczej Wiener Neustadt, gdzie w sierpniu otrzymał licencję pilota. Był jednym z pierwszych pilotów marynarki austriackiej. W 1913 roku został skierowany do szkoły pilotów morskich we Francji, gdzie przebywał do momentu wypadku w drugiej połowie 1913 roku.
I wojna światowa.
Po wybuchu I wojny światowej został przydzielony jako pilot samolotu Lohner E21 do pancernika SMS Zrinyi. Brał czynny udział w ataku na Czarnogórę z bazy w zatoce Kotorskiej. Pierwsze zwycięstwo powietrzne odniósł 27 czerwca 1915 roku zestrzeliwując balon włoski. Od lutego 1916 roku został mianowany dowódcą bazy lotnictwa morskiego w Trieście. Stanowisko to piastował do końca wojny.
Po zakończeniu wojny Triest został przyłączony do Włoch. Gotfryd Freiherr von Banfield był przez pewien czas więziony przez policję. W 1920 roku wyjechał do Wielkiej Brytanii, gdzie przyjął obywatelstwo. Tutaj ożenił się z Księżną Marią Tripovich z Triestu i zamieszkał w Nwecastle upon Tyre. W 1926 roku przyjął obywatelstwo włoskie i powrócił do Triestu, gdzie prowadził Diodato Tripovich and Co. Trieste Schipping Company.
Po II wojnie światowej był Konsulem Honorowym Francji w Trieście i w 1977 roku otrzymał Legię Honorową.

</doc>
<doc id="1534015" url="https://pl.wikipedia.org/wiki?curid=1534015" title="Búč">
Búč

Búč () – wieś i gmina (obec) w powiecie Komárno w kraju nitrzańskim na Słowacji, sama wieś pierwszy raz wzmiankowana w 1208 roku.
W 2011 roku Búč zamieszkiwało 1190 osób, około 91,1% mieszkańców stanowili Węgrzy, 7,7% Słowacy.

</doc>
<doc id="1534017" url="https://pl.wikipedia.org/wiki?curid=1534017" title="IC 1127">
IC 1127

IC 1127 (również IC 4553, PGC 55497, UGC 9913 lub Arp 220) – galaktyka powstała w wyniku zderzenia dwóch galaktyk spiralnych. Kolizja ta rozpoczęła się ok. 700 milionów lat temu. IC 1127 znajduje się w gwiazdozbiorze Węża w odległości 250 milionów lat świetlnych od Ziemi. Należy do galaktyk Seyferta.
Galaktykę tę odkrył Truman Henry Safford 4 maja 1866 roku. Niezależnie odkrył ją Stéphane Javelle 25 lipca 1903 roku. Ponieważ pozycje podane przez obu astronomów się różniły, John Dreyer skatalogował obserwację Safforda jako IC 1127, a Javelle’a jako IC 4553.
W centrum galaktyki znajduje się bardzo aktywna supermasywna czarna dziura z dwoma, bardzo silnymi dżetami. Obserwacje wskazują, że czarna dziura coraz bardziej zwiększa swoją aktywność, hamując przy tym naturalny sposób powstawania gwiazd w tej galaktyce.

</doc>
<doc id="1534019" url="https://pl.wikipedia.org/wiki?curid=1534019" title="Brestovec (powiat Komárno)">
Brestovec (powiat Komárno)

Brestovec () – wieś i gmina (obec) w powiecie Komárno w kraju nitrzańskim na Słowacji, sama wieś pierwszy raz wzmiankowana w 1327 roku.
W 2011 roku Brestovec zamieszkiwały 473 osoby, około 95% mieszkańców stanowili Węgrzy, 2% Słowacy.

</doc>
<doc id="1534023" url="https://pl.wikipedia.org/wiki?curid=1534023" title="Bodzianske Lúky">
Bodzianske Lúky

Bodzianske Lúky () – wieś i gmina (obec) w powiecie Komárno w kraju nitrzańskim na Słowacji, sama wieś pierwszy raz wzmiankowana w 1387 roku.
W 2011 roku Bodzianske Lúky zamieszkiwały 203 osoby, około 92% mieszkańców stanowili Węgrzy, 7% Słowacy.

</doc>
<doc id="1534024" url="https://pl.wikipedia.org/wiki?curid=1534024" title="Raimund Friedrich Kaindl">
Raimund Friedrich Kaindl

Raimund Friedrich Kaindl (ur. 31 sierpnia 1866 w Czerniowcach, zm. 14 marca 1930 w Grazu) – niemiecki historyk, etnograf, profesor Uniwersytetu w Czerniowcach od 1901, w latach 1915-1930 w Grazu, przedstawiciel "historiografii wielkoniemieckiej".

</doc>
<doc id="1534025" url="https://pl.wikipedia.org/wiki?curid=1534025" title="Bodza">
Bodza

Bodza () – wieś i gmina (obec) w powiecie Komárno w kraju nitrzańskim na Słowacji, sama wieś pierwszy raz wzmiankowana w 1387 roku.
W 2011 roku wieś zamieszkiwały 372 osoby, około 88% mieszkańców stanowili Węgrzy, 11% Słowacy.

</doc>
<doc id="1534026" url="https://pl.wikipedia.org/wiki?curid=1534026" title="Spice 1">
Spice 1

Robert L. Green Jr. (ur. w 1970 w Corsicana w stanie Teksas, lepiej znany jako Spice 1) – amerykański raper reprezentujący styl zachodniego wybrzeża USA.

</doc>
<doc id="1534027" url="https://pl.wikipedia.org/wiki?curid=1534027" title="Profil ekonomiczny sektora">
Profil ekonomiczny sektora

Profil ekonomiczny sektora - jedna z metod analizy sektora (otoczenia bliższego). Jest to ogólna, skrócona charakterystyka, oparta na opisie najważniejszych i najbardziej istotnych cech, decydujących o atrakcyjności sektora, takich jak:
Największą zaletą tej metody jest mała pracochłonność, a także dzięki dużej dostępności najważniejszych informacji, charakteryzujących sektor, łatwość sporządzenia.

</doc>
<doc id="1534028" url="https://pl.wikipedia.org/wiki?curid=1534028" title="IC 4553">
IC 4553



</doc>
<doc id="1534029" url="https://pl.wikipedia.org/wiki?curid=1534029" title="Park Narodowy Store Mosse">
Park Narodowy Store Mosse

Park Narodowy Store Mosse (szw. "Store Mosse nationalpark") – park narodowy w Szwecji, położony na terenie gmin Gnosjö, Värnamo i Vaggeryd, w regionie Jönköping. Został utworzony w 1982 w celu ochrony największych w południowej Szwecji terenów bagiennych. Ochronie podlega także jezioro Kävsjön, będące ostoją ptaków (najważniejszy obszar lęgowiskowy żurawia ("Grus grus") w południowej Szwecji).
Nazwa parku w języku szwedzkim znaczy dosłownie "duże bagno". W rzeczywistości teren podmokły obejmuje blisko 100 km² i mimo wyraźnych śladów ludzkiej działalności (głównie pozyskiwanie torfu) zachował on pierwotny, naturalny charakter. 
Obszar Store Mosse w przeszłości był zajęty przez jezioro Fornbolmen. Pokrywało ono znacznie większy obszar niż jego pozostałość - Kävsjön. Kiedy Fornbolmen zaczęło wysychać, odsłoniły się piaski pokrywające dno. Wiatry wiejące w tym czasie przenosiły niezwiązany roślinnością piasek tworząc wydmy. Kiedy poziom wód gruntowych podniósł się, tereny niżej położone uległy zabagnieniu a wydmy porosły roślinnością, tworząc swoiste "wyspy wśród bagien". Niektóre z tych wysp zostały później przekształcone przez ludzi w obszary uprawne - najbardziej znane to Svanö oraz Lövö. Najwyższe punkty na terenie parku, z których rozciągają się widoki na rozległe obszary to wzgórza Bjornakullen i Kvarnberget (205 m n.p.m.).
Park narodowy Store Mosse jest łatwo dostępny dla turystów. Główne wejście na teren parku znajduje się w pobliżu jeziora Kävsjön. Znajduje się tutaj punkt informacyjny, stąd też wychodzą szlaki turystyczne oraz ścieżki do dwóch wież obserwacyjnych (jedna z nich jest przystosowana dla niepełnosprawnych). W sumie na terenie parku jest około 30 km znakowanych szlaków. Na Svanö i Lövö znajdują się chaty, w których turyści mogą nocować.

</doc>
<doc id="1534031" url="https://pl.wikipedia.org/wiki?curid=1534031" title="Diego Florentín">
Diego Florentín

Diego Florentín - piłkarz paragwajski, pomocnik.
Jako gracz klubu River Plate Montevideo był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Nie zagrał w żadnym meczu.
Nigdy nie wziął udziału w turnieju Copa América.

</doc>
<doc id="1534032" url="https://pl.wikipedia.org/wiki?curid=1534032" title="Renault Koleos">
Renault Koleos

Renault Koleos – samochód osobowy typu SUV klasy kompaktowej, a następnie klasy średniej produkowany pod francuską marką Renault w latach 2007–2023.
Pierwsza generacja.
Renault Koleos I został zaprezentowany po raz pierwszy w 2008 roku.
Bezpośrednią zapowiedzią pierwszego SUV-a Renault był prototyp Koleos Concept przedstawiony podczas targów motoryzacyjnych w Paryżu w 2006 roku. Produkcyjny wariant zadebiutował półtora roku później, na początku 2008 roku. Pojazd został zaprojektowany wspólnie przez Renault i Samsunga, a w pracach projektowych brał udział także Nissan.
Przestrzeń dla pasażerów została zaprojektowana tak, aby była jak najbardziej funkcjonalna. Pod względem wielkości, możliwości aranżacji i ilości schowków wnętrze auta przypomina minivany. Koleos został zbudowany na płycie podłogowej Nissana X-Trail. Z X-Traila pochodzi także układ napędowy 4x4. Do napędu samochodu wykorzystano nowoczesne jednostki wysokoprężne 2.0 dCi konstrukcji Renault Nissan, oraz silnik benzynowy 2.5 l pochodzący z magazynów Nissana.
Restylizacje.
W lipcu 2011 roku Renault Koleos pierwszej generacji przeszedł gruntowną restylizację. Pojawił się zupełnie nowy pas przedni z węższymi, wyżej osadzonymi reflektorami, a także nowy duży wlot powietrza o trapezoidalnym kształcie i chromowanym wykończeniu.
Pod koniec czerwca 2013 roku podczas targów motoryzacyjnych w Buenos Aires Renault zaprezentowało wersję Koleosa po drugiej restylizacji. Samochód otrzymał m.in. przeprojektowany przód z nowym zderzakiem i osłoną chłodnicy w stylu najnowszych modeli Renault. Kierunkowskazy przeniesiono na obudowy lusterek, dodano też nowy wzór dwubarwnych aluminiowych felg.
Korea Południowa.
Premierę globalnego Renault Koleosa poprzedziła prezentacja południowokoreańskiej odmiany pod lokalną marką Samsung. W pierwszych latach produkcji Samsung QM5 odróżniał się innym kształtem atrapy chłodnicy, jednak po kolejnych dwóch modernizacjach odróżniał się od Renault Koleosa już tylko znaczkami.
Napęd.
Układ napędu na cztery koła w Koleosie może pracować w trzech trybach:
Druga generacja.
Renault Koleos został zaprezentowany po raz pierwszy w 2016 roku.
Drugie wcielenie modelu Koleos jest wyraźnie większy od poprzednika z racji pojawienia się w międzyczasie nowego modelu Kadjar, który przejął funkcję podwyższonego modelu klasy kompaktowej. Początkowo spekulowano jakoby Renault miało nazwać swojego sztandarowego SUV-a Maxthon.
Samochód reprezentuje nieznany wcześniej w gamie francuskiego producenta segment SUV-ów klasy średniej, gdzie konkuruje z takimi samochodami, jak Kia Sorento, Honda CR-V, czy Peugeot 5008. Pojazd zbudowany został na modułowej platformie CMF-C/D, która została użyta do budowy m.in. bliźniaczego technicznie Nissana X-Trail. Druga generacja Koleosa do sprzedaży na Starym Kontynencie trafiła na początku 2017 roku, a w Polsce zadebiutował we wrześniu 2017 roku.
Lifting.
W 2019 roku samochód przeszedł delikatny face lifting. Przemodelowano m.in. zderzak przedni i atrapę chłodnicy. Ponad to zmodyfikowano system multimedialny R-LINK. Samochód otrzymał nowe silniki wysokoprężne.
Sprzedaż.
Podobnie jak poprzednik, Renault Koleos drugiej generacji trafił do sprzedaży oraz produkcji w Korei Południowej pod marką Samsung, zyskując nową nazwę Samsung QM6. Różnice ograniczyły się jedynie do innych logotypów.
W lipcu 2020 roku z powodu niskich wyników sprzedaży wycofano samochód z rynku brytyjskiego. Jeszcze w tym samym miesiącu szef Renault oznajmił, że Renault Koleos nie doczeka się bezpośredniego następcy. Pośrednio natomiast za takiego może zostać uznany nowy elektryczny SUV marki.
Wersje wyposażenia.
Wyposażenie podstawowej wersji Zen obejmuje m.in. 6 poduszek powietrznych, regulator-ogranicznik prędkości, automatyczny hamulec postojowy, światła do jazdy dziennej LED, światła przeciwmgłowe z funkcją doświetlania zakrętów, relingi dachowe, 17 calowe felgi aluminiowe, automatyczną klimatyzacje dwustrefową, kartę Renault Hands Free, system wspomagania parkowania tyłem, kierownicę pokrytą skórą, szyby przednie i tylne regulowane elektrycznie, lusterka boczne regulowane elektrycznie i podgrzewane, a także czujnik światła i deszczu.
Silniki.
Wysokoprężne:
Benzynowe:

</doc>
<doc id="1534033" url="https://pl.wikipedia.org/wiki?curid=1534033" title="Alina Jackiewicz-Kaczmarek">
Alina Jackiewicz-Kaczmarek

Alina Wiktoria Jackiewicz-Kaczmarek (ur. 8 lutego 1953 w Lublinie) – polska graficzka, rysowniczka, malarka, fotograf, profesor Akademii Sztuk Pięknych w Gdańsku.
Życiorys.
Studiowała w Państwowej Wyższej Szkole Sztuk Plastycznych w Gdańsku, kierunek Malarstwo. Dyplom w 1979 roku w Pracowni Malarstwa prof. Władysława Jackiewicza. Kierownik IV Pracowni Grafiki Artystycznej technik wklęsłodrukowych. W dorobku posiada ponad 30 wystaw indywidualnych i udział w ponad 140 wystawach zbiorowych w kraju i za granicą. Laureatka ponad 30 nagród i wyróżnień na wystawach i konkursach okręgowych, ogólnopolskich i międzynarodowych. W 2013 roku otrzymała tytuł profesora sztuk plastycznych.
Artystka operuje technikami metalowymi: akwafortą, akwatintą, mezzotintą. Najważniejszym tematem jej prac jest naturalne środowisko (m.in. morze), niezakłócone przez działanie cywilizacji. Tematyka jej prac jest również związana z widokami urokliwych miast nadmorskich.

</doc>
<doc id="1534034" url="https://pl.wikipedia.org/wiki?curid=1534034" title="Renault-Samsung QM5">
Renault-Samsung QM5



</doc>
<doc id="1534035" url="https://pl.wikipedia.org/wiki?curid=1534035" title="Samsung QM5">
Samsung QM5



</doc>
<doc id="1534038" url="https://pl.wikipedia.org/wiki?curid=1534038" title="The Polish Observer">
The Polish Observer

The Polish Observer – bezpłatny tygodnik polonijny w Wielkiej Brytanii, będący własnością włoskiego koncernu prasowego Stranieri in Italia, specjalizującego się w wydawaniu prasy dla imigrantów z całego świata, przebywających na terenie Unii Europejskiej (20 tytułów). 
Historia.
The Polish Observer powstał w 2007 roku, jako dodatek do dwutygodnika "Nasz Świat", i pozostawał nim do początku 2010 roku. Redaktorem naczelnym, w tym czasie była Anna Malczewska sprawująca jednocześnie funkcję redaktora naczelnego dwutygodnika "Nasz Świat". Pod koniec 2009 roku, kierownictwo koncernu zdecydowało, że "The Polish Observer" stanie się wydawnictwem samodzielnym i zostanie przekształcony w tygodnik. Przeprowadzenie tych zmian zlecono Januszowi Młynarskiemu, b. dziennikarzowi Gazety Wyborczej, oraz polonijnego tygodnika "Polish Express", który w połowie lutego 2010 r. objął funkcję redaktora naczelnego – od tego czasu TPO zaczął się ukazywać jako tygodnik.
Profil.
W „The Polish Observer” główny nacisk stawia się na aktualności dotyczące życia imigrantów, obywateli UE w Wielkiej Brytanii, informacji na temat Wspólnot, Stowarzyszeń Polonijnych, historie zwykłych ludzi oraz różnego rodzaje poradniki, czyli informacje praktyczne, które ułatwiają życie cudzoziemcom w Wielkiej Brytanii.

</doc>
<doc id="1534039" url="https://pl.wikipedia.org/wiki?curid=1534039" title="Quo Vadis (kanadyjski zespół muzyczny)">
Quo Vadis (kanadyjski zespół muzyczny)

Quo Vadis – kanadyjska grupa muzyczna wykonująca melodic death metal. Powstała w 1993 roku w Montrealu z inicjatywy Barta Frydrychowicza, Yanica Berciera oraz Arie Itmana. Nazwa zespołu zaczerpnięta z powieści historycznej Henryka Sienkiewicza o tym samym tytule. Pierwszy album zatytułowany "Forever..." został wydany w 1996 roku przez wytwórnię VomiT Productions. Aktualnie zespół nagrywa dla wytwórni Skyscraper Music.

</doc>
<doc id="1534041" url="https://pl.wikipedia.org/wiki?curid=1534041" title="Watkins Glen">
Watkins Glen



</doc>
<doc id="1534047" url="https://pl.wikipedia.org/wiki?curid=1534047" title="Bátorove Kosihy">
Bátorove Kosihy

Bátorove Kosihy () – wieś i gmina (obec) w powiecie Komárno w kraju nitrzańskim na Słowacji, sama wieś pierwszy raz wzmiankowana w 1156 roku.
W 2011 roku Bátorove Kosihy zamieszkiwało 3415 osób, około 78% mieszkańców stanowili Węgrzy, 18% Słowacy, 1,1% Romowie.

</doc>
<doc id="1534050" url="https://pl.wikipedia.org/wiki?curid=1534050" title="Archozaur">
Archozaur

Archozaur ("Archosaurus") – rodzaj archozauromorfa należącego do grupy Archosauriformes i rodziny Proterosuchidae. Obejmuje jeden gatunek – "Archosaurus rossicus", opisany w 1960 przez Tatarinova. Nazwa "Archosaurus" pochodzi od greckich słów "archos" oraz "sauros" i oznacza „władczy jaszczur”. Archozaur żył w późnym permie, około 251 mln lat temu, na terenie dzisiejszej Europy (także w Polsce) i był najstarszym przedstawicielem Archosauriformes.

</doc>
<doc id="1534051" url="https://pl.wikipedia.org/wiki?curid=1534051" title="Studia inżynierskie">
Studia inżynierskie



</doc>
<doc id="1534052" url="https://pl.wikipedia.org/wiki?curid=1534052" title="Bajč">
Bajč

Bajč () – wieś i gmina (obec) w powiecie Komárno w kraju nitrzańskim na Słowacji, sama wieś pierwszy raz wzmiankowana w 1312 roku.
W 2011 roku populacja wynosiła 1242 osoby, 44% mieszkańców stanowili Węgrzy, 47% Słowacy, 1,5% Romowie.

</doc>
<doc id="1534053" url="https://pl.wikipedia.org/wiki?curid=1534053" title="Salamina Cypryjska">
Salamina Cypryjska



</doc>
<doc id="1534054" url="https://pl.wikipedia.org/wiki?curid=1534054" title="Archosaurus">
Archosaurus



</doc>
<doc id="1534055" url="https://pl.wikipedia.org/wiki?curid=1534055" title="Diego Florentin">
Diego Florentin



</doc>
<doc id="1534057" url="https://pl.wikipedia.org/wiki?curid=1534057" title="Bitwa pod Salaminą (450 p.n.e.)">
Bitwa pod Salaminą (450 p.n.e.)



</doc>
<doc id="1534058" url="https://pl.wikipedia.org/wiki?curid=1534058" title="Droga krajowa A006">
Droga krajowa A006



</doc>
<doc id="1534064" url="https://pl.wikipedia.org/wiki?curid=1534064" title="A Moment in Time">
A Moment in Time

A Moment in Time – płyta DVD brytyjskiego zespołu muzycznego Anathema. Jest ona zapisem koncertu grupy na festiwalu Metalmania w katowickim Spodku w marcu 2006 roku. Zawiera także cztery utwory zarejestrowane podczas koncertu w Krakowie w 2004 roku, trzydziestominutowy film dokumentalny o zespole, a także galerię zdjęć.

</doc>
<doc id="1534065" url="https://pl.wikipedia.org/wiki?curid=1534065" title="IC 1623">
IC 1623

IC 1623 (również Arp 236) – galaktyka powstała w wyniku zderzenia dwóch galaktyk spiralnych. IC 1623 znajduje się w ostatniej fazie tego połączenia. Jest położona w konstelacji Wieloryba w odległości 300 milionów lat świetlnych od Ziemi. Odkrył ją Lewis A. Swift 19 listopada 1897 roku.

</doc>
<doc id="1534067" url="https://pl.wikipedia.org/wiki?curid=1534067" title="Fotorespiracja">
Fotorespiracja



</doc>
<doc id="1534070" url="https://pl.wikipedia.org/wiki?curid=1534070" title="Stefan Rago">
Stefan Rago

Stefan Rago, przydomek „Ciepcio” (ur. 2 lutego 1896 w Nowo Aleksandrii, zm. 27 listopada 1938 pod Ździarem) – major kawalerii Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 2 lutego 1896 w majątku Nowo Aleksandria, w gminie Wysokie Litewskie powiatu brzeskiego, w rodzinie Lucjana i Bronisławy z Biernackich (1875–1956). Ukończył gimnazjum im. Edwarda Rontalera w Warszawie.
W październiku 1915, w czasie I wojny światowej, wstąpił do armii rosyjskiej i został przydzielony do Grodzieńskiego Pułku Huzarów Lejbgwardii. Następnie walczył jako ochotnik, wolontariusz, w szeregach 1 pułku ułanów krechowieckich. W czasie wojny z Rosją Sowiecką walczył w szeregach 7 pułku ułanów. W stopniu podchorążego dowodził plutonem. We wrześniu 1920 został ranny w bitwie pod Kopciowem. 26 marca 1921 został mianowany z dniem 1 stycznia 1921 „za dokonanie wybitnych czynów na polu walki” podporucznikiem w kawalerii z równoczesnym zaliczeniem do Rezerwy armii i powołaniem do służby czynnej. Później został odkomenderowany na kurs doszkolenia młodszych oficerów w Szkole Podchorążych Piechoty w Warszawie. 3 maja 1922 został zweryfikowany w stopniu podporucznika ze starszeństwem od 1 czerwca 1919 i 5. lokatą w korpusie oficerów jazdy (od 1924 – kawalerii).
W tym samym oddziale, stacjonującym w garnizonie Mińsk Mazowiecki, pełnił służbę w latach dwudziestych i trzydziestych XX wieku. 12 lutego 1923 prezydent RP awansował go z dniem 1 stycznia 1923 na porucznika ze starszeństwem z 1 czerwca 1920 i 2. lokatą w korpusie oficerów jazdy. 2 kwietnia 1929 prezydent RP nadał mu z dniem 1 stycznia 1929 stopień rotmistrza w korpusie oficerów kawalerii i 3. lokatą. Z dniem 15 października 1929 został powołany na 7,5 miesięczny kurs doskonalący młodszych oficerów kawalerii w Centrum Wyszkolenia Kawalerii w Grudziądzu. Po powrocie do pułku pełnił obowiązki adiutanta. 27 czerwca 1935 prezydent RP nadał mu stopień majora z dniem 1 stycznia 1935 i 13. lokatą w korpusie oficerów kawalerii. W sierpniu 1935 powierzono mu pełnienie obowiązków dowódcy szwadronu zapasowego 7 puł., a w grudniu tego roku został zatwierdzony na stanowisku dowódcy szwadronu zapasowego. W czerwcu 1936 został przeniesiony do 24 pułku ułanów w Kraśniku na stanowisko dowódcy szwadronu zapasowego. Od 7 lipca do 30 września 1938 przebywał na leczeniu w Centralnym Sanatorium Wojskowym. Po zakończeniu leczenia wrócił do pułku i objął dowództwo II dywizjonu. Zgodnie z rozkazem szefa Sztabu Głównego z 15 listopada został przeniesiony do Korpusu Ochrony Pogranicza, lecz jego wykonanie miało nastąpić po zakończeniu akcji zaolziańskiej, będącej następstwem układu monachijskiego.
Poległ 27 listopada 1938 podczas starcia w trakcie obsadzania terenów przyłączonych do Polski, prowadząc atak ułanów na pozycje zajmowane przez wojska czechosłowackie na Przełęczy Zdziarskiej. Trumna ze zwłokami została przewieziona z Podspadów do Nowego Targu, gdzie 29 listopada odbyło się nabożeństwo żałobne i eksportacja zwłok na stację kolejową.
W czwartek 1 grudnia 1938 w Warszawie odbył się pogrzeb "„poległego na polu chwały w dniu 27 listopada od kuli czeskiej na przełęczy zdziarskiej. Nabożeństwo w kościele garnizonowym odprawił ks. biskup polowy Gawlina, w otoczeniu licznego duchowieństwa, w obecności Naczelnego Wodza, marszałka Śmigłego-Rydza, przedstawiciela rządu i ministra spraw wojskowych, gen. Głuchowskiego, generalicji, rodziny Zmarłego. Po nabożeństwie przemówił ks. Machay, który złożył Zmarłemu imieniem Związku Górali Spisza i Orawy głęboki hołd za przelanie krwi ofiarnej na ziemi spiskiej za mieszkańców tej ziemi. Poza tym wiceminister spraw wojskowych gen. Głuchowski udekorował trumnę Krzyżem Zasługi za Dzielność. Po nabożeństwie, kazaniu i egzekwiach trumnę podjęli na barki najbliżsi towarzysze broni i złożyli ją na lawecie armatniej. Uformował się następnie olbrzymi kondukt żałobny, który ruszył na cmentarz wojskowy na Powązkach. Na cmentarzu po odprawieniu egzekwii pożegnał towarzysza broni w imieniu pułku ułanów lubelskich ppłk Michalski, w imieniu ułanów Krechowieckich ppłk Chrząstowski, dalej płk Dworak, po czym trumna spoczęła w mogile”". Spoczął w kwaterze A10-1-1. Osierocił córkę Marię (ur. 23 grudnia 1920). 2 grudnia 1938 na łamach „Polski Zbrojnej” opublikowano „Wspomnienie o ś.p. Stefanie Rago” autorstwa Jana Dobraczyńskiego.
Kapral zawodowy Henryk Oleksowicz, który pośpieszył z pomocą majorowi Rago został ciężko ranny. Awansowany na plutonowego, zmarł 13 stycznia 1939 w następstwie odniesionych ran.
Opinia.
Franciszek Skibiński scharakteryzował Stefana Rago, w sposób następujący: "„inteligentny, bystry, dobry jeździec, doskonały oficer kawalerii, przystojny, powszechnie lubiany, miał jedno pęknięcie: Nie był wprawdzie alkoholikiem, ale co parę miesięcy zdarzały mu się „trzydniówki”, a wtedy nie można było na niego liczyć. Wiosną tego roku [1938] miał właśnie trzydniówkę, na skutek której nie zdołał przyjechać do pułku na któreś ćwiczenie międzydywizyjne. Dworak, który Ciepcia bardzo lubił i cenił, wściekł się wtedy i omal że nie przemocą wysłał go na leczenie odwykowe, chciał go bowiem za wszelką cenę uratować. Parę dni przed jaworzyńskim alarmem Ciepcio wracał z kuracji do pułku i po drodze wstąpił do mnie do Bielska z takim przemówieniem: Franek, nie masz pojęcia, jaki jestem wdzięczny Dworakowi. To jest prawdziwy dowódca i przyjaciel. Przecież ja w tej chwili jestem już zupełnie innym człowiekiem. Inny człowiek zatrzymał samochód przed pierwszą napotkaną w Bielsku knajpą i do późnej nocy odrabiał godziny zmarnowane w odwykówce. Do pułku przyjechał wprawdzie nie po trzech dniach, spóźniony tylko o jedną dobę, ale za to pijaniuteńki jak boże drzewko (…). Dworak wściekł się po raz drugi i postanowił zwolnić Ciepcia do rezerwy, ale nie zdążył, ponieważ nastąpił alarm i – wytrzeźwiony już – Rago pojechał na Przełęcz Zdziarską po swoją kulę w czoło. Dwudziestego dziewiątego listopada odbyła się uroczysta eksportacja zwłok na stację w Nowym Targu, z pochodniami, trębaczami, salwami, wszelkimi innymi honorami wojskowymi i tłumem górali, tym razem naprawdę spontanicznym. 1 grudnia w Warszawie nastąpił jeszcze paradniejszy pogrzeb na koszt państwa. W brygadzie niektórzy cynicy utrzymywali, że Ciepcio – jak zawsze – miał szczęście. Zamiast wstydliwego odejścia do cywila, opuścił ten świat nieomal jako bohater narodowy, za którego trumną kroczył sam Wódz Naczelny”."

</doc>
<doc id="1534072" url="https://pl.wikipedia.org/wiki?curid=1534072" title="Parafia św. Antoniego Pieczerskiego w Kuraszewie">
Parafia św. Antoniego Pieczerskiego w Kuraszewie

Parafia św. Antoniego Pieczerskiego – parafia prawosławna w Kuraszewie, w dekanacie Hajnówka diecezji warszawsko-bielskiej.
Na terenie parafii funkcjonuje 1 cerkiew i 1 kaplica:
Historia.
Parafia powstała w 1897; funkcjonowała do czasu bieżeństwa (1915). Reaktywowana w 1928.
W latach 1935–1938 proboszczem parafii był o. Serafin (Szachmuć), kanonizowany lokalnie w 1999 przez Święty Synod Cerkwi Prawosławnej na Białorusi. Kanonizacja ogólnocerkiewna przez Sobór Biskupów Rosyjskiej Cerkwi Prawosławnej nastąpiła w 2000. Od tego czasu znany jako święty męczennik Serafin Żyrowicki.
Na początku II wojny światowej zakończyła swoją działalność placówka neounicka. W latach 40. cerkiew została wyremontowana i dobudo­wano dzwonnicę. Według Klirovoj Vedomosti z 1956, parafię stanowiło 170 domów, w tym: Kuraszewo 160 domów zamieszkałych przez 899 osób i kol. Podwieżanka z Wólką – 10 domów. Ziemi cerkiewnej według rejestru geodezyjnego parafia posiada 4,45 ha w tym: cerkiew i cmentarz – 1,12 ha, siedlisko – 2,47 ha, cmentarz – 0,76 ha i kaplica – 0,11 ha.
Do parafii należą miejscowości: Kuraszewo, Leniewo, Lady, Łuszcze i Wólka.
Wykaz proboszczów.
W 1915 większość mieszkańców ewakuowano w głąb Rosji (tzw. bieżeństwo), a po powrocie parafię zlikwidowano, przenosząc wiernych do parafii w Czyżach. Reaktywowanie parafii w Kuraszewie nastąpiło w 1928.

</doc>
<doc id="1534078" url="https://pl.wikipedia.org/wiki?curid=1534078" title="Małgorzata opawska">
Małgorzata opawska

Małgorzata opawska (ur. ok. 1330; zm. 1361-1363) – księżniczka opawska, margrabina morawska.
Małgorzata była córką Mikołaja II Opawskiego i jego pierwszej żony Anny raciborskiej. W latach 1349-1350 (zapewne już w drugiej połowie 1349) poślubiła margrabiego morawskiego Jana Henryka Luksemburskiego. Była jego drugą żoną. Poprzednie małżeństwo Jana Henryka z Małgorzatą Maultasch zakończyło się unieważnieniem z powodu rzekomej impotencji męża.
Ślub Jana Henryka i Małgorzaty został zawarty pospiesznie i nie zadbano o niezbędną dyspensę. Małżonkowie byli ze sobą spokrewnieni w trzecim stopniu, gdyż oboje byli prawnukami króla czeskiego Przemysła Ottokara II. W tej sytuacji została na nich rzucona klątwa i na pewien czas Jan Henryk musiał odsunąć od siebie żonę. W sierpniu 1350 papież Klemens VI polecił biskupowi ołomunieckiemu Janowi Volkowi by zdjął klątwę.
Małgorzata i Jan Henryk Luksemburski mieli sześcioro dzieci:
Po śmierci Małgorzaty opawskiej Jan Henryk Luksemburski ożenił się jeszcze dwukrotnie. Oba małżeństwa były bezpotomne.

</doc>
<doc id="1534081" url="https://pl.wikipedia.org/wiki?curid=1534081" title="Alko">
Alko

Alko – firma lutnicza założona w połowie lat 50. i działająca do połowy lat 80. w Bielsku-Białej. Właścicielem firmy był Alfred Kopoczek (stąd nazwa firmy od pierwszych liter imienia i nazwiska ALKO). W jego warsztacie powstawały zarówno instrumenty akustyczne (gitary hiszpańskie) jak i poszukiwane wówczas w Polsce gitary elektryczne (solowe, basowe, hawajskie). W swoich gitarach Alfred Kopoczek stosował wiele indywidualnych, niespotykanych gdzie indziej rozwiązań, głównie w kwestiach elektroniki. Z braku innych dostępnych w tym czasie na rynku produktów gitary ALKO prezentowały znośny poziom jakościowy. 
Firma ALKO miała swoją siedzibę w Bielsku - Białej przy ul. Struga 1 (róg ul. Słowackiego 40).

</doc>
<doc id="1534082" url="https://pl.wikipedia.org/wiki?curid=1534082" title="Staroleśny Potok">
Staroleśny Potok

Staroleśny Potok (słow. "Veľký Studený potok", niem. "Großer Kohlbach", węg. "Nagy-Tar-patak") – główny ciek wodny Doliny Staroleśnej, wypływający ze Zbójnickiego Oka na wysokości ok. 1990 m n.p.m. Na górnym odcinku płynie częściowo pod złomami. Na wysokości Staroleśnej Polany łączy się z Małą Zimną Wodą i razem tworzą potok Zimna Woda.
Staroleśny Potok ma 3 główne dopływy. Z prawej orograficznie strony zasila go strumyk płynący z Długiego Stawu Staroleśnego i Warzęchowego Stawu (częściowo podziemnie). Z lewej strony zasila go w górnym biegu Siwy Potok (Siwa Woda) wypływający z Siwych Stawów, niżej zaś strumyk wypływający spod Pośredniej Grani i uchodzący do Staroleśnego Potoku w rejonie Wyżniego Staroleśnego Ogrodu. W tym stale wilgotnym miejscu rozwijają się bujne zespoły ziołorośli. Na kamieniach często odpoczywają tutaj turyści.
Na odcinku poniżej Długiego Stawu i Warzęchowego Stawu na ścianie stawiarskiej przegradzającej dolinę dopływ Staroleśny Potoku spada kilkoma wodospadami.
Nazwa.
W języku polskim nazwa potoku, podobnie jak i nazwa całej doliny pochodzą od nazwy wsi Stara Leśna, której mieszkańcy mieli w niej w przeszłości swoje pastwiska.
Nazwa słowacka ("Veľký Studený potok"), podobnie jak i nazwa potoku w sąsiedniej dolinie ("Malý Studený potok") oraz nazwy samych dolin ("Veľká Studená dolina" i "Malá Studená Dolina") związane są zapewne z subiektywnymi odczuciami zimna nieznanych nam, dawnych twórców tych nazw, przy czym nie jesteśmy dziś w stanie określić, które "zimne" nazwy były pierwotne: potoków czy dolin.
W językach niemieckim i węgierskim pochodzenie nazw jest bardziej złożone, gdyż pierwotnie, już w XV w., nosicielem miana "Łysa Góra" (niem. "Kahlberg", węg. "Tarhegy") był szczyt wznoszącej się nad doliną Pośredniej Grani. Z niego nazwy przeszły na dolinę, a z niej na potok, który nazywano "Kahlbach" i "Tar-patak" - chociaż oczywiście sam potok nie mógł być łysy. Spiscy Niemcy wkrótce przekręcili nazwę na "Kohlbach" i w tej postaci weszła ona do oficjalnej kartografii i literatury.

</doc>
<doc id="1534083" url="https://pl.wikipedia.org/wiki?curid=1534083" title="Heli Rantanen">
Heli Rantanen

Heli Rantanen (ur. 26 lutego 1970 w Lammi) - fińska lekkoatletka specjalizująca się w rzucie oszczepem.
W 1996 zdobyła tytuł mistrzyni olimpijskiej. Uzyskała wówczas wynik 67,94 m i pokonała o ponad 2 metry reprezentantkę Australii Louise McPaul. W 1991 zajęła 9. miejsce w mistrzostwach świata, a rok później zajęła 6. miejsce w Igrzyskach Olimpijskich w Barcelonie.
Była pierwszą kobietą z krajów nordyckich, która została mistrzynią olimpijską.

</doc>
<doc id="1534084" url="https://pl.wikipedia.org/wiki?curid=1534084" title="Szo (gra)">
Szo (gra)

Szo (tyb. "kości") – tradycyjna tybetańska gra planszowa podobna do indyjskiej gry pachisi znanej w Polsce jako chińczyk. Głównym celem w grze jest przeprowadzenie dziewięciu monet do mety przez planszę z ułożonych w łuk muszelek. W grze wykorzystuje się 2 kości sześcienne, 9 monet dla każdego z graczy i 64 muszelki. Tradycyjnie kości rzuca się z kubka na poduszkę.

</doc>
<doc id="1534085" url="https://pl.wikipedia.org/wiki?curid=1534085" title="Renault Samsung QM5">
Renault Samsung QM5



</doc>
<doc id="1534092" url="https://pl.wikipedia.org/wiki?curid=1534092" title="Czarny Staw (Równina Białogardzka)">
Czarny Staw (Równina Białogardzka)

Czarny Staw – staw na Równinie Białogardzkiej, położony w woj. zachodniopomorskim, w powiecie kołobrzeskim, gminie Kołobrzeg. 
Powierzchnia stawu wynosi 3,39 ha, głębokość ok. 2 m. Posiada on zadrzewioną wysepkę. Czarny Staw ma status stawu karasiowego.
Staw jest położony pomiędzy Niekaninem a Obrotami. Nieopodal na północ leży drugi mniejszy staw bezimienny.

</doc>
<doc id="1534096" url="https://pl.wikipedia.org/wiki?curid=1534096" title="Louise Currey">
Louise Currey

Louise Currey-McPaul (ur. 24 stycznia 1969 w Port Kembla) – australijska lekkoatletka specjalizująca się początkowo w siedmioboju, a następnie w rzucie oszczepem.
Dwukrotna złota medalistka Igrzysk Wspólnoty Narodów w rzucie oszczepem – Victoria 1994 i Kuala Lumpur 1998. Wicemistrzyni olimpijska z Atlanty (1996).
Trzy razy brała udział w mistrzostwach świata – Tokio 1991 (6 miejsce), Göteborg 1995 (13 miejsce) i Sewilla 1999 (5 miejsce). W Igrzyskach Olimpijskich w Barcelonie zajęła 11 miejsce, a w Sydney w roku 2000 była 31. Rekord życiowy: 66,80 m.

</doc>
<doc id="1534098" url="https://pl.wikipedia.org/wiki?curid=1534098" title="Louise McPaul">
Louise McPaul



</doc>
<doc id="1534100" url="https://pl.wikipedia.org/wiki?curid=1534100" title="Komitet Spaaka">
Komitet Spaaka

Komitet Spaaka (ang. "Spaak Committee") - komitet powstały w 1955 roku w odpowiedzi na zgłaszane w gronie państw EWWiS postulaty rozwoju integracji gospodarczej. W skład komitetu weszli eksperci wskazani przez rządy państw członkowskich EWWiS, zaś na czele gremium stanął Paul-Henri Spaak. Początkowo w pracach brali też udział przedstawiciele Wielkiej Brytanii, jednak w trakcie podjęli decyzję o wycofaniu się z tej inicjatywy. Efektem pracy komitetu był zaprezentowany 21 kwietnia 1956 tzw. "Raport Spaaka".

</doc>
<doc id="1534102" url="https://pl.wikipedia.org/wiki?curid=1534102" title="Circuit Dijon-Prenois">
Circuit Dijon-Prenois

Circuit Dijon-Prenois – francuski tor wyścigowy o długości 3,801 km położony w Prenois, nieopodal Dijon.
Zbudowany w 1972, Circuit Dijon-Prenois 6 razy gościł Formułę 1 – pięć razy Grand Prix Francji i raz Grand Prix Szwajcarii. Pierwszy wyścig F1 odbył się w 1974 na oryginalnej pętli o długości 3,289 km. Problemem jednak były uzyskiwane czasy okrążeń poniżej 1 minuty, co powodowało częstą konieczność dublowania wolniejszych kierowców i spory tłok na torze. Dlatego w 1975 długość toru powiększono do 3,801 km a także przeprofilowano część zakrętów. F1 powróciła na tor w 1977, a ostatecznie opuściła go po 1984. Mimo to tor cały czas istnieje i jest aktywny. Rozgrywane są na nim lokalne zawody. W sezonie 2009 na torze zorganizowany został wyścig DTM.

</doc>
<doc id="1534103" url="https://pl.wikipedia.org/wiki?curid=1534103" title="Jacek Dubiel (szachista)">
Jacek Dubiel (szachista)

Jacek Dubiel (ur. 3 lutego 1976 w Tarnowskich Górach) – polski szachista, z zawodu informatyk, mistrz międzynarodowy od 2011 roku.
Kariera szachowa.
W 1992 r. zdobył w Białej Podlaskiej tytuł mistrza Polski juniorów do 16 lat oraz wystąpił na rozegranych w Duisburgu mistrzostwach świata juniorów w tej kategorii wiekowej, zajmując XVI miejsce. W 1994 r. zwyciężył w indywidualnych mistrzostwach Śląska oraz podzielił III m. (za Rolandem Schmaltzem i Ketino Kachiani-Gersinską, wspólnie z m.in. Jensem-Uwe Maiwaldem) w Altensteigu. W tym samym roku zdobył w Lubniewicach (w barwach klubu "Górnik" Zabrze) brązowy medal drużynowych mistrzostw Polski, podzielił również II m. (za Robertem Kuczyńskim, wspólnie z Włodzimierzem Schmidtem, a przed m.in. Ratmirem Chołmowem, Bartłomiejem Macieją i Tomaszem Markowskim) w kołowym turnieju w Legnicy (zdobywając pierwszą normę na tytuł mistrza międzynarodowego). W 1995 r. wypełnił w Katowicach (turniej "Bingo Cup") drugą normę na tytuł mistrza międzynarodowego oraz zdobył w Nadolu brązowy medal drużynowych mistrzostw Polski juniorów (reprezentując "Górnik" Zabrze).
W latach 1996–2001 studiował na Politechnice Śląskiej w Gliwicach. W tym okresie zdobył m.in. trzy złote (dwa w 1997 oraz 2001), srebrny (1999) i brązowy (2001) medal Drużynowych Akademickich Mistrzostw Polski Szkół Wyższych lub Politechnik oraz zwyciężył w otwartym turnieju w Kowalewie Pomorskim (1997).
W 2001 r. zwyciężył w Bytomiu, a w 2003 r. – w Chorzowie. W 2002 r. zdobył uprawnienia instruktora szachowego. Startował w rozgrywkach drużynowych w Polsce oraz Niemczech. W 2006 r. zajął I m. w turnieju szachów błyskawicznych w Löberitz. W 2009 r. wygrał mistrzostwa Frankfurtu nad Menem w szachach klasycznych. W 2010 r. zdobył trzecią normę na tytuł mistrza międzynarodowego, podczas rozgrywek Oberligi Ost - B. W 2018 r. zdobył mistrzostwo Frankfurtu nad Menem w szachach błyskawicznych oraz dwukrotnie (2018 i 2019) zwyciężył w turnieju szachachów klasycznych Eschborn-Open.
Najwyższy ranking w dotychczasowej karierze osiągnął 1 maja 2019 r., z wynikiem 2434 punktów zajmował wówczas 49. miejsce wśród polskich szachistów.
Obecnie gra w barwach niemieckiego SV Oberursel.
Wykształcenie.
Studia ukończył z tytułem magistra inżyniera informatyka. Jest certyfikowanym specjalistą zapór sieciowych Cisco (ang. "Certified Firewall Specialist").

</doc>
<doc id="1534104" url="https://pl.wikipedia.org/wiki?curid=1534104" title="Ksenoposejdon">
Ksenoposejdon

Ksenoposejdon ("Xenoposeidon") – rodzaj zauropoda żyjącego we wczesnej kredzie na terenie dzisiejszej Anglii. Znany jest pojedynczy kręg tego dinozaura, znacząco różniący się od kręgów innych zauropodów. Kość ta została odkryta już w latach 90. XIX wieku, jednak ksenoposejdon został naukowo opisany dopiero w 2007 przez Michaela Taylora i Darrena Naisha. Nazwa "Xenoposeidon" oznacza „obcy Posejdon” i odnosi się do zauroposejdona – zauropoda z rodziny brachiozaurów.
Budowa.
"Xenoposeidon" został opisany na podstawie niekompletnego kręgu grzbietowego nieobejmującego części centralnej oraz przedniej. Długość trzonu kręgu jest szacowana na 20 cm, a wysokość zachowanej części na 30 cm. Przeciętna średnica tylnej powierzchni części centralnej wynosiła około 16,5 cm. Znajdowało się tam zagłębienie, wystarczająco głębokie, by sądzić, że przednie powierzchnie kręgów były wypukłe.
Kręg ten wykazuje kilka cech charakterystycznych, odróżniających ksenoposejdona od innych zauropodów. Podstawa łuku kręgowego obejmuje centrum kręgu i ciągnie się aż do tylnej części. Łuk kręgowy jest pochylony ku przodowi pod kątem 35°. Kanał nerwowy jest duży i ma kształt łzy z przedniej strony, lecz niewielki i okrągły z tyłu. Różne struktury tworzące łuk kręgowy mają charakterystyczną konfigurację.
Klasyfikacja.
Budowa kręgów odróżnia ksenoposejdona od innych zauropodów. Kręg ten jest na tyle wyjątkowy, że gdy Taylor i Naish próbowali pozycję filogenetyczną ksenoposejdona wykorzystując analizy kladystyczne, stwierdzili, że chociaż należy do Neosauropoda, nie można go włączyć do żadnej znanej grupy tego taksonu – Brachiosauridae, Camarasauridae, Diplodocoidea i Titanosauria. "Xenoposeidon" mógł być zaawansowaną formą należącą do jednej z tych grup lub przedstawicielem wcześniej nieznanej. Taylor i Naish ostatecznie uznali go za Neosauropoda "incertae sedis". Upchurch, Mannion i Barrett (2011) sugerują, że może on należeć do Somphospondyli, natomiast Taylor (2018) zaliczył go do grupy Diplodocoidea i do rodziny Rebbachisauridae.
Historia odkryć.
Kolekcjoner skamieniałości Phillip James Rufford odkrył kręg ksenoposejdona na początku lat 90. XIX wieku w dolnokredowych (berrias-walanżyn) osadach Hastings Bed Group niedaleko Hastings w Anglii. Kręg pochodził prawdopodobnie z warstw berriasu formacji Ashdown Beds, jednak dokładne ustalenie stratygrafii i miejsca wydobycia nie jest możliwe.
Kręg ten, skatalogowany jako BMNH R2095, został krótko opisany w 1893 przez angielskiego paleontologa Richarda Lydekkera. Przypuszczał on, że kręg mógł należeć do przedstawiciela gatunku "Cetiosaurus brevis", obecnie przemianowanego na "Pelorosaurus conybeari". Przez 113 lat nie wzbudzał zainteresowania naukowców. Dopiero w 2007 Mike Taylor, specjalista od budowy kręgów zauropodów, natrafił na niego i zdecydował się dokonać wraz z Darrenem Naishem jego opisu.
Utworzenie nowego rodzaju zostało ogłoszone przez British Palaeontology Association 15 listopada 2007. Rodzaj ten obejmuje jeden gatunek – "Xenoposeidon proneneukos". Epitet gatunkowy "proneneukos" oznacza „pochylony do przodu”, w odniesieniu do budowy łuku kręgowego. Szereg apomorfii skłonił autorów do ustanowienia nowej nazwy rodzajowej.
Paleobiologia.
Jak wszystkie zauropody, "Xenoposeidon" był poruszającym się czworonożnie roślinożercą. Osiągał stosunkowo niewielkie jak na zauropoda rozmiary; szacowana na podstawie rozmiarów kręgu długość dinozaura wynosiła około 15 metrów przy wadze masie 7,6 t – jeśli budową przypominał brachiozaura – lub 20 metrów przy masie 2,8 t – jeśli był zbudowany jak diplodok.

</doc>
<doc id="1534114" url="https://pl.wikipedia.org/wiki?curid=1534114" title="Rodzina von Wrochem">
Rodzina von Wrochem



</doc>
<doc id="1534117" url="https://pl.wikipedia.org/wiki?curid=1534117" title="Piotr von Wrochem">
Piotr von Wrochem



</doc>
<doc id="1534119" url="https://pl.wikipedia.org/wiki?curid=1534119" title="Vllasova Musta">
Vllasova Musta

Vllasova Musta (ur. 8 kwietnia 1949 w Gjirokastrze) – albańska poetka i scenarzystka.
Życiorys.
W 1971 ukończyła studia z zakresu języka i literatury albańskiej na Uniwersytecie w Tiranie. Na początku lat 70. rozpoczęła pracę w Studiu Filmowym Nowa Albania jako redaktor literacki. Jednocześnie pisała utwory poetyckie, a od 1972 zajęła się przygotowywaniem scenariuszy dla filmów dokumentalnych. Pierwszy scenariusz opracowała dla filmu "Duke filluar nga vetja". W latach 1974–1983 przygotowała 20 scenariuszy dla filmów dokumentalnych. Od 1984 poświęciła się głównie filmom animowanym. Za film "Balada e druvarit" z 1997 otrzymała nagrodę państwową. W 1997 objęła funkcję dyrektora studia filmowego Albfilm.
Była żoną Kujtima Spahivogliego, z którym się rozwiodła.

</doc>
<doc id="1534120" url="https://pl.wikipedia.org/wiki?curid=1534120" title="Monster (album Oomph!)">
Monster (album Oomph!)

Monster – dziesiąty studyjny album niemieckiego zespołu Oomph!, wydany 22 sierpnia 2008 roku. Okładka albumu wybrana została spośród prac nadesłanych przez fanów na ogłoszony przez zespół konkurs, podobnie jak było w przypadku "Issues" KoЯnu. Zwycięską okładkę zespół zaprezentował 23 lipca 2008 roku na swoim profilu na stronie MySpace.
Pierwszy singel z płyty, "Wach auf!", wydany został na początku 2008 roku, promując film "Obcy kontra Predator 2". Teledysk do następnego singla, "Beim ersten Mal tut's immer weh", wydano 14 lipca, zaś do trzeciego, "Labyrinth", 12 sierpnia. 12 listopada zaprezentowano teledysk do "Auf Kurs". Zespół udostępnił cały album 14 sierpnia na MySpace. Trzy dni później, na pięć dni przed oficjalną premierą, płyta wyciekła do sieci p2p.

</doc>
<doc id="1534122" url="https://pl.wikipedia.org/wiki?curid=1534122" title="Aleksandr Chapsalis">
Aleksandr Chapsalis

Aleksandr Antonowicz Chapsalis, ros. Александр Антонович Хапсалис, gr. Αλεξάντερ Καψάλης (ur. 17 października 1957 w Talgarze, w obwodzie ałmackim, Kazachska SRR) – radziecki piłkarz pochodzenia greckiego, występujący w ataku i w pomocy, były reprezentant Związku Radzieckiego, trener piłkarski. Przyjął obywatelstwo amerykańskie.
Kariera piłkarska.
Kariera klubowa.
Aleksandr Chapsalis urodził się w kazachskiej wiosce pod Ałmaty, dokąd wysłano rodziców pochodzenia greckiego z brzegów Morza Czarnego. Jako 16 latek zadebiutował w Wysszej Lidze w klubie Kajrat Ałmaty. Utalentowanego chłopca chciały mieć u w swoich składach moskiewskie drużyny, ale Chapsalis wybrał Dynamo Kijów. Pierwsze 2 lata występował w drużynie rezerw, a od 1978 występował w podstawowej jedenastce Dynama. W reprezentacjach juniorskiej i młodzieżowej pełnił rolę kapitana. Po kłótni z Walerym Łobanowskim odszedł w 1982 do innego Dinama - z Moskwy, chociaż do tej pory miło wspomina wielkiego trenera. Kariera w Moskwie nie udała się i Chapsalis przeszedł do drugoligowego zespołu Kołos Nikopol. Przez jeden sezon występował nawet w trzecioligowym zespole Zirka Kirowohrad, by potem wrócić do Petersburga, gdzie mieszkała jego żona. 2 lata występował w miejscowej drugoligowej drużynie Kirowiec Leningrad. Kiedy żona otrzymała legalną pracę w Stanach Zjednoczonych Chapsalis wyjechał też. W USA karierę piłkarską zakończył w klubie San Diego Sockers, który występował w profesjonalnej mini-piłkarskiej indoor lidze.
Kariera reprezentacyjna.
Chapsalis debiutował w reprezentacji Związku Radzieckiego 4 lipca 1979 w meczu z reprezentacją Finlandii (1:1). Drugi o ostatni swój mecz w reprezentacji rozegrał 14 października 1979 z reprezentacją Rumunii (3:1), w którym strzelił 1 bramkę.
Kariera trenerska.
Po zakończeniu kariery zawodniczej zrealizował swoje marzenie. Założył szkółkę piłkarską dla dzieci, nazywając ją Los Angeles Dynamo. Jest właścicielem oraz pełni funkcję głównego trenera klubu.

</doc>
<doc id="1534132" url="https://pl.wikipedia.org/wiki?curid=1534132" title="Erik Hajas">
Erik Hajas

Erik Hajas (ur. 16 września 1962 w Huddinge) – szwedzki piłkarz ręczny. Dwukrotny medalista olimpijski.
W reprezentacji Szwecji rozegrał 281 spotkań i zdobył 996 bramek. Zdobywał tytuł mistrza świata (1990), zwyciężał w mistrzostwach kontynentu (1994). Na trzech igrzyskach z rzędu - 1992, 1996, 2000 - reprezentacja Szwecji sięgała po srebro, a Hajas był członkiem ekipy na IO w Barcelonie i Atlancie. Wcześniej brał udział w IO 88.

</doc>
<doc id="1534133" url="https://pl.wikipedia.org/wiki?curid=1534133" title="Xenoposeidon">
Xenoposeidon



</doc>
<doc id="1534137" url="https://pl.wikipedia.org/wiki?curid=1534137" title="Jan Emanuel Rozwadowski">
Jan Emanuel Rozwadowski

Jan Emanuel Jordan-Rozwadowski herbu Trąby (ur. 6 sierpnia 1872 w Babinie, zm. 19 marca 1935 w Warszawie) – polski polityk, działacz niepodległościowy.
Wykształcenie.
Po skończeniu niższego gimnazjum we Lwowie i wyższego gimnazjum w Stanisławowie Jan zdał maturę i rozpoczął studia na Uniwersytecie Jagiellońskim. O wyborze charakteru wykształcenia miał zadecydować jeszcze jego ojciec, będący przeciwnikiem szkół wojskowych, które były bardzo popularne wśród rodu Rozwadowskich.
W 1895 roku Jan Emanuel Rozwadowski uzyskał doktorat z ekonomii i rozpoczął pracę w Dyrekcji Skarbu w Krakowie i Lwowie. Rok później ożenił się ze swoją kuzynką Marią Rozwadowską (ur. 1874, wnuczka Erazma Rozwadowskiego). Mimo zaaranżowania tego małżeństwa na zasadach partnerskich okazało się ono niezwykle udane.
W 1899 roku Rozwadowski wyjechał na dalsze studia ekonomiczne do Niemiec na uniwersytety w Halle i Berlinie. Od 1900 roku zajmował się zagadnieniem kolonizacji pruskiej w poznańskim, co zaowocowało pracą „Parcelacja wielkich własności w świetle postępowania pruskich instytucji pośredniczących”. W następnych latach badał problem bezrobocia rolnego w Galicji. Wskazywał wówczas na zagrożenie ze strony Ukraińców. Po uzyskaniu habilitacji w 1905 roku, wykładał w latach 1907–1912 jako docent prywatny ekonomii politycznej na Wydziale Prawa i Umiejętności Politycznych Uniwersytetu Lwowskiego.
Poza pracą uniwersytecką Jan Emanuel Rozwadowski należał do wielu organizacji społeczno zawodowych m.in.: Towarzystwa Zjednoczonych Kół Zjazdów Rolniczych, Podolskiego Związku Hodowców Bydła Mlecznego, Galicyjskiego Towarzystwa Kredytowego Wiejskiego, Komisji Krajowej do Spraw Rolniczych. Jan Rozwadowski Członek i działacz Galicyjskiego Towarzystwa Gospodarskiego, członek jego Komitetu (24 czerwca 1910 – 13 czerwca 1912), jego wiceprezes (13 czerwca 1912 – 20 czerwca 1914).
Działalność niepodległościowa przed I wojną światową.
Jan Emanuel Rozwadowski już w pierwszych latach XX wieku związał się z obozem narodowym. Publikował w czasopismach Narodowej Demokracji w „Przeglądzie Wszechpolskim” i lwowskim „Słowie Polskim”. Czynnie uczestniczył w działalności powołanego do życia w 1904 roku Stronnictwa Demokratyczno-Narodowego w Galicji. Równocześnie należał od 1905 roku do tajnej Ligi Narodowej w Galicji i Komitetu Krajowego Ligi Narodowej.
I wojna światowa.
Po wybuchu I wojny światowej, wszedł jako przedstawiciel SD-N do sekcji zachodniej Naczelnego Komitetu Narodowego, obejmując funkcję sekretarza generalnego. Był przeciwnikiem wciągania w akcje antyrosyjskie polskiego społeczeństwa Królestwa Polskiego. Sprzeciwiał się składaniu przez legionistów przysięgi według roty dla austriackiego pospolitego ruszenia. Jego wielkim politycznym wrogiem był Ignacy Daszyński.
Po ustąpieniu z NKN Rozwadowski wyjechał do Wiednia, musiał stamtąd jednak uciekać przed władzami austriackimi. Na wiosnę 1915 roku wraz z rodziną znalazł schronienie w Szwajcarii. We wrześniu 1915 założył tam wraz z Erazmem Piltzem, Marianem Seydą oraz Aleksandrem Skarbkiem Centralną Agencję Polską w Lozannie. W listopadzie 1915 roku Rozwadowski wszedł do tajnego Koła Politycznego, stworzonego przez polityków SD-N i Stronnictwa Polityki Realnej z zadaniem kierowania całością polskiej polityki na zachodzie.
Wspólnie z Seydą Rozwadowski powołał w 1916 roku na emigracji Komitet wydawnictwa Encyclopedie Polonaise we Fryburgu, którego celem było rozpowszechnianie wiedzy o Polsce na zachodzie.
Agencja Lozańska fundusze otrzymywała od Polonii Amerykańskiej. Wskutek wewnętrznych sporów doszło do wstrzymania finansowania przez Polonię Centralnej Agencji Polski. W maju 1916 roku wysłano do Ameryki Rozwadowskiego w celu wyjaśnienia wszystkich nieporozumień. Misja Rozwadowskiego okazała się wielkim sukcesem. Udało mu się pozyskać dla akcji CAP Ignacego Jana Paderewskiego oraz znanego bankiera polskiego pochodzenia Jana Smulskiego. Efektem podróży Rozwadowskiego do Stanów było skonsolidowanie ugrupowań katolickich i narodowo-demokratycznych oraz powołanie wspólnego Wydziału Narodowego Polskiego Centralnego Komitetu Ratunkowego w Chicago. Finansowanie CAP i Wydawnictw we Fryburgu zostało wznowione.
11 listopada 1916 roku Jan Emanuel Rozwadowski złożył podpis pod protestem przeciwko aktowi 5 listopada.
Działalność w Komitecie Narodowym Polskim.
W lecie 1917 roku Rozwadowski brał udział rozmowach, których efektem było powołanie do życia 15 sierpnia 1917 roku Komitetu Narodowego Polskiego w Paryżu. Rozwadowski należał do komitetu przez cały okres jego istnienia. Pełnił w nim różnorodne funkcje m.in. reprezentanta KNP w Bernie, sekretarza KNP oraz kierownika Wydziału Naukowo-Propagandowego, szefa Wydziału Stosunków z Krajem, szefa Wydziału V: Studiów, Wydawnictw i Propagandy. Stał także na czele Wydziału Spraw Cywilnych KNP, niosąc Polakom pomoc konsularną.
Będąc członkiem KNP, Rozwadowski uczestniczył wraz z Romanem Dmowskim i Marianem Sydą w wielu konferencjach w celu opracowania programu przebudowy Europy Środkowej po zakończeniu działań wojennych.
W październiku 1918 roku Jan Emanuel Rozwadowski i Stanisław Grabski rozpoczęli w Paryżu organizować Wydział Prac Kongresowych, którego celem było przygotowanie m.in. polskich postulatów na konferencję pokojową. Następnie Rozwadowski był doradcą przy Delegacji Polskiej na Konferencję Pokojową, był ekspertem przede wszystkim do spraw geograficznych i etnograficznych.
Kolejnym ważnym zagadnieniem działalności Jana Emanuela Rozwadowskiego była przynależność do Polski Galicji Wschodniej ze Lwowem. W walce o te ziemie szczególne zasługi mieli właśnie Rozwadowscy. Kuzyn Jana Tadeusz Rozwadowski w czasie wojny polsko-ukraińskiej był dowódcą Armii Wschód i bohatersko bronił Lwowa. Natomiast Jan działał na polu dyplomatycznym, w kwietniu 1919 roku wszedł w skład Komisji do spraw Galicji. Stanowczo przeciwstawiał się wszystkim niekorzystnym dla Polski projektom. Jan Emanuel Rozwadowski reprezentował Polskę także w powołanej do życia przez Radę Najwyższą Konferencji Pokojowej „Komisji VII: Spraw Ekonomicznych”. Poza tym Jan miał zasługi na polu umacniania przyjaźni polsko-francuskiej, dzięki niemu w 1919 roku powstało stowarzyszenie „France-Pologne” oraz pismo „La Pologne”.
W niepodległej Polsce.
Podpisanie traktatu wersalskiego zakończyło misję Rozwadowskiego. Znaczny wpływ na decyzję o powrocie do Polski miała śmierć jego żony. W kraju mógł liczyć na pomoc rodziny w wychowaniu piątki swoich dzieci. Zamieszkał we Lwowie, gdzie otrzymał posadę dyrektora Banku Ziemskiego.
Rozwadowski nadal działał w polityce. W latach 1920–1928 był prezesem Związku Ludowo-Narodowego w Małopolsce Wschodniej, a później prezesem Stronnictwa Narodowego. W czasie organizowania Obozu Wielkiej Polski częstym gościem w domu Rozwadowskiego był Roman Dmowski.
W 1924 roku Rozwadowski po raz drugi się ożenił. Jego żoną została Jadwiga z Łosiów.
W latach 1925–1927 należał do Rady Głównej Ligi Narodowej, a później do „Straży Narodowej”. Aktywnie pomagał działaczom i młodzieży prześladowanej po 1926 roku przez władze sanacyjne.
Jan Emanuel Rozwadowski zmarł nagle 19 marca 1935 roku podczas pobytu w Warszawie. Uroczysty pogrzeb odbył się 22 marca 1935 roku we Lwowie. Mszę świętą za duszę zmarłego odprawili arcybiskupi Bolesław Twardowski i Józef Teodorowicz.
Rodzina.
Był synem powstańca styczniowego Bartłomieja Rozwadowskiego (1846-1882), uchodzącego za człowieka niezwykle wykształconego, absolwenta Uniwersytetów Krakowskiego i Lwowskiego, słuchacza kursów literacko-filozoficznych na Sorbonie. Matką Jana była bliska krewna Rozwadowskich Maria z Szymanowskich herbu Ślepowron. Jan miał liczne rodzeństwo, poza żyjącymi tylko kilka tygodni Szymonem i Mieczysławem, byli to Zofia Dembińska, Aniela Komornicka, Wincenty Rozwadowski i Franciszek Rozwadowski. Bliskimi krewnymi Jana byli m.in. generał Tadeusz Rozwadowski i Jan Michał Rozwadowski. W wieku 10 lat Jan utracił ojca, matka wychowywała go i jego rodzeństwo samotnie.
Jan Emanuel Rozwadowski był głównym inicjatorem założenia w 1897 roku Związku Rodziny Jordan-Rozwadowskich i autorem statutu tego stowarzyszenia. W skład Związku weszli wówczas – synowie Tomisława Rozwadowskiego: Tadeusz, Samuel i Wiktor, synowie Bartłomieja Rozwadowskiego: Jan Emanuel i Wincenty, synowie Franciszka Rozwadowskiego: Adam i Jerzy oraz Stefan Rozwadowski. Do związku przyjęto także spowinowaconych Tomisława i Zdzisława Jędrzejowiczów i Leona Podleskiego.
Jan Emanuel Rozwadowski miał pięcioro dzieci, wszystkie z pierwszego małżeństwa. Byli to: Cecylia Rozwadowska (1903–1946) – porucznik Armii Krajowej, jeniec obozu Oberlangen, Janina po mężu Filliol (1905–1990) – działaczka ruchu oporu we Francji, Mieczysław Andrzej Rozwadowski (1906–1939) – inżynier mechaniki i lotnictwa, który poległ pod Kockiem w 1939 roku, Franciszek Rozwadowski (1910–1990) – inżynier rolnictwa, oficer Polskich Sił Zbrojnych na Zachodzie oraz Wincenty Jordan Rozwadowski ps. „Pascal” (1916–1975) – szef siatki wywiadowczej F2 we Francji podczas II wojny światowej, działacz antyrasistowski, członek Demokratycznej Partii Suazi.

</doc>
<doc id="1534138" url="https://pl.wikipedia.org/wiki?curid=1534138" title="Sheri Mita">
Sheri Mita

Sheri Mita (ur. 14 marca 1943 we wsi Fterrë k. Wlory, zm. 2 kwietnia 2012 w Tiranie) – albański aktor, reżyser i scenarzysta. 
Życiorys.
W 1967 ukończył studia aktorskie w Instytucie Sztuk w Tiranie. Po ukończeniu studiów pracował w stołecznym Teatrze Ludowym (Teatri Popullor) i wykładał sztukę aktorską w Instytucie Sztuki. Stamtąd przeniósł się do zespołu estradowego w Beracie. W 1989 powrócił do stolicy, kierując początkowo stołecznym cyrkiem, a od lipca 1993 Teatrem Estradowym w Tiranie, gdzie pracował jako aktor i reżyser. Na dużym ekranie zadebiutował w 1966 rolą w filmie "Oshëtime në bregdet". Zagrał w 22 filmach fabularnych.
Był autorem kilku dramatów. Dla Teatru Migjeni w Szkodrze napisał sztukę "Këshilli i Ndrikullave".
Uhonorowany tytułem Zasłużonego Artysty (alb. Artist i Merituar). W 2004 został udekorowany złotym Orderem Naima Frasheriego.

</doc>
<doc id="1534141" url="https://pl.wikipedia.org/wiki?curid=1534141" title="Pacey Witter">
Pacey Witter



</doc>
<doc id="1534142" url="https://pl.wikipedia.org/wiki?curid=1534142" title="Skrytoskrzelowate">
Skrytoskrzelowate



</doc>
<doc id="1534143" url="https://pl.wikipedia.org/wiki?curid=1534143" title="Jen Lindley">
Jen Lindley



</doc>
<doc id="1534144" url="https://pl.wikipedia.org/wiki?curid=1534144" title="Andie McPhee">
Andie McPhee



</doc>
<doc id="1534145" url="https://pl.wikipedia.org/wiki?curid=1534145" title="Jack McPhee">
Jack McPhee



</doc>
<doc id="1534146" url="https://pl.wikipedia.org/wiki?curid=1534146" title="Joey Potter">
Joey Potter



</doc>
<doc id="1534147" url="https://pl.wikipedia.org/wiki?curid=1534147" title="Abby Morgan">
Abby Morgan



</doc>
<doc id="1534148" url="https://pl.wikipedia.org/wiki?curid=1534148" title="Mitch Leery">
Mitch Leery



</doc>
<doc id="1534149" url="https://pl.wikipedia.org/wiki?curid=1534149" title="Bessie Potter">
Bessie Potter



</doc>
<doc id="1534150" url="https://pl.wikipedia.org/wiki?curid=1534150" title="Audrey Liddell">
Audrey Liddell



</doc>
<doc id="1534151" url="https://pl.wikipedia.org/wiki?curid=1534151" title="Jeremy Piven">
Jeremy Piven

Jeremy Samuel Piven (ur. 26 lipca 1965 w Nowym Jorku) – amerykański aktor, zdobywca Złotego Globu i trzykrotny laureat nagrody Emmy, najlepiej znany jako Ari Gold z serialu HBO "Ekipa" ("Entourage").
Życiorys.
Urodził się w Nowym Jorku w rodzinie żydowskiej jako syn Joyce Hiller Piven (z domu Goldstein) i Byrne'a Pivena (1929–2002). Wychowywał się w Evanston w stanie Illinois w judaizmie. Scenarzysta i reżyser show "Saturday Night Live", Adam McKay, jest jego szwagrem. Uczęszczał do Evanston Township High School. Jako nastolatek wystąpił jako Bernardo w musicalu "West Side Story" w Harand Theater Camp. Uzyskał wykształcenie na Uniwersytecie Nowojorskim, studiował też w Theater Center oraz National Theatre w Wielkiej Brytanii.
Został nominowany do nagrody imienia Josepha Jeffersona w kategorii "najlepszy aktor" za pracę w "Methusalem" Johna Cusacka, z którym Piven założył eksperymentalny zespół New Criminals Theatre Company w Chicago.
Wyznawca hinduizmu i buddyzmu. Prowadził autorski program telewizyjny "Jeremy Piven's Journey of a Lifetime", który opisywał jego podróże po Indiach.

</doc>
<doc id="1534152" url="https://pl.wikipedia.org/wiki?curid=1534152" title="Doug Witter">
Doug Witter



</doc>
<doc id="1534153" url="https://pl.wikipedia.org/wiki?curid=1534153" title="Gail Leery">
Gail Leery



</doc>
<doc id="1534157" url="https://pl.wikipedia.org/wiki?curid=1534157" title="Jezioro Recze (Wolin)">
Jezioro Recze (Wolin)

Jezioro Recze – jezioro na wyspie Wolin, położone w woj. zachodniopomorskim, w powiecie kamieńskim, w gminie Wolin. Powierzchnia jeziora wynosi 4,46 ha.
Jezioro leży tuż przy drodze wojewódzkiej nr 102, na zachód od wsi Kołczewo. 
Na skutek nadmiernego poboru wód z jeziora na potrzeby pobliskiego pola golfowego, następuje obniżanie się poziomu wody w jeziorze Recze.

</doc>
<doc id="1534161" url="https://pl.wikipedia.org/wiki?curid=1534161" title="Karl-Markus Gauß">
Karl-Markus Gauß

Karl-Markus Gauß (ur. 14 maja 1954 w Salzburgu) – austriacki pisarz, eseista i wydawca. Mieszka i pracuje w Salzburgu.
Życiorys.
Gauß studiował germanistykę w Salzburgu. Wcześnie dał się poznać jako eseista, publikujący swe teksty na łamach pisma „Wiener Tagebuch”. Wraz z Ludwigiem Hartingerem zajmował się opracowywaniem spuścizny literackiej austriackiego pisarza Ernsta Fischera w wydawnictwie Frankfurter Sendler Verlag. Od 1991 r. Gauß pracuje jako wydawca i redaktor naczelny czasopisma literackiego „Literatur und Kritik”. Gauß pisze również dla ponadregionalnych gazet i czasopism niemieckojęzycznych, takich, jak „Die Zeit”, „Frankfurter Allgemeine Zeitung”, „Neue Zürcher Zeitung”, „Salzburger Nachrichten” czy „Die Presse”. W 2006 r. został członkiem Niemieckiej Akademii Języka i Literatury, a w 2007 otrzymał doktorat honoris causa uniwersytetu w Salzburgu.
Gauß wyróżnił się głównie na polu eseistyki. Chętnie podejmuje kwestie problemów kulturowych w społeczeństwach Europy Środkowej i Bałkanów, a także tematykę związaną najogólniej rzecz biorąc, z mniejszościami etnicznymi oraz niewielkimi wspólnotami etnicznymi Europy (Arboresze, Arumuni, Romowie, Łużyczanie, Sefardyjczycy).
Książki Gaußa ukazują się w przekładzie na język polski nakładem Wydawnictwa Czarne.

</doc>
<doc id="1534163" url="https://pl.wikipedia.org/wiki?curid=1534163" title="Associação Chapecoense de Futebol">
Associação Chapecoense de Futebol

Associação Chapecoense de Futebol – brazylijski klub piłkarski z siedzibą w mieście Chapecó, leżącym w stanie Santa Catarina.
Historia.
"Associação Chapecoense de Futebol" powstał 10 maja 1973 na skutek fuzji miejscowych klubów "Atlético Chapecoense" i "Independente".
29 listopada 2016 doszło do katastrofy lotniczej koło La Unión w Kolumbii. Na pokładzie tego samolotu znajdowali się piłkarze Chapecoense lecący na finał Copa Sudamericana. Na pokładzie było 22 piłkarzy zespołu brazylijskiej ekstraklasy. Spośród nich przeżyło trzech: Jakson Follmann, Hélio Hermito Zampier Neto oraz Alan Ruschel. Bramkarz Marcos Danilo Padilha zmarł w szpitalu.

</doc>
<doc id="1534164" url="https://pl.wikipedia.org/wiki?curid=1534164" title="Chapecoense Chapeco">
Chapecoense Chapeco



</doc>
<doc id="1534166" url="https://pl.wikipedia.org/wiki?curid=1534166" title="Crime Classic">
Crime Classic

Crime Classic – seria wydawnicza, publikowana przez wydawnictwo Da Capo w pierwszej połowie lat 90 (1992-1993). Seria gromadziła polskie przekłady klasycznych powieści kryminalnych i detektywistycznych autorów anglojęzycznych: amerykańskich i angielskich. Wydawane w ramach serii książki charakteryzowały się jednolitą szatą graficzną, z miękką, lakierowaną okładką, której tło stanowiło kolorowe zdjęcie. W prawym górnym rogu okładki umieszczone było logo serii. 
Publikowane w serii powieści tłumaczyli na język polski m.in. Jan Kraśko, Robert Ginalski, Michał Ronikier i in.

</doc>
<doc id="1534167" url="https://pl.wikipedia.org/wiki?curid=1534167" title="Jezioro Szczucze">
Jezioro Szczucze

Jezioro Szczucze – jezioro na Równinie Gryfickiej, w Golczewie, w powiecie kamieńskim, w woj. zachodniopomorskim. Powierzchnia jeziora wynosi 33,68 ha, jego średnia głębokość – 4,6 m, a maksymalna głębokość – 8,7 m.
Położenie.
Lustro wody znajduje się na wysokości 7,8 m n.p.m. Jezioro położone jest w górnej części rynny rzeki Niemicy, która z niego wypływa w kierunku Jeziora Okoniego. Jezioro Szczucze jest jeziorem rynnowym zasilanym niewielkimi ciekami dopływającymi w północno-wschodniej części. Linia brzegowa jest wyrównana, brzegi północne i południowe są podmokłe. Na przesmyku pomiędzy dwoma jeziorami wieża dawnego Zamku Biskupów Kamieńskich.
Jezioro Szczucze znajduje się w granicach administracyjnych miasta Golczewo. Pełni ono funkcję rekreacyjną. W północno-wschodniej części znajduje się kąpielisko miejskie, zagospodarowana plaża oraz Promenada X-lecia. Zachodni i południowy brzeg jest zalesiony z punktowymi dojściami do wody. 
Nad Jeziorem Szczuczym znajduje się strzeżona plaża ze zjeżdżalnią wodną, wypożyczalnią sprzętu pływającego, mały amfiteatr, podświetlane fontanny tryskające z lustra wody. W 2004 roku oddano do użytku molo spacerowe o długości 70 m. Teren wokół jeziora został zagospodarowany – znajdują się tu chodnik, wiaty, pomosty. W północno-zachodniej oraz wschodniej części za promenadą są utworzone prywatne stawy.
Nazwa Jezioro Szczucze funkcjonuje od 1949 roku, kiedy to została zmieniona z poprzedniej niemieckiej nazwy "Ober See".
Przyroda.
Nad południowym brzegiem znajduje się zespół przyrodniczo-krajobrazowy "Las Golczewski", charakteryzujący się wielogatunkowością drzewostanu. Na stromym wzgórzu nad Jeziorem Szczuczym rośnie około 140-letni drzewostan sosnowy z drugim piętrem bukowym, urozmaicony licznymi źródliskami, potokami wypływającymi z urwiska. 
Na polu biwakowym nad Jeziorem Szczuczym (działka nr 132/4, oddział 133 Leśnictwa Golczewo) rośnie dąb szypułkowy o obwodzie 410 cm, który został uznany za pomnik przyrody.
Szlaki turystyczne.
Jezioro można obejść dookoła "Szlakiem "Doliną Niemicy" (4,5 km; całkowita długość szlaku 17,5 km), lub częściowo od wschodu i południa (wspólnie z żółtym) "Szlakiem przez "Las Golczewski" (2 km; całkowita długość szlaku 15,5 km).

</doc>
<doc id="1534173" url="https://pl.wikipedia.org/wiki?curid=1534173" title="Anna Gostyńska">
Anna Gostyńska

Anna Berta Gostyńska z domu Dudtów (ur. 14 czerwca 1847 w Warszawie, zm. 13 lipca 1918 we Lwowie) – polska aktorka, dyrektorka teatru.
Życiorys.
Na scenie po raz pierwszy wystąpiła w teatrzyku ogródkowym "Pod Lipą" w Warszawie 10 czerwca 1873. Następnie grała w zespołach prowincjonalnych w Królestwie Polskim. Kierowała teatrem, który występował w Zamościu i Włodawie w sezonie 1877/1878. Związana była też ze sceną w Łodzi i Lublinie. Blisko czterdzieści lat poświęciła teatrowi polskiemu we Lwowie (mającemu swoją siedzibę początkowo w teatrze Skarbkowskim, a następnie w Teatrze Miejskim) do którego została zaangażowana przez dyrektora Jana Dobrzańskiego w 1880. Ze sceną tą pozostała związana do końca życia.
W teatrze lwowskim zadebiutowała 12 kwietnia 1880 roku, jeszcze jako Anna Dudtów. We Lwowie uzyskała miano jednej z najwybitniejszych polskich aktorek. Skala jej możliwości scenicznych była ogromna – grała role rodzajowe, które podkreślały jej wielki talent. Krytyka podkreślała psychologiczną prawdę, realizm granych przez nią postaci. Miała wielkie wyczucie epoki i stylu. Była niezapomnianą Panią Dulską w "Moralności pani Dulskiej", Matką w "Balladynie", Gospodynią w "Weselu". Inne znakomite kreacje Anny Gostyńskiej to: Dorota w "Krakowiakach i Góralach", Pani Jowialska w "Panu Jowialskim", Aza w "Peer Gyncie, Pani Pernelle w Świętoszku", Dorota w "Grubych rybach", Matylda w "Adamie i Maryli" Z. Sarneckiego. Występowała również w przedstawieniach operowych i operetkowych (Wieśniaczka w "Widmach-Dziadach" St. Moniuszki). Z zespołem lwowskim gościnnie grała na scenach polskich i zagranicznych (Kraków, Paryż, Wiedeń). We Lwowie dwukrotnie obchodzono uroczystości jubileuszowe pracy artystycznej Anny Gostyńskiej w 1898 i 1910.
Pochowana została na cmentarzu Łyczakowskim w alei zasłużonych, obok Gabrieli Zapolskiej.

</doc>
<doc id="1534175" url="https://pl.wikipedia.org/wiki?curid=1534175" title="Kalistemon">
Kalistemon



</doc>
<doc id="1534176" url="https://pl.wikipedia.org/wiki?curid=1534176" title="Ulysses (singel)">
Ulysses (singel)

Ulysses - singiel zespołu Franz Ferdinand promujący ich trzeci album studyjny .

</doc>
<doc id="1534183" url="https://pl.wikipedia.org/wiki?curid=1534183" title="Mieletij Zykow">
Mieletij Zykow

Mieletij Aleksandrowicz Zykow, ros. Мелетий Александрович Зыков (ur. ? prawdopodobnie w Jekaterynosławiu, zm. ?) – radziecki dziennikarz i publicysta, jeden z głównych działaczy kolaboracyjnego Rosyjskiego Ruchu Wyzwoleńczego podczas II wojny światowej
Był tajemniczą postacią. O jego młodości niewiele wiadomo. Prawdopodobnie urodził się jako Nikołaj Michajłowicz Aptekman i z pochodzenia był Żydem. W czasie wojny domowej w Rosji nosił nazwisko Jarko, które w 1925 zmienił na Mieletij Aleksandrowicz Zykow. Początkowo twierdził, że jego ojciec był handlarzem z Odessy, potem, że krytykiem literackim z Jekaterynosławia. Okres życia M. Zykowa w ZSRR jest znany jedynie z jego wspomnień. 
Podczas wojny domowej w Rosji był prawdopodobnie komisarzem politycznym w Armii Czerwonej. Po jej zakończeniu miał zostać krytykiem literackim i wykładać w instytucie im. Hercena w Moskwie. Publikował liczne artykuły o literaturze rosyjskiej XVIII w. Współpracował z Nikołajem I. Bucharinem, pracując w redakcji gazety "Izwiestija". Po jego aresztowaniu Zykow miał być w 1937 r. uwięziony, osadzony przez kilka lat w łagrach na Magadanie, skąd został zwolniony po ataku wojsk niemieckich na ZSRR 22 czerwca 1941 r. Został zmobilizowany do wojska, w którym miał pełnić funkcję batalionowego politruka. Według niektórych relacji pełnił jednak funkcję dywizyjnego komisarza politycznego. 
Prawdopodobnie latem 1942 r. pod Batajskiem trafił do niewoli niemieckiej. Nie są wyjaśnione jego ówczesne losy. Według jednej wersji w obozie jenieckim napisał memorandum dotyczące politycznych aspektów toczonych działań wojennych, które trafiło do rąk Josepha Goebbelsa, a ten spotkał się z M. A. Zykowem. Inna wersja podaje, że M. A. Zykow zrobił duże wrażenie na oficerze wywiadu Grupy Armii "Południe" von Freitagu-Loringhofenie, który wysłał go do siedziby oddziału propagandy Oberkommando der Werhmacht (OKW). Tam na polecenie napisał techniczny tekst dotyczący rozwoju sowieckiej gospodarki, w wyniku czego został uznany za specjalistę w tej dziedzinie. Przez pewien czas pracował dla oddziału propagandy OKW. Jesienią 1942 r. w Berlinie nawiązał kontakt z gen. Andriejem A. Własowem, stając się jednym z jego najbliższych współpracowników. Był centralną postacią Rosyjskiego Ruchu Wyzwoleńczego, współuczestnicząc w tworzeniu wielu głównych dokumentów, m.in. Deklaracji Smoleńskiej. Reprezentował lewe skrzydło ruchu. Wstąpił też do Rosyjskiej Armii Wyzwoleńczej (ROA), otrzymując stopień kapitana. Stanął na czele redakcji pisma "Zaria", przeznaczonego dla ludności cywilnej. Będąc pragmatykiem politycznym, był gotów iść z Niemcami na daleko idące kompromisy. Poprzez swoją żonę, rosyjską emigrantkę pochodzącą z Jugosławii, skontaktował się z czetnickimi przedstawicielami Dragoljuba Mihailovicia. Opracował wspólnie plan, na podstawie którego pod koniec wojny rosyjskie oddziały kolaboracyjne miały połączyć się z czetnikami, a następnie walczyć z komunistami w górach Jugosławii. 
Latem 1944 r. Niemcy chcieli, aby uczestniczył w kampanii propagandowej na froncie wschodnim prowadzonej przez SS pod kryptonimem "Skorpion Wschód", ale nieoczekiwanie zniknął po wyjściu ze swojego domu we wsi Rangsdorf pod Berlinem. Według części źródeł został aresztowany przez SD z powodu żydowskiego pochodzenia i lewicowych poglądów. Według innych aresztowano go pod zarzutem utrzymywania bliskich kontaktów z niemieckimi wyższymi oficerami planującymi zamach na Adolfa Hitlera. Część przedstawicieli emigracji rosyjskiej twierdziła, że M. A. Zykow w rzeczywistości był sowieckim szpiegiem, podsuniętym gen. A. A. Własowowi przez NKWD. Dalsze jego losy nie są znane. Wiadomo jedynie, że po wojnie Smiersz aktywnie poszukiwał jego śladów.

</doc>
<doc id="1534185" url="https://pl.wikipedia.org/wiki?curid=1534185" title="Modernistyczne osiedla mieszkaniowe w Berlinie">
Modernistyczne osiedla mieszkaniowe w Berlinie

Modernistyczne osiedla mieszkaniowe w Berlinie (niem. "Siedlungen der Berliner Moderne") – sześć zespołów domów mieszkalnych, będących efektem innowacyjnej polityki mieszkaniowej w latach 1910 do 1933, szczególnie w okresie Republiki Weimarskiej: miasto ogród Falkenberg, osiedle Schillerpark, wielki zespół mieszkaniowy Britz, osiedle im. Carla Legiena, Białe Miasto, wielki zespół mieszkaniowy Siemensstadt. Osiedla w duchu Nowej Rzeczowości (niem. "Neue Sachlichkeit") zaprojektowali niemieccy architekci, głównie Bruno Taut i Martin Wagner. Kompleksy ilustrują rozwój modernistycznego budownictwa socjalnego od miast-ogrodów po funkcjonalne wielkie zespoły mieszkaniowe.
W lipcu 2008 modernistyczne zespoły mieszkaniowe Berlina zostały wpisane na listę dziedzictwa kulturowego UNESCO.
Historia.
Osiedla modernistyczne były efektem innowacyjnej polityki mieszkaniowej prowadzonej po I wojnie światowej, szczególnie w okresie Republiki Weimarskiej. Celem polityki była budowa funkcjonalnych mieszkań za przystępną cenę, by poprawić warunki życia ludności o niskich dochodach. Projektowano słoneczne, jedno-, pięciopokojowe mieszkania z balkonami, wyposażone w kuchnie i łazienki. W latach 1924–1931 powstało w Berlinie 140 tysięcy nowych mieszkań. Szczególną wagę przykładano do funkcjonalności osiedli, zapewniano dobrze rozwiniętą infrastrukturę publiczną oraz liczne tereny zielone (parki i skwery).
Głównymi planistami berlińskich osiedli byli niemieccy architekci przedwojennego modernizmu Bruno Taut i Martin Wagner, z którymi współpracowali również inni budowniczowie, m.in. Hans Scharoun i Walter Gropius. Nowe osiedla w dzielnicach Bohnsdorf, Britz, Charlottenburg, Prenzlauer Berg, Reinickendorf i Wedding stały się przykładem dla rozwiązań architektonicznych budownictwa socjalnego w okresie międzywojennym.
Jako pierwsze powstało miasto ogród Falkenberg (niem. "Gartenstadt Falkenberg") projektu Bruno Tauta, oferujące 128 mieszkań (1913–1916). Zespół składa się z jedno- i dwupiętrowych domów różniących się wielkością i proporcjami. Domy odznaczają się kolorowymi elewacjami o kontrastujących barwach.
W latach 1924–1930 Taut zainspirowany funkcjonalną architekturą holenderską (Jakobusa Ouda) zbudował osiedle Schillerpark. Zespół składa się z dwupiętrowych domów (300 mieszkań) o ścianach z czerwonej palonej cegły ze wstawkami wokół okien i balkonów z cegły pomalowanej na biało.
W latach 1925–1930 powstał duży kompleks mieszkaniowy na blisko dwa tysiące mieszkań – wielki zespół mieszkaniowy Britz (zwany też Osiedlem Podkowy), zaprojektowany wspólnie przez Tauta i Martina Wagnera. W centrum osiedla znajduje się półkolisty staw otoczony wielorodzinnym budynkiem na planie podkowy.
Pod koniec lat 20. Taut zaprojektował duże osiedle niskich, trzy-, czteropiętrowych bloków na 1500 mieszkań (miasto-sypialnię) – osiedle im. Carla Legiena (niem. "Wohnstadt Carl Legien").
Na przełomie lat 20. i 30. miasto sfinansowało za sumę 15 milionów marek budowę kolejnych dwóch osiedli na około 2600 mieszkań: Białego Miasta (niem. "Weisse Stadt") i wielkiego zespołu mieszkaniowego Siemensstadt (niem. "Grossiedlung Siemensstadt").

</doc>
<doc id="1534188" url="https://pl.wikipedia.org/wiki?curid=1534188" title="Wielki zespół mieszkaniowy Britz">
Wielki zespół mieszkaniowy Britz

Wielki zespół mieszkaniowy Britz (niem. "Grosssiedlung Britz") także Osiedle Podkowy (niem. "Hufeisensiedlung") – modernistyczne osiedle domów mieszkalnych w Britz (dzielnica Berlina). Zespół mieszkalny wzniesiono w latach 1925–1933 według projektu Brunona Tauta i Martina Wagnera. Jeden z pierwszych socjalnych projektów mieszkaniowych.
W lipcu 2008 wielki zespół mieszkaniowy Britz wraz z pięcioma innymi modernistycznymi zespołami mieszkaniowymi Berlina zostało wpisane na listę dziedzictwa kulturowego UNESCO.
Historia.
Po zakończeniu I wojny światowej, w okresie wielkiego bezrobocia, Berlin przyjął ogromną liczbę migrantów przybywających do stolicy w poszukiwaniu pracy. Fala migracji spotęgowała problemy mieszkaniowe miasta. Na początku lat 20. brakowało ponad 100 000 lokali mieszkaniowych, a deweloperzy prywatni nie byli w stanie ich wybudować.
W latach 1921–1928 powstały liczne towarzystwa budowlane nastawione na budowę nowych niekomercyjnych mieszkań o podwyższonym standardzie i za przystępną cenę. Osiedle Britz jest jednym z pierwszych przykładów budownictwa socjalnego na skalę masową. Po nowelizacji prawa budowlanego dla Berlina w 1925 w mieście powstało 17 wielkopowierzchniowych osiedli.
Wielki zespół mieszkaniowy Britz wzniesiono na terenie dawnych dóbr rodziny Britz (niem. "Rittergut Britz"), w południowej części berlińskiej dzielnicy Neukölln. Plany powierzono Bruno Tautowi, architektowi i planiście towarzystwa mieszkaniowego GEHAG. Taut wspólnie z Martinem Wagnerem, miejskim radcą budowlanym, opracowali koncept osiedla na planie podkowy. Obydwaj byli zwolennikami nowoczesnego budownictwa przy zastosowaniu przemysłowych metod pracy na wielką skalę. Do wspólnego projektu Taut wniósł doświadczenie przy budowie osiedla Falkenberg (miasta-ogrodu), co zaowocowało dużą liczbą terenów zielonych. Taut opracował większość planów osiedla, m.in. słynną podkowę. Wagner zaprojektował budynki na północnym krańcu kompleksu.
Planowanie przestrzenne powierzono Lubrechtowi Miggemu, ale realizacji doczekały się plany kierownika urzędu ogrodniczego z Neukölln Ottokara Waglera.
Opis osiedla.
W osiedlu powstały 1072 modernistyczne mieszkania wybudowane w siedmiu fazach w latach 1925–1933. Domy wzniesiono na bazie czterech różnych planów. 472 mieszkania znajdują się w domach jednorodzinnych, 600 w trzypiętrowych blokach czynszowych. W centrum osiedla znajduje się półkolisty staw otoczony wielorodzinnym budynkiem z płaskim dachem na planie podkowy o średnicy około 100 m. Blok oferuje 150 mieszkań, z których każde wychodzące na dziedziniec ma okna o białych framugach i pomalowane na niebiesko loggie. Stąd rozchodzą się promieniście alejki z zabudową szeregową z przewagą domów jednorodzinnych. Z wyjątkiem centralnej podkowy, wszystkie zabudowania ustawione są w rzędy, a każdy dom ma ogródek. Podobnie jak w przypadku osiedla Falkenberg, Taut zaproponował żywe kolory elewacji: żółty, czerwony i niebieski. Alejki obsadzono drzewami dobranymi ze względu na barwę: białe brzozy przy "Liningstrasse" czy japońskie wiśnie przy "Onkel-Brasig-Strasse".
Granice osiedla wyznaczają trzypiętrowe bloki o kolorowych fasadach. Długi odcinek wzdłuż "Fritz-Reuter-Allee" pomalowano na czerwień berlińską ("ochsenblutfarbe"), przez co zyskał sobie potoczną nazwę czerwonego frontu (niem. "Rote Front"). Fasadę przerywają wysunięte na zewnątrz klatki schodowe. Wejścia do podkowy podkreśla soczysty kolor niebieski. Dobór odważnych jak na owe czasy barw wywołał falę krytyki.
Osiedle Britz nadało kierunek architekturze socjalnej lat 20. i 30. Pomimo relatywnie małej powierzchni (49 m²), mieszkania nadal cieszą się powodzeniem. Do 2000 roku osiedle pozostawało w posiadaniu stowarzyszenia GEHAG, które w ostatnich latach próbowało sprzedać pojedyncze mieszkania. Część mieszkańców założyła własne stowarzyszenie, by przejąć osiedle z rąk GEHAG.
W latach 90. osiedle zostało poddane gruntownej renowacji. Wpisano je również do rejestru zabytków. W lipcu 2008 wielki zespół mieszkaniowy Britz, wraz z pięcioma innymi modernistycznymi zespołami mieszkalnymi Berlina został wpisany na listę dziedzictwa kulturowego UNESCO.

</doc>
<doc id="1534189" url="https://pl.wikipedia.org/wiki?curid=1534189" title="Ałan Dzagojew">
Ałan Dzagojew

Ałan Jelizbarowicz Dzagojew (, oset. Зæгъойты Елызбары фырт Алан "Zaghojty Jelyzbary fyrt Ałan"; ur. 17 czerwca 1990 w Biesłanie) – rosyjski piłkarz narodowości osetyjskiej, występujący najczęściej na pozycji ofensywnego pomocnika.
Życiorys.
Z inicjatywy matki został piłkarzem.
Kibicuje swojemu pierwszemu klubowi Ałanii Władykaukaz. Ma starszego brata, który też jest piłkarzem.
Kariera klubowa.
Akademija Dimitrowgrad.
W sezonie 2006/2007 postanowił podpisać kontrakt z drugoligowym klubem Akademija Dimitrowgrad. Zagrał tam 37 meczów i strzelił 6 goli.
CSKA Moskwa.
W grudniu 2007 roku postanowił przejść do CSKA Moskwa. W pucharze UEFA strzelił 3 gole, 2 bramki w meczu z Deportivo La Coruña i jedną w meczu z Lechem Poznań.
Kariera reprezentacyjna.
Dzagojew zadebiutował w meczu z reprezentacją Niemiec na eliminacjach do Mistrzostw Świata 2010. 8 czerwca w meczu Mistrzostw Europy 2012 strzelił 2 gole przeciwko Reprezentacji Czech, w którym padł wynik 4:1 dla Rosji. 12 czerwca w meczu przeciwko Polsce,w którym padł remis, strzelił jednego gola.

</doc>
<doc id="1534190" url="https://pl.wikipedia.org/wiki?curid=1534190" title="Odontochelys">
Odontochelys

Odontochelys semitestacea – najstarszy znany obecnie nauce przedstawiciel żółwi, żyjący przed ok. 220 mln lat. Jest pierwszym odnalezionym żółwiem z niekompletnym pancerzem.

</doc>
<doc id="1534191" url="https://pl.wikipedia.org/wiki?curid=1534191" title="Osiedle im. Carla Legiena">
Osiedle im. Carla Legiena

Osiedle im. Carla Legiena (niem. "Wohnstadt Carl Legien") – modernistyczne osiedle domów mieszkalnych (miasto-sypialnia) w Berlinie, w okręgu administracyjnym Pankow, w dzielnicy Prenzlauer Berg. Wzniesione w latach 1928–1930 według projektu Bruno Tauta i Franza Hillingera.
W lipcu 2008 osiedle im. Carla Legiena wraz z pięcioma innymi modernistycznymi zespołami mieszkaniowymi Berlina zostało wpisane na listę dziedzictwa kulturowego UNESCO.
Historia.
Osiedle im. Carla Liegena powstało w trakcie przebudowy północnej części Prenzlauer Berg na przełomie lat 20. i 30. XX wieku. Po zastoju budowlanym spowodowanym I wojną światową nowy program budownictwa mieszkaniowego Republiki Weimarskiej zaowocował powstaniem wielu nowych osiedli. W dzielnicy Prenzlauer Berg oprócz osiedla Liegena wzniesiono również osiedle spółdzielni mieszkaniowej GEHAG.
Osiedle Liegena zostało zaprojektowane w 1925 przez ówczesnego kierownika biura projektowego spółdzielni mieszkaniowej GEHAG, Franza Hiligera. Projekt zakładał budowę 1145 jedno- do trzypokojowych mieszkań na powierzchni 8,4 ha. Wzorem dla Hillingera było powstałe w latach 1920–1921 osiedle rotterdamskie "Tusschendijken" według planów holenderskiego architekta J.J.P. Ouda, z którym bliskie kontakty utrzymywał drugi z budowniczych Bruno Taut.
Taut i Hilliger zaprojektowali osiedle składające się z sześciu podłużnych cztero- i pięciopiętrowych bloków w formie litery U, zgrupowanych wokół zielonych dziedzińców wewnętrznych. Bloki od strony ulicy otrzymały ciepłą żółtą elewację, co optycznie poszerzyło ulice.
W latach 1990–2004 przeprowadzono gruntowną renowację kompleksu. Obecnie (2008) osiedle objęte jest ochroną zabytków, a w lipcu 2008 zostało wpisane wraz z pięcioma innymi modernistycznymi zespołami mieszkalnymi Berlina na listę dziedzictwa kulturowego UNESCO.
Nazwa osiedla.
Osiedle zostało nazwane na cześć niemieckiego przywódcy związków zawodowych Carla Legiena. Legien wraz z Hugo Stinnesem był głównym twórcą porozumienia, później ochrzczonego od ich nazwisk Porozumieniem Stinnesa i Legiena (niem. "Stinnes-Legien-Abkommen"), w którym po raz pierwszy w Niemczech oficjalnie uznano pełną wolność tworzenia i działania związków zawodowych, potwierdzoną następnie w Konstytucji Republiki Weimarskiej, oraz wprowadzono ośmiogodzinny dzień pracy.

</doc>
<doc id="1534192" url="https://pl.wikipedia.org/wiki?curid=1534192" title="Osiedle Schillerpark">
Osiedle Schillerpark

Osiedle Schillerpark (niem. "Siedlung Schillerpark") – modernistyczne osiedle domów mieszkalnych w środkowo-zachodniej części Berlina. Wybudowane w latach 1924–1930 według planów Bruna Tauta.
W lipcu 2008 osiedle Schillerpark wraz z pięcioma innymi modernistycznymi zespołami mieszkaniowymi Berlina zostało wpisane na listę dziedzictwa kulturowego UNESCO.
Historia.
Pierwsze plany osiedla mieszkaniowego w tej części Berlina powstały już w 1914 po założeniu parku Schillera, jednak wybuch I wojny światowej przeszkodził w ich realizacji.
Dopiero w 1924 po wprowadzeniu podatku od czynszów (niem. "Hauszinssteuer") państwo dysponowało odpowiednią sumą środków, by rozwinąć budownictwo socjalne. Berlińska spółdzielnia oszczędnościowo-budowlana (niem. "Berliner Spar- und Bauverein") powierzyła Bruno Tautowi projekt budowy nowego osiedla przy parku Schillera wzdłuż "Bristolstraße". Taut przedstawił koncepcję zabudowy otwartej złożonej z grup dwu- do czteropiętrowych domów wzorowanych na architekturze holenderskiej J. J. P. Ouda. Zastosowanie czerwonej cegły palonej nawiązywało do szkoły amsterdamskiej. Pomalowane na biało i niebiesko fragmenty pokryte gładzią nadają kolorowe akcenty. Płaskie dachy były jednymi z pierwszych w Berlinie.
W latach 1924–1930 zbudowano 303 mieszkania. W pierwszej fazie (1924–25) powstały trójskrzydłowe budynki, zgrupowane wokół dziedzińca. W kolejnych fazach budowano po dwa mieszkania na piętrze. Wszystkie budynki zostały wyposażone w łazienki i balkony bądź loggie. Na osiedlu powstała również wspólna pralnia. Mieszkania liczyły od jednego i pół do czterech i pół pokoi, nawet te najmniejsze miały powierzchnię ok. 40 m².
Na osiedlowym dziedzińcu posadzono drzewa i urządzono place zabaw dla dzieci. Ponadto na osiedlu wybudowano przedszkole.
Podczas II wojny światowej osiedle zostało częściowo zniszczone. Odbudową w 1951 kierował Max Taut, brat zmarłego w 1938 Bruno Tauta. Osiedle rozbudowano w latach 1954–59 według planów Hansa Hoffmanna, który nowe budynki zaprojektował w stylu Tauata.
W 1991 przeprowadzono renowację osiedla. Obecnie (2008) 570 mieszkaniami administruje Berlińska Spółdzielnia Budowlano-Mieszkaniowa z 1892 (niem. "Berliner Bau- und Wohnungsgemeinschaft von 1892"). Cały kompleks podlega ochronie zabytków.

</doc>
<doc id="1534193" url="https://pl.wikipedia.org/wiki?curid=1534193" title="Salvador Flóres">
Salvador Flóres

Salvador Flóres (1906 – ?) – piłkarz paragwajski noszący przydomek "Baballo", lewy obrońca.
Jako piłkarz Club Sol de América wziął udział w turnieju Copa América 1929, gdzie Paragwaj zdobył tytuł wicemistrza Ameryki Południowej. Flóres zagrał w 2 meczach – z Urugwajem i Argentyną.
Wciąż jako gracz klubu Sol de América był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Flóres zagrał tylko w jednym meczu – z Belgią.

</doc>
<doc id="1534194" url="https://pl.wikipedia.org/wiki?curid=1534194" title="Salvador Flores">
Salvador Flores



</doc>
<doc id="1534195" url="https://pl.wikipedia.org/wiki?curid=1534195" title="Białe Miasto">
Białe Miasto

Osiedle Białe Miasto (niem. "Weiße Stadt"), także Szwajcarska Dzielnica (niem. "Schweizer Viertel") – modernistyczne osiedle domów mieszkalnych w północno-zachodniej części Berlina. Wybudowane w latach 1929–1931 według planów Bruno Ahrendsa, Wilhelma Bünninga i Otto Salvisberga.
W lipcu 2008 Białe Miasto wraz z pięcioma innymi modernistycznymi zespołami mieszkaniowymi Berlina zostało wpisane na listę dziedzictwa kulturowego UNESCO.
Historia.
Pierwsze plany wielkiego osiedla "Schillerpromenade" w granicach dzielnicy Reinickendorf rozpoczęto przed wybuchem wojny. Jeszcze przed 1914 powstała główna ulica ("Schillerpromenade"), która miała okalać osiedle jak magistrala. Realizacja planów opóźniała się wskutek działań wojennych oraz kryzysu. Dopiero w 1924 po wprowadzeniu podatku od czynszów (niem. "Hauszinssteuer") państwo dysponowało odpowiednią sumą środków, by rozwinąć budownictwo socjalne. W 1928 miasto Berlin wydało zezwolenie na realizację specjalnego programu o budżecie opiewającym na 15 milionów marek celem budowy mieszkań socjalnych. Fundusze z tego programu pokryły koszty budowy Białego Miasta oraz Wielkiego Osiedla Siemensstadt. Ostateczną koncepcję budowy osiedla przedstawiono w 1931 przy okazji berlińskiej wystawy architektury.
Osiedle budowano pod kierunkiem miejskiego radcy budowlanego Martina Wagnera, który pracował również przy projektach zespołów mieszkalnych Britz i Siemensstadt oraz osiedla Wuja Toma (niem. "Onkel-Tom-Siedlung") w Zehlendorfie. Projekt urbanistyczny i plany architektoniczne sporządzili Bruno Ahrends, Wilhelm Bünning oraz Otto Rudolf Salvisberg. Sieć ulic została rozwinięta na bazie koncepcji przedwojennych. Plany terenów zielonych opracował Ludwig Lesser.
Osiedle wzniesiono w stylu modernistycznym, z wielką dbałością o funkcjonalność zarówno indywidualnych mieszkań, jak i całego kompleksu. W latach 1929–31 powstało 1286 mieszkań w trzy- do pięciopiętrowych blokach wzniesionych przy "Aroser Allee" przez "Gemeinnützige Heimstättengesellschaft Primus mbH". Do najbardziej wyróżniających się budynków osiedla zalicza się pięciopiętrowy "Brückenhaus" przy "Aroser Allee" projektu Otto Rudolfa Salvisberga. Przeciętna powierzchnia mieszkania to 50 m². Wszystkie lokale mieszkaniowe zostały wyposażone w łazienki, toalety i loggie. 98% mieszkań miało centralne ogrzewanie. W skład kompleksu wchodziły również: ciepłownia, dwie pralnie, przedszkole, przychodnia, apteka, kawiarnia oraz 24 sklepy. Wiele ze spółdzielczych projektów nie zostało zrealizowanych z powodu trudności w następstwie wielkiego kryzysu.
W latach 1949–1954 przeprowadzono gruntowną renowację osiedla przy udziale jednego z budowniczych, Wilhelma Büninga.
W lipcu 2008 Białe Miasto wraz z pięcioma innymi modernistycznymi zespołami mieszkalnymi Berlina zostało wpisane na listę dziedzictwa kulturowego UNESCO.
Nazwa osiedla.
Wszystkie domy powstałe na osiedlu otrzymały białe tynki, stąd nazwa kompleksu Białe Miasto. Potocznie funkcjonuje jeszcze inna nazwa – szwajcarska dzielnica, która nawiązuje do nazw ulic biegnących przez osiedle ("Baseler Straße", "Bieler Straße", "Emmentaler Straße", "Genfer Straße", "Gotthardstraße", "Sankt-Galler-Straße").

</doc>
<doc id="1534196" url="https://pl.wikipedia.org/wiki?curid=1534196" title="Miasto ogród Falkenberg">
Miasto ogród Falkenberg

Miasto ogród Falkenberg (niem. "Gartenstadt Falkenberg") – modernistyczne osiedle domów mieszkalnych w południowo-wschodnim Berlinie. Wzniesione w latach 1913–1916 według projektu Bruna Tauta, opartego na koncepcji miasta ogrodu Ebenezera Howarda.
W lipcu 2008 osiedle Falkenberg wraz z pięcioma innymi modernistycznymi zespołami mieszkaniowymi Berlina zostało wpisane na listę dziedzictwa kulturowego UNESCO.
Historia.
W 1912 roku Bruno Taut otrzymał zlecenie od ówczesnego berlińskiego stowarzyszenia oszczędnościowo-budowlanego, by zaprojektować osiedle na 75-hektarowym terenie w południowo-wschodniej części miasta (obecnie Treptow-Köpenick). Oryginalny plan zakładał budowę około 1500 mieszkań dla 7000 osób. Taut wzorował się na koncepcji miasta ogrodu stworzonej przez Ebenezera Howarda. Na wzór angielski miało powstać osiedle łączące zalety miasta (dobra infrastruktura) z zaletami wsi (dużo zieleni), zapewniające wysoki standard życia za przystępną cenę. Taut zaprojektował rzędy dwupiętrowych domów z indywidualnymi ogrodami, wykorzystując naturalną topografię terenu. Poszczególne budynki otrzymały elewacje o żywych kolorach.
Jednak z oryginalnego planu w pierwszym rzucie powstały jedynie 34 mieszkania wokół placu "Akazienhof". W drugim rzucie wzniesiono 93 mieszkania wzdłuż "Gartenstadtweg". Prace powstrzymywały I wojna światowa i związane z nią trudności finansowe. Obecnie wszystkie powstałe wówczas budynki objęte są ochroną.

</doc>
<doc id="1534197" url="https://pl.wikipedia.org/wiki?curid=1534197" title="Katarzyna Luksemburska (1353–1378)">
Katarzyna Luksemburska (1353–1378)

Katarzyna Luksemburska (ur. na początku 1353; zm. 17 lipca 1378) – margrabianka morawska, księżna niemodlińska.
Katarzyna była córką margrabiego morawskiego Jana Henryka Luksemburskiego i Małgorzaty opawskiej. Już 13 marca 1353 została zaręczona z Albrechtem III Habsburgiem. O niezbędną dyspensę postarał się brat Jana Henryka Luksemburskiego, cesarz Karol IV. W latach 60. XIV w. wybuchł spór między cesarzem Karolem IV a królem Węgier Ludwikiem. Monarcha węgierski usiłował doprowadzić do ślubu swojej bratanicy Elżbiety z Albrechtem III Habsburgiem. Z powodu przeciwdziałania Karola IV papież nie udzielił dyspensy. Albrecht poślubił w końcu córkę Karola IV noszącą także imię Elżbieta.
Katarzyna Luksemburska poślubiła w latach 1365–1372 księcia Henryka I Niemodlińskiego. Małżeństwo okazało się bezpotomne podobnie jak związki wielu jej krewnych. Henryk nie ożenił się ponownie.

</doc>
<doc id="1534198" url="https://pl.wikipedia.org/wiki?curid=1534198" title="Wielki zespół mieszkaniowy Siemensstadt">
Wielki zespół mieszkaniowy Siemensstadt

Wielki zespół mieszkaniowy Siemensstadt (niem.: "Großsiedlung Siemensstadt"), także Osiedle Pierścienia (niem.: "Ringsiedlung") – modernistyczne osiedle domów mieszkalnych w Berlinie, w dzielnicy Charlottenburg-Nord. Wzniesione w latach 1929–1931 pod kierunkiem Hansa Scharouna, powiększyło istniejące już wtedy osiedle Siemensstadt. Domy w duchu "neues Bauen" zaprojektowali znani niemieccy architekci z okresu Republiki Weimarskiej: Walter Gropius, Otto Bartning, Hugo Häring, Fred Forbat i Paul Rudolf Henning. Tereny wokół osiedla rozplanował Leberecht Migge.
W lipcu 2008 osiedle Siemensstadt wraz z pięcioma innymi modernistycznymi zespołami mieszkaniowymi Berlina zostało wpisane na listę dziedzictwa kulturowego UNESCO.
Historia.
Osiedle powstało w Charlottenburgu wokół "Goebelplatz" w bliskim sąsiedztwie zakładów Siemensa zatrudniających 60 000 pracowników. Zostało sfinansowane przez miasto po tym, jak Martin Wagner został głównym planistą Berlina. Do pracy nad osiedlem wybrano sześciu architektów: Hansa Scharouna, Waltera Gropiusa, Hugo Häringa, Otto Bartninga, Freda Forbata i Paula Rudolfa Henninga.
Hans Scharoun zrealizował tu koncepcję przestronnego, luźno zabudowanego osiedla z dużą liczbą pasów zieleni, która stała się wzorem dla budownictwa mieszkalnego po II wojnie światowej. Architektura kompleksu zrywała z koncepcją domów jednorodzinnych i ogrodów indywidualnych, oferując wielopiętrowe bloki o interesujących detalach, odróżniające je od późniejszych blokowisk powojennych – fasady z beżowej cegły i nietypowe nerkowate balkony bloku przy "Goebelstrasse" projektu Hugo Häringa czy przypominające żagle metalowe SHEATS balkonów bloku przy "Jungfernheideweg" projektu Hansa Scharouna).
W większości pięciopiętrowe domy ustawiono w równoległe rzędy z północy na południe. Na szczególną uwagę zasługuje budynek projektu Scharouna przypominający okręt wojenny i z tego powodu zwany pancernym krążownikiem (niem. "Panzerkreuzer").
Ulice i place osiedla noszą nazwy upamiętniające inżynierów, wynalazców i fizyków, którzy przyczynili się do sukcesów firmy Siemens AG.
Nazwa.
Osiedle Siemensstadt nazywane jest też Osiedlem Pierścienia (niem. "Ringsiedlung"), upamiętniając fakt przynależności jego budowniczych do stowarzyszenia niemieckich architektów Der Ring (pol. pierścień) propagującego idee nowej rzeczowości w architekturze.
Bibliografia.
Literatura dodatkowa

</doc>
<doc id="1534199" url="https://pl.wikipedia.org/wiki?curid=1534199" title="Osiny (Jamno)">
Osiny (Jamno)

Osiny – część wsi Jamno w Polsce położona w województwie śląskim, w powiecie częstochowskim, w gminie Mykanów.
W latach 1975–1998 Osiny administracyjnie należały do województwa częstochowskiego.

</doc>
<doc id="1534200" url="https://pl.wikipedia.org/wiki?curid=1534200" title="Udział w nieruchomości wspólnej">
Udział w nieruchomości wspólnej

Udział w nieruchomości wspólnej – wyrażona ułamkiem lub procentem wielkość udziału we współwłasności nieruchomości wspólnej, określona dla każdego samodzielnego lokalu położonego na danej nieruchomości gruntowej bądź budynkowej. Wielkość tę określa się zarówno dla lokali wyodrębnionych jak i samodzielnych lokali niewyodrębnionych, pozostających własnością dotychczasowego właściciela nieruchomości, co ma miejsce przy sukcesywnym wyodrębnianiu kolejnych lokali z nieruchomości.
Współwłasność nieruchomości wspólnej.
Właściciel lokalu wyodrębnionego, z mocy prawa - art 3 ust. 1 ustawy o własności lokali - jest współwłaścicielem nieruchomości wspólnej, a także gruntu (lub współużtykownikiem wieczystym gruntu). Powyższa zasada obowiązuje również dla samodzielnych lokali niewyodrębnionych z nieruchomości wspólnej, należących do dotychczasowego właściciela. Sytuacja taka powstaje w przypadku sukcesywnego wyodrębniania z nieruchomości poszczególnych lokali. Udział w nieruchomości wspólnej jest prawem nierozerwalnie związanym z prawem własności lokalu i współwłasność ta nie może zostać zniesiona, dopóki w danej nieruchomości występują lokale wyodrębnione. Można jednak dokonać zmiany wysokości udziałów w nieruchomości wspólnej, umową, jeżeli taka jest wola wszystkich właścicieli lokali wchodzących w skład wspólnoty mieszkaniowej.
Wysokość udziału jest wyszczególniana w umowie sprzedaży lokalu (akcie notarialnym) oraz ujawniana w księgach wieczystych: w księdze wieczystej nieruchomości macierzystej i księdze wieczystej założonej dla lokalu wyodrębnionego. Wartość ta jest również uwidoczniona w rejestrze gruntów jako udział we współwłasności gruntu.
Obliczenie udziału w nieruchomości wspólnej.
Udział w nieruchomości wspólnej obliczany jest jako iloraz powierzchni użytkowej lokalu i sumy powierzchni użytkowych wszystkich lokali w danej nieruchomości. Do powierzchni użytkowej lokali dodaje się powierzchnię pomieszczeń przynależnych.
formula_1
lub
formula_2
gdzie:
U, U% - udział w nieruchomości wspólnej (lub udział procentowy)
Pu - powierzchnia użytkowa lokalu.
Powyższy sposób obliczania udziałów w nieruchomości wspólnej wynika wprost z art. 3 ust. 3 uwl. Ten sam sposób obliczania udziałów dotyczy przypadku, w którym na jednej nieruchomości wybudowanych jest kilka budynków. Sumuje się w tym przypadku powierzchnie wszystkich lokali we wszystkich budynkach, jako jedną nieruchomość (art. 3 ust. 5 uwl). Ustawa jednak dopuszcza w pewnych przypadkach inne - umowne - określenie udziałów (art. 3 ust. 6 i ust. 7 uwl). Określając udziały należy dążyć do sytuacji, w której suma wszystkich udziałów będzie równa 1 (lub 100%). Oznacza to często konieczność stosowania odpowiednich poprawek, w zależności od przyjętej dokładności obliczeń. Najczęściej stosowana dokładność obliczeń i ujawniania wartości udziałów wynosi 1/10000 (jedna dziesięciotysięczna).
Ponadto ustawa nakłada obowiązek stosowania przy określaniu udziałów w nieruchomości wspólnej, stosowania jednolitych zasad obliczania powierzchni i udziałów, tj. takich jaki zostały zastosowane przy wyodrębnianiu pierwszego z lokali (art. 3 ust. 7 uwl). Nie ma tego problemu jeżeli wyodrębnienie następuje jedną czynnością prawną właściciela nieruchomości dla wszystkich lokali (art. 3 ust. 6 uwl). Zasady mogą dotyczyć takich zagadnień jak:
Znaczenie udziału w nieruchomości wspólnej.
Określony udział w nieruchomości wspólnej ma istotne znaczenie praktyczne dla właściciela lokalu. Dotyczy to takich zagadnień jak:

</doc>
<doc id="1534203" url="https://pl.wikipedia.org/wiki?curid=1534203" title="1985 NBA Draft">
1985 NBA Draft

1985 NBA Draft – National Basketball Association Draft, który odbył się 18 czerwca 1985 w Nowym Jorku.
Był to pierwszy draft, podczas którego obowiązywała tzw. „Loteria draftowa”.
Legenda.
Pogrubiona czcionka - wybór do All-NBA Team.
Gwiazdka (*) - członkowie Basketball Hall of Fame.
Runda pierwsza.
Gracze spoza pierwszej rundy tego draftu, którzy wyróżnili się w czasie gry w NBA to: Manute Bol, Sam Mitchell, Spud Webb, Mario Elie.
Z numerem 77. Atlanta Hawks wybrała znakomicie zapowiadającego się Litwina Arvydasa Sabonisa, ale wybór został później anulowany, ze względu na zbyt młody wiek zawodnika. Sabonis uczestniczył ponownie w drafcie rok później - wtedy wybrało go Portland Trail Blazers, ale i tak zawodnik zagrał na parkietach NBA dopiero dziesięć lat później.

</doc>
<doc id="1534204" url="https://pl.wikipedia.org/wiki?curid=1534204" title="Urszula Dembicka">
Urszula Dembicka

Urszula Dembicka (ur. 16 listopada 1952 w Krasnosielcu) - regionalistka i animator kultury.
Córka Franciszka Wiśniewskiego i Janiny z domu Goliaszewskiej. Absolwentka LO im. Tadeusza Kościuszki w Krasnosielcu (1971), Studium Oświaty i Kultury dla Dorosłych w Białymstoku (1981) i Wydziału Pedagogiki i Psychologii Uniwersytetu Warszawskiego (1984). Dyrektor Gminnego Ośrodka Kultury w Krasnosielcu (w latach 1978-1979; 1981-2009). Organizator "Dni Krasnosielca" i szeregu cyklicznych imprez obrzędowych ("Zapusty", "Kupalnocka nad Orzycem", "Narodziny", "Dożynki gminne", "Święto Kapusty" w Drążdżewie, "Czy będzie jeszcze takie Boże Narodzenie", "Od Popielca do kropielca" oraz Przeglądu Pieśni Wielkopostnych, Powiatowego Przeglądu Pieśni Legionowej i Żołnierskiej). Założycielka kabaretu "Pięta" i Grupy Obrzędowo-Teatralnej "Sąsiadki". Wieloletnia instruktorka ZHP, współzałożycielka Towarzystwa Przyjaciół Ziemi Krasnosielskiej. Autorka pracy "Krasnosielc i okolice w historii, zwyczajach ludowych i legendzie" oraz zbiorów klechd i podań "O duszy zaklętej w psa" i "Opowieści znad Orzyca". Publikowała m.in. w kwartalniku "Pracownia", "Zeszytach Naukowych OTN", "Ziemi Przasnyskiej". Uhonorowana Medalem im. Zygmunta Glogera, odznakami Zasłużony Działacz Kultury i Zasłużony Działacz LZS. 

</doc>
<doc id="1534205" url="https://pl.wikipedia.org/wiki?curid=1534205" title="Olchówki">
Olchówki

Olchówki – wzgórze o wysokości 346 m n.p.m. na Wyżynie Olkuskiej. Szczyt znajduje się w Krzeszowicach, przy granicy z Miękinią. Ze wzgórza wypływa potok Olchówki Małe, który wpada do potoku Miękinia w Dolinie Miękini. A z zachodniego zbocza potok Olchówki.

</doc>
<doc id="1534206" url="https://pl.wikipedia.org/wiki?curid=1534206" title="Andrea Verga">
Andrea Verga

Andrea Verga (ur. 30 maja 1811 w Treviglio, zm. 21 listopada 1895 w Mediolanie) – włoski psychiatra i neurolog, profesor psychiatrii klinicznej w Ospedale Maggiore w Mediolanie, w 1864 roku razem z Serafino Biffim (1822-1899) założył "Archivio Italiano per le malattie nervose e più particolarmente per le alienazioni mentali" ("Włoskie Archiwum Chorób Nerwowych i Schorzeń Umysłowych"). W latach 1876-1889 zasiadał w radzie miejskiej w Mediolanie.
Verga jest pamiętany za prace nad psychiatrią przestępców, a także nad akrofobią (lękiem wysokości) – dolegliwością na którą sam cierpiał. Wprowadził do psychiatrii terminy akrofobii, klaustrofobii i rupofobii. W 1851 roku opisał wariant anatomiczny, jakim jest poszerzenie tylnej części jamy przegrody przezroczystej, znane do dziś jako komora Vergi ("cavum Vergae").

</doc>
<doc id="1534207" url="https://pl.wikipedia.org/wiki?curid=1534207" title="Światłowodowa siatka Bragga">
Światłowodowa siatka Bragga

Światłowodowa siatka Bragga (światłowodowy filtr Bragga lub filtr Bragga) – segment światłowodu o długości 1–10 mm, który odbija (zawraca) światło o określonej długości fali. Światło o innych długościach fali jest całkowicie przepuszczane. Takie selektywne odbicie zachodzi dzięki wykonanej w rdzeniu światłowodu strukturze będącej okresową zmianą współczynnika załamania światła. Siatka taka może działać jako filtr optyczny, który blokuje światło o jednej długości fali, oraz jako selektywne zwierciadło.
Zastosowanie.
Filtry Bragga stosuje się np. w laserach półprzewodnikowych do budowy rezonatora.

</doc>
<doc id="1534208" url="https://pl.wikipedia.org/wiki?curid=1534208" title="Rejon czerkaski">
Rejon czerkaski

Rejon czerkaski – jednostka administracyjna wchodząca w skład obwodu czerkaskiego Ukrainy.
Rejon utworzony w 1965, ma powierzchnię 1618 km² i liczy około 76 tysięcy mieszkańców. Siedzibą władz rejonu są Czerkasy.
Na terenie rejonu znajdują się 1 osiedlowa rada (Irdyń) i 22 silskie rady, obejmujące w sumie 35 wsi, w tym Moszny, i 3 osady.

</doc>
<doc id="1534209" url="https://pl.wikipedia.org/wiki?curid=1534209" title="Tranquilino Garcete">
Tranquilino Garcete

Tranquilino (Tranquillo) Garcete (1907 - ?) - piłkarz paragwajski, lewy pomocnik.
Jako piłkarz klubu Club Libertad był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Garcete zagrał tylko w jednym meczu - z Belgią.
Nigdy nie wziął udziału w turnieju Copa América.

</doc>
<doc id="1534210" url="https://pl.wikipedia.org/wiki?curid=1534210" title="Samuel Thomas Soemmerring">
Samuel Thomas Soemmerring



</doc>
<doc id="1534211" url="https://pl.wikipedia.org/wiki?curid=1534211" title="Adolf Strümpell">
Adolf Strümpell



</doc>
<doc id="1534212" url="https://pl.wikipedia.org/wiki?curid=1534212" title="Tranquillo Garcete">
Tranquillo Garcete



</doc>
<doc id="1534213" url="https://pl.wikipedia.org/wiki?curid=1534213" title="1986 NBA Draft">
1986 NBA Draft

1986 NBA Draft – National Basketball Association Draft, który odbył się 17 czerwca 1986 w Nowym Jorku.
Legenda.
Pogrubiona czcionka - wybór do All-NBA Team.
Gwiazdka (*) - członkowie Basketball Hall of Fame.
Runda pierwsza.
Gracze spoza pierwszej rundy tego draftu, którzy wyróżnili się w czasie gry w NBA to: Mark Price, Dennis Rodman, Nate McMillan, Kevin Duckworth, Jeff Hornacek, Dražen Petrović, Ołeksandr Wołkow.
Ze względu na problem narkotykowy wśród graczy NBA, draft ten czasem określany jest jako jeden z najgorszych draftów wszech czasów. Numer 2. draftu, Len Bias, zmarł na skutek przedawkowania dwa dni po wybraniu go przez Boston Celtics. Inni zawodnicy, którzy mieli problemy narkotykowe, to: Chris Washburn, Roy Tarpley i William Bedford.
Trzej gracze wybrani w tym roku są obecnie trenerami NBA: Nate McMillan, Terry Porter i Scott Skiles.
Arvydas Sabonis, ze względów politycznych zagrał na parkietach NBA dopiero dziesięć lat później.

</doc>
<doc id="1534214" url="https://pl.wikipedia.org/wiki?curid=1534214" title="Rejon czornobajiwski">
Rejon czornobajiwski

Rejon czornobajiwski – jednostka administracyjna wchodząca w skład obwodu czerkaskiego Ukrainy.
Rejon utworzony w 1923, ma powierzchnię 1554 km² i liczy około 41 tysięcy mieszkańców. Siedzibą władz rejonu jest Czornobaj.
Na terenie rejonu znajdują się 1 osiedlowa rada i 29 rad wiejskich, obejmujące w sumie 47 wsi i 5 osad.

</doc>
<doc id="1534215" url="https://pl.wikipedia.org/wiki?curid=1534215" title="Bakterie metanogenne">
Bakterie metanogenne



</doc>
<doc id="1534216" url="https://pl.wikipedia.org/wiki?curid=1534216" title="Rejon czehryński">
Rejon czehryński

Rejon czehryński – jednostka administracyjna wchodząca w skład obwodu czerkaskiego Ukrainy.
Rejon utworzony w 1965, ma powierzchnię 1217 km² i liczy około 32 tysięcy mieszkańców. Siedzibą władz rejonu jest Czehryń.
Na terenie rejonu znajdują się 1 miejska rada i 18 silskich rad, obejmujących w sumie 28 wsi i 7 osad.

</doc>
<doc id="1534220" url="https://pl.wikipedia.org/wiki?curid=1534220" title="1987 NBA Draft">
1987 NBA Draft

1987 NBA Draft – National Basketball Association Draft, który odbył się 22 czerwca 1987 w Nowym Jorku.
Legenda.
Pogrubiona czcionka - wybór do All-NBA Team.
Gwiazdka (*) - członkowie Basketball Hall of Fame.
Runda pierwsza.
Gracze spoza pierwszej rundy tego draftu, którzy wyróżnili się w czasie gry w NBA to: Šarūnas Marčiulionis, Chris Dudley.

</doc>
<doc id="1534221" url="https://pl.wikipedia.org/wiki?curid=1534221" title="Alf Brodal">
Alf Brodal

Alf Brodal (ur. 25 stycznia 1910 w Kristianii, zm. 29 lutego 1988 w Bærum) – norweski anatom.
Syn inżyniera Petera Brodala (1872–1935) i Helene Kathrine Obenauer (1879–1934). Studiował medycynę w Oslo, po ukończeniu studiów w 1937 roku zaczął pracować jako asystent anatomii w Instytucie Stomatologii Klinicznej. Od 1940 roku zaczął zajmować się neurologią; zainteresowanie neuroanatomią przejawiał już wcześniej, publikując w 1935 roku pracę na temat mikrogyrii. W tym roku uzyskał tytuł doktora medycyny. Od 1943 roku jako prosektor w Instytucie Anatomicznym wykładał neurologię, wydał też swoje wykłady jako skrypt "Nevroanatomi i relasjon til klinisk nevrologi". W latach 1946-1947 w Oksfordzie jako stypendysta Fundacji Rockefellera, gdzie miał możliwość pracy z Wilfridem LeGros Clarkiem. Od 1944 roku członek Norweskiej Akademii Nauk, od 1950 roku profesor anatomii na Uniwersytecie w Oslo.
Jego syn Per Brodal (ur. 1944) również zajmował się neuroanatomią.

</doc>
<doc id="1534222" url="https://pl.wikipedia.org/wiki?curid=1534222" title="Stawiany (potok)">
Stawiany (potok)

Stawiany – potok będący prawobrzeżnym dopływem Będkówki. Cały bieg potoku znajduje się na Wyżynie Krakowsko-Częstochowskiej. Potok wypływa ze wzgórza pomiędzy miejscowościami Radwanowice i Brzezinka na tzw. "Moczydłach", płynie przez "Stawiany Radwańskie" znajdującą się na Wyżynie Olkuskiej, następnie przez Wąwóz Łańczyki we wschodniej i południowej części Brzezinki, mija od wschodu Niegoszowice, gdzie dopływa do linii kolejowej, płynie wzdłuż linii kolejowej na wschód, gdzie wpada do Będkówki.
Nazwa nie występuje w zestawieniu PRNG, ani na mapach topograficznych w geoportalu.

</doc>
<doc id="1534226" url="https://pl.wikipedia.org/wiki?curid=1534226" title="Koprowa Woda">
Koprowa Woda

Koprowa Woda (słow. "Kôprovský potok", niem. "Koprovabach", węg. "Koprova-patak") – główny ciek wodny Doliny Koprowej w słowackich Tatrach Wysokich. Powstaje w okolicach Ciemnych Smreczyn (na wysokości ok. 1385 m n.p.m.) z połączenia Ciemnosmreczyńskiego Potoku (płynącego z Niżniego Ciemnosmreczyńskiego Stawu w Dolinie Ciemnosmreczyńskiej) i Hlińskiego Potoku (płynącego z Doliny Hlińskiej). Koprowa Woda ma kilka dopływów, są to Niewcyrski Potok, Turkowa Woda, Garajowa Woda i kilka mniejszych potoków spływających spod Krywania. Płynie całą długością Doliny Koprowej, następnie w okolicach Podbańskiej łączy się z Cichą Wodą Liptowską i razem tworzą rzekę – Białą Liptowską.
Koprowa Woda na niektórych odcinkach zanika, woda płynie podziemnymi przepływami. W niektórych miejscach tworzy na skalnych stopniach kaskady o wysokości 3–4 m. Pod nimi powstają głębokie, zielone baniory.
Szlaki turystyczne.
Czasy przejścia podane na podstawie mapy.

</doc>
<doc id="1534227" url="https://pl.wikipedia.org/wiki?curid=1534227" title="Hieronim Jazłowiecki">
Hieronim Jazłowiecki

 Hieronim Jazłowiecki herbu Abdank (ur. 1570, zm. na początku 1607 roku) – dziedzic Jazłowca, poseł na sejm i do Turcji, wojewoda podolski (1605 - 1607), starosta czerwonogrodzki w 1595 roku, starosta sokalski, o którym Siarczyński pisał, że bitwy były dla niego igraszką, obóz domem, koń siedzeniem, odzieniem żelazna zbroja, i tańce z Tatarami zabawą.
Życiorys.
Pochodził ze starego rodu Jazłowieckich posiadających zamek w Jazłowcu, który przebudował w latach 1575-1607. Jego rodzicami byli Jerzy Jazłowiecki herbu Abdank (ur. 1510, zm. 8 marca 1575) – hetman wielki koronny w latach 1569-1575, hetman polny koronny w 1569, wojewoda podolski od 1567 oraz Elżbieta Tarło, córka Jana Tarły (zm. 1550), cześnika i podczaszego koronnego. Jego braćmi byli Mikołaj Jazłowiecki i Michał Jazłowiecki.
Wychowany w kalwinizmie, został jednak wysłany za granicę pod opieką lwowskiego kanonika i proboszcza rohatyńskiego ks. Perlickiego, gdzie 27 września 1585 immatrykulował się na jezuickim Uniwersytecie w Ingolstadt. W 1585 to doprowadziło do jego konwersji na katolicyzm, którego stał się fanatycznym wyznawcą. Konwersja zjednała mu także łaskę króla Zygmunta III Wazy, który faworyzował nawracających się na katolicyzm magantów.
Odziedziczył po ojcu męstwo. Po powrocie ze studiów, walczył z Tatarami i Wołochami, z Turkami na Węgrzech.
Wielokrotnie posłował do dwóch sułtanów tureckich. Brał udział w wyprawie pod Oczaków. W 1600 roku był posłem na sejm. Był deputatem na Trybunał Główny Koronny.
Oprócz starostwa czerwonogrodzkiego i sokalskiego otrzymał w 1605 r. urząd wojewody podolskiego. W czasie rokoszu Zebrzydowskiego stanął po stronie króla. Wielokrotnie w czasie swojego życia wchodził w konflikt z innymi magnatami, m.in. Potockimi (zwłaszcza w 1598 zajechał zbrojnie Gródek, posiadłość braci Jana, Andrzeja, Jakuba i Stefana Potockich), „Diabłem” Stadnickim niemal doprowadzając do wojny domowej.
W małżeństwie z księżniczką Eleonorą z książąt Ostrogskich, córką kasztelana krakowskiego Janusza Ostrogskiego nie miał potomstwa i na nim wygasł ród Jazłowieckich. Zmarł na początku 1607 i został pochowany w kościele dominikańskim w Jazłowcu. Wdowa po nim Eleonora z Ostrogskich w 1609 r. wyszła za mąż za księcia Jana Jerzego Radziwiłła (1588-1625) ordynata nieświeskiego.
Jego "Listy" wydał J. Czubek w zbiorze: "Pisma polityczne z czasów rokoszu Zebrzydowskiego", t. II, Kraków 1918.

</doc>
<doc id="1534228" url="https://pl.wikipedia.org/wiki?curid=1534228" title="Don Barber">
Don Barber

Don Barber (ur. 2 grudnia 1964 w Victoria w Kolumbii Brytyjskiej) – były kanadyjski hokeista. Występował w lidze NHL grając dla Minnesota North Stars i Winnipeg Jets. Rozegrał 115 spotkań strzelając 25 goli i zaliczając 32 asysty. Występował na pozycji napastnika.

</doc>
<doc id="1534229" url="https://pl.wikipedia.org/wiki?curid=1534229" title="Buono">
Buono



</doc>
<doc id="1534232" url="https://pl.wikipedia.org/wiki?curid=1534232" title="Bógmacher">
Bógmacher

Bógmacher – pierwszy solowy album polskiego rapera Libera. Wydawnictwo ukazało się 1 marca 2004 roku nakładem wytwórni muzycznej UMC Records. Nagrania dotarły do 13 miejsca zestawienia OLiS. W ramach promocji, do pochodzących z płyty utworów: „Skarby”, „Gdzie indziej”, „Pomnik” i „Jedna z dróg” zostały zrealizowane teledyski.
Gościnnie w nagraniach wzięli udział m.in.: zespół 52 Dębiec, raperzy Doniu, Mezo, Owal/Emcedwa, Nullo i Kriss, a także były wokalista gothic metalowej formacji Aion – Mariusz „Marian” Krzyśka.
Lista utworów.
Opracowano na podstawie materiału źródłowego.

</doc>
<doc id="1534233" url="https://pl.wikipedia.org/wiki?curid=1534233" title="Tomasz Bielawski">
Tomasz Bielawski

Tomasz Władysław Bielawski (ur. 16 czerwca 1960 r. w Warszawie) – polski lekarz weterynarii, regionalista, animator kultury, kolekcjoner, fotograf.
Życiorys.
Syn Jerzego i Marii Elwiry z domu Kuchar, wnuk Wacława Kuchara. Absolwent VI Liceum Ogólnokształcącego im. Tadeusza Reytana w Warszawie (1978) i Szkoły Głównej Gospodarstwa Wiejskiego w Warszawie, Wydział Medycyny Weterynaryjnej (1983).
Od 1983 roku pracuje w Krasnosielcu. Przewodniczący Społecznej Rady Przyjaciół Gminnego Ośrodka Kultury w Krasnosielcu (od 1995). Organizator i współorganizator imprez kulturalnych na terenie gminy Krasnosielc. Założyciel i członek Krasnosielskiej Kapeli Podwórkowej. Współzałożyciel i członek Wiejskiego Kabaretu „Pięta”. Prezes Towarzystwa Przyjaciół Ziemi Krasnosielskiej (2002–2012).
Publicysta czasopism regionalnych i fachowych. Kolekcjoner aparatów stereoskopowych i wszystkiego, co jest związane ze stereofotografią – członek Polskiego Klubu Stereoskopowego. Fotograf 3D. Autor wielu wystaw indywidualnych i zbiorowych (np. wystawy „Legowiska – stereofotografie z kolekcji Tomasza Bielawskiego” w Galerii Miejskiej Arsenał w Poznaniu, 2017, i wystawy „Trzy wymiary Namibii” w Muzeum Fotografii w Janowie Lubelskim, 2020).
Członek Sądu Lekarsko-Weterynaryjnego Warszawskiej Izby Lekarsko-Weterynaryjnej w Warszawie (od 2001) i Sądu Lekarsko-Weterynaryjnego Krajowej Izby Lekarsko-Weterynaryjnej (od 2013).
Uhonorowany odznaką „Zasłużony dla województwa ostrołęckiego”, laureat konkursu „Wolontariat” oraz konkursu „Blog Roku 2007” w kategorii „Zainteresowania i pasje”. W 2017 roku wygrał 4. odcinek 1. serii telewizyjnego talent show „The Brain. Genialny umysł” (umiejętność: dostrzeganie minimalnych różnic). W 2019 otrzymał odznakę honorową „Zasłużony dla Rolnictwa”.
Jest także współzałożycielem (w 2017) wirtualnego Muzeum Trójwymiaru.

</doc>
<doc id="1534234" url="https://pl.wikipedia.org/wiki?curid=1534234" title="Metanogen">
Metanogen



</doc>
<doc id="1534237" url="https://pl.wikipedia.org/wiki?curid=1534237" title="Ciemnosmreczyński Potok">
Ciemnosmreczyński Potok

Ciemnosmreczyński Potok (słow. "Temnosmrečinský potok") – potok płynący Doliną Ciemnosmreczyńską i Doliną Koprową w słowackich Tatrach. Ma on kilka mniejszych dopływów, wśród których jest Kobyla Woda odwadniająca Dolinkę Kobylą. Ciemnosmreczyński Potok wypływa z położonego w Dolinie Ciemnosmreczyńskiej Niżniego Ciemnosmreczyńskiego Stawu. Poniżej stawu tworzy wodospad zwany Ciemnosmreczyńską Siklawą (opadający z progu o wysokości ok. 50 m). Na wysokości Ciemnych Smreczyn (ok. 1385 m n.p.m.) łączy się z Hlińskim Potokiem (płynącym z Doliny Hlińskiej) i razem tworzą Koprową Wodę, największy potok Doliny Koprowej.

</doc>
<doc id="1534239" url="https://pl.wikipedia.org/wiki?curid=1534239" title="Rudolf Ulrich Krönlein">
Rudolf Ulrich Krönlein

Rudolf Ulrich Krönlein (ur. 19 lutego 1847 w Stein am Rhein, zm. 26 października 1910 w Zurychu) – szwajcarski chirurg.
W 1872 roku otrzymał tytuł doktora medycyny na Uniwersytecie w Zurychu. Kontynuował studia medyczne w Berlinie u Bernharda von Langenbecka i Edmunda Rosego. W 1874 roku został dyrektorem kliniki chirurgicznej w Gießen, w 1881 otrzymał katedrę chirurgii na Uniwersytecie w Zurychu. Jego następcą na tym stanowisku był Ferdinand Sauerbruch.

</doc>
<doc id="1534241" url="https://pl.wikipedia.org/wiki?curid=1534241" title="Groty Kryształowe">
Groty Kryształowe



</doc>
<doc id="1534242" url="https://pl.wikipedia.org/wiki?curid=1534242" title="Batman zbawia świat">
Batman zbawia świat

Batman zbawia świat – amerykański barwny film fabularny z 1966 roku w reżyserii Leslie H. Martinsona, zrealizowany na podstawie komiksów DC Comics. Jest związany z serialem "Batman" (1966–1968).
Fabuła.
Bogaty przedsiębiorca Bruce Wayne i jego wychowanek Dick Grayson na co dzień są zwykłymi obywatelami. W rzeczywistości potajemnie wcielają się w role odpowiednio Batmana i Robina, dwójki zamaskowanych mścicieli walczących ze zbrodnią. W tym przypadku ich przeciwnikiem jest Pingwin – sprytny przestępca, który ukradł dehylator – urządzenie pozwalające zamieniać ludzi w proch i ma zamiar przejąć władzę nad światem. Pomagają mu w tym Joker – oszpecony zabójca-psychopata, złodziejka – Kobieta-Kot i Człowiek-Zagadka – mistrz zbrodni wymagających łamania głowy.

</doc>
<doc id="1534243" url="https://pl.wikipedia.org/wiki?curid=1534243" title="Elżbieta Luksemburska (zm. 1400)">
Elżbieta Luksemburska (zm. 1400)

Elżbieta Luksemburska (ur. 1353-1355; zm. 20 listopada 1400) – margrabianka morawska, księżna saska.
Elżbieta była córką margrabiego morawskiego Jana Henryka Luksemburskiego i Małgorzaty opawskiej. W marcu 1358 została zaręczona z margrabią miśnieńskim Wilhelmem I. Małżeństwo miało zakończyć nieporozumienia pomiędzy Wettynami a cesarzem Karolem IV na terenie Vogtlandu. Ślub nastąpił w 1366 r. W roku 1367 zawarto umowę w sprawie posagu, wynoszącego 6000 kop groszy praskich. Całą sumę miał wypłacić stryj panny młodej, cesarz Karol IV.
Od 1391 Elżbieta i jej mąż zarządzali Brandenburgią w imieniu jej brata Jodoka. 8 września 1393 potrzebujący pieniędzy margrabia Jodok zastawił swojej siostrze Elżbiecie i jej mężowi za 12 000 florenów miasta i zamki Treuenbrietzen, Bielitz, Mittelwalde, Trebin i Saarmünde w Brandenburgii.
Małżeństwo Elżbiety, podobnie, jak wielu jej krewnych, było bezdzietne. Po jej śmierci Wilhelm ożenił się ponownie, ale nie doczekał się potomstwa.

</doc>
<doc id="1534244" url="https://pl.wikipedia.org/wiki?curid=1534244" title="Harlem Gospel Choir">
Harlem Gospel Choir

Harlem Gospel Choir – amerykański chór gospel, założony przez Allena Baileya w 1986, w dniu urodzin pastora Martina Luthera Kinga.
Pieśni Harlem Gospel niosą poselstwo Ewangelii o zbawieniu w Jezusie Chrystusie a także przesłanie Martina Luthera Kinga: „jednoczmy ludzi i obdarowujmy ich”. 
Repertuar grupy obejmuje zarówno tradycyjne hymny (np. Amazing Grace), dobrze znane w kościołach protestanckich na całym świecie (także w Polsce), jak również współczesne utwory oraz własne kompozycje.
Zespół składa się z 65 osób w wielu od 17 do 70 lat i należy do najbardziej znanych chórów gospel na świecie. W nagrodę za dokonania na rzecz kultury i działalności charytatywnej, burmistrz Nowego Jorku, Michael Bloomberg, ogłosił oficjalnie dzień 15 stycznia Dniem Harlem Gospel Choir.

</doc>
<doc id="1534246" url="https://pl.wikipedia.org/wiki?curid=1534246" title="Wanda Gołkowska">
Wanda Gołkowska

Wanda Gołkowska (ur. 17 grudnia 1925 w Rzeszowie. zm. 7 sierpnia 2013 we Wrocławiu) – polska artystka, malarka, autorka rysunków, form przestrzennych, akcji artystycznych, przedstawicielka polskiego konceptualizmu, sztuki pojęciowej i mail artu oraz sztuki posługującej się językiem geometrii.
Życiorys.
Wanda Gołkowska urodziła się w Rzeszowie, jej ojciec Czesław Gołkowski był inżynierem dróg i mostów, a mama Olga (z d. Pelc) – pianistką. Ze względu na pracę ojca rodzina często zmieniała miejsce zamieszkania. Najmłodsza z trzech córek, Wanda, do szkoły podstawowej i gimnazjum uczęszczała m.in. w Grajewie, szkołę średnią rozpoczęła we Lwowie, dokąd rodzina Gołkowskich przeprowadziła się w 1939 r., a w czasie wojny kontynuowała naukę na tajnych kompletach. Działała także jako łączniczka w AK.
Po wojnie spędzonej we Lwowie, na przełomie lat 1945 i 1946 rodzina Gołkowskich znalazła się z powodu przesiedleń repatriacyjnych początkowo w Trójmieście, następnie w Toruniu, aby osiąść w 1946 roku na ziemiach odzyskanych, we Wrocławiu. Jako jedna z pierwszych studentek Wanda rozpoczęła studia w Wyższej Szkole Sztuk Pięknych (późniejszej PWSSP i ASP) organizowanej pod kierunkiem rektora Eugeniusza Gepperta. W 1950 roku poślubiła kolegę ze studiów i z pracowni – Jana Chwałczyka. Równolegle do trzeciego roku studiowała także polonistykę na Uniwersytecie Wrocławskim. Po ukończeniu studiów na Wydziale Malarstwa i obronie dyplomu w pracowni rektora, została jego asystentką. Przez lata była związana pracą pedagogiczną z wrocławską uczelnią, kształcąc pokolenia studentów. W 1980 roku została mianowana docentem, w 1989 – profesorem nadzwyczajnym, a w 1991 otrzymała tytuł naukowy profesora zwyczajnego.
W 2006 roku została oznaczona Srebrnym Medalem „Zasłużony Kulturze Gloria Artis”, a w 2011 roku uhonorowana Złotą Odznaką ZPAP.
Twórczość i działalność artystyczna.
Po ukończeniu studiów na wrocławskiej PWSSP w latach 50. Wanda Gołkowska współtworzyła grupę Poszukiwania Formy i Koloru (wraz z mężem Janem Chwałczykiem oraz Mieczysławem Zdanowiczem i Jerzym Boroniem), a następnie Grupę Wrocławską. W 1965 roku brała udział w I Biennale Form Przestrzennych w Elblągu, co upamiętnia jej forma przestrzenna usytuowana przy ul. Rycerskiej w Elblągu. W 1966 roku uczestniczyła w Sympozjum Artystów i Naukowców w Puławach, a od połowy lat 60. w najważniejszych edycjach słynnych Plenerów Koszalińskich w Osiekach.
W 1968 roku zaprezentowała swoją wystawę „Układy otwarte” we wrocławskiej Galerii pod Moną Lizą prowadzonej przez Jerzego Ludwińskiego. Eksponowane prace, będące kompozycjami mobilnymi, zbudowała z ruchomych elementów, najczęściej drewnianych klocków. Przewidywała interwencję odbiorcy w proponowane układy, włączając go w proces twórczy. Jak mówiła:
"Opowiadam się w tej chwili za układami otwartymi. (…) Układ otwarty jest przeciwieństwem idealistycznej koncepcji sztuki – dążenia do jednego, absolutnego, idealnego rozwiązania, przeciwieństwem tradycyjnego pojęcia stabilności dzieła – zakłada, że istnieje matematycznie określona / nieograniczona ilość zmian, wynikająca z przesunięć mechanicznych, ruchu widza, wprowadzenia ruchu fizycznego, wprowadzenia ruchu światła. Daje odbiorcy możliwość aktywnego włączenia się w akcję. Artysta przeprowadza wybór, decyduje i przewiduje""."
W latach 70. współtworzyła nurt sztuki konceptualnej, realizując m.in. swoje prace: „Dezaprobatory”, „Akcja Bezinteresownego Zwielokrotniania Materialnych Dzieł Sztuki”, „Kinestezjon”, czy przeprowadzając akcję „Ziemia” i tworząc „Kolekcje” pojęć: „Ziemi”, „Błękitów”, „Art’ów”. Na Sympozjum Wrocław ’70 zaprezentowała „Kompozycję zmienną” – przestrzenną formę mobilną, która miała stanąć na podwórkach lub placach zabaw dziecięcych jako instalacja do zabawy. Gołkowska brała udział w najważniejszych wydarzeniach artystycznych i manifestacjach sztuki tego okresu: w wystawie „Sztuka Pojęciowa” w Galerii pod Moną Lizą – 1970, Sympozjum Złotego Grona w Zielonej Górze – 1971, Plenerze Ziemia Zgorzelecka – 1971, Międzynarodowym Festiwalu w Edynburgu – 1972, „Interwencjach” w Pawłowicach – 1975, „Artycypacjach” w Dłusku – 1976 i 1977 oraz Sympozjum Jankowice – 1978. Od lat 70. współtworzyła także międzynarodową sieć mail artu.
W latach 80. i 90. w jej twórczości dominują prace o wyraźnym rygorze geometrycznym, głównie cykle rysunkowe, inspirowane ciągiem liczbowym Fibonacciego i „złotą proporcją”, której podstawę stanowi wartość fi (gr. "phi"). Po roku 2000 Gołkowska powróciła do kompozycji przestrzennych z wykorzystaniem drewnianych klocków. W latach 1984–2005 brała udział w plenerach artystów posługujących się językiem geometrii, organizowanych przez Bożenę Kowalską w Białowieży, Okunince i Orońsku. W latach 90. partycypowała w inicjatywach artystycznych i wystawienniczych Gerarda Jürgena Bluma-Kwiatkowskiego w Polsce i w Niemczech. W latach 2000–2013, wraz z mężem Janem Chwałczykiem i studentami swojej pracowni nr 112 z wrocławskiej ASP, prowadziła grupę Kontynuacja i Sprzeciw.
Jej prace znajdują się w kolekcjach muzealnych m.in.: we Wrocławiu, Chełmie, Koszalinie, Elblągu, Orońsku, Warszawie, Hünfeld oraz w wielu kolekcjach prywatnych. Wraz z mężem, artystą Janem Chwałczykiem, inicjowała i organizowała życie artystyczne we Wrocławiu po II wojnie światowej. Współtworzyła najważniejsze manifestacje polskiej sztuki awangardowej II poł. XX w. W latach 1953–2006 Gołkowska uczestniczyła w około 300 wystawach, plenerach, sympozjach i akcjach artystycznych. Zaprezentowała ponad 30 wystaw indywidualnych w Polsce i za granicą.

</doc>
<doc id="1534249" url="https://pl.wikipedia.org/wiki?curid=1534249" title="Maria Colón">
Maria Colón



</doc>
<doc id="1534250" url="https://pl.wikipedia.org/wiki?curid=1534250" title="Elwira Ozolina">
Elwira Ozolina



</doc>
<doc id="1534251" url="https://pl.wikipedia.org/wiki?curid=1534251" title="Babe Didrikson">
Babe Didrikson



</doc>
<doc id="1534252" url="https://pl.wikipedia.org/wiki?curid=1534252" title="Natalia Szikolenko">
Natalia Szikolenko



</doc>
<doc id="1534257" url="https://pl.wikipedia.org/wiki?curid=1534257" title="Mirella Tzelili">
Mirella Tzelili



</doc>
<doc id="1534261" url="https://pl.wikipedia.org/wiki?curid=1534261" title="Lorien (zespół muzyczny)">
Lorien (zespół muzyczny)

Lorien – polska grupa muzyczna grająca gothic metal.
Historia.
Założycielami Lorien są Wojciech Król (instrumenty klawiszowe), Piotr Kazała (gitara, wokal), Jacek Skrzyński (gitara basowa). W pierwszym składzie na drugiej gitarze grał Marcin Prykiel. Początkowo zespół grał z automatem perkusyjnym później do składu dołączył Rafał Głogowski (po nagraniu demo). Pierwsze koncerty, między innymi Festiwal Muzyki Gotyckiej i Industrialnej Castle Party w Bolkowie, Klub Remont, Przegląd Rockowy w Radomiu (I. nagroda), emisja pierwszych utworów Lorien w Programie III Polskiego Radia oraz w innych stacjach. W roku 1996 wyszło pierwsze demo Lorien. Podczas nagrań do zespołu dołączyła Inga Habiba. Grali wtedy koncerty z amerykańską grupą Universal Black i Castle Party. Zdobyli I. nagrodę w Festiwalu Rockowym w Wyszkowie. Od roku 1997 zaczęli regularne koncerty między innymi na Castle Party obok takich zespołów jak P.Vampire, Fading Colours czy Silver Death. Zaowocowały one kontraktem z wytwórnią płytową Black Flames Productions. Materiał został zrealizowany w studiu Selani przez Docenta, nieżyjącego już perkusistę grupy Vader oraz lidera niemieckiej formacji Head on Fire – Falka Lohoffa. W roku 1998 odbyła się premiera płyty "Lothlorien" w Polsce (Black Flames Prod.), USA i Australii (nakładem Venture Beyond Records). W zachodniej Europie materiał pojawia się w sprzedaży za pośrednictwem szwedzkiej wytwórni Music Art. Szereg koncertów promujących płytę, między innymi kolejny występ na Festiwalu Castle Party. W roku 1999 grupa dawała koncerty w całym kraju, między innymi występ na żywo w Radiu dla Ciebie, koncert w Poczdamie z niemieckim zespołem Sepulcrum Mentis. Zmiany w grupie nastąpiły w roku 2000. Rafała zastąpił Jacek Sokołowski. W tym też roku wystąpili na Vampira Festival w warszawskiej Proximie. Zespół nagrał własną wersję utworu "Fight" grupy The Cure, która ukazuje się na składance "Prayers for Desintegration. Tribute to The Cure" (Black Flames Prod.). Na przełomie 2001 i 2002 roku zakończyli prace nad realizacją nowej płyty. Nakręcili też pierwszy teledysk – premierę miał w programie Studio Orzech w TVP1, premiera nowych nagrań w radiu. Powstał też klip do piosenki "Czarny kwiat lotosu" (autor Kamil Dąbkowski). W tym też czasie skład zespołu zmienił się. Na basie zaczął grać Grzegorz Chudzik, na gitarze Marcin Mentel. Zespół występował na żywo w programie Tenbit, w programie Bar, Rower Błażeja, VIP, VIVA Polska raz lokalnych telewizjach w innych miastach (np. TVP Rzeszów). Po nagraniu demo „Nawet” zespół zawiesił działalność.
Zespół został reaktywowany w 2013 roku, po powrocie do Polski pierwszego perkusisty Lorien – Rafała Głogowskiego – i po wspólnym spotkaniu z pozostałymi członkami zespołu (Inga Habiba i Piotr Kazała). Do składu dołączył basista Wincent, muzyk zespołów jak Amuse me, Sorry Boys czy Skowyt.
Na początku 2014 roku nastąpiła zmiana w składzie zespołu, Dariusz Goc zastąpił Tomika „Wincenta” Wincenciaka na gitarze basowej.

</doc>
<doc id="1534262" url="https://pl.wikipedia.org/wiki?curid=1534262" title="Żararaka pospolita">
Żararaka pospolita

Żararaka pospolita, żararaka ("Bothrops jararaca") – gatunek jadowitego węża z rodziny żmijowatych (Viperidae) i podrodziny grzechotników (Crotalinae). Jest jednym z najbardziej niebezpiecznych węży Ameryki Południowej.
Stosunkowo duży wąż – dorastający maksymalnie do 160 cm długości, chociaż przeciętne rozmiary są znacznie mniejsze. Ubarwiony szarawo, zielonawo lub niemal całkowicie czarno. W tylnej części ciała znajduje się nieregularny rysunek.
Żararaka występuje w miejscach o bogatej roślinności (plantacje, skraje lasów, zalesione wybrzeża morskie). Spotykana również na drzewach i krzewach.
Ze względu na wysoką agresywność żararaka jest uznawana za jednego z najniebezpieczniejszych węży Ameryki Południowej. Według statystyki szpitala im. Vitala Brazila w Butantan w Brazylii – prowadzonej w latach 1954–1960 i opracowanej na podstawie 730 leczonych tam przypadków – węże te spowodowały 87,4% ogólnej liczby ukąszeń. Śmiertelność dorosłych w przypadkach nieleczonych surowicą dochodzi do 8–10%.

</doc>
<doc id="1534265" url="https://pl.wikipedia.org/wiki?curid=1534265" title="Rezerwat przyrody Pazurek">
Rezerwat przyrody Pazurek

Rezerwat przyrody Pazurek – rezerwat przyrody w województwie małopolskim (powiat olkuski, gmina Olkusz), w pobliżu wsi Pazurek; na terenie Parku Krajobrazowego Orlich Gniazd i obszaru Natura 2000 PLH120006 „Jaroszowiec”.
Jest to rezerwat leśny i przyrody nieożywionej. Został utworzony w 2008 roku na powierzchni 187,91 ha. Obszar rezerwatu jest objęty ochroną czynną.
Celem ochrony jest zachowanie naturalnych zbiorowisk roślinnych (żyzna buczyna sudecka, buczyna storczykowa, kwaśna buczyna niżowa, jaworzyna z języcznikiem zwyczajnym), stanowisk chronionych gatunków roślin (m.in. czosnek niedźwiedzi, paprotnik kolczysty, żłobik koralowy, języcznik zwyczajny; kilka gatunków z rodziny storczykowatych: m.in. kruszczyk szerokolistny, buławnik mieczolistny, buławnik wielkokwiatowy, buławnik czerwony) i grzybów oraz budowy geomorfologicznej obszaru z występującymi ostańcami wapiennymi. W rezerwacie stwierdzono występowanie około 300 gatunków roślin naczyniowych, w tym ponad 20 gatunków roślin chronionych.
W rezerwacie znajduje się grupa skał o nazwie Zubowe Skały. Niektóre z nich były obiektem wspinaczki skalnej. Wybitniejszym z nich wspinacze nadali nazwy: Biała, Babka I, Babka II, Boczny Mur, Główny Mur, Kwadratowa, Ostatnia, Zielona Ściana. Od czasu utworzenia rezerwatu wspinaczka została zabroniona. 14 czerwca 2019 roku przywrócono możliwość wspinania się na Zubowych Skałach na określonych warunkach.
W południowej części rezerwatu, pod szczytem Cisowej Skały znajduje się jeszcze druga grupa skał tworzących charakterystyczną Cisową Aleję. W obrębie rezerwatu jest jeszcze Mała Skałka i skalne wychodnie na Jastrząbce i w Grzędzie Olkuskiej.
Pierwszymi badaczami obszaru rezerwatu byli speleolodzy, głównie Kazimierz Kowalski. W 1951 roku opublikował on "Jaskinie Polski", w których wymienił m.in. jaskinie Zubowych Skał i Cisowej Skały. Odkrył m.in. jedną z większych jaskiń rezerwatu – Omszałą Studnię, na dnie której w dniu 28.06.1947 r. znalazł "sporą ilość lodu mimo wczesnej i ciepłej w tym roku wiosny". Na terenie rezerwatu znajdują się także inne jaskinie i schroniska.
Szlaki turystyczne.
Przez rezerwat prowadzi zielony szlak turystyczny będący odgałęzieniem Szlaku Orlich Gniazd, oraz okrężna ścieżka dydaktyczna rezerwatu Pazurek o 12 „przystankach” z tablicami informacyjnymi.

</doc>
<doc id="1534266" url="https://pl.wikipedia.org/wiki?curid=1534266" title="Beate Koch">
Beate Koch

Beate Koch (ur. 18 sierpnia 1967 w Jenie) – wschodnioniemiecka lekkoatletka specjalizująca się w rzucie oszczepem.
Brązowa medalistka Igrzysk Olimpijskich w Seulu (1988) - uzyskała wówczas wynik 67,30.

</doc>
<doc id="1534273" url="https://pl.wikipedia.org/wiki?curid=1534273" title="Państwowy Instytut Języka Rosyjskiego im. A.S. Puszkina">
Państwowy Instytut Języka Rosyjskiego im. A.S. Puszkina

Państwowy Instytut Języka Rosyjskiego im. A.S. Puszkina (ros. Государственный институт русского языка имени А.С.Пушкина) – jedna z największych uczelni językowych w Rosji.
Historia.
Instytut Języka Rosyjskiego im. Puszkina powołany został przez Radę Ministrów ZSRR 23 sierpnia 1973 w oparciu o funkcjonujące na Uniwersytecie Moskiewskim od 1966 Naukowo-Metodyczne Centrum Języka Rosyjskiego.
Przez ponad 35 lat istnienia Instytut stał się głównym centrum nauczania spraw zagranicznych Rosji i nauk o rosyjskim społeczeństwie. Prowadzi także badania w zakresie języka rosyjskiego. Instytut wykształcił do dziś ponad 100 000 cudzoziemców z 91 krajów świata. Obecnie Instytut zatrudnia ponad 160 nauczycieli.
Siedziba.
Od 1981 Instytut mieści się w nowym, specjalnie dla niego zbudowanym kompleksie budynków, na południowym zachodzie Moskwy przy ul. Akademika Wołgina 6 (ул. Академика Волгина).
W okresie PRL instytut utrzymywał swoje przedstawicielstwo w Polsce, z siedzibą w Warszawie w budynku Domu Bankowego Wilhelma Landaua z 1906 przy ul. Senatorskiej 38 (-1990).

</doc>
<doc id="1534276" url="https://pl.wikipedia.org/wiki?curid=1534276" title="Wskaźnik C/S">
Wskaźnik C/S

Wskaźnik C/S ("cena/sprzedaż" lub P/S, ang. "price/sales ratio") – wskaźnik rynku kapitałowego odnoszący się do akcji spółki publicznej (notowanej na giełdzie papierów wartościowych) obliczany jako stosunek (relacja) średniej ceny wszystkich akcji spółki do jej przychodów netto z wybranego, zwykle rocznego lub kwartalnego, przedziału czasu.
Na podstawie tego wskaźnika można wstępnie ocenić, czy akcje danej spółki nie są przeszacowane lub niedoszacowane przez inwestorów giełdowych. Jest to wskaźnik destymulatywny (destymulanta), czyli im jego wartość jest niższa, tym lepiej.

</doc>
<doc id="1534280" url="https://pl.wikipedia.org/wiki?curid=1534280" title="Anawrahta">
Anawrahta

Anawrahta Minsaw (birm.: //; ur. 8 marca 1015, zm. 23 marca 1078) – twórca Królestwa Paganu.
Nazywany ojcem narodu birmańskiego, Anawrahta zamienił małe księstwo w suchym regionie Górnej Birmy w Pierwsze Imperium Birmańskie, które stało się podwaliną dla współczesnej Birmy (Mjanmy). Podlegająca naukowej weryfikacji historia Birmy rozpoczyna się z chwilą jego wstąpienia na tron Paganu w roku 1044.
Anwrahta jako pierwszy w historii zjednoczył całą dolinę Irawadi, a takim peryferyjnym regionom jak Szan czy Arakan (Północny Arakan) narzucił zwierzchnictwo Paganu. Skutecznie powstrzymał napór Imperium Khmerskiego w stronę linii wybrzeża Tenasserim oraz doliny Górnego Menamu, czyniąc Pagan jednym z dwóch najważniejszych królestw lądowej części Azji Południowo-Wschodniej.
Potrafiąc surowo wymusić dyscyplinę, Anawrahta przeprowadził szereg kluczowych reform społecznych, religijnych i ekonomicznych mających trwały wpływ na historię Birmy. Jego reformy społeczne i religijne doprowadziły z biegiem czasu do ukształtowania się współczesnej kultury birmańskiej. Wznosząc system tam i grobli przemienił spieczone słońcem, jałowe tereny wokół Paganu w główny ryżowy spichlerz Górnej Birmy, zapewniając temu regionowi trwałe podstawy ekonomiczne do zdominowania w następnych stuleciach doliny rzeki Irawadi i jej peryferii. Pozostawił po sobie silny system administracyjny utrzymywany dalej przez wszystkich późniejszych królów dynastii Pagan, aż do jej upadku w roku 1287. Sukces i trwałość dominacji Paganu nad doliną Irawadi stanowiły podwaliny dla rozwoju języka i kultury birmańskiej oraz rozprzestrzeniania się ludności birmańskiej w Górnej Birmie.
Dziedzictwo Anawrahty wykracza daleko poza granice współczesnej Birmy. Związanie się przez niego z buddyzmem therawady oraz udane powstrzymanie Imperium Khmerskiego, którego religią był hinduizm, zapewniło szkole buddyjskiej, która była w odwrocie w Azji Południowej i Południowo-Wschodniej tak bardzo potrzebne wytchnienie i schronienie. Pomógł on w odrodzeniu buddyzmu tradycji Therawady na Cejlonie, z którego szkoła ta pierwotnie się wywodziła. Sukces dynastii Paganu uczynił możliwym późniejszy wzrost buddyzmu Therawady w królestwach Lanna (północna Tajlandia), Sukhothai (środkowa Tajlandia) i Lan Xang (Laos) oraz w Imperium Khmerskim (Kambodża) w XIII i XIV wieku.
Anawrahta jest jednym z najsłynniejszych królów w historii Birmy. Historie (legendy) opowiadające o jego życiu są klamrą spinającą birmański folklor, są też opisywane na nowo w literaturze popularnej i teatrze.
Wczesne lata życia.
Anawrahta urodził się 8 marca 1015 roku jako Min Saw (birm.: မင်းစော /) – syn króla Kunhsaw Kyaunghpyu i królowej Myauk Pyinthe (dosł. Królowa Północnego Pałacu). Birmańskie kroniki nie są zgodne co do dat związanych z jego życiem i panowaniem. Zamieszczona poniżej lista przedstawia daty zawarte w czterech najważniejszych kronikach. Nauka przyjmuje daty podawane przez "Zata’ę", które uznawane są za najdokładniejsze w odniesieniu do okresu Królestwa Paganu. (Należy zauważyć, że początek roku kalendarza birmańskiego nie pokrywa się z Nowym Rokiem kalendarza zachodniego. W czasach Anawrahty każdy rok birmański zaczynał się i kończył pod koniec marca kalendarza juliańskiego. I tak na przykład birmański rok 376 trwał od 25 marca roku 1014 do 25 marca roku 1015).
W roku 1021, kiedy Min Saw miał około sześciu lat, jego ojciec został zdetronizowany przez swych pasierbów Kyiso i Sokkate. Kunshaw sam był uzurpatorem na tronie Paganu po zdetronizowaniu dwie dekady wcześniej króla Nyaung-u Sawrahan. Poślubił on wówczas trzy główne królowe-żony Nyaung-u’a, z których dwie były ciężarne i urodziły wkrótce Kyiso i Sokkate. Kunshaw wychowywał obydwu chłopców jak swych własnych synów. Po zamachu Kyiso został królem, a Sokkate następcą tronu. Ojczyma zmusili oni do zamknięcia się w miejscowym klasztorze, gdzie Kunshaw mógł dożywać swoich dni jako mnich.
Min Saw dorastał w cieniu obydwu swych przyrodnich braci, którzy traktowali go jak najmłodszego brata i pozwolili mu utrzymać na dworze książęcy status. Wraz ze swą matką zamieszkał w pobliżu klasztoru i odwiedzał Kunshawa. W roku 1038 Kyiso umarł i na tron wstąpił Sokkate. Min Saw był lojalny wobec nowego króla. Ożenił się i na początku lat 40. XI. wieku miał co najmniej dwóch synów (Sawlu i Kyanzittha).
Wstąpienie na tron.
W roku 1044 Min Saw wzniecił jednak bunt na pobliskiej górze Puppa i wyzwał Sokkate na pojedynek. Według kronik powodem rebelii było wyniesienie przez Sokkate matki Min Sawa do godności królowej. Sokkate miał się zacząć zwracać do Min Sawa jako do brata-syna, co ten odebrał jako wielką zniewagę. Sokkate przyjął wyzwanie na walkę konno. Min Saw pokonał Sokkate w Myingabie w pobliżu Paganu. Król wraz ze swym koniem wpadł do przepływającej nieopodal rzeki.
Min Saw ofiarował najpierw tron ojcu. Były król, który przez długi czas był mnichem, odmówił. Wobec tego 16 grudnia 1044 roku Min Saw wstąpił na tron przyjmując tytuł Anawrahta, zbirmanizowaną wersję sanskryckiego imienia Aniruddha (अनिरुद्ध). Jego oficjalny królewski tytuł brzmiał Maha Yaza Thiri Aniruddha Dewa (birm.: မဟာ ရာဇာ သီရိ အနုရုဒ္ဓ ဒေဝ; sanskr.: Mahā Rājā Śrī Aniruddha Devá). Od tego momentu historia Birmy już w o wiele mniejszym stopniu stanowi pole dla domysłów.
Wczesne lata panowania: Scalenie ziem środkowej Birmy.
Początkowo księstwo Anawrahty zajmowało stosunkowo niewielki obszar – ledwo 322 kilometry z północy na południe i około 129 km ze wschodu na zachód, co odpowiada z grubsza obecnym dystryktom Mandalaj, Miktila, Myingyan, Kyaukse, Yamethin, Magwe, Sikong i Katha na wschód od Irawadi oraz nadrzecznym częściom dystryktów Minbu i Pakkoku. Na północy leżało Królestwo Nanzhao, na wschodzie ciągle w większości niezamieszkana Wyżyna Szan, na południu i zachodzie znajdowały się tereny zamieszkane przez lud Pyu, a dalej na południe ciągle dominowali Monowie.
Reformy ekonomiczne.
Pierwsze działania Anawrahty jako króla dotyczyły organizacji królestwa. Podzielił on wszystkie miasta i wsie na klasy, w zależności od liczby rekruta, jaką mogły dostarczyć. Podjął wielki wysiłek zmierzający do zamiany jałowych, wypalonych słońcem ziem środkowej Birmy w ryżowy spichlerz. Stworzył system nawadniania, który istnieje w Górnej Birmie do dzisiaj. Uporządkował jezioro Miktila i wybudował z powodzeniem cztery tamy i kanały (Kinda, Nga Laingzin, Pyaungbya, Kume) na rzece Panlaung oraz trzy tamy (Nwadet, Kunhse, Nga Pyaung) na Zawgyi. (Próbował on także uregulować rzekę Myitnge, ale nie udało mu się to, pomimo całego podjętego wysiłku. Prace trwały trzy lata, a wielu robotników zmarło z powodu gorączki). Nowo rozwinięte tereny zaludniał on zakładając wsie, których mieszkańcy pod nadzorem królewskich urzędników służyli też przy utrzymaniu kanałów. Region, nazywany Ledwin (dosł. kraj ryżu) pełnił odtąd rolę spichrza, ekonomicznego zwornika położonego na północy kraju. Historia pokazuje, że każdy kto zdobywał kontrolę nad regionem Kyaukse decydował o tym, kto będzie królem Górnej Birmy.
Organizacja armii.
Anawrahta zorganizował armię Paganu. Jego kluczowymi współpracownikami, znanymi w historii Birmy, jako Czterej Wielcy Paladyni, byli:
Na służbie u Anawrahty pozostawał także Byatta (birm. ဗျတ), muzułmanin (prawdopodobnie arabski marynarz), którego statek rozbił się nieopodal Thatôn, wraz z synami Shwe Hpyin Gyi i Shwe Hpyin Nge, którzy trafili później do birmańskiego panteonu natów jako Bracia Shwe Hpyin (birm. ရွှေဖျဉ်းညီနောင်).
Stworzenie Imperium Paganu.
W połowie lat 50. XI wieku reformy Anwrahty przemieniły Pagan w regionalną potęgę, zaczął on więc myśleć o ekspansji terytorialnej. W ciągu następnych dziesięciu lat stworzył Imperium Paganu z doliną rzeki Irawadi jako jego rdzeniem otoczonym przez podporządkowane królestwa.
Wyżyna Shan.
Pierwsze działania podjął Anawrahta na terenie słabo wówczas zaludnionej Wyżyny Shan na wschodzie i północy. Podporządkował sobie Shan w dwóch etapach. Najpierw, od początku do połowy lat 50., Anwrahta najeżdżał bliższą wschodnią część Wyżyny Shan i uzyskał stamtąd daninę. Ufundował on pagodę Bawrithat w Nyaungshwe. Drugi etap nastąpił pod koniec lat 50. i na początku 60. po wyprawie Anawrahty na królestwo Nanzhao. Po jego powrocie z ekspedycji do Nanzhao wodzowie Shanu pojawiali się na trasie przemarszu Anawrahty z daninami. Jednak ich podporządkowanie ciągle miało charakter jedynie nominalny, co wymagało wybudowania 43 fortów u podnóży wschodnich wzgórz, z czego 33 istnieją do dziś jako wsie.
43 forty wybudowano na mocy rozkazu królewskiego wydanego 7 lutego 1061 roku (12. Dzień Przybywania Księżyca Miesiąca Tabaung 422 ME).
Dolna Birma.
Po swojej pierwszej kampanii na wyżynie Shan, Anawrahta zwrócił się ku zamieszkanym przez lud Mon królestwom na południu, które podobnie jak Pagan, były w rzeczywistości zaledwie dużymi miastami-państwami. Najpierw podporządkował sobie władcę Pegu. Jednak Królestwo Thatôn odmówiło poddania się. Armie Anawrahty dowodzone przez „Czterech Paladynów” zaatakowały to południowe królestwo na początku roku 1057. Po 3-miesięcznym oblężeniu miasta Thatôn, 17 maja 1057 roku (11. Dnia Przybywania Księżyca Miesiąca Nayon, 419 ME), siły Paganu zajęły je. Według tradycji birmańskiej i mońskiej, głównym powodem ataku Anawrahty była odmowa króla Thatôn Manuhy przekazania kopii buddyjskiego kanonu therawady. (Anawrahta dokonał konwersji na buddyzm therawady z buddyzmu ari pod wpływem Shin Arahana, mnicha pochodzącego z Thatôn). W rzeczywistości było to tylko żądanie podporządkowania się wyrażone w języku dyplomacji, a prawdziwym powodem podboju Thatônu była chęć zahamowania podbojów Imperium Khmerskiego w dorzeczu Chao Phraya oraz wkroczenie na obszar wybrzeża Tenasserim.
Zdobycie Thatôn postrzegane jest jako punkt zwrotny w historii Birmy. Według tradycji Anawrahta zabrał ze sobą do Paganu ponad 30.000 ludzi, z których wielu było artystami i rzemieślnikami. Jeńcy ci stworzyli społeczność, która pomogła następnie w budowie tysięcy monumentów Paganu, pozostałości których rywalizują pod względem świetności z Angkor Wat.
Nowsze badania przeprowadzone przez historyka Michaela Aung-Thwina dowodziły z mocą, że wkład Thatôn w kulturalne przekształcenie Górnej Birmy jest nie mającą oparcia w dowodach z epoki legendą powstałą w okresie po upadku Paganu, że Dolna Birma nie posiadała istotnych niezależnych struktur państwowych zanim doszło do ekspansji Paganu, oraz że wpływ Monów na centrum kraju jest znacznie przesadzony. Prawdopodobnie w okresie tym gromadzenie się osadów w delcie Irawadi – które powoduje obecnie wydłużanie się linii wybrzeża o trzy mile na każde stulecie – było niedostateczne i morze sięgało ciągle w głąb lądu zbyt daleko by pozwolić na utrzymanie nawet tak umiarkowanej populacji, jaka zamieszkiwała Dolną Birmę w erze przedkolonialnej.
W każdym razie, w przeciągu XI wieku Pagan ustanowił swoje panowanie nad Dolną Birmą, a podbój ten umożliwił wzrost wymiany kulturalnej, jeśli nie z miejscowymi Monami, to z Indiami i z ostoją buddyzmu therawady – Cejlonem.
Arakan.
Celem następnego podboju Anawrahty stał się północny Arakan. Jego armia przebyła drogę od Ngape w pobliżu Minbu do An nieopodal Kyaukpyu, a następnie rozpoczęła oblężenie miasta Pyinsa, które było w tym czasie stolicą Arakanu. Anawrahta próbował ponoć przenieść do Paganu gigantyczny posąg Buddy Mahamuni nie zdołał jednak tego uczynić. Zabrał za to znajdujące się w świątyni złote i srebrne naczynia.
Brak jest jakiejkolwiek spójnej arakańskiej relacji, która mogłaby potwierdzić to wydarzenie. Arakańskie kroniki, które przetrwały do dzisiejszych czasów (pochodzące z XVIII i XIX wieku), wspominają o przynajmniej dwóch oddzielnych najazdach ze wschodu oraz o „wizytach” Anawrahty i Kyanzitthy. Według relacji arakańskich, ataki ze wschodu doprowadziły do obalenia kolejno królów Pe Byu i Nga Tona. Jednak różnice między datami liczone są w setkach lat, a panowanie obalonych królów umiejscawiane jest między końcem VIII a początkiem IX wieku, w X do XI wieku albo w XI do XII wieku.
W każdym razie, podobnie jak to miało miejsce w przypadku wyżyny Szan, władztwo Anawrahty nad północnym Arakanem (oddzielonym od jego królestwa przez grzbiet Gór Arakańskich) było jedynie nominalne. „Podbój” mógł być bardziej najazdem mającym zapobiec arakańskim najazdom na Birmę, a część historyków (Lieberman, Charney) nie wierzy, aby miał on (lub którykolwiek z królów Paganu) jakąkolwiek „efektywną władzę” nad Arakanem. Jeśli nawet Pagan nigdy nie ustanowił systemu administracyjnego w celu zarządzania Arakanem, przez resztę panowania rządzącej nim dynastii stale starał się utrzymać to królestwo w stosunkach wasalnych, od czasu do czasu umieszczając swoich nominatów na arakańskim tronie. Co więcej, w następnych wiekach język birmański i pismo birmańskie zaczęły dominować na wybrzeżu Arakanu. Wraz z birmańskimi wpływami pojawiły się więzi z Cejlonem i stopniowe zyskiwanie na znaczeniu przez buddyzm therawady.
Pateikkaya.
Anawrahta ściągał także daninę z buddyjskiego królestwa Pateikkaya (birm. ပဋိက္ခယား; IPA – bədeiʔ kʰəjá). Lokalizacja tego małego królestwa pozostaje ciągle przedmiotem sporu. Według kronik birmańskich znajdowało się ono na północnym zachodzie Arakanu, a jego królowie pochodzili z Indii. Jednak brytyjski historyk G.E. Harvey przypuszczał, że było ono prawdopodobnie położone bliżej wschodniej części Gór Chin.
Stosunki zewnętrzne.
W miarę jak jego królestwo powiększało się, Anawrahta wchodził w kontakty z królestwem Nanzhao (niegdysiejszym matecznikiem Birmańczyków) na północnym wschodzie oraz, na południowym wschodzie, z Imperium Khmerskim, w owym czasie główną potęgą lądowej części Azji Południowo-wschodniej. Pomógł on wyznającemu buddyzm therawady bratniemu Cejlonowi w wojnie przeciw hinduistycznym najeźdźcom z Imperium Ćola.
Imperium Khmerskie.
Podbój Thatôn wstrząsnął światem Monów. Anwrahta zażądał danin także od sąsiednich mońskich królestw, Haripunjaya i Dvaravati (w obecnej północnej i środkowej Tajlandii). Haripunjaya ponoć trybut zapłaciła, ale suzeren Dvaravati – Imperium Khmerskie – najechał w odpowiedzi Tenasserim. Anawrahta wysłał swoje armie, ponownie pod dowództwem czterech paladynów, które odparły najeźdźców. Birmańskie kroniki odnosiły się do Królestwa Kambodży jako do południowo-wschodnich granic Imperium Paganu.
Królestwo Nanzhao.
Gdy napór Khmerów został powstrzymany, Anawrahta zwrócił swoją uwagę w kierunku Nanzhao. Poprowadził on kampanię przeciwko temu położonemu na północnym wschodzie królestwu. (Według źródła pochodzącego z połowy XVII wieku, wyruszył 16 grudnia 1057 roku). Anawrahta dotarł do Dali, stolicy Królestwa Nanzhao, pod pretekstem poszukiwania relikwii – zębu Buddy. Podobnie jak to było w przypadku żądania wydania buddyjskich pism przez Thatôn, w rzeczywistości była to próba wymuszenia daniny. Władca Nanzhao kazał zamknąć bramy i odmówił wydania relikwii. Po dłuższym oczekiwaniu obydwaj królowie wymienili się podarkami i przeprowadzili przyjacielską rozmowę. Władca Nanzhao podarował Anawrahcie jadeitowy wizerunek, który miał kontakt z zębem.
Cejlon.
W roku 1969 król Vijayabahu I z Cejlonu poprosił Anawrahtę o pomoc przeciwko najeźdźcom z rządzącej tamilskim państwem dynastii Ćola. Anawrahta wysłał na pomoc buddyjskiemu Cejlonowi statki z zaopatrzeniem. W roku 1071 Vijayabahu, który pokonał Ćolów poprosił Anawrahtę o przysłanie pism i mnichów. Najazdy Ćolów pozostawiły przy życiu w pierwotnej ostoi buddyzmu therawady tak niewielu mnichów, że ciężko im było zwołać kapitułę i dokonać ważnych święceń. Anawrahta spełnił tę prośbę, wysyłając dodatkowo Vijayabahu w darze białego słonia. Birmańscy mnisi wyświęcili, częściowo ponownie, całe duchowieństwo wyspy. W podzięce cejloński król podarował Anwrahcie replikę zębu Buddy, której Cejlon był dumnym posiadaczem. Replika ta została następnie umieszczona jako relikwia w Pagodzie Lawkananda w Paganie.
Administracja.
Budowa narodu.
Największym osiągnięciem Anawrahty była konsolidacja różnych grup etnicznych w jeden naród. Zwracał uwagę na to, by jego pobratymcy – Birmańczycy – nie wynosili się ponad innych. Zachowywał szacunek dla Pyu, którzy utracili właśnie swoją wielkość. Pozostawił dla swojego królestwa nazwę pochodzącą z języka Pyu, chociaż rządzili nim Birmańczycy. Okazywał szacunek Monom i zachęcał własnych pobratymców, by się od Monów uczyli.
Anawrahta zastąpił królów Dolnej Birmy (Pegu i Thatôn) gubernatorami. W Pegu pozwolił miejscowemu królowi na pozostanie w roli wasala doceniając pomoc, jakiej udzielił mu on podczas podboju Thatônu. Jednak po śmierci wasalnego króla ustanowił gubernatora. Ze względu na duże odległości, innym obszarom objętym daninami, takim jak Arakan i wyżyna Szan, pozwolono zachować wodzostwo dziedziczne.
Reformy religijne.
W roku 1056 Shin Arahan, moński mnich ze szkoły buddyzmu therawady, odbył brzemienną w skutki wizytę w Paganie i nawrócił jego króla na buddyzm therawady z wyznawanego dotąd buddyzmu ari. Król nie był zadowolony z nadzwyczajnego wpływu mnichów szkoły ari na lud i uważał, że mnisi, którzy spożywają wieczorne posiłki, piją alkohol, przewodniczą składaniu ofiar zwierzęcych i korzystają z pewnej formy "iuris primae noctis" są zdeprawowani. W buddyzmie therawady znalazł on zamiennik pozwalający złamać potęgę duchowieństwa.
Począwszy od roku 1056 Anawrahta wprowadził w całym królestwie szereg reform religijnych. Zyskały one nową dynamikę po podboju Thatônu, który spowodował napływ najbardziej potrzebnych pism religijnych i mnichów z pokonanego miasta. Złamał on potęgę mnichów ari najpierw ogłaszając, że jego sąd nie będzie więcej zajmować się ludźmi, którzy nie podzielą się swoimi dziećmi z mnichami. Ci, którzy byli w niewoli mnichów zyskiwali wolność. Niektórzy z duchownych po prostu zrzucili mnisie szaty lub wstąpili na nową drogę. Jednak większość dzierżących przez tak długi czas władzę mnichów nie chciała się łatwo poddać. Anwrahta wygnał ich dużą liczbę; wielu z nich schroniło się na górze Puppa oraz na wyżynie Shan. W celu przyciągnięcia ludzi do nowej religii wykorzystał on tradycyjny kult duchów (natów). Pytany dlaczego pozwala, aby wizerunki natów umieszczano w buddyjskich świątyniach i pagodach, Anawrahta odpowiedział: „Ludzie nie przyjdą przez wzgląd na nową wiarę. Pozwólmy im przyjść dla ich starych bogów, a stopniowo zostaną oni pokonani”.
Zachęcany przez Shin Arahana, Anwrahta próbował zreformować realny buddyzm therawady, jaki przyjął z Thatônu. Szkoła ta według wielu relacji znajdowała się w uwiądzie i w coraz większym stopniu ulegała wpływom hinduizmu. ("Kroniki Monów wspominają, że Manuha postępował nagannie zawierając kompromisy z hinduizmem. Shin Arahan porzucił Thatôn ponieważ był nieszczęśliwy z powodu uwiądu buddyzmu w tym królestwie"). Uczynił on Pagan centrum nauki buddyzmu therawady zapraszając nauczycieli z ziem Monów, Cejlonu oraz z Indii, gdzie ginący buddyzm otrzymywał właśnie coup de grâce od muzułmańskich najeźdźców. Zgromadzona kadra naukowa pozwoliła na ożywienie bardziej ortodoksyjnej formy buddyzmu szkoły therawady.
Oczywiście, jego reformy nie mogły osiągnąć i nie osiągnęły wszystkich zamierzonych celów w ciągu jednej nocy. Rozprzestrzenianie się buddyzmu therawady w Górnej Birmie postępowało stopniowo; proces ten zajął ponad trzy stulecia. Na odleglejszych terenach system monastyczny nie zszedł powszechnie do poziomu wsi aż do końca XIX wieku. Nie wymarli także mnisi ari. Kolejne ich pokolenia, znane jako mnisi mieszkający w lesie, pozostawały potężną siłą pod patronatem królewskim aż do okresu królestwa Awa w XVI wieku. Podobnie, kult natów trwał nadal (aż do czasów dzisiejszych). Nawet therawadyjski buddyzm Anawrahty, Kyanzitthy i Manuhy znajdował się nadal pod silnym wpływem hinduizmu, gdy porównamy go z późniejszymi (XVIII-XIX wiek), bardziej ortodoksyjnymi standardami. Elementy tantry, śiwaizmu i wisznuizmu wywierały w tym okresie większy wpływ na elitę niż w czasach późniejszych, odzwierciedlając zarówno względną niedojrzałość wczesnej birmańskiej kultury pisanej, jak i jej niewybiórczą podatność na odbiór tradycji nie-birmańskich. W istocie, nawet współczesny birmański buddyzm zawiera liczne elementy animistyczne, związane z buddyzmem mahajany i hinduistyczne.
W każdym razie buddyzm therawady, nieważne jak bardzo nieortodoksyjny w świetle późniejszych standardów, znalazł swój dom pod królewskim patronatem Anawrahty. Jego reformy umożliwiły późniejszy wzrost tej szkoły buddyzmu w Birmie i lądowej części Azji Południowo-wschodniej.
Anawrahta był pierwszym z „Budowniczych Świątyń” Paganu. Najważniejszym jego pomnikiem jest Pagoda Shwezigon. Prace nad jej wzniesieniem rozpoczęły się w roku 1059 i ciągle jeszcze trwały w chwili śmierci Anawrahty 18 lat później. Wybudował także Pagodę Shwensandaw na południu Paganu jako miejsce przechowywania relikwii w postaci włosa Buddy, podarowanego przez króla Pegu. Nieco dalej wybudował on inne pagody, takie jak Shweyinhmyaw, Shwegu czy Shwezigon koło Miktili.
Wynalezienie pisma birmańskiego.
Jeszcze do niedawna nauka była przekonana, że to Anawrahta zlecił stworzenie pisma birmańskiego w oparciu o pismo mońskie około roku 1058, w rok po zdobyciu Thatôn. Ostatnie badania wykazały jednak, że pismo birmańskie było używane przynajmniej od roku 1035 a nwet, jeśli jako dowód można dopuścić XVIII-wieczną przepisaną inskrypcję, od roku 984 po Chr.
Styl rządów.
Anawrahta był królem energicznym, który wdrożył wiele głębokich, trwałych zmian politycznych, społecznoekonomicznych i kulturowych. Poddani podziwiali go i bali się, ale go nie kochali.
Historyk Htin Aung pisze:
Jednak ludzie podziwiali go i bali się, mógł on więc wprowadzić w życie wiele ze swych ambitnych, wieloaspektowych reform.
Śmierć.
Anawrahta umarł w marcu 1078 roku na przedmieściach Paganu. Kroniki napomykają, że jego wrogowie zastawili na niego pułapkę, zabili go, a ciała pozbyli się w taki sposób, że nie zostało ono nigdy odnalezione. Według kronik na drodze Anawrahty pojawił się nat pod postacią dzikiego bawołu, który śmiertelnie go ugodził, a wtedy demony porwały ciało.
Spuścizna.
Anawrahta uważany jest za jednego z największych, jeśli nie największego, króla w historii Birmy ponieważ był twórcą pierwszego „państwa założycielskiego”, z którego wyrosła później współczesna Birma. Nie tylko znacznie poszerzył terytorium Królestwa Paganu, ale wdrożył też szereg reform politycznych i administracyjnych, które pozwoliły jego imperium na dominację nad doliną Irawadi i jej otoczeniem przez następnych 250 lat.
Dziedzictwo Anawrahty wykroczyło daleko poza granice współczesnej Birmy. Sukces i trwałość dominacji Paganu nad doliną Irawadi stały się podwaliną rozwoju birmańskiego języka i kultury oraz rozprzestrzeniania się birmańskiej ludności w Górnej Birmie. Związanie się przez niego z buddyzmem Therawady oraz udane powstrzymanie Imperium Khmerskiego, którego religią był hinduizm, zapewniło szkole buddyjskiej, która była w odwrocie w Azji Południowej i Południowo-wschodniej tak bardzo potrzebne wytchnienie i schronienie. Pomógł on w odrodzeniu buddyzmu tradycji therawady na Cejlonie, z której szkoła ta pierwotnie pochodziła. Sukces dynastii Paganu uczynił możliwym późniejszy wzrost buddyzmu therawady w królestwach Lanna, Sukhothai, Lan Xang oraz w Kambodży, w dużej mierze także dzięki możliwych w XIII i XIV wieku kontaktach Cejlonu z tymi ziemiami.
Odniesienia w kulturze popularnej.
Historie z życia Anawrahty i dotyczące go legendy pozostają popularnym tematem folkloru birmańskiego. Miłosny trójkąt obejmujący Anawrahtę, Kyazintthę i Manisandę oraz smutna historia Saw Mon Hla, jednej z jego królowych-żon, pozostają zwornikami birmańskiego teatru. Ze względu na reputację figury surowego ojca, Anawrahta nie jest pierwszoplanową postacią tych historii, których głównym protagonistą pozostaje nieodmiennie romantyczny król-żołnierz Kyanzittha.

</doc>
<doc id="1534283" url="https://pl.wikipedia.org/wiki?curid=1534283" title="Siatka braggowska">
Siatka braggowska



</doc>
<doc id="1534284" url="https://pl.wikipedia.org/wiki?curid=1534284" title="Rezerwat przyrody Cisy Staropolskie">
Rezerwat przyrody Cisy Staropolskie



</doc>
<doc id="1534285" url="https://pl.wikipedia.org/wiki?curid=1534285" title="Siatka Bragga">
Siatka Bragga



</doc>
<doc id="1534286" url="https://pl.wikipedia.org/wiki?curid=1534286" title="Aurelio González">
Aurelio González

Aurelio González (ur. 25 września 1905, zm. 9 lipca 1997) – piłkarz paragwajski, środkowy napastnik. Wzrost 170 cm, waga 72 kg.
González karierę piłkarską rozpoczął w klubie Sportivo Luqueño, skąd później przeniósł się do klubu Club Olimpia, w którym spędził resztę swej kariery. Wraz z Olimpią kilkakrotnie sięgnął po mistrzostwo Paragwaju, przy czym najbardziej znacząca jest seria trzech tytułów mistrzowskich zdobytych rok po roku – w 1927, 1928 i 1929 roku.
Jako piłkarz klubu Club Olimpia wziął udział w turnieju Copa América 1929, gdzie Paragwaj zdobył tytuł wicemistrza Ameryki Południowej. Zagrał we wszystkich trzech meczach – z Urugwajem (zdobył 2 bramki), Argentyną i Peru (zdobył 3 bramki). Jako zdobywca 5 bramek został królem strzelców turnieju.
Także jako gracz Olimpii González był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Zagrał w obu meczach – ze Stanami Zjednoczonymi i z Belgią. Przez dziesiątki lat był jedynym napastnikiem w historii finałów mistrzostw świata, który strzelił bramkę samobójczą (ze Stanami Zjednoczonymi). Jednak FIFA dnia 10 listopada 2006 roku oficjalnie uznała, że bramkę tę zdobył piłkarz amerykański Bertram Patenaude.
Na początku lat 30. odrzucił milionową ofertę potężnego argentyńskiego klubu San Lorenzo de Almagro i pozostał w Paragwaju, by bronić swej ojczyzny w wojnie o Chaco.
Ciągle jako piłkarz Olimpii wziął udział w turnieju Copa América 1937, gdzie Paragwaj zajął czwarte miejsce. González zagrał w pierwszych trzech meczach – z Urugwajem (zdobył bramkę), Argentyną (zdobył bramkę) i Brazylią.
W reprezentacji Paragwaju González występował w latach 1928-1938, a po zakończeniu kariery został trenerem piłkarskim. W nowej roli także okazał się wybitną postacią - doprowadził Olimpię do finału Copa Libertadores 1960 oraz kierował reprezentacją Paragwaju w finałach mistrzostw świata w 1958 roku.
Pierwszym poważnym turniejem, w którym poprowadził reprezentację, był turniej Copa América 1946. Paragwaj spisał się dobrze i zajął 3. miejsce za Argentyną i Brazylią, ale przed Urugwajem.
González był trenerem reprezentacji Paragwaju w eliminacjach do szwedzkich mistrzostw świata w 1958 roku. Kierowany przez niego zespół był autorem głośnej sensacji, eliminując faworyzowany Urugwaj. Z tego powodu przed turniejem Paragwaj powszechnie uważany był za czarnego konia mistrzostw. Grupa, do jakiej trafił Paragwaj była bardzo silna, gdyż obok Paragwaju składała się z trzech mocnych ekip europejskich – Francji, Jugosławii i Szkocji. Drużyna Gonzáleza z jednej strony rozczarowała, odpadając już w fazie grupowej. Jednak indywidualna technika i uroda ofensywnego stylu, jaki zaprezentowali Paragwajczycy, zdobyła uznanie widowni.
Pomimo niepowodzenia w mistrzostwach świata, González poprowadził reprezentację podczas turnieju Copa América 1959. Także i tym razem jego zespół był trzeci – również za Argentyną i Brazylią.
González jest jednym z najwybitniejszych piłkarzy w dziejach Paragwaju. Uważany jest przez wielu za największego paragwajskiego piłkarza po Arsenio Erico.

</doc>
<doc id="1534287" url="https://pl.wikipedia.org/wiki?curid=1534287" title="Aurelio Gonzalez">
Aurelio Gonzalez



</doc>
<doc id="1534292" url="https://pl.wikipedia.org/wiki?curid=1534292" title="Mychajło Kołodzinskyj">
Mychajło Kołodzinskyj

Mychajło Kołodzinskyj ukr. Михайло Колодзінський, ps. „Huzar”, „Kum” (ur. 6 lipca 1902 we wsi Potoczyska, gmina Siemakowce powiatu horodeńskiego, zm. 19 marca 1939 w Sołotwynie) – ukraiński działacz nacjonalistyczny, w 1939 dowódca Siczy Karpackiej.
Życiorys.
Syn Franciszka i Anny z Budżaków. Ojciec był Polakiem, Mychajło został ochrzczony w obrządku rzymskokatolickim.
Odbył służbę wojskową w Wojsku Polskim, ukończył szkołę podchorążych. Od 1928 studiował prawo na Uniwersytecie Jana Kazimierza we Lwowie. W 1922 wstąpił do Ukraińskiej Organizacji Wojskowej, gdzie działał w referacie wojskowym odpowiedzialnym m.in. za przygotowywanie planów oraz szkolenia wojskowe, a następnie do Organizacji Ukraińskich Nacjonalistów.
W latach 1929–1932 był kilkakrotnie zatrzymywany i aresztowany przez władze polskie. W latach 1932–1933 był wojskowym referentem Krajowej Egzekutywy OUN na ziemie zachodnioukraińskie. W 1932 został aresztowany pod zarzutem zdrady państwowej i skazany na rok więzienia. Po uwolnieniu uznany przez swą organizację za „spalonego” w Rzeczypospolitej wyjechał poprzez Wolne Miasto Gdańsk do Włoch. We Włoszech prowadził szkolenia wojskowe wspieranych przez reżim Mussoliniego chorwackich ustaszy. Poznał tam Ante Pavelica. Po zamachu ustaszy na króla Jugosławii, Aleksandra Karadziordziewicia w Marsylii, w którym zginął także Louis Barthou, francuski minister spraw zagranicznych – razem ze szkolonymi ustaszami został uwięziony przez Włochów na Wyspach Liparyjskich. Zwolniony dzięki zabiegom Jewhena Konowalca.
W trakcie odosobnienia opracowywał materiały do swych prac, m.in.: referatu "Ukraińska nacjonalistyczna doktryna wojskowa" i opartej na nim monografii "Ukraińska doktryna wojenna" z 1938. W pracach tych przedstawił strategię okrutnego powstania wymierzonego w Polaków, Żydów i „Moskali”.
Jesienią 1938 w czasie kryzysu czechosłowackiego pod pseudonimem "pułkownik Huzar" udał się na Ruś Zakarpacką. 15 marca 1939 został mianowany komendantem Sztabu Sił Zbrojnych Karpato-Ukrainy. Wobec zajęcia Czech przez III Rzeszę i ogłoszenia niepodległości przez Słowację, wojska węgierskie zaatakowały Karpato-Ukrainę. Po kilku dniach walk został pojmany i rozstrzelany wraz z adiutantem Zenonem Kossakiem.

</doc>
<doc id="1534294" url="https://pl.wikipedia.org/wiki?curid=1534294" title="Rezerwat przyrody Torfowisko Doliny Izery">
Rezerwat przyrody Torfowisko Doliny Izery



</doc>
<doc id="1534296" url="https://pl.wikipedia.org/wiki?curid=1534296" title="Rezerwat przyrody Wąwóz Myśliborski">
Rezerwat przyrody Wąwóz Myśliborski



</doc>
<doc id="1534299" url="https://pl.wikipedia.org/wiki?curid=1534299" title="Sigebert II">
Sigebert II

Sigebert II (Zygbert II, ur. ok. 600, zm. 613) – dzielnicowy król Franków, najstarszy z czterech synów Teuderyka II.
Po śmierci ojca w 613 roku objął tron w Burgundii i Metzu (Austrazja) z inicjatywy swojej prababki Brunhildy, która aby utrzymać całość państwa burgundzko-austrazyjskiego odsunęła od tronu pozostałych braci Sigeberta II. Plany Brunhildy pokrzyżował Chlotar II, który pokonał jej wojska w bitwie pod Chalons-sur-Aisne. Po klęsce, Brunhilda wraz z prawnukami uciekła do Orbe, jednakże wskutek zdrady dostała się do niewoli i została wydana Chlotarowi II, który zabił natychmiast Siegeberta II oraz jego brata Corbusa. Trzeci z braci – Meroweusz, który był chrzestnym synem Chlotara II, został umieszczony w klasztorze, zaś czwarty – Childebert – zdołał uciec konno, lecz później zaginął. Brunhilda po pokazowym procesie została skazana na śmierć, a Chlotar II po jej pokonaniu ponownie zjednoczył całe królestwo Franków.

</doc>
<doc id="1534300" url="https://pl.wikipedia.org/wiki?curid=1534300" title="Kościół Matki Boskiej Różańcowej w Czerwięcicach">
Kościół Matki Boskiej Różańcowej w Czerwięcicach

Kościół pw. Matki Boskiej Różańcowej – klasycystyczny kościół filialny z I połowy XIX w., znajdujący się w Czerwięcicach w województwie śląskim.
Historia.
Dokładna data powstania obiektu nie jest znana, wiadomo jednak, że na początku XIX w. kościół został przebudowany w stylu klasycystycznym. Początkowo była to kaplica z kryptą grobową rodziny von Wrochem. W 1999 r. kaplica została rozbudowana i przekształcona na kościół filialny pw. Matki Boskiej Różańcowej. Sarkofagi rodziny von Wrochem z krypty zostały przeniesione na przykościelny cmentarz.
Opis.
Kościół został przebudowany w stylu klasycystycznym, od frontu znajduje się wgłębny portyk. W wydzielonym od frontu przedsionku oraz samej kaplicy znajdują się zaokrąglone naroża. W środku kaplicy sufit, a na zewnątrz ściany podzielone parami pilastrów w narożach, a także półkoliście zamkniętymi wnękami, które obejmują zamknięte okna. Na dachu znajduje się kwadratowa wieżyczka. Wejście do świątyni jest prostokątne w obramieniu kamiennym z gzymsem, w którym znajdują się klepkowe drzwi z klasycystycznymi wykładkami zamku. Portyk wsparty na dwóch kolumnach toskańskich, które dźwigają uproszczone belkowanie, a także niski trójkątny szczyt, który posiada półkolistą wnękę. Nad trójkątnym szczytem znajduje się kwadratowa wieżyczka. Kaplica posiada siodłowy dach, natomiast na wieżyczce namiotowy i pokryty blachą. Wewnątrz umieszczone są trzy XIX-wieczne płyty nagrobne członków rodziny von Wrochem. W zewnętrznej ścianie świątyni wmurowano trzy płyty nagrobne z piaskowca rodziny von Wrochem. Pierwsza pochodzi z początku XVII w. i znajdują się na niej postać dziecka, inskrypcja (częściowo zatarta) oraz cztery kartusze herbowe. Druga pochodzi z 1745 r. i przedstawia Karola Joachima von Wrochem, pierwszego właściciela Czerwięcic z tej rodziny. Trzecia pochodziła z 1610 r. niestety zaginęła.
Kościół otacza cmentarz, na którym znajduje się najstarszy na ziemi raciborskiej, pochodzący z 1720 r. krzyż kamienny. Na cmentarzu mieści się także lapidarium starych nagrobków, przede wszystkim właścicieli pobliskiego pałacu.

</doc>
<doc id="1534301" url="https://pl.wikipedia.org/wiki?curid=1534301" title="Rezerwat przyrody Czapliniec (powiat radzyński)">
Rezerwat przyrody Czapliniec (powiat radzyński)



</doc>
<doc id="1534302" url="https://pl.wikipedia.org/wiki?curid=1534302" title="Kościół pw. Matki Boskiej Różańcowej w Czerwięcicach">
Kościół pw. Matki Boskiej Różańcowej w Czerwięcicach



</doc>
<doc id="1534311" url="https://pl.wikipedia.org/wiki?curid=1534311" title="Peja">
Peja

Osoby:
Miejscowości:

</doc>
<doc id="1534313" url="https://pl.wikipedia.org/wiki?curid=1534313" title="Operacja jelnińska">
Operacja jelnińska

Operacja jelnińska – ofensywna operacja wojskowa Armii Czerwonej przeprowadzona pomiędzy 30 sierpnia a 8 września 1941 roku w ramach bitwy pod Smoleńskiem na froncie wschodnim II wojny światowej przez wojska Frontu Rezerwowego pod dowództwem generała armii Gieorgija Żukowa.
W ramach operacji radziecki Front Rezerwowy bezskutecznie próbował okrążyć zgrupowanie wojsk niemieckich (4 Armia i 2 Grupa Pancerna) w okolicach Jelni, atakując półkolisty występ w linii frontu, które Wehrmacht wysunął na 50 km na południowy wschód od Smoleńska, tworząc podstawę do przeprowadzenia ofensywy w kierunku Wiaźmy i ostatecznie Moskwy. Następujące po sobie, źle przygotowane kontrataki doprowadziły do całkowitego wykrwawienia wojsk Frontu Rezerwowego. Jednak pod silną presją na swoje flanki, armia niemiecka wycofała się z obszaru operacji do 8 września 1941 r., pozostawiając po sobie zdewastowany i wyludniony region. Jako pierwszy operacyjny odwrót przeprowadzony przez Niemców podczas operacji Barbarossa i pierwsze odzyskanie własnego terytorium przez Armię Czerwoną, bitwa została wykorzystana przez radziecką propagandę i posłużyła do podwyższenia morale ludności ZSRR, choć również Niemcy próbowali przedstawić to starcie jako swój sukces.
Tło sytuacyjne.
Miasto Jelena leży 82 km na południowy wschód od Smoleńska, w pobliżu wzgórz uznanych za strategicznie ważne przez generała Heinza Guderiana, dowódcę 2 Grupy Pancernej, jako baza dla dalszych operacji ofensywnych w kierunku Moskwy. 2 Grupa Pancerna zajęła wzgórza 19 lipca 1941 r., ale zabrakło jej paliwa i prawie skończyła się amunicja. Przedłużone flanki przyczółka były często kontratakowane przez Armię Czerwoną, podczas gdy Grupa Armii „Środek” wstrzymała wszystkie operacje pod koniec lipca w celu odpoczynku wojsk i dokonania niezbędnych napraw sprzętu.
1 sierpnia Stawka zezwoliła na utworzenie Frontu Rezerwowego pod dowództwem marszałka Georgija Żukowa, z kilkoma nowymi armiami pod jego dowództwem. Te formacje były na ogół źle wyszkolone i miały niewiele czołgów oraz artylerii. Dwie nowe armie – 24 Armia pod dowództwem generała dywizji Konstantina Rakutina i 43 Armia pod dowództwem generała porucznika Pawła Kuroczkina – miały wspierać Front Zachodni pod dowództwem generała Siemiona Tymoszenki. Dwie formacje miały zniszczyć siły niemieckie w Jelni i przeprawić się przez rzekę Desnę, aby odzyskać Rosławl, który został utracony na rzecz 2 Grupy Pancernej na początku sierpnia.
Pierwszymi siłami niemieckimi znajdującymi się w rejonie początkowo były: 10 Dywizja Pancerna, 2 Dywizja Waffen-SS „Das Reich” i 268 Dywizja Piechoty. Dywizje te zostały zastąpione przez 137, 78 i 292 Dywizję Piechoty, z wyjątkiem 268-ej, która pozostała na miejscu, łącznie około 70 000 żołnierzy z około 500 działami i 40 StuG III z 202. batalionu szturmowego. Północny kraniec występu zajmowała 15 Dywizja Piechoty, a południowy 7 Dywizja Piechoty.
Bitwa.
Pierwsza faza operacji rozpoczęła się pod koniec pierwszego tygodnia sierpnia; początkowy atak był całkowitą porażką i został odwołany w przeciągu 48 godzin. Niemniej jednak sowieckie operacje ofensywne trwały do 20 sierpnia, a następnie wznowiono je 30 sierpnia, w koordynacji z operacjami Frontu Zachodniego i Frontu Briańskiego pod dowództwem generała Andrieja Jeriomienki.
Celem ofensywy z 30 sierpnia było zaatakowanie podstaw występu dwoma kleszczami manewru okrążającego. Na północy 102 Dywizja Pancerna oraz 107 i 103 Dywizja Zmotoryzowana stanowiły zewnętrzną szpicę ataku, podczas gdy 107 i 100 Dywizja Strzelecka tworzyły wewnętrzny krąg manewru kleszczowego. Na południu 303 Dywizja Piechoty szła po zewnętrznej manewru kleszczowego, a 106 Dywizja Zmotoryzowana po wewnętrznej. Do uderzenia w środkowym (wschodnim) sektorze ofensywy zostały wyznaczone 19 Dywizja Strzelecka i 309 Dywizja Strzelecka. 103 Dywizja Zmotoryzowana i 120 Dywizja Strzelecka zostały rozmieszczone po północnej i południowej stronie występu na ufortyfikowanych pozycjach obronnych, aby przeciąć potencjalne drogi odwrotu niemieckich dywizji. 24 Armii przydzielono tylko 20 samolotów do rozpoznania i korekty ostrzału artyleryjskiego na czas operacji, bez wsparcia myśliwców czy lotnictwa bombowego.
3 września, pod groźbą okrążenia, siły niemieckie zaczęły wycofywać się z wysuniętej pozycji, utrzymując opór na flankach. Po tygodniu ciężkich walk Adolf Hitler zezwolił dowódcy Grupy Armii „Środek” feldmarszałkowi Fedorowi von Bockowi na ewakuację przyczółka Jelnia; 6 września miasto zostało odbite przez Armię Czerwoną. Ofensywa sowiecka trwała do 8 września, kiedy została zatrzymana na nowej niemieckiej linii obrony. Chociaż źródła radzieckie twierdziły, że siły niemieckie zostały w znacznym stopniu zniszczone, większość z nich była w stanie bezpiecznie się wycofać. Niemniej jednak walki w sierpniu i wrześniu spowodowały 23 000 ofiar wśród żołnierzy XX Korpusu Armijnego, a 4 Armia nie była w stanie uzupełnić strat przez resztę roku.
Następstwa.
Brytyjski korespondent wojenny Alexander Werth opisał swoją wizytę w rejonie Jelni po jej odzyskaniu przez Armię Czerwoną w swojej książce "Russia at War 1941–1945" z 1964 r. Miasto liczące przed wojną 15 000 mieszkańców zostało całkowicie zniszczone, a prawie wszyscy sprawni fizycznie mężczyźni i kobiety zostali sformowani w bataliony robotnicze i wywiezieni na tyły wojsk niemieckich. W mieście wolno było pozostać tylko kilkuset starcom i dzieciom. Świadkowie opisali Werthowi, jak w noc poprzedzającą wycofanie się Wehrmachtu z miasta zostali zamknięci w cerkwi i obserwowali niemieckich żołnierzy rabujących i systematycznie podpalających domy. Zostali uwolnieni przez wkraczającą do miasta Armię Czerwoną. Werth opisał wieś w występie jelnińskim jako „całkowicie zdewastowaną”, przy czym „każda wioska i każde miasto uległo zniszczeniu, a niewielu ocalałych cywili mieszkało w piwnicach i ziemiankach”.
Straty Wehrmachtu obejmowały 23 000 ofiar z XX Korpusu Armijnego w okresie od 8 sierpnia do 8 września. Straty Armii Czerwonej w okresie od 30 sierpnia do 8 września szacuje się na 31 853 zabitych, rannych i zaginionych. Historyk David Glantz twierdzi, że chociaż ofensywa osiągnęła swój cel strategiczny, operacja kosztowała 24 Armię prawie 40 proc. jej siły operacyjnej. Operacja jelnińska, w połączeniu z innymi nieudanymi ofensywami Armii Czerwonej w rejonie smoleńskim, chwilowo stępiła niemiecki atak, ale poważnie osłabiła formacje Armii Czerwonej broniące podejścia do Moskwy. W wykładzie dla Centrum Dziedzictwa i Edukacji Armii USA Glantz stwierdził, że w okresie poprzedzającym bitwę o Moskwę Wehrmacht nie dokonałby tak znacznego postępu, gdyby siły radzieckie nie poniosły strat w wyniku nieudanych kontrofensyw na wschód od Smoleńska. Jednocześnie w wydanej w 2015 książce "When Titans Clashed: How the Red Army Stopped Hitler" (napisanej wspólnie przez Glantza i Jonathana House'a) autorzy stwierdzają, że chociaż „straty Frontu Zachodniego osłabiły jego zdolność do powstrzymania przyszłej ofensywy niemieckiej (...) szkody, jakie wyrządziła grupie wojsk Bocka przyczyniły się do późniejszej klęski Niemców u bram Moskwy”.
W propagandzie niemieckiej i radzieckiej.
Operacja jelnińska była pierwszym poważnym odwrotem, jakiego doznał Wehrmacht podczas operacji Barbarossa. Nazistowska propaganda przedstawiała odwrót spod Jelni jako zaplanowaną operację; we wrześniu 1941 r. niemiecki żołnierz piechoty napisał: 
Ze swojej strony radziecka propaganda uznała ofensywę za wielki sukces i chciała zwrócić na nią uwagę całego świata. Dlatego bitwa pod Jelnią była pierwszą okazją, kiedy zagraniczni korespondenci w Związku Radzieckim mogli odwiedzić front. Siedmiu z ośmiu spośród nich odwiedziło ten obszar w dniach 15–22 września 1941 r. Według słów Wertha bitwa została opisana w radzieckiej prasie „nieproporcjonalnie do jej rzeczywistego lub ostatecznego znaczenia”. Niemniej jednak podkreślił on wpływ operacji na radzieckie morale, zauważając: 
Stworzenie jednostek gwardyjskich.
Operacja jelnińska związana jest z utworzeniem elitarnych jednostek gwardyjskich w Armii Czerwonej, gdy 100 i 127 Dywizja Strzelecka zostały przemianowane na 1 i 2 Dywizję Strzelców Gwardii. 26 września 1941 r. 107 i 120 Dywizja Strzelecka zostały również przemianowane na 5 i 6 Dywizję Strzelecką Gwardii.

</doc>
<doc id="1534314" url="https://pl.wikipedia.org/wiki?curid=1534314" title="Socjologia muzyki">
Socjologia muzyki

Socjologia muzyki – dyscyplina badawcza z pogranicza muzykologii i socjologii, której zainteresowanie skupia się na związkach muzyki z wszelkimi aspektami życia społecznego (grupowego).
Spostrzeżenia typu socjologicznego odnajdujemy w pracach dawniejszych filozofów czy historyków muzyki. Jako samodzielna dziedzina, socjologia muzyki rozwinęła się dopiero w pierwszej połowie XX wieku. Za jej początek można uznać publikację dzieła Maxa Webera "Die rationalen und soziologischen Grundlagen der Musik" (1921, napisaną w 1911 roku). Jednakże eseje na temat socjologii muzyki pisali inni klasycy: Georg Simmel czy Alfred Schütz. Inne znane pozycje z tej dziedziny to: "Music and Society: England and the European Tradition" (1946) Wilfrida Mellersa, "Grundprobleme der Musiksoziologie" (1952) Kurta Blaukopfa czy "The Sociology of Music" (1963) Alphonsa Silbermanna. Wyjątkowo wpływowe okazały się publikacje Theodora Adorno, "Filozofia nowej muzyki" (niem. "Philosophie der neuen Musik", wyd. niem. 1949, wyd. pol. 1974), "Einleitung in die Musiksoziologie" (wyd. niem. 1962).
Przedmiotem badań socjologii muzyki są na przykład:
Impulsem dla rozwoju socjologii muzyki stały się przeobrażenia zachodzące w kulturze muzycznej w wyniku pojawienia się radia i przemysłu płytowego. Główne prace na ten temat prowadzone były i są w krajach anglosaskich i germańskich. Przy wiedeńskim Universität für Musik und darstellende Kunst od 1965 roku działa nawet (założony przez Kurta Blaukopfa) "Institut für Musiksoziologie". Natomiast przy Universidade Nova de Lisboa, na Faculdade de Ciencias Sociais e Humanas działa "Centro de Estudosde Sociologia e Estetica Musical".
Socjologia muzyki w Polsce.
W Polsce (zarówno wśród socjologów, jak i muzykologów) socjologia muzyki nie jest licznie reprezentowaną dziedziną badań. Pierwszym polskim socjologiem stawiającym tezy odnośnie do społecznej strony muzyki był Kazimierz Kelles-Krauz. Zofia Lissa oraz Stefania Łobaczewska uprawiały tę dziedzinę, nawiązując do sowieckiej wersji marksizmu. Pierwsze polskie szerzej zakrojone ilościowe badania nad muzyką przeprowadził w 1963 roku Paweł Beylin. Inne podejście badawcze reprezentowała Elżbieta Illasiewicz-Skotnicka, która w latach siedemdziesiątych prowadziła badania nad środowiskiem polskich kompozytorów i kulturą muzyczną robotników. Jednak po paru latach porzuciła tę dziedzinę, poświęcając się socjologii ogólnej. Także Tomasz Misiak, nastawiony bardziej teoretycznie niż empirycznie, poświęcił swoją uwagę społeczno-muzycznym zagadnieniom. Efektem ich badań były publikacje na łamach Ruchu Muzycznego, Kultury i Społeczeństwa i kwartalnika „Muzyka”. Pod koniec XX wieku Bogumiła Mika przeprowadziła badania na temat śląskich audytoriów muzycznych, lecz obecnie nie kontynuuje tego typu studiów. Autorskie studium, z zakresu tej dyscypliny, zaprezentował w 2008 roku Adam Czech w (opartej na nagrodzonej przez PTS w 2005 roku pracy magisterskiej) książce "Sprzedawcy wiatru". W roku 2006 Barbara Pabjan koordynowała ogólnopolskie statystyczne badanie recepcji postaci i twórczości Fryderyka Chopina. Problematyka ta wpisana była w kontekst ogólnego odbioru muzyki. Wieloletnie, socjologiczne studia nad jazzem w Polsce prowadzi Igor Pietraszewski. Część jego badań została opublikowana książkowo.
Zainspirowane socjologią są rozważania kompozytora o sytuacji nowej muzyki w Forum Musicum nr 11 (Bogusław Schaeffer "Socjologia muzyki współczesnej", Kraków 1971) oraz książki Danuty Gwizdalanki: "Muzyka i polityka" (Kraków 1999), "Muzyka i płeć" (Kraków 2001). W 2013 Adam Czech jako pierwszy w Polsce ukazał socjologiczne spojrzenie na instrumenty muzyczne, w myśl którego w postrzeganiu społecznym istnieją instrumenty "szlachetne" (skrzypce, fortepian, ewentualnie harfa i organy) oraz "pospolite", czy nawet "pogardzane" (kontrabas, altówka - nazywana trzecimi skrzypcami, banjo, wiolonczela, akordeon, mandolina), przy czym każdy z instrumentów przez wieki pełnił określone role społeczne.
Socjologia muzyki dopiero od paru lat pojawia się w ofertach dydaktycznych jako osobny kurs akademicki. Na muzykologii pojawił się on na Uniwersytecie Wrocławskim oraz Uniwersytecie Adama Mickiewicza. Natomiast na socjologii jednorazowo odbył się taki kurs na Uniwersytecie Warszawskim a obecnie odbywa się na Uniwersytecie Jagiellońskim. Kursy socjologii muzyki oraz komunikacji w muzyce odbywają się także na Uniwersytecie Muzycznym Fryderyka Chopina w Warszawie od 2019 roku. 
Zagadnienia socjologiczne pojawiają się natomiast coraz częściej w publikacjach poświęconych muzyce popularnej (zwłaszcza rockowej) oraz w dziedzinach pokrewnych. Takich jak: etnomuzykologia/antropologia muzyki, psychologia muzyki, historia muzyki czy filozofia muzyki.

</doc>
<doc id="1534319" url="https://pl.wikipedia.org/wiki?curid=1534319" title="Ton podstawowy">
Ton podstawowy

Ton podstawowy, składowa podstawowa, składowa główna – najniższy ton dźwięku szeregu harmonicznego, czyli fala harmoniczna o najmniejszej częstotliwości w szeregu harmonicznym. Jego częstotliwość oznacza się zwykle indeksem 0 formula_1
Ton podstawowy a wysokość dźwięku.
Jeżeli ludzkie ucho rejestruje dźwięk o określonej wysokości, nie znaczy to, że dźwięk ten jest falą harmoniczną o określonej częstotliwości. Źródła dźwięku, takie jak np. instrumenty muzyczne, emitując dźwięk o określonej wysokości, wytwarzają oprócz tonu podstawowego o częstotliwości odpowiadającej wysokości słyszanego dźwięku, również inne fale harmoniczne o częstotliwościach będących wielokrotnością częstotliwości tonu podstawowego, tzw. wyższe składowe harmoniczne.
gdzie:
O wysokości dźwięku decyduje częstotliwość tonu podstawowego. Ilość i amplitudy wyższych składowych harmonicznych, czyli skład widmowy dźwięku, decydują o jego barwie.
Przykłady tonu podstawowego.
W instrumentach muzycznych i innych źródłach wytwarzających dźwięki o określonej wysokości przyczyną powstawania fali akustycznej są drgania struny, pręta, membrany lub słupa powietrza. Drgania te mają charakter fali stojącej, ponieważ budowa instrumentu wymusza powstawanie węzłów i strzałek na granicach drgającego ośrodka.
Struna.
O wysokości tonu podstawowego generowanego przez strunę decyduje naprężenie struny i jej długość. Ponieważ struna jest umocowana na końcach, powstają tam węzły fali stojącej. Fala poprzeczna o największej długości, jaka może powstać na strunie, ma długość dwukrotnie większą od długości samej struny. Częstotliwość drgań takiej fali równa jest częstotliwości emitowanego dźwięku, czyli częstotliwości tonu podstawowego. Częstotliwość tę można obliczyć, wychodząc ze wzoru:
gdzie:
Prędkość formula_7 zależy od siły napinającej strunę i od grubości i gęstości materiału struny:
gdzie:
Biorąc pod uwagę, że formula_13 gdzie L jest długością struny, ponieważ przy wytwarzaniu tonu podstawowego na strunie mieści się zaledwie pół długości fali, można zapisać:
Uwaga: długość fali poprzecznej na strunie nie jest równa długości fali dźwiękowej z powodu różnic w prędkościach rozchodzenia się obu fal.
Piszczałka organowa.
Jeżeli piszczałka organowa będzie miała zamkniętą klapkę, wówczas na jej końcu powstanie węzeł – cząsteczki powietrza nie będą się tam poruszać. Natomiast przy wlocie piszczałki drgania cząsteczek powietrza osiągają maksymalną amplitudę – powstaje tam strzałka fali stojącej. Wynika stąd, że w piszczałce może mieścić się 1/4 długości fali stojącej. Długość fali odpowiadającej tonowi podstawowemu będzie czterokrotnie dłuższa od długości piszczałki, co można zapisać wzorem:
gdzie:
Znając prędkość dźwięku w powietrzu formula_18 i długość fali, można obliczyć częstotliwość tonu podstawowego:
W tym przypadku, inaczej niż to miało miejsce w przypadku struny, długość fali w piszczałce jest równocześnie długością emitowanej fali dźwiękowej. Jest to skutkiem tego, iż w piszczałce ośrodkiem drgającym jest powietrze.
Główna składowa harmoniczna w teorii sygnałów.
Pojęcie analogiczne do tonu podstawowego występuje również w teorii sygnałów. Zwykle nazywa się go w tym przypadku pierwszą składową. Termin "zerowa składowa" stosowany niekiedy w akustyce na określenie tonu podstawowego, w teorii sygnałów jest zarezerwowany dla składowej stałej (nieoscylującej).

</doc>
<doc id="1534320" url="https://pl.wikipedia.org/wiki?curid=1534320" title="Kormoran szorstkodzioby">
Kormoran szorstkodzioby

Kormoran szorstkodzioby ("Leucocarbo carunculatus") – gatunek dużego ptaka z rodziny kormoranów (Phalacrocoracidae). Zamieszkuje obszar Nowej Zelandii.
Systematyka.
Wyróżniono cztery podgatunki "L. carunculatus":
Taksony te często podnoszone są do rangi odrębnych gatunków.
Dla Europejczyków kormoran szorstkodzioby został odkryty w maju 1773, kiedy Johann Reinhold Forster odłowił jeden okaz w Queen Charlotte Sound podczas wyprawy Jamesa Cooka.
Morfologia.
Długość ciała do 76 cm, masa ciała – około 2,5 kg. Podgardle, pierś i brzuch białe. Głowa, szyja i grzbiet czarne, skóra głowy (maska) pomarańczowoczerwona. Niebieska obwódka pod oczami, na dziobie łata z żółtawych brodawek. 
Ekologia.
Kormorany szorstkodziobe gnieżdżą się na skałach. Żywią się rybami żyjącymi w okolicy dna; trzon ich diety stanowią flądry "Arnoglossus scapha". Prawdopodobnie ptaki tego gatunku nie wyprowadzają lęgów regularnie co roku. U kormorana szorstkodziobego okres lęgowy trwa przeważnie w maju i czerwcu. Gniazdo to platforma z gałęzi i wodorostów spojonych guanem. Zniesienie liczy 1–3 jasnoniebieskie jaja. Brak informacji na temat inkubacji czy czasu do opierzenia się młodych.
Status.
W Czerwonej księdze gatunków zagrożonych Międzynarodowej Unii Ochrony Przyrody (IUCN) taksony wchodzące w skład "L. carunculatus" sklasyfikowano jako trzy odrębne gatunki i nadano im następujące kategorie zagrożenia:

</doc>
<doc id="1534325" url="https://pl.wikipedia.org/wiki?curid=1534325" title="Karim Bridji">
Karim Bridji

Karim Bridji (ur. 16 sierpnia 1981 w Amsterdamie) – algierski piłkarz występujący na pozycji pomocnika.
Kariera klubowa.
Bridji jako junior grał w klubie DCG oraz Ajaksie. W 2000 roku trafił do belgijskiego Anderlechtu. Spędził tam sezon 2000/2001, jednak w tym czasie nie rozegrał żadnego spotkania w barwach klubu. W 2001 roku odszedł do innego pierwszoligowego zespołu – Eendrachtu Aalst. W pierwszej lidze belgijskiej zadebiutował 12 sierpnia 2001 w przegranym 0:5 meczu z Excelsiorem Mouscron. 8 września 2001 w wygranym 4:0 spotkaniu z KSK Beveren strzelił swojego pierwszego ligowego gola.
W 2002 roku Bridji wrócił do Holandii, gdzie został graczem drugoligowego Volendamu. W sezonie 2002/2003 awansował z klubem do Eredivisie. W rozgrywkach tych zadebiutował 19 września 2003 w przegranym 2:3 meczu z NEC Nijmegen. Pierwszą bramkę w Eredivisie zdobył 5 października 2002 w zremisowanym 2:2 pojedynku z FC Zwolle. W sezonie 2003/2004 zajął z zespołem 18. miejsce w lidze i spadłz nim do Eerste Divisie. W Volendamie spędził jeszcze jeden sezon.
W 2005 roku dołączył do innego drugoligowego zespołu – Helmond Sport. W sezonie 2005/2006 zagrał tam w 38 ligowych meczach i strzelił w nich 12 goli. W 2006 roku podpisał kontrakt z pierwszoligowym Heraclesem Almelo. Pierwszy ligowy mecz zaliczył tam 20 sierpnia 2006 przeciwko FC Twente (3:0). Zawodnikiem Heraclesa był do 2009 roku.
Następnie występował w RKC Waalwijk, Helmond Sport oraz Ajaksie Zaterdag (rezerwy Ajaksu). W 2015 roku zakończył karierę.
W Eredivisie rozegrał 64 spotkania i zdobył 6 bramek.
Kariera reprezentacyjna.
W reprezentacji Algierii Bridji wystąpił jeden raz, 28 lutego 2006 w zremisowanym 0:0 meczu z Burkina Faso.

</doc>
<doc id="1534326" url="https://pl.wikipedia.org/wiki?curid=1534326" title="Karabin AMP DSR No. 1">
Karabin AMP DSR No. 1



</doc>
<doc id="1534330" url="https://pl.wikipedia.org/wiki?curid=1534330" title="Pagan">
Pagan



</doc>
<doc id="1534332" url="https://pl.wikipedia.org/wiki?curid=1534332" title="Nowe przygody Mikołajka. Tom 2">
Nowe przygody Mikołajka. Tom 2

Nowe przygody Mikołajka. Tom 2 (fr. "Histoires inédites du Petit Nicolas-Volume 2") – druga część książek o "Nowych przygodach Mikołajka". Książkę napisał René Goscinny, zaś ilustracje stworzył Jean-Jacques Sempé. Książkę na język polski przełożyła Barbara Grzegorzewska w 2006. Wydanie we Francji nastąpiło w 2006, a w Polsce w 2007. W książce jest 45 opowiadań podzielonych na 5 rozdziałów. Każdy rozdział zaczyna się od tytułu pierwszego opowiadania w rozdziale.
Audiobook.
W 2009 roku wydawnictwo Znak wydało „książkę do słuchania” () czytaną przez Jerzego Stuhra i Macieja Stuhra. Edycja zawiera 6 płyt audio CD i 1 płytę w formacie mp3. Całkowity czas nagrania to 390 minut i 2 sekundy.

</doc>
<doc id="1534340" url="https://pl.wikipedia.org/wiki?curid=1534340" title="Beta (ekonomia)">
Beta (ekonomia)



</doc>
<doc id="1534344" url="https://pl.wikipedia.org/wiki?curid=1534344" title="Kopia Góra">
Kopia Góra

Kopia Góra (476,5 m), Kopia Górka – wzniesienie w miejscowości Krościenko nad Dunajcem w województwie małopolskim, w powiecie nowotarskim. Jest to mało wybitny szczyt w Paśmie Lubania w Gorcach, znajdujący się w zakończeniu południowo-wschodniego grzbietu Lubania. Wznosi się widłach dróg: Łącko – Krościenko nad Dunajcem i Nowy Targ – Krościenko nad Dunajcem (droga wojewódzka nr 969) oraz w widłach rzek Dunajec i Krośnica. Południowe stoki wzniesienia opadają ku dolinie Międzygórskiego Potoku, a północne do Dunajca.
Kopią Górę porasta lasa i przedstawia ona niewielkie walory widokowe, ma natomiast duże znaczenie jako religijny ośrodek duszpasterski, znajduje się bowiem na niej Centrum Ruchu Światło-Życie. Na szczycie jest polana i krzyż.
Tuż pod szczytem przebiega Główny Szlak Beskidzki im. Kazimierza Sosnowskiego.

</doc>
<doc id="1534345" url="https://pl.wikipedia.org/wiki?curid=1534345" title="Synteza aminokwasów">
Synteza aminokwasów



</doc>
<doc id="1534349" url="https://pl.wikipedia.org/wiki?curid=1534349" title="Agnieszka Habsburżanka (1281–1364)">
Agnieszka Habsburżanka (1281–1364)

Agnieszka Habsburżanka (ur. 18 maja 1281; zm. 10 czerwca 1364 w Königsfelden) – królowa węgierska.
Życiorys.
Agnieszka była drugą córką Albrechta I Habsburga i Elżbiety Tyrolskiej. 13 lutego 1296 w Wiedniu poślubiła króla węgierskiego Andrzeja III. Była jego drugą żoną. Małżeństwo okazało się bezdzietne. Po śmierci męża opuściła Węgry zabierając ze sobą znaczny majątek i pasierbicę Elżbietę, córkę Andrzeja III z pierwszego małżeństwa. Po przeprowadzce do Austrii nadal otrzymywała znaczne dochody z Węgier.
Po zamordowaniu ojca Albrechta I wraz z matką i braćmi założyła na miejscu zbrodni klasztor minorytów i klarysek Königsfelden. W pobliżu zbudowała dla siebie rezydencję, w której wiodła wystawne życie. W 1309 umieściła swą pasierbicę, w poniżających okolicznościach, w klasztorze dominikanek w Töss, aby poprzez ewentualne małżeństwo nie przekazała rywalom Habsburgów praw do tronu węgierskiego.
Agnieszka interesowała się mistyką. Mistrz Eckhart dedykował jej swoje dzieło "Liber Benedictus".

</doc>
<doc id="1534352" url="https://pl.wikipedia.org/wiki?curid=1534352" title="Żararaka urutu">
Żararaka urutu

Żararaka urutu ("Bothrops alternatus" lub "Rhinocerophis alternatus") – gatunek jadowitego węża z rodziny żmijowatych (Viperidae) i podrodziny grzechotnikowatych (Crotalinae). Jest jednym z najbardziej niebezpiecznych węży Ameryki Południowej.
Opis.
Żararaka urutu jest wężem stosunkowo krótkim, lecz grubym. Najdłuższy zmierzony osobnik miał 169 cm długości, jednak przeciętnie urutu dorastają do 80–120 cm przy grubości około 7 cm. Samice są znacznie większe od samców. Grzbiet ubarwiony jest czerwonobrunatnie, z ciemniejszymi plamami po bokach w kształcie litery C z ramionami skierowanymi ku dołowi, otoczonymi złocistożółtą obwódką. Podobnie jak wszystkie grzechotniki, żararaka urutu ma jamki policzkowe wyposażone w receptory podczerwieni, umożliwiające jej wyczuwanie ofiary i polowanie w całkowitej ciemności. W przeciwieństwie jednak do innych członków Crotalinae, nie ma grzechotki na końcu ogona. Zęby jadowe osiągają długość ponad 2 cm.
Występowanie.
Zasięg występowania obejmuje centralną i południową Brazylię, Urugwaj, Paragwaj oraz północną Argentynę. W Brazylii bywa nazywana „Cruzeiro”, a w Argentynie „Vibora de la cruz” – z powodu przypominającego krzyż ciemnego znaku na głowie.
Etologia.
Jak większość węży z rodzaju "Bothrops", żararaka urutu prowadzi naziemny tryb życia. Ze względu na występowanie u niej receptorów podczerwieni, umożliwiających polowanie w mroku, jest wężem nocnym. Żywi się głównie małymi ssakami i młodymi ptakami. Żararaka urutu napiera na ofiarę całym ciężarem ciała i atakuje szeroko rozwartą paszczą. Zęby jadowe wbijają się pod kątem około 90° głęboko w ciało ofiary. Urutu jest uznawana za węża agresywnego.
Rozmnażanie.
Żararaki urutu są wężami jajożyworodnymi – samica rodzi 1–24 młodych, których liczba jest zależna od wielkości matki. Małe urutu są od urodzenia samodzielne i równie jadowite jak osobniki dorosłe, jednak ich gruczoły jadowe produkują znacznie mniej jadu.
Jad.
Składniki.
Jad żararaki urutu składa się głównie z koagulantów, hemoragin i cytotoksyn. Podskórna dawka śmiertelna LD50 dla myszy wynosi 15,8 mg/kg, podczas gdy przeciętna zawartość jadu w gruczołach jadowych węża wynosi 60–100 mg. Ukąszenia powodują rozległe krwotoki wewnętrzne i martwicę tkanek wokół miejsca ukąszenia.
Zagrożenie dla człowieka.
Ze względu na wysoką agresywność żararaka urutu jest uznawana za jednego z najniebezpieczniejszych węży Ameryki Południowej. W Argentynie urutu powodują największą liczbę notowanych ukąszeń spośród wszystkich występujących tam węży jadowitych. Według statystyki szpitala im. Vitala Brazila w Butantan w Brazylii – prowadzonej w latach 1954–1960 i opracowanej na podstawie 730 leczonych tam przypadków – węże te spowodowały zaledwie 0,3% ogólnej liczby ukąszeń (żararaka ("Bothrops jararaca"/"Bothropoides jararaca") – 87,4%).
Śmiertelność dorosłych w przypadkach nieleczonych surowicą dochodzi do 14–15%. W 14% przypadków nawet szybkie podanie surowicy nie jest w stanie zneutralizować miejscowego działania jadu. W miejscu tym dochodzi do rozkładu skóry, tkanek i mięśni, a czasem również kości. Głębokie, trudno gojące się rany wymagają operacji chirurgicznych i plastycznych, a w skrajnych przypadkach także ratujących życie amputacji kończyn.

</doc>
<doc id="1534354" url="https://pl.wikipedia.org/wiki?curid=1534354" title="Bothrops alternatus">
Bothrops alternatus



</doc>
<doc id="1534362" url="https://pl.wikipedia.org/wiki?curid=1534362" title="Agnieszka Habsburg">
Agnieszka Habsburg



</doc>
<doc id="1534364" url="https://pl.wikipedia.org/wiki?curid=1534364" title="Związek Kompozytorów Polskich">
Związek Kompozytorów Polskich

Związek Kompozytorów Polskich (ZKP) – polskie stowarzyszenie zrzeszające kompozytorów i muzykologów.
Historia.
Utworzony został podczas Ogólnopolskiego Zjazdu Kompozytorów 29 sierpnia–1 września 1945 w Krakowie, kiedy rozwiązano przedwojenne Stowarzyszenie Kompozytorów Polskich. Siedzibą ZKP od początku jednak została Warszawa. ZKP miał być kontynuacją przedwojennej organizacji działającej od 1925 w środowisku kompozytorskim, a równocześnie miał stanowić monopolistyczny związek twórczy na wzór analogicznych związków istniejących w ZSRR. Również na wzór radziecki, od 1946 zrzeszał także muzykologów, którzy mieli sprawować kontrolę nad zgodnością nowej muzyki z zasadami socrealizmu.
Najbardziej znaną inicjatywą Związku jest festiwal muzyki współczesnej "Warszawska Jesień" organizowany od 1956. W 1961 organizowane są też lokalne festiwale nowej muzyki. Pierwszym była „Poznańska Wiosna” w 1961, następnym „Krakowska Wiosna Modych Muzyków” w 1962 oraz Festiwal Muzyki Kompozytorów Ziem Zachodnich we Wrocławiu w 1962.
Ponadto ZKP organizuje koncerty, konferencje muzykologiczne, wystawy, konkursy kompozytorskie oraz gromadzi informacje dotyczące współczesnej muzyki polskiej (dostępne na portalu polmic.pl). Od 1949 przyznaje też doroczną nagrodę. Do 1991 nagradzano kompozytorów i wykonawców nowej muzyki, od 1991 laureatami ich mogą być również muzykolodzy, pedagodzy i organizatorzy życia muzycznego zasłużeni dla propagowania polskiej muzyki współczesnej.
Od 1949 przy Związku działa Koło Młodych. Działalność prowadzi 9 oddziałów terenowych znajdujących się w Krakowie, Bydgoszczy (oddział Kujawsko-Pomorski), Łodzi, Poznaniu, Katowicach, Wrocławiu, Gdańsku, Warszawie i Lublinie.

</doc>
