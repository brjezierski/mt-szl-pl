<doc id="1534365" url="https://pl.wikipedia.org/wiki?curid=1534365" title="Bounds checking">
Bounds checking



</doc>
<doc id="1534368" url="https://pl.wikipedia.org/wiki?curid=1534368" title="123 Brygada Strzelców (RFSRR)">
123 Brygada Strzelców (RFSRR)

123 Brygada Strzelców (RFSRR) – brygada piechoty Armii Czerwonej okresu wojny polsko-bolszewickiej.
16 września 1920 żołnierze 123 Brygady Strzelców wzięli udział w zwycięskiej dla Armii Czerwonej bitwie pod Dytiatynem, jednej z czterech bitew, która doczekała się miana: "polskie Termopile".

</doc>
<doc id="1534369" url="https://pl.wikipedia.org/wiki?curid=1534369" title="Bothrops jararaca">
Bothrops jararaca



</doc>
<doc id="1534372" url="https://pl.wikipedia.org/wiki?curid=1534372" title="366 Pułk Strzelców (RFSRR)">
366 Pułk Strzelców (RFSRR)

366 Pułk Strzelców (RFSRR) - pułk piechoty Armii Czerwonej okresu wojny polsko-bolszewickiej.
16 września 1920 żołnierze 366 Pułku Strzelców wzięli udział w zwycięskiej dla Armii Czerwonej bitwie pod Dytiatynem, jednej z czterech bitew, która doczekała się miana: "polskie Termopile".

</doc>
<doc id="1534380" url="https://pl.wikipedia.org/wiki?curid=1534380" title="Bilans banku">
Bilans banku

Bilans banku – sprawozdawczy dokument księgowy banku.
Banki stosują układy bilansu daleko odmienne od „normalnych” przedsiębiorstw produkcyjnych czy handlowych. Aktualna pozostaje zasada aktywa = pasywa, natomiast z powodu innego charakteru biznesu znacznie różnią się składniki aktywów i zobowiązań. W wypadku banku, aktywami są (oprócz majątku trwałego, gotówki i papierów wartościowych) udzielone kredyty – ponieważ z ich tytułu bank uzyskuje przypływ gotówki ze spłacanych rat kredytowych. Natomiast zobowiązaniami są przyjęte lokaty, gdyż spowodują one w przyszłości odpływ gotówki na wypłatę zakończonych lokat. Banki są od strony analizy bilansu bardzo kapitałochłonne i mocno zadłużone, dlatego do ich oceny stosuje się specjalnie dobrane wskaźniki.

</doc>
<doc id="1534389" url="https://pl.wikipedia.org/wiki?curid=1534389" title="8 Dywizja Kawalerii (RFSRR)">
8 Dywizja Kawalerii (RFSRR)

8 Dywizja Kawalerii Czerwonych Kozaków, ros. 8-я кавалерийская дивизия Червонного казачества – związek taktyczny kawalerii Armii Czerwonej okresu wojny domowej w Rosji i wojny polsko-bolszewickiej.
16 września 1920 żołnierze jednej z brygad ze składu 8 Dywizji Kawalerii wzięli udział w zwycięskiej dla Armii Czerwonej bitwie pod Dytiatynem, jednej z czterech bitew, która doczekała się miana: "polskie Termopile".
26 października 1920 r. 8 Dywizja Kawalerii razem z 17 Dywizją Kawalerii weszła w skład nowo utworzonego w składzie Frontu Południowo-Zachodniego 1 Korpusu Czerwonych Kozaków, a jej dowódca Witalij Primakow został równocześnie dowódcą korpusu.
Struktura organizacyjna.
Przed bitwą pod Wołoczyskami:

</doc>
<doc id="1534391" url="https://pl.wikipedia.org/wiki?curid=1534391" title="8 Dywizja Kawalerii">
8 Dywizja Kawalerii

Dywizje kawalerii (jazdy) noszące numer „8”:
Austro-węgierska:
Niemiecka:
Rosyjska:
Radziecka:

</doc>
<doc id="1534400" url="https://pl.wikipedia.org/wiki?curid=1534400" title="C/P">
C/P



</doc>
<doc id="1534401" url="https://pl.wikipedia.org/wiki?curid=1534401" title="Hungarosaurus">
Hungarosaurus



</doc>
<doc id="1534402" url="https://pl.wikipedia.org/wiki?curid=1534402" title="Metoda Felicji Affolter">
Metoda Felicji Affolter

Metoda Felicji Affolter – metoda stosowana w terapii osób niepełnosprawnych i autystycznych, oparta na obserwacji dzieci o prawidłowym rozwoju, a konkretnie kolejności osiągania przez nie umiejętności motorycznych. Wiedza zdobyta podczas tych obserwacji pozwoliła Félicie Affolter na stworzenie metody, której celem jest pomoc dziecku w osiąganiu tychże umiejętności. Metoda jest skierowana przede wszystkim do dzieci, które ze względu na niepełnosprawność mają szczególne trudności w tym względzie. 
Opis metody.
Zdaniem F. Affolter rozwój człowieka jest uwarunkowany podejmowanym przez niego działaniem i nabywanym podczas tego działania doświadczeniem. Dziecko niepełnosprawne ma ograniczony dostęp do bodźców, których dziecko pełnosprawne doświadcza w sposób naturalny, związanych m.in. z poruszaniem się, dotykaniem, manipulowaniem przedmiotami, przekształcaniem otoczenia.
Dziecko niepełnosprawne często samo nie dąży do dotykania przedmiotów, nie wykorzystuje ich do jakichś określonych przez siebie celów. Z kolei jeżeli takie działania występują, mają często inny przebieg niż u pełnosprawnych dzieci. W zależności od niepełnosprawności dziecka, przedmioty mogą nie być chwytane całą dłonią, dziecko może zbyt mocno napinać mięśnie podczas czynności chwytania, nie kontrolować swoich czynności za pomocą wzroku itp. W związku z powyższym dziecko niepełnosprawne potrzebuje inicjatywy z zewnątrz do podejmowania aktywności ruchowej oraz wzorca poprawnego wykonania poszczególnych czynności. W związku z tym, że dzieciom niepełnosprawnym nie wystarczy demonstracja danej czynności, a tym bardziej jej opis słowny, należy uczyć dziecko poszczególnych wzorców ruchowych poprzez prowadzenie jego ciała. Metoda ta wymaga od terapeuty doskonałej znajomości poszczególnych faz rozwoju czynności ruchowych podejmowanych przez człowieka oraz umiejętności wyznaczenia strefy najbliższego rozwoju dziecka. Ucząc bowiem zbyt skomplikowanych wzorców ruchowych pomijając ich poprzednie stadia, możemy dziecku wręcz zaszkodzić m.in. poprzez wywołanie poczucia frustracji, związanego z niemożnością osiągnięcia oczekiwanego efektu.
F. Affolter mówi o prowadzeniu ciała dziecka podczas czynności z zakresu dużej motoryki tzn. chodzenia, schylania się, kucania, ale przede wszystkim skupia się ona na przekazywaniu informacji czuciowych przez ręce. Zadaniem terapeuty jest w takiej sytuacji nałożenie swoich rąk na ręce dziecka, w taki sposób, aby kciuk terapeuty pokrywał się z kciukiem dziecka, palec wskazujący z palcem wskazującym itd. Terapeuta staje za dzieckiem i inicjuje kolejne czynności. Dzięki działaniom terapeuty, dziecko może poczuć właściwości przedmiotu, jego opór, zmiany położenia ręki w stosunku do podłoża, różnice w działaniu jednej i drugiej ręki. Zarówno ręce jak i mózg dziecka odbierają bodźce, których bez pomocy terapeuty nie byłyby w stanie doświadczyć. Nie należy mówić do dziecka podczas prowadzenia jego rąk, ponieważ wykonywane czynności wymagają od dziecka dużego skupienia, które mowa terapeuty może zakłócać. Czas odpowiedni na rozmowę z dzieckiem o wykonywanych czynnościach jest przed ich rozpoczęciem i po ich zakończeniu.
Krytyka.
Poza pojedynczymi eksperymentami, często o niewysokiej jakości metodologicznej, efektywność metody nie jest badana. Brak solidnych dowodów naukowych nie pozwala na wyciąganie wniosków na temat skuteczności podejścia w rehabilitacji uszkodzeń mózgu lub terapii autyzmu.

</doc>
<doc id="1534403" url="https://pl.wikipedia.org/wiki?curid=1534403" title="Histriasaurus">
Histriasaurus



</doc>
<doc id="1534404" url="https://pl.wikipedia.org/wiki?curid=1534404" title="Kierowca (ujednoznacznienie)">
Kierowca (ujednoznacznienie)



</doc>
<doc id="1534406" url="https://pl.wikipedia.org/wiki?curid=1534406" title="Doskonała równowaga Nasha w podgrach">
Doskonała równowaga Nasha w podgrach

Doskonała równowaga Nasha w podgrach (ang. "subgame perfect Nash equilibrium", w skrócie "SPNE") - koncept w teorii gier opisujący zmodyfikowaną wersję równowagi Nasha spopularyzowaną przez niemieckiego ekonomistę i laureata Nagrody Nobla w dziedzinie ekonomii w 1994 roku, Reinharda Seltena.
Profil strategii stanowi doskonałą równowagę Nasha w podgrach, jeżeli wyznacza on równowagę Nasha w każdej podgrze pierwotnej gry. Doskonałą równowagę Nasha w podgrach stosuje się najczęściej jako rozwiązanie gier sekwencyjnych i wyznacza się zazwyczaj wykorzystując algorytm indukcji wstecznej, polegający na iteracyjnym rozpatrywaniu gry w odwrotnej kolejności chronologicznej. Najpierw rozpatruje się optymalne zachowanie gracza podejmującego ostatnią decyzję w grze, następnie tych podejmujących przedostatnią decyzję, i tak dalej aż do początku gry, znajdując na każdym etapie punkt równowagi Nasha.

</doc>
<doc id="1534407" url="https://pl.wikipedia.org/wiki?curid=1534407" title="Misterium (komiks)">
Misterium (komiks)

Misterium (ang. "The Mystery Play") – amerykańska powieść graficzna autorstwa Granta Morrisona (scenariusz) i Jona J. Mutha (ilustracje), opublikowana w 1994 roku przez DC Comics w kolekcji Vertigo. Polskie wydanie ukazało się w 2008 roku nakładem Manzoku.
Jest to opowieść o śledztwie dotyczącym zabójstwa aktora odtwarzającego rolę Boga w misterium. Akcja rozgrywa się w fikcyjnym angielskim miasteczku Townley, w którym inspektor Frank Carpenter stara się rozwikłać zagadkę zbrodni. Historia nabiera alegorycznego wymiaru, gdy policjant, przesłuchując kolejnych świadków, stara się odkryć naturę Boga, sam zaś skrywa mroczną tajemnicę.

</doc>
<doc id="1534408" url="https://pl.wikipedia.org/wiki?curid=1534408" title="Holsteinsborg">
Holsteinsborg



</doc>
<doc id="1534409" url="https://pl.wikipedia.org/wiki?curid=1534409" title="1988 NBA Draft">
1988 NBA Draft

1988 NBA Draft – National Basketball Association Draft, który odbył się 28 czerwca 1988 w Nowym Jorku.
Legenda.
Pogrubiona czcionka - wybór do All-NBA Team.
Gwiazdka (*) - członkowie Basketball Hall of Fame.
Runda pierwsza.
Gracze spoza pierwszej rundy tego draftu, którzy wyróżnili się w czasie gry w NBA to: Vinny Del Negro, Vernon Maxwell, Steve Kerr, Anthony Mason, Avery Johnson.

</doc>
<doc id="1534410" url="https://pl.wikipedia.org/wiki?curid=1534410" title="Umanak">
Umanak



</doc>
<doc id="1534411" url="https://pl.wikipedia.org/wiki?curid=1534411" title="Bengal Wschodni">
Bengal Wschodni

Bengal Wschodni – kraina położona w delcie Brahmaputry i Gangesu nad Zatoką Bengalską.
Historia.
Obszar od XVIII wieku był pod jurysdykcją Indii Brytyjskich. W 1905 roku ówczesny wicekról Indii George Curzon z przyczyn administracyjnych podzielił Bengal na dwie części. Przed podziałem i oficjalnym ogłoszeniem przez rząd pomysłu rozdzielenia prowincji w 1904 roku, lord Curzon złożył wizytę we wschodnich dzielnicach Bengalu, by osobiście przedstawić decyzję opinii publicznej i wyjaśnić jej przyczynę. Wicekról odwiedził Dhakę, Chittagong i Mymensingh. Nowa prowincja obejmowała obszar 196 540 mil². Zamieszkiwało ją 18 milionów muzułmanów i 12 milionów Hindusów.
Z powodów wzrastających niepokojów i niezadowolenia ugrupowań politycznych z biedniejszej części wschodniej, w 1911 roku ponownie połączono oba regiony.
W 1947 Indie Brytyjskie uzyskały niepodległość jako dwa odrębne państwa – Indie i Pakistan. Początkowo rozważano także utworzenie trzeciego państwa, obejmującego historyczny Bengal. Za utworzeniem niepodległego Bengalu opowiedzieli się Muhammad Ali Jinnah oraz wicekról Indii Louis Mountbatten, jednak na skutek sprzeciwu Gandhiego i Indyjskiego Kongresu Narodowego doszło do podziału terytorium Bengalu. Część zachodnia jako stan Bengal Zachodni została włączona do Indii, zaś wschodnia pod nazwą Bengal Wschodni została włączona do oddalonego o 1600 kilometrów Pakistanu.
Od samego początku jedność obu części Pakistanu była sztuczna, ze względu na znaczne oddalenie i brak łączności lądowej. W dodatku ludność Bengalu Wschodniego szybko odczuła niezadowolenie z rządów pakistańskich, czego powodem były m.in. decyzja Muhammada Ali Jinnaha o narzuceniu języka urdu jako jedynego urzędowego i gospodarcza eksploatacja prowincji.
W 1949 zawiązała się zrzeszająca zarówno prawicowe jak i lewicowe środowiska Liga Awami, która postawiła postulat uzyskania przez Bengal Wschodni autonomii i uznania języka bengalskiego za drugi język urzędowy. W 1954 Liga Awami wygrała wybory w Bengalu Wschodnim. Zwycięstwo separatystycznego ugrupowania spowodowało gwałtowną reakcję władz pakistańskich. Aresztowano większość działaczy Ligi Awami i zawieszono lokalne władze. W obawie przed wzrostem dążeń separatystycznych w innych częściach państwa w 1955 przeprowadzono reformę administracyjną, na mocy której zlikwidowano tradycyjne monarchie w zachodniej części Pakistanu, zaś sama prowincja Bengal Wschodni została zlikwidowana i przekształcona w prowincję Pakistan Wschodni.
Rząd.
Prowincja Wschodni Bengal była zarządzana przez gubernatora i premiera. W okresie pomiędzy majem 1954 roku a sierpniem 1955 roku władze sprawował gubernator.

</doc>
<doc id="1534416" url="https://pl.wikipedia.org/wiki?curid=1534416" title="1 Pułk Grenadierów Warszawy">
1 Pułk Grenadierów Warszawy

1 Pułk Grenadierów Warszawy – oddział piechoty Wojska Polskiego we Francji.
Pułk został sformowany we Francji na podstawie polsko-francuskiej umowy z 9 września i protokołu wykonawczego z 21 września 1939, pułk wziął udział w kampanii francuskiej. Walczył między innymi na pozycji pośredniej linii Maginota i pod Steinbach. Bronił Honskirch i Vittersbourg i prowadził działania opóźnaiące nad kanałem Marna-Ren.
Formowanie.
Sformowany na mocy rozkazu dowódcy oddziałów polskich we Francji gen. Stanisława Maczka z 13 listopada 1939, jako 1 pułku piechoty. Od 3 maja 1940 przyjął nazwę 1 Pułku Grenadierów Warszawy.
Pułk organizował się w obozie Coëtquidan w Bretanii. Organizatorem pułku i jego pierwszym dowódcą był ppłk dypl. Gustaw Łowczowski. 6 kwietnia 1940 zastąpił go płk dypl. Szymon Kocur.
Warunki życia w obozie, zwłaszcza w pierwszych miesiącach, były spartańskie. Nie było stołów, ławek, łóżek, koców i pościeli.
Umundurowanie żołnierzy stanowiły błękitne mundury francuskie z okresu pierwszej wojny światowej, oraz kepi, berety lub furażerki. Dla wielu brakowało obuwia.
W kwietniu 1940 pułk otrzymał nowe mundury i oporządzenie. Na naramiennikach mundurów francuskich noszono polskie stopnie wojskowe, a na nakryciach głowy znak orła.
Podstawowym karabinem grenadiera był przestarzały karabin Lebela, a bronią zespołową ciężki karabin maszynowy Hotchkiss. Radiostacje ER-17 i ER40 też nie gwarantowały utrzymania stałej łączności.
Tabor pułku był zmotoryzowany. Do przewożenia amunicji w strefie walki służyły bardzo dobre ciągniki gąsienicowe "(nie posiadały jednak uzbrojenia"). Kuchnie polowe oraz biedki sprzętowe posiadały zaprzęg konny.
Pułk składał się z żołnierzy przybyłych z kraju i pochodzących z emigracji, głównie z Francji. Z kraju pochodziło około 25% stanu osobowego pułku.
Niemal cały korpus oficerski pochodził z Polski. Jego połowę stanowili oficerowie służby stałej. Środowisko oficerskie i szeregowi czasami oskarżało starszych oficerów o klęskę wrześniową. Oficerowie rezerwy zajmowali na ogół niższe etaty oficerskie. Podoficerowie z emigracji nie prezentowali wysokiego poziomu wiedzy i umiejętności.
Szeregowi pułku pochodzący z kraju wywodzili się głównie spośród żołnierzy września internowanych w Rumunii i na Węgrzech oraz spośród młodzieży szkolnej przepojonej duchem patriotyzmu. Narażała ona często życie i zdrowie, by dostać się do oddziałów polskich i walczyć o wolność kraju.
Trzon środowiska grenadierskiego stanowili jednak żołnierze posiadający obywatelstwo polskie, ale na stałe zamieszkali na emigracji, głównie we Francji. Większość z nich ulegała agitacji komunistycznej i antywojennej rozpowszechnianej we francuskich środowiskach robotniczych. Początkowo lekceważyli oni zewnętrzne formy dyscypliny oraz domagali się lepszego traktowania. Ich wymagania socjalne były znacznie wyższe niż żołnierzy pochodzących z kraju. Wymagali oni długotrwałej i systematycznej pracy wychowawczej.
Działania zbrojne.
Przegrupowanie pułku w strefę przyfrontową w Dolnej Lotaryngii, w rejon Colombey-les-Belles rozpoczęto 16 kwietnia 1940. Wspólnie z innymi oddziałami 1 DGren pułk stanowić miał odwód francuskiej 4 Armii. W dalszym ciągu organizował się i szkolił.
15 maja 1940 1 Dywizja Grenadierów skierowano do odwodu dowódcy 2 Grupy Armii gen. Gastona Pretelata. 1 pułk wykonał marsz w rejon Luneville. Tam uzupełniono sprzęt i amunicję. Stosunki między oficerami i żołnierzami poprawiły się, wzrosło wzajemne zaufanie. 5 czerwca pododdziały 1 pułku rozpoczęły przegrupowanie. Marszami nocnymi zajęły 8 czerwca na południowy zachód od Sarraibe na pozycji pośredniej linii Maginota. Od 9 do 14 czerwca pułk organizował obronę pozycji pośredniej od rzeki Saary w kierunku zachodnim, w okolicach Honrskirch. Zamykał też przejście na kierunku Hinsingen – Insviller i organizował wysunięty punkt oporu w Bissert. Prace nad organizowaniem pozycji obronnej rozpoczęto 9 czerwca w godzinach popołudniowych. 3 batalion 13 czerwca skierowany został do dyspozycji dowódcy kolonialnego 41 pułku piechoty. Rozwinął się w rejonie wioski Steinbach i stanowił odwód sił broniących głównej pozycji. 14 czerwca grenadierzy po raz pierwszy weszli do walki. Niemiecki 243 pułku płk Zellnera 60 dywizji gen. Eberhardta wyparł z bunkrów część załóg francuskich. Na rozkaz dowódcy 41 pp, 3 batalion grenadierów wykonał kontratak. Bunkry zostały odbite. Wieczorem około 21.00 batalion mjr. Fugiewieza, podobnie jak polska artyleria, wrócił w pas obrony 1 Dywizji Grenadierów.
Obrona Honskirch i Vittersbourg.
Nocą z 14 na 15 czerwca 1 pułku grenadierów przegrupował się. 1 batalion zajął odcinek obrony 2 pułku grenadierów w rejonie Vittersbourg, a 3 batalion przeszedł do odwodu dywizji. Pierwszy kontakt ogniowy z przeciwnikiem batalionem mjr. Szczerbo-Rawicza obsadzającym rejon Vittersbourg i z batalion mjr. Adama Szydłowskiego broniącym Honskirch nastąpił już około 10:00. Początkowo była to wymiana ognia z niewielkimi siłami wroga.
Planowe uderzenie wykonał przeciwnik na odcinku 1 batalionu około godz. 11:00. Artyleria niemiecka położyła silną nawałę ogniową na punkt oporu 2 kompanii. Śmiertelne ranny został m.in. jej dowódca kpt. Jan Tuszyński. Natarcia niemieckie zarówno z marszu jak i po przygotowaniu artyleryjskim załamywały się w ogniu polskiej artylerii i działania piechoty. Linia polskiej obrony pozostała bez zmian do 23:30, kiedy to batalion na rozkaz wycofał się w celu zamknięcia kierunku Insviller-Loudrefmg.
Również 2 batalion załamał natarcie nieprzyjacielskiej piechoty. Utrzymał się an pozycjach do godzin nocnych. Opuszczanie stanowisk i marsz na Albestroff-Lostroff odbyły się planowo i bez przeszkód ze strony przeciwnika.
Działania pod Rorbach-lès-Dieuze.
16 czerwca pułk przygotowywał obronę na linii Dieuze-Azoudange. 2 batalion wycofał się w rejon Guinzeling, a 1 batalion w rejon Loudrefing, z zadaniem prowadzenia działań opóźnianiających i wycofania się w kierunku na Azoudange. 3 batalion został skierowany do odwodu dywizji.
O 4:20 oddziały niemieckiej 75 Dywizji gen. Hammera uderzyły z marszu na 2 batalion mjr. Szydłowskiego. Celny ogień grenadierów załamał natarcie z marszu. Po rozpoznaniu lotniczym i przygotowaniu artyleryjskim przeciwnik uderzył po raz drugi na batalion. Główne uderzenie przyjęły na siebie 5 i 6 kompania. Doszło do walki wręcz. Niemcy wycofali się kilkaset metrów. Zdobyto 2 armatki ppanc i 3 ckm. Na kierunku 5 kompanii piechota z trudem utrzymała stanowiska, ale wsparcie artylerii zmniejszyło siłę niemieckiego ataku.
Około 10:00 nieprzyjaciel wznowił natarcie. Dokonał obejścia 2 batalionu od strony zachodniej. Dowódca pułku zmuszony był wydać rozkaz do wycofania w rejon Guermange-Desseling. Nieprzyjaciel wcześniej jednak obsadził wzgórze pod Guermange i prowadził stamtąd ostrzał. Pododdziały zostały oskrzydlone przez jednostki zmotoryzowane i musiały się przebijać przez zajęty teren. Poniesiono duże straty. Wycofywano się w nieładzie, a bataliony myliły marszruty.
Walki z oddziałami 12 Korpusu gen. Gotharda Henrici w rejonie Rorbach-lès-Dieuze przyniosły 1 pułkowi ogromne straty. W ocenie dowódcy pułku z 1 batalionu uratowało się tylko 30% stanu osobowego, a z 2 batalionu około 50% żołnierzy. Wysłane przez dowódcę pułku i dowódcę dywizji pododdziały do wsparcia walki wycofujących się batalionów nie były w stanie przebić się przez zamykający się pierścień okrążenia.
Walki nad kanałem Marna-Ren.
17 czerwca, będący w odwodzie dywizji 3 batalion, został skierowany do Moussey. Rozbity 1 i 2 batalion ześrodkowały się w rejonie Leintrey i odtwarzały zdolność bojową. Stanowiły jednocześnie odwód dywizyjny. Dywizja siłami 2 i 3 pułku przygotowywała się do obrony na linii kanału Marna-Ren. 3 batalion mjr. Fuglewicza, podporządkowano dowódcy 3 pułku płk. Wnuka. Na północnej stronie kanału, działając jako czata, pozostała 10 kompania kpt. Smoczkiewicza.
Pozostałe bataliony będące w odwodzie dywizji odtwarzały zdolność bojową. Mimo trudnej sytuacji dowódca piechoty dywizyjnej płk Grabowski już o 15.00 nakazał im zajęcie rejonu Remoncourt, jako podstawy do kontrataku w kierunku prawego skrzydła 3 batalionu. W trakcie marszu zadanie dla 1 i 2 batalionu odwołano. 9 kompania kpt. Sitnego obroniła śluzę, a odwód dywizyjny wycofał się do Leintrey.
Niemcy jednak sforsowali kanał na odcinku francuskiego 51 pułku. Nieprzyjaciel zaczął zagrażać prawemu skrzydłu 3 batalionu. Zostało ono osłonięte 10 kompanią kpt. Smoczkiewicza, a potem na zagrożony odcinek dowódca 2 pgren wysłał swój 1 batalion. Część odwodu dywizyjnego z oddziałem rozpoznawczym kontratakowała z powodzeniem na odcinku 2 pułku. W nocy odwodowe bataliony jeszcze kilkakrotnie stawiane były w stan pełnej gotowości. Żołnierze nie mogli odpocząć.
Walki pod Baccarat.
Nastroje panujące w społeczeństwie francuskim i w szeregach wojsk francuskich wskazywały na brak woli walki. Część społeczeństwa Francji i jej żołnierzy przyjęli z entuzjazmem zapowiedź rządu Petaina o rozmowach z Niemcami w sprawie zawieszenia broni.
19 czerwca pułk osiągnął rejon lasu na południe od Merviller. 1 i 2 batalion stanowił odwód 20 Korpusu. W godzinach popołudniowych dołączył do pułku 3 batalion mjr. Fuglewicza.
O 16:00 pododdziały przystąpiły do obsadzania Merviller i lasu na południe od niej celem zamknięcia kierunku na Baccarat.
Miejscowości bronił 1 batalion, lasu na południowy zachód od niej 2 batalion, a do odwodu skierowano 3 batalion. Przed przednim skrajem znajdowały się pododdziały francuskie, które od 19.00 wycofywały się w nieładzie, często nawet bez broni. Wkrótce potem na przedpolu zaobserwowano działania czołowych elementów ugrupowania bojowego nieprzyjaciela. Przeciwnik zajął Reherrey oraz Brouville i las na południe od niej. Przed nocą niemieckie patrole rozpoznawały polskie linie obronne.
Rano 20 czerwca nieprzyjaciel przystąpił do natarcia na Baccarat bronionego przez 2 pułk grenadierów i na las obsadzony przez 2 batalion 1 pułku. Niemcy atakowali patrolami. Około 11:00 rozkaz telefoniczny nakazał wycofać batalion w kierunku Baccarat na drugą stronę Meurthe. Rozkaz ten okazał się fałszywy. O 12:00, tym razem już francuskie dowództwo wydało zarządzenie nakazujące wycofanie się przez las do Baccarat, a stamtąd na Raon l'Etape.
W pierwszej kolejności wyszedł z walki 1 batalion obsadzający Merviller, a za nim 2 i 3 batalion. Wycofanie pułku ubezpieczała 9 kompania wzmocniona plutonem karabinów maszynowych i działkiem ppanc.
W Raon-l’Étape pułk znalazł się około 14:00 i przystąpił do obrony wyznaczonych pozycji. 1 batalion zajął rejon na północy miasta, 3 batalion obsadził zachodnią jego część, a 2 batalion pozostał w odwodzie. Sąsiadami z południowego zachodu był 2 pułk i z północnego wschodu 3 pułk. Mer miasta, podobnie jak w Baccarat, ogłosił Raon l'Etape miastem otwartym i zapewniał ludność, że nie będzie ono bronione.
Do miasta przybywały nowe, często zdemoralizowane, oddziały francuskie. Wieczorem pod miasto podeszli Niemcy. Nie zdecydowali się jednak na natarcie.
Około 22:00 dowódca otrzymał rozkaz wycofania pułku na południe w rejon lasu la Hollande i przygotowania się do działania jako odwód dywizji. W tym samym czasie w budynku merostwa w Hurbache zarządzono odprawę dowódców jednostek. Po złożeniu meldunków sytuacyjnych, gen. Duch podjął decyzję kontynuowania walki do czasu kapitulacji Francuzów oraz przypomniał, że dywizja kapitulować nie będzie.
Wykonać 4444.
W godzinach rannych 21 czerwca gen. Duch wydał rozkaz nadania sygnału „4444”.Ocenił on, że oddziały dywizji wypełniły z nawiązką swój obowiązek wobec sojusznika i ich działanie dobiegło końca.
Dywizja polska była okrążona, a w najbliższej okolicy nie było jednostek francuskich zdolnych do prowadzenia zorganizowanych działań bojowych.
Do pododdziałów 1 Pułku Grenadierów Warszawy sygnał dotarł w godzinach przedpołudniowych. Przystąpiono do palenia dokumentów i niszczenia sprzętu. Część dokumentów została zabezpieczona, zapakowane do skrzyń, które następnie zakopano. Niszczono też broń, by nie dostała się w ręce Niemców. Powszechnie obawiano się, że wobec Polaków Niemcy nie będą tak tolerancyjni, jak wobec żołnierzy francuskich. Z tego względu część żołnierzy polskich wolała zatrzymać przy sobie broń krótką. Żołnierze samorzutnie organizowali się w grupy i przedzierali przez pierścień okrążenia. Były to małe grupki, które podejmowały wysiłek dotarcia na południe Francji lub do Szwajcarii, a często i do domów rodzinnych. Oficerom i żołnierzom z kasy pułkowej zostały wydane pieniądze, aby ułatwić przedarcie się przez pierścień okrążenia.
Dalsze losy grenadierów.
Bardzo wielu grenadierów z powodu ran, wyczerpania i nieprzychylnego stosunku wojska francuskiego do Polaków dostało się do niewoli niemieckiej.
Część przedostała się do oddziałów polskich w Wielkiej Brytanii. Zasilili oni szeregi głównie 4 Dywizji Piechoty, której jeden z batalionów przejął tradycje 1 Pułku Grenadierów Warszawy.
Do Szkocji dotarł także dowódca pułku, płk Kocur oraz mjr Szczerbo-Rawicz.
Do Szwajcarii przedostało się około 50 grenadierów, z których część powtórnie przekroczyła granicę. W Szwajcarii weszli oni w skład 2 Dywizji Strzelców Pieszych, zasilając w zdecydowanej większości obozy żołnierskie 4 pułku strzelców pieszych.
Wielu żołnierzy, pochodzących głównie z emigracji, zasiliło szeregi polskiego lub francuskiego ruchu oporu, pomimo że w chwili ogłoszenia rozkazu o rozproszeniu, jedynym ich celem był szybki powrót do swoich rodzin.
Za wybitne zasługi bojowe 20 czerwca 1940 płk Kocur wystąpił z wnioskami o nadanie 37 żołnierzom Krzyży Virtuti Militari i 188 żołnierzom Krzyży Walecznych.
Symbole pułku.
Sztandar 
9 maja 1940 w Lens, pod pomnikiem Bojończyków z 1 pułku Legii Cudzoziemskiej wręczono pułkowi sztandar. Ufundowany został przez społeczeństwo Lens, a wyhaftowany na zlecenie biskupa polowego Józefa Gawliny przez siostry Nazaretanki w Paryżu. 25 maja odbyła się przysięga na sztandar. W uroczystości brał udział dowódca dywizji gen. Duch.
W okresie kampanii francuskiej sztandar był przy pułku. 21 czerwca mjr Ludwik Skoczkowski, por. Henryk Saydak i por. Władysław Smoszyński zakopali go w lesie na północny wschód od Marzeley. Według sprawozdania kpt. Feliksa Sitnego - sztandar został wykopany z ziemi i przekazany ppor. Władysławowi Żebrowskiemu. Według słów księdza Chapatte, powtórnie zakopano sztandar w pobliżu Buix. Wielokrotne próby odnalezienia sztandaru zarówno w miejscu ostatnich walk pułku, jak i w Buix zakończyły się niepowodzeniem.
Oznaki na pojazdachNa prawym błotniku i drzwiach kabiny malowano herb Warszawy.

</doc>
<doc id="1534417" url="https://pl.wikipedia.org/wiki?curid=1534417" title="P.08">
P.08



</doc>
<doc id="1534418" url="https://pl.wikipedia.org/wiki?curid=1534418" title="2 Pułk Grenadierów Wielkopolskich">
2 Pułk Grenadierów Wielkopolskich

2 Pułk Grenadierów Wielkopolskich im. Bolesława Chrobrego – oddział piechoty Wojska Polskiego we Francji.
Sformowany we Francji na podstawie polsko-francuskiej umowy z 9 września i protokołu wykonawczego z 21 września 1939, pułk wziął udział w drugim etapie kampanii francuskiej. Walczył między innymi na pozycji pośredniej linii Maginota na odcinku Saary. Wziął udział w bitwie pod Lagarde. Prowadził Działania opóźniające nad kanałem Marna-Ren. Bił się w okolicach Raon l'Etape.
Pułk za kampanię francuską otrzymał Krzyż Srebrny Orderu Virtuti Militari nr 13308.
Formowanie.
Sformowany na podstawie rozkazu dowódcy oddziałów polskich we Francji gen. Stanisława Maczka z 13 listopada 1939 jako 2 pułku piechoty. Od 3 maja 1940 przyjął nazwę 2 Pułku Grenadierów im. Bolesława Chrobrego. Pułk organizował się w obozie Coëtquidan w Bretanii. Warunki życia w obozie, zwłaszcza w pierwszych miesiącach, były spartańskie. Nie było stołów, ławek, łóżek, koców i pościeli. W połowie grudnia 1939 pułk przeniesiony został w rejon Plelan le Grand, 35 km na południowy zachód od Rennes.
Umundurowanie żołnierzy stanowiły błękitne mundury francuskie z okresu pierwszej wojny światowej, oraz kepi, berety lub furażerki. Dla wielu brakowało obuwia. W kwietniu 1940 pułk otrzymał nowe mundury i oporządzenie. Na naramiennikach mundurów francuskich noszono polskie stopnie wojskowe, a na nakryciach głowy znak orła.
Karabinem grenadiera był przestarzały karabin Lebela, a bronią zespołową ciężki karabin maszynowy Hotchkiss. Radiostacje ER-17 i ER40 też nie gwarantowały utrzymania stałej łączności.
Tabor pułku był zmotoryzowany. Do przewożenia amunicji w strefie walki służyły bardzo dobre ciągniki gąsienicowe "(nie posiadały jednak uzbrojenia"). Kuchnie polowe oraz biedki sprzętowe posiadały zaprzęg konny.
Pułk składał się z żołnierzy przybyłych z kraju i pochodzących z emigracji, głównie z Francji. Z kraju pochodziło około 25% stanu osobowego pułku. Niemal cały korpus oficerski pochodził z Polski. Jego połowę stanowili oficerowie służby stałej. Środowisko oficerskie i szeregowi czasami oskarżało starszych oficerów o klęskę wrześniową. Oficerowie rezerwy zajmowali na ogół niższe etaty oficerskie. Podoficerowie z emigracji nie prezentowali wysokiego poziomu wiedzy i umiejętności. Szeregowi pułku pochodzący z kraju wywodzili się głównie spośród żołnierzy września internowanych w Rumunii i na Węgrzech oraz spośród młodzieży szkolnej przepojonej duchem patriotyzmu. Narażała ona często życie i zdrowie, by dostać się do oddziałów polskich i walczyć o wolność kraju. Trzon środowiska grenadierskiego stanowili jednak żołnierze posiadający obywatelstwo polskie, ale na stałe zamieszkali na emigracji, głównie we Francji. Większość z nich ulegała agitacji komunistycznej i antywojennej rozpowszechnianej we francuskich środowiskach robotniczych. Początkowo lekceważyli oni zewnętrzne formy dyscypliny oraz domagali się lepszego traktowania. Ich wymagania socjalne były znacznie wyższe niż żołnierzy pochodzących z kraju. Wymagali oni długotrwałej i systematycznej pracy wychowawczej.
Działania zbrojne.
Przegrupowanie pułku w strefę przyfrontową w Dolnej Lotaryngii rozpoczęto 16 kwietnia 1940. Wspólnie z innymi oddziałami 1 DGren pułk stanowić miał odwód francuskiej 4 Armii. W dalszym ciągu organizował się i szkolił.
15 maja 1940 1 Dywizję Grenadierów skierowano do odwodu dowódcy 2 Grupy Armii gen. Gastona Pretelata. 2 pułk wykonał marsz w rejon Lunéville.
Walki na pozycji pośredniej.
Zgodnie z rozkazem dowódcy 1 DGren pułk, w nocy z 14 na 15 czerwca przyjął ugrupowanie bojowe. W pierwszym rzucie bronił się 1 i 2 batalion na rubieży Loning-Vittersbourg, a w drugim rzucie, w rejonie Marimont, pozostawał 3 batalion. Grenadierów wspierała artyleria pod dowództwem płk. Brzeszczyńskiego z rejonu Albestroff.
Rankiem 15 czerwca Niemcy rozpoczęli ogniowe przygotowanie ataku. O 10:00 dwa pułki 268 Dywizji Piechoty gen. Strobbe rozpoczęły atak wzdłuż Albé. Dwie godziny później polskie placówki wycofały się za rzekę, a saperzy wysadzili mosty. Intensywny pojedynek ogniowy trwał bez przerwy. W godzinach popołudniowych Niemcy wznowili natarcie. Tym razem bez powodzenia.
Niemcy przełamali jednak obronę francuskiego 291 pułku piechoty. Zagrożone zostało obejściem lewe skrzydło pułku. płk Ziętkiewicz skierował na zagrożony odcinek 10 kompanię. Nie dotarła ona jednak na czas. Dopiero wypad plutonu asp. Wardzińskiego z 2 kompanii uratował sytuację. Niemcy wycofali się dopiero pod ogniem działek ppanc. i artylerii ciężkiej. Około godz. 20:00 dowódca pułku wydał rozkaz wycofania się. 3 batalion wzmocniony szwadronem motocyklistów, plutonem ckm i 2 działkami ppanc, działając jako oddział wydzielony miał zająć rejon Marimont i Guinzeling. 1 i 2 batalion miały zająć stanowiska nad jeziorem Lindre i nie dopuścić do jego obejścia od północy i południa.
Walka rozpoczął 16 czerwca o 7:00 3 batalion. Jego lewy sąsiad – batalion francuskiego 291 pułku wycofywał się. Zostało zagrożone skrzydło polskiego oddziału wydzielonego. W tej sytuacji mjr Brzozowski wydał również rozkaz wycofania się w kierunku lasu Bride. Opóźnianie pościgu otrzymał szwadron motocyklistów wzmocniony działkami przeciwpancernymi. W walkach odwrotowych poległo 9 żołnierzy, 20 zostało rannych, a kilkunastu zaginęło.
Na odcinku pozostałych batalionów Niemcy pojawili się około 15:00 i obsadzili wzgórze na wschód od Dieuze. Artyleria rozpoczęła ostrzał polskich pozycji, a piechota, wsparta czołgami wyparła Francuzów z Dieuze. Około 17:00 przeciwnik rozpoczęło się natarcie. Duże straty poniosła 7 kompania kpt. Sośnierza. Utrzymała jednak swoje pozycje obronne. Niemcy nie wznawiali już natarcia, jedynie nocą nękali polskich żołnierzy ogniem artylerii. W tym czasie dowódca batalionu dokonał luzowania 7 kompanii i do walki wprowadził 6 kompanię kpt. Beraka. 1 batalion, obsadzający stanowiska na południe od jeziora Lindre, nie brał w tym dniu udziału w walkach.
Pod Lagarde.
Wieczorem 16 czerwca płk Ziętkiewicz przegrupował swoje pododdziały. Na lewym skrzydle oddziałów wydzielonych, na linii Dieuze – Azoudange pozostał 2 batalion z 2 dal z zadaniem prowadzenia działań opóźniających w kierunku południowym. Na linię kanału Marna – Ren wszedł 1 batalion z zadaniem obrony przepraw w rejonie Lagarde. Odwód w rejonie Vaucourt stanowił 3 batalion.
Natarcie Niemców na odcinku 2 batalionu rozpoczęło się następnego dnia o 6:00. Początkowo była atakowana 5 kompania. Odparła ona jednak uderzenie. Około 9:00 Niemcy wyparli 5 i 7 kompanię poza Gueblange i nacierali dalej na Donnelay. Dowódca batalionu zdecydował wycofać swoje pododdziały najpierw do Gelacourt, a później na Lagarde.
1 i 3 batalion przybyły na odcinek Lagarde w godzinach rannych. Sytuacja stała się bardzo złożona z chwilą, gdy do miasta wjechały czołgi niemieckie a polscy saperzy byli zmuszeni wysadzić mosty. Czata z 3 kompanii przeprawiła się przez kanał wpław, a czata z 10 kompanii została okrążona i zniszczona w lesie du Priere. Od 15:00 artyleria nieprzyjaciela ostrzeliwała Vaucourt i drugi rzut obrony. Dowódca pułku nakazał 3 kompanii kpt. Aleksandra Florkowskiego wzmocnić obronę i zająć stanowiska w lesie Vaucourt. W tym czasie patrole nieprzyjaciela zaczęły przenikać na południową stronę kanału. Walczyła z nimi 1 kompania dowodzona przez por. Zarembę.
Sytuacja na odcinku obrony pułku stawała się krytyczna. W tej sytuacji dowódca piechoty dywizyjnej, płk Grabowski sformował z żołnierzy 1 i 2 batalionu 1 pułku grenadierów, oddział pod dowództwem mjr. Szydłowskiego, z zadaniem: wesprzeć walkę 2 pułku grenadierów. Toczyły się ciężkie walki o utrzymanie linii kanału.
Przed wieczorem Niemcy spotęgowali uderzenie na lewym skrzydle bronionym przez 10 kompanię. Żołnierze zaczęli się wycofywać. Dowódca kompanii widząc, że nie opanuje paniki, dal rozkaz wycofania się i zbiórki kompanii poniżej fortów. Wieczorem kompania wycofała się w kierunku na Vaucourt. Duże zagrożenie wystąpiło też w rejonie lasu Garenne bronionego przez zdziesiątkowaną 3 kompanię. W celu wzmocnienia jej pozycji, dowódca pułku skierował tu mjr. Brzozowskiego z 11 kompanią wzmocnioną moździerzami i działkami przeciwpancernymi. Nie dotarła ona jednak na czas i obrona została przerwana. Wyprowadzane polskie kontrataki nie przynosiły spodziewanych rezultatów. Niemcy nie zostali jednak zepchnięci poza kanał.
Krytyczna sytuacja spowodowała, że dowódca dywizji osobiście zorganizował, odwód i wyprowadził kontratak. Grenadierzy uderzyli przy zapadającym zmroku. Około 23:00 przeciwnik został powtórnie wyparty na północną stronę kanału. Straty 1 batalionu dochodziły do 50%, a w 3 batalionie były niewiele mniejsze. W kompaniach ckm utracono 40% sprzętu. W nocy pułk uporządkował swoje linie obronne. Batalion mjr. Brzozowskiego ponownie obsadził 11 kompanią i plutonem broni towarzyszącej las Garenne, nawiązując styczność z 2 /3 pułku grenadierów. Pozostałe siły batalionu zajęły pozycje obronne na drogach wyprowadzających z Lagarde.
Od rana 18 czerwca rejon obrony pułku atakowała niemiecka 268 Dywizję Piechoty. Pojedynek ogniowy artylerii doprowadził do zerwania natarcia, ale i straty po stronie polskiej były znaczne. Natarcie piechoty niemieckiej rozpoczęło się o 10:00. Główne uderzenie skierowane było na zachód od Lagarde. Mimo dużych strat podeszła ona na niebezpieczną dla obrońców odległość. W celu wzmocnienia obrony dowódca piechoty dywizyjnej skierował tu jedną kompanię 3 pułku. Lewe skrzydło oddziału było również zagrożone. W wyniku intensywnych działań lotnictwa, przełamana została obrona francuskiego pułku. Walki ze zmiennym szczęściem trwały do 16:00
W wyniku poniesionych strat grenadierzy wycofali się. Część 11 kompanii została odcięta i dostała się do niewoli. Ostatnie pododdziały 2 pułku opuściły rejon Xousse około 18:00 i wycofały się na Embermenil lub w rejon 1 pułku. Wieczorem pułk przegrupował się w rejon Baccarat, gdzie, zgodnie z decyzją dowódcy 20 Korpusu, miał przejść na odpoczynek.
W bitwie pod Lagarde poległo około 250 żołnierzy, ponad 700 było rannych i 150 zaginęło. Zniszczona została większość ciężkich karabinów maszynowych, moździerzy i armatek, a także wiele innego sprzętu. Pododdziały, wskutek poniesionych strat, nie były zdolne do podjęcia natychmiastowej walki. Walki toczyły się w czasie, gdy marszałek Pétain zwrócił się do Niemców z prośbą o zawieszenie broni. W wojskach francuskich nastąpiło załamanie woli walki. Polacy posiadali świadomość kolejnej klęski.
Działania opóźniające pod Baccarat i Raon l'Etape.
19 czerwca w godzinach rannych oddziały 1 dywizji znalazły się w lesie w rejonie na 2 pułk zajął rejon na wschód od Baccarat. Przystąpiono do reorganizacji pododdziałów. Łącznie liczyły one ok. 600 żołnierzy.
Zreorganizowany 1 batalion składał się z dwóch kompanii po ok. 80-100 żołnierzy, Dowodzili nimi kpt. Malak i kpt. Budzyński. W ich skład weszły również żołnierze 2 batalionu. W 3 batalionie trzon stanowiła 11 kompania kpt. Gwoździa w sile około 120 żołnierzy oraz 10 kompania licząca około 80 żołnierzy. Batalion wzmocniony był plutonem broni towarzyszącej i plutonem ckm.
Podczas odtwarzania zdolności bojowej 2 pułk grenadierów, wzmocniony plutonem przeciwpancernym, otrzymał zadanie: zorganizować obronę na północ od wzgórza 324, między szosami Baccarat – Merviller i Baccarat – Gelacourt. Dowództwo w rejonie obrony pułku objął szef sztabu – mjr dypl. Wiktor Bielski. Dowódca pułku nadal reorganizował pododdziały.
Jako pierwsza styczność z nieprzyjacielem nawiązała 11 kompania. Zmusiła ona patrole niemieckie do wycofania się i obsadziła wzgórze pod Gelacourt. Pozostałe pododdziały zajęły stanowiska nieco później. Tego dnia przeciwnik nie prowadził aktywnych działań, a jednocześnie utrzymywał kontakt swymi patrolami z broniącymi się polskimi pododdziałami. Ciężkie walki rozpoczęły się o świcie następnego dnia. Pozycje 11 kompanii zaatakowała piechota wspierana ogniem artylerii i moździerzy oraz lotnictwem. Niemcom nie udało się pokonać obrońców od czoła, zaatakowali więc z kierunku wschodniego sąsiada. O 7.30 sytuacja była krytyczna. Kompania wycofała się pod osłoną ognia działek przeciwpancernych i moździerzy.
Pomimo kilkakrotnych prób wznowienia natarcia oraz znacznych strat poniesionych przez obydwie strony Niemcy nie zdołali przełamać obrony pułku. Grenadierzy byli skutecznie wspierani ogniem artylerii i moździerzy. Największe niebezpieczeństwo wynikało z odsłonięcia lewego skrzydła, skąd o 9:00 wycofały się oddziały francuskiej 52 Dywizji.
W tej sytuacji o 10:00 mjr Bielski rozpoczął wycofanie pułku z zajmowanych pozycji. Nowe stanowiska zostały obsadzone na skraju lasu, około 2 km na południe od Baccarat. Od 15:00 do 17:30 o tę rubież toczono zażarte walki. Polacy, ostrzeliwani przez dywersantów wycofali się zachodnim brzegiem Meurthe w rejon na zachód od Raon l'Etape.
W mieście panował ogromny chaos. Burmistrz Raon l'Etape, podobnie jak Baccarat, ogłosił miasto otwartym dla przeciwnika. W rejon pułku przybyły też oddziały zgrupowania fortecznego płk. Dagnana. To wszystko wręcz uniemożliwiało przygotowanie i prowadzenie obrony. Podczas pobytu dowódcy 2 pułku w dowództwie dywizji z Raon l'Etape wycofał się bez walki i bez uprzedzenia Polaków francuski 133 pułk forteczny i miasto zajęli Niemcy. 2 pułk obsadzający stanowiska w rejonie na zachód od Raon l'Etape został odcięty od głównej drogi łączącej go z pozostałymi oddziałami dywizji. Płk
Ziętkiewicz i jego adiutanta ppor. Podolski powracający z odprawy natknęli się na Niemców i zginęli w walce.
21 czerwca w godzinach rannych pułk, pozbawiony rozkazów dalszego działania obsadził stanowiska na zachód od Raon l'Etape, oczekując na zluzowanie przez francuski 51 pułk kolonialny. Gdy Francuzi nie zjawili się, a zaistniało zagrożenie całkowitego okrążenia i odcięcia od dywizji, mjr Bielski wraz z mjr. Wroną zdecydowali wycofać pułk wzdłuż rzeki Meurthe w kierunku na Sto Die. Po oderwaniu się od przeciwnika i połączeniu się z pozostałością 2 pułku grenadierów mjr Bielski dowiedział się, że o godz. 8:00 dowódca dywizji wydał rozkaz rozwiązania oddziałów.
Wykonać 4444.
W godzinach rannych 21 czerwca gen. Duch wydał rozkaz nadania sygnału „4444”. Ocenił on, że oddziały dywizji wypełniły z nawiązką swój obowiązek wobec sojusznika i ich działanie dobiegło końca.
Dywizja polska była okrążona, a w najbliższej okolicy nie było jednostek francuskich zdolnych do prowadzenia zorganizowanych działań bojowych.
Do pododdziałów 2 Pułku Grenadierów sygnał dotarł w godzinach przedpołudniowych. W zaistniałej sytuacji mjr Bielski zarządził zbiórkę oddziału i ogłosił decyzję o rozwiązaniu 2 pułku grenadierów. Przystąpiono do palenia dokumentów i niszczenia sprzętu. Część dokumentów została zabezpieczona, zapakowane do skrzyń, które następnie zakopano. Niszczono też broń, by nie dostała się w ręce Niemców. Powszechnie obawiano się, że wobec Polaków Niemcy nie będą tak tolerancyjni, jak wobec żołnierzy francuskich. Żołnierze samorzutnie organizowali się w grupy i przedzierali przez pierścień okrążenia. Były to małe grupki, które podejmowały wysiłek dotarcia na południe Francji lub do Szwajcarii, a często i do domów rodzinnych.
Dalsze losy grenadierów.
Wskutek plotki, że Niemcy nie biorą Polaków do niewoli, wielu żołnierzy świadomie dołączało do jednostek francuskich, licząc na łagodniejsze traktowanie. Oficerowie i żołnierze pochodzący z kraju najczęściej próbowali przedostać się na południe Francji i stamtąd do Wielkiej Brytanii. Wielu dotarło do Marsylii i dalej na wyspy brytyjskie. Część przeszła granicę szwajcarską i została internowana. Wielu podczas drogi powrotnej do domów dostała się do niewoli niemieckiej i przebywali w obozach do końca wojny. Inni wstępowali do francuskiego ruchu oporu i nadal walczyli z Niemcami.
Struktura organizacyjna i obsada personalna.
Organizacja i obsada personalna pułku
dowódca pułku – płk Jan Włodarski, potem płk Władysław Ziętkiewicz
Symbole pułku.
Sztandar&lt;br&gt;
Na prawej stronie płata sztandaru znajdował się amarantowy krzyż, pośrodku wyhaftowany orzeł otoczony wieńcem laurowym. Na białych polach cyfra 2 otoczona wieńcem laurowym. Na lewej stronie płata dominował również krzyż amarantowy z napisem HONOR I OJCZYZNA otoczonym wieńcem laurowym. Na białych polach umieszczono tarcze. Na prawej dolnej tarczy herb miasta Arras, a na lewej herb miasta Neuville Sto Vaust. Na prawej górnej – biały orzeł, a na lewej napis: 9.V.1915-40 RESURGAN. Na drzewcu orzeł z białego metalu na podstawie prostokątnej z cyfrą 2, pod którym umocowano biało-czerwoną szarfę zawiązana w kokardę.
Sztandar został wykonany na zamówienie przez Zakon Sióstr Nazaretanek 49,51 Rue Vaugirard w Paryżu. Jego rozmiary wynoszą 96 cm na 97,5 cm.
9 maja 1940, przed pomnikiem ku czci Bajończyków, delegacja miasta Arras wręczyła pułkowi sztandar. Ufundowała go Federacja Inwalidów Wojennych i Byłych Uczestników I Wojny Światowej. Poczet sztandarowy stanowili: mjr Franciszek Wrona, por Jan Zaremba i st. sierż. Jakub Dusza. 13 maja sztandar przewieziono do pułku stacjonującego w Vicherey. Na początku kampanii francuskiej sztandar był przechowywany w sztabie pułku. W nocy 25(bądź 26) maja 1940 późnym wieczorem w warunkach frontowych na leśnej polanie w Crevic koło Luneville w Lotaryngii odbyło się uroczyste jego poświęcenie. 20 czerwca pułk walczył w okrążeniu. Mjr Bielski wydał rozkaz zakopania sztandaru. o 9:00 został on owinięty w pokrowiec, złożony do drewnianej skrzyni i zakopany w lasku ok. 2 km na północ od Raon l'Etape. Świadkami byli: por. Henryk Musik, por. Stanisław Górnicki, chor. Caliński, sierż. Marian Spychała i st. strz. Nalepa. Trzech uczestników: Marian Spychała, plut. Piotr Strzałka, plut. Edward Rokoszyński po trafieniu do niewoli, uciekło z niemieckiego transportu. Zaopiekował się nimi chor. Wojciech Śliwa, którego wtajemniczono w planowaną misję odkopania sztandaru. 8 lutego 1941 we czwórkę dotarli pod osłoną nocy do lasku i wykopali sztandar. Okazało się, że skrzynia jest wypełniona wodą i sztandar był przemoczony. Pan Śliwa, dobrze znający teren zaprowadził ich pod osłoną nocy do miasteczka St. Dieu gdzie zatrzymali się na krótko u tamtejszego kierownika szkoły francuskiej i tam zaczęli pracę nad osuszeniem sztandaru. Następnego dnia zapakowano cenny ładunek i wyruszono do Belfort, pozostali kilka dni w domu Francuza p. V.As. (pełne nazwisko nieznane)następnie wyruszono z zamiarem przekroczenia linii demarkacyjnej. Sztandar został „przemycony” przez sierż. Spychałe, który opasał nim swoje ciało pod ubraniem. Po przekroczeniu strefy, 14 lutego dotarli do stacji kolejowej i już 14 lutego dotarli do Lyonu gdzie zatrzymali się u oficera sztabu 1 DGren kpt. Kamienskiego, który skierował ich do Marsylii. 6 marca Spychala, Strzałka i Rokoszyński dodatkowo w asyście kpt. Aleksandra Florkowskiego tam dotarli i zameldowali się do przedstawiciela Polskich Sił Zbrojnych Juliusza Kleeberga, by przekazać uratowany sztandar.
W ciągu półtorarocznego pobytu we Francji sztandar wielokrotnie zmieniał kryjówkę. Oto lista:
od 19 lutego do 3 maja 1941 u kpt Florkowskiego w domu pani Ostrożyńskiej/
od 3 maja do 8 sierpnia 1941 na farmie Faga Brunell, comune Feyt, dept. Correze/
od 8 sierpnia do 18 listopada 1941 na farmie Gygurande u Francuza/
od 18 września 1941 do 1 czerwca 1942 na farmie Embanide Leugna, s. Save, dept. H. Garonne u p. Ursyn-Niemcewicza/
od 9 czerwca do 27 czerwca 1942 u żandarma Francuskiego p. Alfonsa Eichenbauma/
od 27 czerwca do 20 listopada 1942 u ppor J. Kossowskiego w Marsylii
W wyniku aresztowań sztandar dostał się w ręce żandarmerii francuskiej w Cassis. Żandarm Alfons Eichenlaub przechował w domu odebrany oficerom polskim sztandar, by następnie zwrócić go Polakom. W nocy z 21 na 22 września 1942 sztandar przeniesiono na brytyjską łódź podwodną, 4 dni później sztandar był już w Gibraltarze, a 1 listopada dotarł do Plymouth, potem poprzez Londyn (12 listopada) i docelowo do Cupar w Szkocji. 13 listopada 1942 kpt. Edward Łabno przekazał sztandar byłemu dowódcy 1 Dywizji Grenadierów – gen. Bronisławowi Duchowi. Sztandar początkowo zdeponowano na zamku w Gask. W lutym 1943 sztandar został wręczony 2 Batalionowi Grenadierów „Kratkowane Lwiątka”, dziedziczącemu tradycje 2 Pułku Grenadierów Wielkopolskich.
Po rozwiązaniu batalionu został on złożony w Instytucie Polskim i Muzeum im. gen. Władysława Sikorskiego w Londynie. Poczet honorowy który odwiózł sztandar stanowili ppłk Budzyński, kpt. Kuza i chor. Kiełpiński. 12 listopada 1966 sztandar udekorowany został Srebrnym Krzyżem Orderu Virtuti Militari V klasy.
Oznaki na pojazdach&lt;br&gt;
Na prawym błotniku i drzwiach kabiny malowano herb Poznania.

</doc>
<doc id="1534419" url="https://pl.wikipedia.org/wiki?curid=1534419" title="Søndre Strømfjord">
Søndre Strømfjord



</doc>
<doc id="1534420" url="https://pl.wikipedia.org/wiki?curid=1534420" title="Sondre Stromfjord">
Sondre Stromfjord



</doc>
<doc id="1534421" url="https://pl.wikipedia.org/wiki?curid=1534421" title="3 Pułk Grenadierów Śląskich">
3 Pułk Grenadierów Śląskich

3 Pułk Grenadierów Śląskich – oddział piechoty Wojska Polskiego we Francji.
Sformowany we Francji na podstawie polsko-francuskiej umowy z 9 września i protokołu wykonawczego z 21 września 1939, pułk wziął udział w kampanii francuskiej. Walczył między innymi na pozycji ryglowej linii Maginota na odcinku Saary. Prowadził działania opóźniające pod Azoudange i nad kanałem Marna-Ren. Bił się w okrążeniu w okolicach Raon-l’Étape.
Formowanie.
Sformowany na podstawie rozkazu dowódcy oddziałów polskich we Francji gen. Stanisława Maczka z 13 listopada 1939 jako 3 pułk piechoty. Od 3 maja 1940 przyjął nazwę 3 Pułku Grenadierów Śląskich.
Formowanie rozpoczęło się 11 grudnia w obozie Coëtquidan w Bretanii. Warunki życia w obozie, zwłaszcza w pierwszych miesiącach, były spartańskie. Nie było stołów, ławek, łóżek, koców i pościeli. W połowie marca 1940 pułk przeniesiony został do Mauron.
Umundurowanie żołnierzy stanowiły błękitne mundury francuskie z okresu pierwszej wojny światowej, oraz kepi, berety lub furażerki. Dla wielu brakowało płaszczy i pasów głównych. W kwietniu 1940 pułk otrzymał nowe mundury i oporządzenie. Na naramiennikach mundurów francuskich noszono polskie stopnie wojskowe, a na nakryciach głowy znak orła.
Karabinem grenadiera był przestarzały karabin Lebela, a bronią zespołową ciężki karabin maszynowy Hotchkiss. Radiostacje ER-17 i ER 40 też nie gwarantowały utrzymania stałej łączności.
 
Tabor pułku był zmotoryzowany. Do przewożenia amunicji w strefie walki służyły bardzo dobre ciągniki gąsienicowe "(nie posiadały jednak uzbrojenia"). Kuchnie polowe oraz biedki sprzętowe posiadały zaprzęg konny.
Pułk składał się z żołnierzy przybyłych z kraju i pochodzących z emigracji, głównie z Francji. Z kraju pochodziło około 25% stanu osobowego pułku.
Niemal cały korpus oficerski pochodził z Polski. Jego połowę stanowili oficerowie służby stałej. Środowisko oficerskie i szeregowi czasami oskarżało starszych oficerów o klęskę wrześniową. Oficerowie rezerwy zajmowali na ogół niższe etaty oficerskie. Podoficerowie z emigracji nie prezentowali wysokiego poziomu wiedzy i umiejętności.
Szeregowi pułku pochodzący z kraju wywodzili się głównie spośród żołnierzy września internowanych w Rumunii i na Węgrzech oraz spośród młodzieży szkolnej przepojonej duchem patriotyzmu. Narażała ona często życie i zdrowie, by dostać się do oddziałów polskich i walczyć o wolność kraju.
Trzon środowiska grenadierskiego stanowili jednak żołnierze posiadający obywatelstwo polskie, ale na stałe zamieszkali na emigracji, głównie we Francji. Większość z nich ulegała agitacji komunistycznej i antywojennej rozpowszechnianej we francuskich środowiskach robotniczych. Początkowo lekceważyli oni zewnętrzne formy dyscypliny oraz domagali się lepszego traktowania. Ich wymagania socjalne były znacznie wyższe niż żołnierzy pochodzących z kraju. Wymagali oni długotrwałej i systematycznej pracy wychowawczej.
Działania zbrojne.
Przegrupowanie pułku w strefę przyfrontową w Dolnej Lotaryngii, w rejon na południowy zachód od Nancy rozpoczęto 16 kwietnia 1940.
Wspólnie z innymi oddziałami 1 DGren pułk stanowił odwód francuskiej 4 Armii. W dalszym ciągu organizował się i szkolił. Dowództwo pułku znajdowało się w Javaincourt. 15 maja 1940 1 Dywizja Grenadierów skierowano do odwodu dowódcy 2 Grupy Armii gen. Gastona Pretelata. 16 maja 3 pułk wykonał marsz w rejon Lunéville. Od 25 maja zaczął luzować oddziały 4 Armii na odcinku obronnym w pasie między rzekami Sarrą i Mozelą. Rozpoczęte prace fortyfikacyjne na tej rubieży nie zostały ukończone. Główną zaporę ogniową miały stanowić działka przeciwpancerne umieszczone w betonowych schronach, a także rozbudowana zapora przeciwczołgowa. Kilka kilometrów za tą linią znajdowała się „pozycja pośrednia”. Obie pozycje na odcinku rzeki Albe połączone były „pozycją ryglową”.
6 czerwca pułk rozpoczął, trwający trzy doby, 100 kilometrowy marsz na pozycję pośrednią.
Otrzymał zadanie obrony pozycji pośredniej na odcinku Altwiller – Domfessel, a częścią sił obsadzenie pozycji ryglowej. Na pozycję pośrednią wszedł 1. batalion mjra Stanisława Karolusa i 3. batalion mjra Franciszka Perła, a rubież ryglową obsadził 2. batalion mjra Antoniego Michalika.
Natarcia niemieckie na prawe skrzydło 20 Korpusu (F) spowodowało jednak konieczność skierowania części sił 1 Dywizji Grenadierów do dyspozycji dowódcy grupy fortecznej Sarry płk. Dagnana. 12 czerwca w godzinach rannych płk Wnuk skierował 2 batalion do rejonu Oermingen, gdzie miał być użyty do wykonania kontrataku na korzyść 51 i 133 pułku kolonialnego, a 3. batalion odszedł w rejon Hinsing.
W tym czasie nastąpiło przełamanie frontu nad Marną na odcinku 4. Grupy Armii, a dowódca 2. GA gen. Pretelat 12 czerwca o godz. 21.00 wydał rozkaz odwrotu.
Działania opóźniające.
3 Pułk Grenadierów otrzymał rozkaz wycofania swych sił w kierunku południowym. Do lasu na południe od Assenoncourt skierowano 3 batalion, a w rejon Azoudange 1 batalion. Ich zadaniem było opóźniać ruch nieprzyjaciela w kierunku południowym, a następnie wyjść na południową stronę kanału. Na główną pozycję obronną nad kanałem Marna – Ren, w rejon Moussey i lasów Rechicourt, został skierowany 2 batalion. Dowódcą pododcinka obrony, został płk Wnuk, który miał do dyspozycji swój 2 batalion i 3 batalion 1 pułku. Rano 17 czerwca oddziały niemieckiej 75 Dywizji gen. Hammera, rozpoczęły natarcie na pozycje obronne 1 i 3 batalionu.
Na odcinku 1 batalionu Niemcy atakowali Azoudange. Mając znaczną przewagę, zmusili kpt. Jolonkiewicza do wycofania się. Dowódca 1 batalionu wyprowadził kontratak 2 kompanią. Żołnierze w ciężkiej walce odzyskali teren, a kpt. Korzanowi wycofał się bez większych strat. W Azoudange pozostał tylko pluton rozpoznawczy, który miał ubezpieczać wycofanie.
3 batalion również prowadził działania opóźniające. 16 czerwca około godz. 22.00 dowódca batalionu nakazał por. Krąglejowi wykonanie wypadu swoim plutonem na Assenoncourt. W miejscowości wywiązała się ostra i dość długa walka ogniowa.
Mimo braku wsparcia artylerii, 3 batalion odpierał wszystkie natarcia niemieckiej piechoty. Zagrożony obejściem od południa, około godz. 10.00 wycofał się z walki pod osłoną 1 batalionu.
Bataliony 3 pułku przekroczyły kanał i w godzinach południowych obsadzały nakazane rejony. 1 batalion zajął stanowiska na południowy wschód od Moussey między 3/1 pgren a francuskim batalionem 51 pułku. 3 batalion stanowiący odwód dywizji, w nocy kontratakował na kierunku 2 pgren.
18 czerwca w godzinach przedpołudniowych, na odcinku dowodzonym przez płk Wnuka, podjęła ograniczone działania 75 dywizja gen. Hammera. Nieprzyjaciel podejmował próby sforsowania kanału, ale czynił to niewielkimi siłami. Obie strony prowadziły skuteczny ogień artyleryjski. 6 kompania i kompania ckm zostały niestety omyłkowo ostrzelane przez artylerię własną i francuską.
Około 17:00 na prawym skrzydle odcinka powstała groźna sytuacja. Niemcy sforsowali kanał na odcinku płk. Dagnana i posunęli się znacznie do przodu. Dowódca pułku, mając na uwadze zagrożenie okrążeniem, zdecydował się wycofać podległe mu pododdziały. Przydzielony mu dowódca 3/1 pgern – mjr Fug1ewicz oceniał jednak, że wycofanie w odkrytym terenie może oznaczać zagładę jego batalionu. Decyzja o wycofaniu została wstrzymana. Bataliony pozostały na swoich stanowiskach i prowadziły zacięte walki obronne. Dochodziło do walki wręcz. Skierowano wszystkie wolne siły (łącznościowców, zwiadowców i żołnierzy z kompanii gospodarczej), do wsparcia walczących pododdziałów.
W tych trudnych chwilach na skutek wyczerpania fizycznego i napięcia psychicznego sporadycznie zdarzały się przypadki niezdolności do prowadzenia walki.
Dowódca 3 batalionu – mjr Perl już 17 czerwca dokonał zmiany na stanowiskach dowódców 10 kompanii, 11 kompanii oraz 3 kompanii ckm. Kondycja oficerów nie gwarantowała sukcesów w coraz cięższych walkach. Na ich miejsce wyznaczył: por. Nowosada, por. Rogulskiego i por. Rurańskiego.
Wieczorem 18 czerwca, pod osłoną ciemności, 3 pułk grenadierów został skierowany na krótki odpoczynek w rejon Baccarat – 30 km na południe od kanału Marna – Ren.
Walki w okrążeniu.
19 czerwca sytuacja armia francuska znajdowała się w krytycznym położeniu. Obrona 2 GA została przełamana, a jej jednostki okrążone. W tych warunkach dowódca 3 pułku organizował obronę na kierunku Merviller i Montigny. Batalionom kilkakrotnie zmieniano pozycje obronne. W oddziałach francuskich panował już nieład, demoralizacja, a dezercje były na porządku dziennym.
W tym czasie do pułku dotarła informacja o rozkazie Naczelnego Wodza, który nakazywał oddziałom polskim przebijanie się do portów śródziemnomorskich lub przekraczanie granicy francusko-szwajcarskiej. Dowódca 1 DGren gen. Duch poprosił dowódcę francuskiego korpusu gen. Huberta o zwolnienie spod jego rozkazów. Ten nie wyraził zgody argumentując brakiem kompetencji służbowych. Postanowiono, że "dywizja walczyć będzie tak długo, jak długo nie poddadzą się Francuzi".
Pierwszy kontakt z przeciwnikiem nastąpił już o 6.00 w rejonie wzgórza 319, w pobliżu Montigny. Nieprzyjaciel nacierał z kierunku północnego na wysunięte stanowiska 3 batalionu.
Około godz. 10.00 gen. Duch wydał rozkaz płk. Wnukowi do wycofania pułku w rejon La Trouche, na wschód od Raon l'Etape. Jako pierwszy zszedł z pozycji batalion mjra Perła, który otrzymał zadanie obsadzenia rejonu skrzyżowania dróg, na południe od Neufmaisons. Batalion mjra Karolasa miał bronić rubieży opóźniania na południe od Veney. Jako ostatni wyszedł z walki batalion mjra Michalika, którego to przeciwnik próbował obejść. Wycofanie odbywało się pod nękającym ogniem niemieckiej artylerii i moździerzy.
Wieczorem pułk zajął nakazany rejon obrony. Przy szosie prowadzącej do Celles sur Plaine, zajął stanowiska 1 batalion, a nieco dalej na wschód – 2 batalion. Do odwodu, w rejon Moyenmoutier, został skierowany 3 batalion. Na południe od Raon l'Etape ściągnął też prawy sąsiad 3 pułku, zgrupowanie forteczne płk. Dagnana. Miało ono obsadzić swoimi oddziałami miasto Raon l'Etape. Realizacja tego zadania była niemożliwa ze względu na stłoczenie wojsk francuskich i brak woli walki i olbrzymi chaos organizacyjny. O 22.00 płk Wnuk uczestniczył w odprawie dowódców zorganizowanej u gen. Ducha. Podkreślano na niej, że żołnierze są bardzo zmęczeni i przygnębieni z powodu sytuacji, w jakiej się znalazły jednostki polskie. Omówiono sposób działania jednostek w przypadku otrzymania sygnału 4444.
Od wczesnych godzin rannych 21 czerwca spływały nadzwyczaj niepokojące meldunki od patroli o sytuacji bojowej. Mówiły one, że w Raon l'Etape nie ma żołnierzy francuskich, a miasto zostało zajęte przez Niemców. Wynikało z nich 1 i 2 batalion mają odciętą główną drogę wycofania. W tej sytuacji dowódca pułku zarządził natychmiastowe ich wycofanie drogami polnymi.
Wykonać 4444.
W godzinach rannych 21 czerwca gen. Duch wydał rozkaz nadania sygnału „4444”.Ocenił on, że oddziały dywizji wypełniły z nawiązką swój obowiązek wobec sojusznika i ich działanie dobiegło końca.
Dywizja polska była okrążona, a w najbliższej okolicy nie było jednostek francuskich zdolnych do prowadzenia zorganizowanych działań bojowych.
Do pododdziałów 3 Pułku Grenadierów Śląskich sygnał dotarł w godzinach przedpołudniowych. Przystąpiono do palenia dokumentów i niszczenia sprzętu. Część dokumentów została zabezpieczona, zapakowane do skrzyń, które następnie zakopano. Niszczono też broń, by nie dostała się w ręce Niemców. Powszechnie obawiano się, że wobec Polaków Niemcy nie będą tak tolerancyjni, jak wobec żołnierzy francuskich. Z tego względu część żołnierzy polskich wolała zatrzymać przy sobie broń krótką. Żołnierze samorzutnie organizowali się w grupy i przedzierali przez pierścień okrążenia. Były to małe grupki, które podejmowały wysiłek dotarcia na południe Francji lub do Szwajcarii, a często i do domów rodzinnych. Niektórym oficerom i żołnierzom z kasy pułkowej zostały wydane pieniądze, aby ułatwić przedarcie się przez pierścień okrążenia.
Dalsze losy grenadierów.
Bardzo wielu grenadierów z powodu ran, wyczerpania i nieprzychylnego stosunku wojska francuskiego do Polaków dostało się do niewoli niemieckiej.
Do Marsylii dotarło około 500 grenadierów. Większość z nich przedostała się do oddziałów polskich w Wielkiej Brytanii. Zasilili oni szeregi głównie 4 Dywizji Piechoty, której jeden z batalionów przejął tradycje 3 Pułku Grenadierów Śląskich.
Do Szwajcarii przedostało się ponad 60 grenadierów, z których część powtórnie przekroczyła granicę. W Szwajcarii weszli oni w skład 2 Dywizji Strzelców Pieszych, zasilając w zdecydowanej większości obozy żołnierskie 6 pułku strzelców pieszych.
Do Szwajcarii dotarł także dowódca pułku, płk Wincenty Wnuk. Pełnił tam m.in. obowiązki polskiego komendanta obozu oficerskiego. W drugiej połowie 1944 został on przerzucony do Wielkiej Brytanii, w ramach tajnej ewakuacji żołnierzy prowadzonej w 2 DSP.
Wielu żołnierzy, pochodzących głównie z emigracji, zasiliło szeregi polskiego lub francuskiego ruchu oporu, pomimo że w chwili ogłoszenia rozkazu o rozproszeniu, jedynym ich celem był szybki powrót do swoich rodzin.
Struktura organizacyjna i obsada personalna.
dowódca pułku – płk Wincenty Wnuk
1 batalion grenadierów
dowódca – mjr Stanisław Karolus
2 batalion grenadierów
dowódca – mjr Antoni Michalik
3 batalion grenadierów
dowódca – mjr Franciszek Perl
Francuscy oficerowie łącznikowi
Symbole pułku.
Sztandar.
25 maja 1940 przedstawiciele fundatorów wręczyli dowódcy pułku sztandar. Ufundowało go towarzystwo „Amis de Pologne” z inicjatywy Rose Bailly, a wyhaftowany został w klasztorze sióstr Nazaretanek w Paryżu.
27 maja sztandar został poświęcony, a żołnierze pułku złożyli przysięgę wojskową.
Przez cały okres kampanii francuskiej sztandar przechowany był w kancelarii dowódcy pułku. 21 czerwca, na rozkaz dowódcy pułku, został on zakopany w lesie w rejonie walk. Najprawdopodobniej dokonał tego dowódca plutonu pionierów – por. Antoni Sokół, a obecni przy tym byli: mjr dypl. Stanisław Kramar, Alfred Jūttner, mjr Franciszek Perl i kpt. Władysław Smrokowski.
Wielokrotne próby odnalezienia sztandaru w miejscu ostatnich walk pułku, zakończyły się niestety niepowodzeniem.
Oznaki na pojazdach.
Na prawym błotniku i drzwiach kabiny malowano herb Katowic.

</doc>
<doc id="1534422" url="https://pl.wikipedia.org/wiki?curid=1534422" title="Sawlu">
Sawlu

Sawlu (birm. စောလူး //; znany też jako Min Lulin (birm. မင်းလုလင် //, pol. „Król Chłopiec”; 1050–1084) – król birmańskiego królestwa Paganu w latach 1078–1084.
Po swoim ojcu Anawrahcie odziedziczył on imperium Paganu, pierwsze w historii zjednoczone królestwo Birmy (Mjanmy), ale okazał się władcą niedoświadczonym. W roku 1082 musiał stawić czoła buntowi w Dolnej Birmie, co zakończyło się jego pojmaniem przez wrogów. Został później zamordowany w niewoli.
Wczesne lata życia.
Sawlu był synem Anawrahty. Kroniki birmańskie nie są zgodne co dat związanych z jego życiem i panowaniem. Poniższa tabela przedstawia daty podawane przez cztery najważniejsze kroniki.
Co więcej, kroniki nie są zgodne także co do tego, czy Sawlu był starszy od Kyanzitthy, innego syna Anawrahty. Według wcześniejszych zapisów, Kyanzittha był starszy (według "Zata’y" o 20 lat, a według "Maha Yazawin" o 2 lata). Jednak późniejsze kroniki "Yazawin Thit" i "Hmannan" podają, że Sawlu był starszy o, odpowiednio, około rok do dwóch lat.
W każdym razie Anawrahta uczynił następcą tronu Sawlu, chociaż miał już syna, Kyanzitthę, z drugorzędną królową, którą odtrącił. Sawlu był wychowywany przez szlachetnie urodzoną mońską kobietę. Dorastał w towarzystwie syna swej mamki – Yamankana, który został jego bliskim przyjacielem. Sawlu nie interesował się zarządzaniem królestwem i nigdy nie uczestniczył w żadnej z kampanii wojennych ojca. Na swojego przyrodniego brata Kyanzitthę, niezwykle popularnego wśród ludu generała armii Paganu, patrzył z podejrzliwością.
Panowanie.
Sawlu wstąpił na tron Paganu w marcu 1078 roku po śmierci w tajemniczych okolicznościach jego ojca – Anawrahty. Gdy został królem poślubił mońską żonę swojego ojca Manisandę (Khin U) i uczynił ją główną królową. Do zarządzania mońskimi ziemiami na południu wyznaczył zaufanego przyjaciela z dzieciństwa Yamankana, który był rodowitym Monem. Administrację Górnej Birmy powierzył, za namową Shin Arahana, przywołanemu z niechęcią Kyanzittcie, który został wcześniej wygnany przez Anawrahtę za wdanie się w romans z Manisandą. Jednak wkrótce sam Sawlu musiał ponownie wygnać Kyanzitthę (tym razem do Dala nieopodal Rangunu), gdyż ten odnowił swój związek z królową.
Bunt Monów.
Jako gubernator Pegu, Yamankan nadal odwiedzał Sawlu w Paganie. Wiedząc dobrze o braku doświadczenia swego przyjaciela z dzieciństwa, Yamakan zdecydował się na wzniecenie buntu. Kroniki opisują w dramatycznych słowach ostateczny rozbrat między Sawlu a Yamankanem. Grali oni w kości i Yamankan został zwycięzcą. Podczas gdy dokazywał on radując się z wygranej, Sawlu drażnił go słowami: „Skoro jesteś taki bystry, czemu się przeciwko mnie nie zbuntujesz?”
Yamankan wrócił do Pegu i wzniecił bunt. Pod koniec 1082 roku popłynął on ze swą armią w górę Irawadi i zajął pozycję na wyspie położonej kilka mil od Paganu. Sawlu ponownie wezwał Kyanzitthę z wygnania i powierzył mu dowództwo nad armią Paganu. Przemaszerowała ona na południe i zatrzymała się w pobliżu Myingun (nieopodal Magwe). Armia Yamankana stanęła w Thayet. Sawlu był niecierpliwy i pomimo ostrzeżeń Kyanzitthy rozpoczął natarcie. Jednak Yamankan spodziewał się takiego ataku i dobrze przygotował swoje pozycje. Armia Sawlu została pokonana, a król trafił do niewoli. Według kroniki "Zatadawbon Yazawin", bitwa między Sawlu a Yamakanem została stoczona w listopadzie 1082 roku
Śmierć.
Kyanzittha próbował ratować Sawlu, jednak ten odrzucił pomoc. Jego ostatnią, tragiczną w skutkach, błędną kalkulacją było przekonanie, że Kyanzittha będzie próbował go zabić dla zdobycia tronu, podczas gdy jego przyjaciel Yamakan tego nie uczyni. Tymczasem został on uśmiercony przez Yamakana by zapobiec dalszym próbom jego ratowania. Sam Yamakan padł w zasadzce od snajperskiego trafienia strzałą przez myśliwego Nga Shina. Nieco później Kyanzittha został trzecim królem dynastii Pagan.
Według "Zatadawbon Yazawin", Kyanzittha i Yamankan stoczyli walkę w okolicy kwietnia 1083 roku (miesiąc Kason 445 ME). Nie musiała to być ostateczna walka, w której poległ Yamankan, ponieważ "Zata" twierdzi, iż Sawlu umarł w roku 1084 po siedmiu latach panowania. Jednak inne kroniki ("Hmannan" i "Yazawin Thit") podają, że jego rządy trwały tylko pięć lat, po czym nastąpiło bezkrólewie trwające do roku 1084 – co oznacza, że król zmarł w roku 1083.
Sawlu był tak niekompetentny, że przetrwanie przez królestwo próby jego panowania świadczy tylko o geniuszu jego ojca.

</doc>
<doc id="1534424" url="https://pl.wikipedia.org/wiki?curid=1534424" title="Christianshåb">
Christianshåb



</doc>
<doc id="1534425" url="https://pl.wikipedia.org/wiki?curid=1534425" title="Christianshab">
Christianshab



</doc>
<doc id="1534426" url="https://pl.wikipedia.org/wiki?curid=1534426" title="Marc Planus">
Marc Planus

Marc Planus (ur. 7 marca 1982 w Bordeaux) – francuski piłkarz grający na pozycji obrońcy.
Kariera klubowa.
W jego barwach 9 listopada 2002 roku zadebiutował w wygranym 2:0 meczu ze Stade Rennais w rozgrywkach Ligue 1. W sezonie 2008/2009 razem z Bordeaux zdobył mistrzostwo Francji. W dorosłej reprezentacji Francji zadebiutował 11 sierpnia 2010 w przegranym 1:2 towarzyskim spotkaniu z Norwegią.

</doc>
<doc id="1534429" url="https://pl.wikipedia.org/wiki?curid=1534429" title="16 Dywizja Strzelców (RFSRR)">
16 Dywizja Strzelców (RFSRR)

16 Dywizja Strzelców– związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Sformowana wiosną 1918 w rejonie Tambowa.
1 sierpnia 1920 dywizja liczyła w stanie bojowym 6437 żołnierzy z tego piechoty 4747. Na uzbrojeniu posiadała 132 ciężkie karabiny maszynowe i 42 działa. 
W dniu 20 września 1920 roku tuż przed wybuchem bitwy nad Niemnem razem z 11 DS należała do I rzutu 15 Armii Augusta Korka i obsadzała linię Świsłoczy.
Struktura organizacyjna.
"Skład w sierpniu 1920":

</doc>
<doc id="1534432" url="https://pl.wikipedia.org/wiki?curid=1534432" title="19 Dywizja Strzelców">
19 Dywizja Strzelców

19 Dywizja Strzelców – dywizja piechoty Armii Czerwonej okresu wojny domowej w Rosji 1917–1921, w tym wojny polsko-bolszewickiej.
W dniu 20 września 1920 roku tuż przed wybuchem bitwy nad Niemnem razem z 17 DK, 55 DS i 57 DS wchodziła w skład 4 Armii Dmitrija Szuwajewa i obsadzała kierunek piński na południowym skrzydle Frontu Zachodniego.
Bibliografia.
 

</doc>
<doc id="1534433" url="https://pl.wikipedia.org/wiki?curid=1534433" title="Beau Mirchoff">
Beau Mirchoff

William Beau Mirchoff (ur. 13 stycznia 1989 w Seattle w stanie Waszyngton) – amerykańsko-kanadyjski aktor.
Urodził się w Seattle, w stanie Waszyngton, w Stanach Zjednoczonych, lecz dwa dni po swoich narodzinach przeniósł się wraz z rodziną do Victorii, w Kolumbii Brytyjskiej, w Kanadzie, gdzie uczęszczał do Mount Doug High School. Posiada obywatelstwo amerykańskie i kanadyjskie. Jako aktor zadebiutował w 2006 roku rolą Robbiego, filmowego syna Craiga Bierko w parodii Davida Zuckera "Straszny film 4" ("Scary Movie 4"). Przez sześć odcinków, w roku 2007 i 2008, wcielał się w postać Bena Stillmana w kanadyjskim serialu stacji CBS "Heartland". Wystąpił też w jednym odcinku serialu młodzieżowego "Romeo!", pojawił się obok Meg Ryan i Adama Brody’ego w filmie "W świecie kobiet" ("In the Land of Women", 2007), a pod koniec 2008 roku, razem z Shawnee Smith, Lindy Booth i Mariną Sirtis, dołączył do obsady horroru "The Grudge – Klątwa 3" (2009). Beau Mirchoff, który grał Danny’ego Bolena, nie wróci już do siódmego sezonu serialu „Gotowe na wszystko”. Po szóstym sezonie wcześniej wspomnianego serialu, zagrał jedną z głównych ról w serialu emitowanym 2011- 2015 r. pt. „Inna” (ang. „Awkward”) - Matty McKibben.

</doc>
<doc id="1534434" url="https://pl.wikipedia.org/wiki?curid=1534434" title="55 Dywizja Strzelców">
55 Dywizja Strzelców

55 Dywizja Strzelców – związek taktyczny piechoty Armii Czerwonej okresu wojny domowej w Rosji i wojny polsko-bolszewickiej.
Formowanie i walki.
Sformowana w listopadzie 1919 i do stycznia 1920 stacjonowała w Piotrogrodzie. 
1 sierpnia 1920 jej 164 Brygada Strzelców liczyła w stanie bojowym 2532 żołnierzy z tego piechoty 2465. Na uzbrojeniu posiadała 35 ciężkich karabinów maszynowych i 8 dział.
W sierpniu 1920 weszła w skład 4 Armii odtworzonej po klęsce nad Wisłą. Osłaniała kierunek na Pińsk, walczyła w rejonie Kobrynia i Prużany.
W dniu 20 września 1920 roku tuż przed wybuchem bitwy nad Niemnem razem z 17 DK, 19 DS i 57 DS wchodziła w skład 4 Armii Dmitrija Szuwajewa i obsadzała kierunek piński na południowym skrzydle Frontu Zachodniego.

</doc>
<doc id="1534435" url="https://pl.wikipedia.org/wiki?curid=1534435" title="Manzoku">
Manzoku

Manzoku – polskie wydawnictwo komiksowe z siedzibą we Wrocławiu, istniejące w latach 2005–2013. Początkowo skoncentrowane było na wydawaniu komiksów Tadeusza Baranowskiego, jednak z czasem rozbudowało swoją ofertę o amerykańskie i europejskie serie komiksowe i powieści graficzne (głównie polskie tłumaczenia publikacji z Vertigo, imprintu amerykańskiego wydawnictwa DC Comics).

</doc>
<doc id="1534441" url="https://pl.wikipedia.org/wiki?curid=1534441" title="Juan Pablo Francia">
Juan Pablo Francia

Juan Pablo Francia (ur. 3 grudnia 1984 w San Francisco, Córdoba) – argentyński piłkarz grający na pozycji pomocnika w Girondins Bordeaux.
Francia zaczynał swoją karierę w Sportivo Belgrano, drużynie z rodzinnego San Francisco. Został szybko zauważony przez skautów Girondins i w wieku 18 lat przeniósł się do Francji. W lidze zadebiutował w przegranym 1-2 meczu z FC Nantes pod koniec sezonu 2001/2002 (5 maja 2002).

</doc>
<doc id="1534443" url="https://pl.wikipedia.org/wiki?curid=1534443" title="Kyanzittha">
Kyanzittha

Kyansittha (birm. ကျန်စစ်သား //'; 1030 – 1112) – król z dynastii Pagan w Birmie (Mjanmie) panujący w latach 1084–1112 i uważany za jednego z największych birmańskich władców.
Kontynuował reformy społeczne, ekonomiczne i kulturalne rozpoczęte przez swojego ojca, króla Anawrahtę. Podczas jego trwających 28 lat rządów Pagan stał się uznanym w regionie mocarstwem, a język i kultura birmańska nadal się rozprzestrzeniały.
We wczesnych latach życia Kyanzittha był popularnym i odnoszącym sukcesy generałem dowodzącym największymi kampaniami wojennymi Anawrahty, które umożliwiły stworzenie Imperium Paganu. Dwukrotnie, w latach 70. i 80. XI w. znajdował się on na wygnaniu z powodu romansu, jaki miał z królową Manisandą. Kyanzittha wstąpił na tron Paganu w 1084 r. po stłumieniu wielkiej rebelii Monów, podczas której śmierć poniósł Sawlu.
Jego panowanie przebiegało w większości w pokoju. Będąc wielkim miłośnikiem kultury Monów prowadził wobec nich ugodową politykę, a ich język i kultura były na jego dworze objęte królewskim patronatem. To właśnie podczas jego rządów synteza buddyjskich praktyk birmańskich, mońskich i Pyu w birmańską tradycję kulturalną zaczęła osiągać poziom dojrzałości. Pismo birmańskie zaczęło być używane równolegle z pyu, mońskim i pali. Pokojowe królestwo Paganu rosło w dostatek dzięki rolnictwu i handlowi, rozpoczęła się też budowa świątyń na dużą skalę. Kyanzittha dokończył budowę wznoszonej na polecenie Anawrahty pagody Shwezigon i wybudował świątynię Ananda stanowiącą szczytowe osiągnięcie architektury jego czasu. Pagan stał się ważnym centrum nauczania doktryny buddyjskiej. Buddyzm therawady powiększał nadal swoją przewagę, choć ciągle jeszcze szerzyło się wiele praktyk wywodzących się z buddyzmu Ari, Mahajany i hinduizmu. Pagan wyrósł na największą, obok Imperium Khmerskiego, siłę Azji Południowo-Wschodniej, uznawaną za suwerenne królestwo przez chińską dynastię Song oraz indyjską dynastię Ćola.
Kyanzittha jest jednym z najbardziej znanych władców w historii Mjanmy. O historiach i czynach z jego życia opowiadają wciąż na nowo birmańskie literatura, teatr i kino.
Wczesne lata życia.
Większość informacji dotyczących wczesnych lat życia Kyanzitthy okryta jest legendą, podobnie jak większość wczesnej historii Paganu. Wiele z przypisywanych mu historii, jakie zawarte są w birmańskich kronikach, jest w istocie legendami bogato zdobionymi literackimi ornamentami.
Rodzice.
Według kronik Kyanzittha był synem księżniczki Pyinsa Kalayani z Wethali i Anawrahty, w owym czasie senioralnego księcia na dworze króla Sokkate. (Uważa się, że Wethali znajdowało się w dzisiejszym stanie Rakhine lub w Bengalu.) Dorastał on z dala od dworu Anawrahty, gdyż ten wygnał jego ciężarną matkę na prowincję gdy przekonano go, że nie jest ona królewskiej krwi. W kronikach zwarte są też spekulacje, iż prawdziwym ojcem Kyanzitthy mógł być nie Anawrahta, ale Yazataman – birmański dostojnik, który strzegł Pyinsa Kalayani podczas jej podróży do Paganu. W każdym razie kroniki uznają, że w świetle birmańskiego prawa zwyczajowego, które zakłada, że dziecko urodzone w małżeństwie zostało spłodzone przez męża, był on "legalnym" synem Anawrahty.
Data urodzenia.
Kroniki nie są zgodne, co do dat związanych z życiem i panowaniem Kyanzitthy. Poniższa tabela przedstawia daty podawane przez cztery najważniejsze kroniki.
Według "Zata" uważanej za najdokładniejszą kronikę, jeśli chodzi o daty związane z najbardziej znanymi władcami królestw Paganu i Ava, Kyanzittha urodził się w 1030 r. i był starszy od Sawlu o ok. 20 lat. "Maha Yazawin" podaje, że był on starszy o około 4 lata, jednak dwie późniejsze kroniki ("Yazawin Thit" i "Hmannan") twierdzą, że Kyanzittha był młodszy od Sawlu o ok. rok. Jeśli "Hmannan" podaje właściwy wiek Kyanzitthy w chwili śmierci, musiał on urodzić się w 1041 r.
Niezgodności informacji podawanych przez kroniki.
Co więcej, opowieści zawarte w kronikach pełne są niezgodności. Kroniki twierdzą, że gdy Pyinsa Kalyani została posłana do Paganu Anawrahta był już królem. W rzeczywistości nie objął on tronu przed rokiem 1044, a Kyanzittha urodził się nie później niż około roku 1030. Poza tym mało prawdopodobne jest, aby władca Wethali posłał swoją córkę Anawrahcie, który do 1044 r. był księciem, a nie Sokkatcie będącemu królem. Kroniki podają też, że w roku urodzenia Kyanzitthy "król" Anawrahta próbował wymordować wszystkie niemowlęta, gdyż jego astrolodzy przepowiedzieli, że nowo narodzone dziecko zostanie w przyszłości królem. I znowu: Anawrahta nie był wówczas królem.
Znaczenie imienia Kyanzitthy.
Informacja o imieniu, jakie otrzymał Kyanzittha po urodzeniu zaginęła w toku dziejów. Według ufundowanych przez samego Kyanzitthę inskrypcji znajdujących się na terenie pagody Shwezigon, jego imię jest tytułem nadanym mu przez Anawrahtę. Król nadał mu ten tytuł, który oznacza „ostatni pozostały żołnierz” w uznaniu dla jego zdolności do przetrwania na polu walki. Jednak według historyka Georga Coedesa jest to zniekształcone palijskie określenie "kalan cacsa" oznaczające „żołnierza-dostojnika”.
Służba wojskowa (1057–lata 70.).
Kyanzittha dorastał we względnym zapomnieniu, aż do czasu gdy przypomniał sobie o nim Anawrahta (prawdopodobnie niedługo po tym, gdy Kyanzittha ukończył dziesięć lat). Na dworze Anawrahty był on drugorzędnym księciem pozostającym w cieniu swego starszego przyrodniego brata Sawlu i służył jako królewski kadet w armii Paganu. Anawrahta szybko dostrzegł uzdolnienia swego syna. W zgodzie z tradycją, na początku 1057 r. król uczynił swego nastoletniego syna jednym z czterech głównych dowódców podczas swojego najazdu na królestwo Thatôn. (Mianowanie przez Anawrahtę Kyanzitthy dowódcą w tak młodym wieku oznacza, iż uważał on go za swojego potomka. W erze imperium birmańskiego jedynie członkom rodziny królewskiej wolno było w młodym wieku zajmować wyższe stanowiska w armii. Gorzej urodzeni, którzy musieli latami służby zasługiwać na taką pozycję nigdy nie osiągali jej tak młodo). W maju 1057 r. siły Paganu zdobyły Thatôn po 3-miesięcznym oblężeniu. Kyanzittha zyskał sławę jako jeden z Czterech Paladynów.
Wyniki nowszych badań przeprowadzonych przez historyka Michaela Aung-Thwina potwierdzają podbicie przez Anawrahtę Dolnej Birmy, ale zawartą w kronikach opowieść o podbiciu Thatôn uznają za legendę powstałą w okresie po upadku Paganu.
Anawrahta tworzył Imperium Paganu (znane też pod nazwą Pierwszego Imperium Birmańskiego) rozszerzając zasięg swojej władzy we wszystkich kierunkach: ku północnemu Arakanowi na zachodzie, Wyżynie Szan na północy i wschodzie oraz regionowi Taninthayi na południu. Kyanzittha brał udział we wszystkich ekspedycjach Anawrahty włącznie z wyprawą na królestwo Nanzhao, a w kilku przypadkach (jak podczas prowadzonej w Taninthayi kampanii przeciwko Imperium Khmerskiemu) nimi dowodził. Wkrótce po podbiciu Thatôn Kyansittha wraz z trzema innymi „Paladynami” został posłany do objęcia władzy nad Taninthayi. Czterech Paladynów pokonało khmerską armię i Taninthayi stało się częścią Imperium Paganu.
Na początku lat 70. XI w. Kyanzittha otrzymał zadanie obrony Pegu przeciwko najeźdźcom od strony Chiang Mai. Armia Paganu z łatwością odparła agresorów. Władca Pegu, któremu Anawrahta pozwolił pozostać na stanowisku wicekróla w nagrodę za jego współpracę podczas podboju Thatôn w 1057 r., posłał Anawrahcie prezenty w postaci swojej młodej córki Khin U, drogich kamieni i relikwii włosa Buddy. Podczas podróży do Paganu Khin U niesiona była w zasłoniętej lektyce, a Kyanzittha jechał przy jej boku. W trakcie długiej podróży młodzi zakochali się w sobie tak gwałtownie, że o sprawie musiano donieść Anawrahcie. Był to koniec kariery Kyanzitthy – został wygnany przez króla.
Lata wygnania (lata 70.–1082).
Kyanzittha uciekł na zachód i zaczął zarabiać na życie zajmując się pielęgnacją koni. Ostatecznie osiadł w Kaungbyu (prawdopodobnie w dystrykcie Sikong), gdzie poślubił Thanbulę, siostrzenicę przeora miejscowego klasztoru. Miał wówczas niewiele ponad 30 lat. W Kaungbyu mieszkał aż do końca rządów Anawrahty w 1078 r.
Anawrahta umarł w marcu 1078 r. a tron objął jego najstarszy syn Sawlu. Sawlu, który zawsze postrzegał Kyanzitthę jako rywala, pod naciskiem Shin Arahana, najwyższego rangą duchownego Paganu, wezwał go niechętnie do siebie, by pomagał w administrowaniu królestwem. Kyanzittha pozostawił ciężarną Thanbulę w Kaungbyu. W Paganie odnowił on wkrótce swój romans z Khin U (noszącą teraz tytuł Manisandy), będącą królową u boku Sawlu. Wkrótce został on ponownie wygnany, tym razem o wiele dalej, bo do Dala (dzisiejszego Rangunu).
Rebelia w Pegu (1082–1084).
W 1082 r. Sawlu stanął naprzeciw poważnej rebelii wznieconej przez jego przyjaciela z dzieciństwa Yamankana, którego wcześniej mianował gubernatorem Pegu. Król przywołał z wygnania Kyanzitthę by stłumił on bunt. Podczas bitwy pod Magwe w listopadzie 1082 r. (miesiąc Natdaw 444 ME) Sawlu dostał się do niewoli. Ministrowie zaoferowali Kyanzittcie koronę, ten jednak odmówił. Zamiast tego próbował osobiście uratować Sawlu wdzierając się nocą do obozu wroga. Siedząc już na ramionach Kyanzitthy i będąc na najlepszej drodze do odzyskania wolności, Sawlu był przekonany, że Kyanzittha wykrada go, aby później zamordować. W końcu, nigdy nie postępował on wobec Kyanzitthy dobrze, nie mógł więc uwierzyć, że ten ryzykowałby swoje życie by ratować kogoś tak źle go traktującego. Z drugiej strony, Yamankan był jego przyjacielem z dzieciństwa i synem jego mamki.
Yamankan szybko zgładził Sawlu i pomaszerował do Paganu. Nie będąc w stanie zablokować ufortyfikowanych murów Paganu, jego armia pomaszerowała na północ, w pobliże dzisiejszego miasta Inwa.
Kyanzittha udał się do regionu Kyaukse, ryżowego spichlerza Paganu, by zebrać armię. Władca Htihlaing złożył mu hołd i pomógł w zebraniu ludzi. Mając już armię, Kyanzittha przepędził Yamankana. Armia Yamankana wycofała się na południe, podczas gdy sam Yamankan uciekał w dół Irawadi barką wyładowaną złupionym złotem i szlachetnymi kamieniami. Kyanzittha ze swą armią podążał za wycofującymi się siłami Pegu. W połowie drogi do Pegu, przednie straże Kyanzitthy schwytały Yamankana w pobliżu Myingyanu. Yamankan, który był ślepy na jedno oko, został zabity strzałą, która trafiła go w drugie, zdrowe oko.
Według kroniki "Zatadawbon Yazawin" Kyanzittha stoczył z Yamankanem walkę ok. kwietnia 1083 r. (miesiąc Kason 445 ME). Nie mogła to być ostateczna bitwa w której został zabity Yamankan, gdyż "Zatadawbon" twierdzi, że Sawlu zginął w roku 1084 po siedmiu latach panowania. Jednak inne kroniki ("Hmannan" i "Yazawin Thit") podają, że panował on tylko przez pięć lat, po czym nastąpiło bezkrólewie trwające do roku 1084 co oznacza, że Sawlu stracił życie pod koniec roku 1082 lub na początku 1083. W każdym razie według Inskrypcji Myazedi Kyanzittha objął tron w 1084 r.
Objęcie tronu.
W Paganie Kyanzittha został szybko obwołany królem. Ceremonia koronacji mogła odbyć się dwa lata później, w roku 1086. Wstępując na tron przyjął Kyanzittha tytuł Sri Tribhuwanaditya Dhammaraja oznaczający „Cieszącego się Szczęśliwym Losem Buddyjskiego Króla, Słońce Trzech Światów”. Dołączyły do niego trzy królowe:
Jego żona z okresu pierwszego wygnania – Thanbula – nie była obecna. Przybyła ona później i spotkała się z Kyanzitthą wraz z ich synem Yazakumarem.
Panowanie.
Rządy w Imperium Paganu.
Kyanzittha wzmocnił podstawy Imperium Paganu wybudowanego przez Anawrahtę. Chociaż stłumił on rebelię Monów, kontynuował skierowaną ku nim ugodową politykę. Spędziwszy na wygnaniu siedem lat w kraju Monów, król żywił prawdziwy głęboki szacunek dla ich kultury, a na swoim dworze utrzymywał mońskich uczonych. Język większości zachowanych z jego czasów inskrypcji sporządzono w języku mon (prawdopodobnie dlatego, że pismo birmańskie dopiero się kształtowało). Język mon był używany szeroko przez elitę władzy, podczas gdy język pyu pozostawał językiem kultury.
Polityka Kyanzitthy okazała się skuteczna. Reszta jego panowania przebiegła bez żadnych buntów na południu. W pozostałych częściach Imperium też w dużej mierze panował spokój. (Posłał on ekspedycję do północnego Arakanu, gdyż płacące daninę królestwo na zachodzie stało się celem ataku księcia południowego Arakanu. Jego żołnierze odparli atak, nie zdołali jednak ująć księcia.)
Siła Paganu nie pozostała niezauważona. Imperium Khmerskie, inna z potęg Azji Południowo-Wschodniej, zaprzestało najazdów południowych terytoriów Paganu. Gdy w 1106 r. Pagan wysłał misję dyplomatyczną do chińskiego dworu Song, Chińczycy przyjęli birmańskich posłów z pełnym ceremoniałem należnym jedynie przedstawicielom suwerennych królestw.
Stopniowy wzrost znaczenia języka birmańskiego.
Użycie języka birmańskiego nadal zyskiwało sobie coraz większą popularność wśród ludności Imperium, choć jego pozycja była ciągle niższa od silniej ugruntowanych języków pyu i mon. (Pali zastąpił sanskryt jako język liturgiczny już od 1057 r.) Najstarszą pamiątką utrwalenia się pisma birmańskiego jest Inskrypcja Myazedi, poświęcona Kyanzitthcie w 1112 r., gdy spoczywał już on na łożu śmierci. Użycie języka pyu zaczęło maleć.
Najstarsza wzmianka o słowie „Mjanma” (lieracka nazwa Birmańczyków (Bamar)) pojawiła się w inskrypcji z jego nowego pałacu, wybudowanego pomiędzy grudniem 1101 r. a kwietniem 1102 r.
Kwestie religijne.
Kyanzittha pod kierunkiem Shin Arahana kontynuował działania Anawrahty zmierzające do zreformowania buddyjskiej praktyki w Paganie będącej mieszaniną buddyzmu Ari, Mahayany, Therawady i hinduizmu. Przekazał on świątynię buddystom uciekającym z Indii (które trafiły właśnie pod władzę muzułmanów). Król gościł przez trzy miesiące ośmiu wykształconych mnichów indyjskich słuchając opowiadanych przez nich historii. Zachwycony ich opisem wielkiej, znajdującej się w jaskini świątyni Ananta na Wyżynie Udayagiri w Orissie, król zlecił swtorzenie jej imitacji w postaci świątyni Ananda. Ukończył on też pagodę Shwezigon, której budowę rozpoczął Anawrahta.
Niemniej jednak historycy twierdzą, że nawet zreformowany buddyzm Shin Arahana, Anawrahty, Kyansitthy i innych królów Paganu pozostawał nadal pod względnie silnym wpływem hinduizmu w porównaniu ze znacznie bardziej ortodoksyjnymi późniejszymi (XVIII i XIX w.) standardami. W istocie, z aprobatą najważniejszego mnicha w królestwie – Shin Arahana, Kyanzittha uważał za swojego patrona Wisznu.
Sukcesja.
Kyanzittha mianował swojego wnuka Sithu (znanego później pod imieniem Alaungsithu) następcą tronu, gdyż był przekonany, iż nie ma syna. Okazało się jednak, że zapomniał o ciężarnej żonie pozostawionej w Kaungbyu gdy po raz pierwszy został wezwany do Paganu w 1078 r. Thanbula urodziła chłopca i nie była świadoma tego, że Kyanzittha objął tron. Gdy w końcu dotarła do Paganu by umożliwić Kyanzitthcie spotkanie z synem, król nie chciał już cofać danego słowa. Zamiast tego mianował chłopca tytularnym księciem Arakanu nadając mu tytuł Yazakumar (Pali: Rajakumar, dosł. Syn Króla). Tron po Kyanzitthcie objął Alaungsitthu.
Śmierć.
Kyanzittha umarł po długiej chorobie w roku 1112 lub 1113 Miał on wówczas 82 lub 83 lata.
Spuścizna.
Kyanzittha uważany jest za jednego z największych władców Birmy ze względu na zachowanie i wzmocnienie rodzącego się Imperium Paganu. Kontynuowanie przez niego polityki społecznej, ekonomicznej i religijnej autorstwa Anawrahty przekształciło królestwo w ważną potęgę regionalną. Jego panowanie postrzegane jest powszechnie jako czas, gdy asymilacja różnych etnicznych tradycji kulturowych (mońskich, Pyu i birmańskich) zaczęła prowadzić do stapiania się ich w jedną birmańską tradycję kulturową, która miała później zdominować dolinę Irawadi.
Obecność w kulturze masowej.
Kyanzittha został zapamiętany jako romantyczny król wojownik. Cieszył się popularnością zarówno podczas swego panowania, jak i po śmierci. O historiach i czynach z jego życia opowiadają wciąż na nowo birmańskie literatura, teatr i kino.

</doc>
<doc id="1534445" url="https://pl.wikipedia.org/wiki?curid=1534445" title="Pistolet Erma EP-22">
Pistolet Erma EP-22

Erma EP-22 (w USA sprzedawany także jako "LA-22") – niemiecki pistolet samopowtarzalny produkowany w latach 60.
Historia.
W połowie lat 20. w zakładach Erma-Werke rozpoczęto produkcję zestawów konwersyjnych umożliwiających zasilanie P.08 amunicją .22 Long Rifle. Umożliwiło to zmniejszenie kosztów szkolenia strzeleckiego. W 1964 roku Erma rozpoczęła wytwarzanie pistoletu samopowtarzalnego EP22 którego konstrukcja wewnętrzna była zbliżona do produkowanych w okresie międzywojennym i w czasie wojny zestawów konwersyjnych, a wygląd zewnętrzny miał w maksymalnym stopniu naśladować P.08. W odróżnieniu od P.08 EP22 działał na zasadzie odrzutu zamka swobodnego, Zewnętrznie różnił się wyższą podstawą muszki, przyciskiem demontażowym (P.08 miał w tym samym miejscu obrotowe skrzydełko pełniące tą samą funkcję) oraz powiększonym tylnym nawisem szkieletu. Poza wersją standardową produkowano wersję z lufa wydłużoną, oraz karabinkową wyposażoną w dłuższą lufę, drewniane łoże pod lufa i dostawną kolbę. Produkcję EP22 zakończono w związku z rozpoczęciem produkcji pistoletu KGP69.

</doc>
<doc id="1534448" url="https://pl.wikipedia.org/wiki?curid=1534448" title="Scoresby Sund">
Scoresby Sund



</doc>
<doc id="1534449" url="https://pl.wikipedia.org/wiki?curid=1534449" title="Rosa Blasi">
Rosa Blasi

Rosa Blasi (ur. 19 grudnia 1972 w Mount Prospect) – amerykańska aktorka, piosenkarka i tancerka. Od 2004 roku żona futbolisty Jima Finna, z którym ma jedno dziecko. Występuje głównie w telewizji.

</doc>
<doc id="1534453" url="https://pl.wikipedia.org/wiki?curid=1534453" title="Illoqqortoormiut">
Illoqqortoormiut



</doc>
<doc id="1534454" url="https://pl.wikipedia.org/wiki?curid=1534454" title="Prawo konsularne">
Prawo konsularne

Prawo konsularne – dział prawa międzynarodowego publicznego, regulujący stosunki konsularne. Te, podobnie jak dyplomatyczne, określane są przez zespół norm prawnych umownych i zwyczajowych składających się na międzynarodowe prawo konsularne oraz przez normy prawa wewnętrznego. W przeciwieństwie do prawa dyplomatycznego, w prawie konsularnym większą rolę odgrywają dwustronne umowy międzynarodowe. Postanowienia dotyczące nawiązywania stosunków konsularnych, funkcji, przywilejów czy immunitetów konsularnych znajdują się w:

</doc>
<doc id="1534456" url="https://pl.wikipedia.org/wiki?curid=1534456" title="Jan z Krosna">
Jan z Krosna

Jan z Krosna, Jan Krosner, Joannes Crosnerus, Ioanne Crosnero, (ur. 1593 w Krośnie, zm. 13 lutego 1631 w Krakowie) – ksiądz, profesor, doktor obojga praw (tj. cywilnego i kanonicznego) Akademii Krakowskiej, biegły w wielu naukach, w tym w teologii i w prawie.
Był nauczycielem w Poznaniu i przebywał we Włoszech.
Autor dzieł naukowych, np.; "Quaestio ex Cap. sicut grave. Ext. Iuncta L. sub praetextu C. De transactionibus".( A M. Ioanne Crosnero, I. U. Doctore, in Alma Academia Crac. pro loco inter I. U. Doctores obtinendo proposita. Die [6] Febr. [H 14] Anno D. M.DC.XX (1620?)). Dzieła dedykował biskupom, np. jedno z nich zadedykował biskupowi przemyskiemu Janowi Wężykowi, a drugie "Quaestio Iuramento Confirmatio" biskupowi Marcinowi Szyszkowskiemu. Zapisał 800 złotych polskich na Glichowie i Czerminie, dla kolegium jurydycznego.
Życie poświęcił naukom i usługom religijnym w Krakowie. 
Zmarł w Krakowie, gdzie w kościele św. Idziego przyjaciele postawili mu nagrobek. 

</doc>
<doc id="1534458" url="https://pl.wikipedia.org/wiki?curid=1534458" title="Hliński Potok">
Hliński Potok

Hliński Potok (, , ) – główny ciek wodny Doliny Hlińskiej (bocznej odnogi Doliny Koprowej) w słowackich Tatrach Wysokich.
Wypływa z wywierzyska u zachodnich podnóży Koprowych Czub. W miejscu wypływu tworzy się niewielki stawek. Dalej potok kieruje się na północny zachód w stronę Doliny Koprowej, w górnej części doliny płynąc pomiędzy wielkimi głazami. Na wysokości Ciemnych Smreczyn w Dolinie Koprowej (ok. 1385 m n.p.m.) Hliński Potok łączy się z Ciemnosmreczyńskim Potokiem (płynącym z Niżniego Ciemnosmreczyńskiego Stawu w Dolinie Ciemnosmreczyńskiej) i razem z nim tworzy Koprową Wodę, największy potok w Dolinie Koprowej. W stale wilgotnym korycie potoku licznie występuje rzadka w Tatrach Wysokich, intensywnie niebiesko kwitnąca ostróżka tatrzańska. 
Szlaki turystyczne.
Czasy przejścia podane na podstawie mapy:

</doc>
<doc id="1534461" url="https://pl.wikipedia.org/wiki?curid=1534461" title="Kjanizittha">
Kjanizittha



</doc>
<doc id="1534466" url="https://pl.wikipedia.org/wiki?curid=1534466" title="Planetary">
Planetary

Planetary – amerykańska seria komiksowa, której twórcami są Warren Ellis (scenariusz) i John Cassaday (rysunki), publikowana nieregularnie przez DC Comics w kolekcji Wildstorm od września 1998 do października 2009. Ukazało się 27 zeszytów. Publikację polskiego tłumaczenia serii w formie tomów zbiorczych rozpoczęło w 2008 wydawnictwo Manzoku, ale ją zawiesiło. W 2019 wydawnictwo Egmont Polska opublikowało całą serię w dwóch tomach zbiorczych.
Fabuła.
Komiks opowiada o fikcyjnej organizacji o nazwie „Planetary”, której członkowie nazywają siebie „archeologami niemożliwego”: odkrywają oni tajemnice i spiski, ukrywane przez wielu adwersarzy.

</doc>
<doc id="1534468" url="https://pl.wikipedia.org/wiki?curid=1534468" title="Aurelio Gonzales">
Aurelio Gonzales



</doc>
<doc id="1534469" url="https://pl.wikipedia.org/wiki?curid=1534469" title="Alaungsithu">
Alaungsithu

Alaungsithu albo Sithu I (birm. //; znany też pod imieniem Cansu I; 1089–1167) – król z dynastii Pagan w Birmie (Mjanmie) panujący od ok. 1112 r. do 1167 r.
Panowanie Sithu było dla Paganu pomyślne, gdyż królestwo stało się nieodłączną częścią sieci handlu lądowego i morskiego. Sithu zaangażował się w prowadzony na wielką skalę w całym królestwie program budowlany, który obejmował tworzenie w strategicznych lokalizacjach kolonii oraz wznoszenie fortec i strażnic dla wzmocnienia granic, budowę sal święceń i pagód dla wspierania religii, a także kopanie zbiorników wodnych, wznoszenie tam i przeprowadzanie innych prac ziemnych aby wspomóc rolników. W celu usprawnienia administracji i handlu wprowadził on także w całym kraju standardowy system wag i miar. Patronował on początkowi procesu odejścia od kultury mońskiej na rzecz ekspresji indywidualnego stylu birmańskiego.
Sithu zapamiętany został jako wędrujący król, który dużo czasu spędzał na podróżach po swoim królestwie, wznosił monumentalne budowle i wspierał buddyzm Therawady aktami pobożności.
Wczesne lata życia.
Sithu urodził się 13 grudnia 1089 r. jako Zeyathura Sithu (birm. ; ), syn Sawyuna (syna króla Sawlu) i Shwe Einthi (córki króla Kyanzitthy). Kroniki nie są zgodne co do dat związanych z jego życiem i panowaniem. Poniższa tabela przedstawia daty podawane przez cztery główne kroniki.
Gdy urodził się Sithu Kyansittha, który był przekonany, że nie ma syna uradował się tak bardzo, iż nałożył niemowlęciu królewską koronę i pokazał je ludowi mówiąc przy tym: „Zobaczcie swego króla! Odtąd panuję tylko jako jego regent” (Okazało się później, że Kyanzittha jednak miał syna urodzonego przez kobietę będącą jego żoną, gdy przebywał na wygnaniu w latach 70. XI w. Syn ten, Yazakumar, nie zgłaszał żadnych pretensji do tronu.)
Wstąpienie na tron.
W drodze na tron po śmierci dziadka ok. 1112/1113 r. Sithu nie natrafił na żadną opozycję. Obrzędowi koronacji przewodniczył starzejący się już najwyższy mnich Paganu Shin Arahan, który przeprowadzał też koronacje dwóch poprzednich królów, a funkcję doradcy pełnił wobec trzech monarchów. Po wstąpieniu na tron Sithu przybrał królewski tytuł Sri Tribhuwanaditya Pavarapandita Sudhammaraja Mahadhipati Narapatisithu.
Panowanie.
Administracja.
Początkowy okres panowania Sithu upłynął na tłumieniu buntów, w tym zwłaszcza w regionie Taninthayi i w północnej części Arakanu. Sporządzona w języku pali inskrypcja odkryta w Mergui stanowi dowód na to, że w tym czasie Taninthayi płaciło daninę królom Paganu. W północnym Arakanie uzurpator (Kahton, książę Thetów) wypędził prawowitego następcę tronu, który uciekł do Paganu, gdzie później zmarł. Pierwsza podjęta przez Pagan próba odzyskania tronu dla prawowitego następcy (Letya Min Nana)–inwazja połączonych sił morskich i lądowych–nie powiodła się, jednak za drugim razem, w 1118 r., osiągnięto sukces. (Kroniki arakańskie opisują to wydarzenie jako mające miejsce w roku 1103.) Wdzięczny Letya Min Nan dokonał na cześć swojego suzerena Sithu naprawy świątyni Buddhagaya.
Sithu odbywał dalekie i rozległe podróże po swojej ziemi, wznosząc przy tym wiele budowli dla zyskania religijnej zasługi. Te pobożne pielgrzymki stanowią główny temat kronik opisujących jego panowanie. Miał on podobno dotrzeć morzem aż do Malajów na południu i do Bengalu na zachodzie. Podobnie jak jego pradziad Anawrahta, podróżował też do królestwa Nanzhao. Oczywiście, jego długim nieobecnościom w stolicy towarzyszyć musiało wiele zamieszania.
Wydawane na jego dworze zarządzenia, wśród nich także jego osobiste, przetrwały w postaci zbioru Alaungsithu Hpyatton.
Gospodarka.
Panowanie Sithu było pomyślne, gdyż Pagan był nieodłączną częścią sieci handlu lądowego i morskiego. Sithu zaangażował się w prowadzony na wielką skalę w całym królestwie program budowlany, który obejmował tworzenie w strategicznych lokalizacjach kolonii oraz wznoszenie fortec i strażnic dla wzmocnienia granic, budowę sal święceń i pagód dla wspierania religii, a także kopanie zbiorników wodnych, wznoszenie tam i przeprowadzanie innych prac ziemnych aby wspomóc rolników. W celu usprawnienia administracji i handlu wprowadził on także w całym kraju standardowy system wag i miar. Standaryzacja stanowiła impuls do monetyzacji gospodarki Paganu, czego jednak pełny wpływ został odczuty dopiero w późniejszych latach XII w.
Kultura.
Dobrobyt królestwa stał się podstawą dla boomu budowlanego, do jakiego doszło już za panowania dziadka Sithu. Teraz jednak rozpoczęło się zauważalne przejście od mońskiego stylu w architekturze do stylu birmańskiego. Wśród świątyń budowanych w czasie jego rządów znajdują się ostatnie przykłady architektury Monów w Paganie, jak również najwcześniejsze próby wznoszenia świątyń w stylu birmańskim, z których najsłynniejszą jest świątynia Thatbyinnyu. Konsekrowana w 1144 r., świątynia ta znajduje się w odległości około 460 m od świątyni Ananda, a ze swą iglicą wznoszącą się na wysokość ponad 61 m jest najwyższa spośród wszystkich obiektów Paganu. Obok swojego pałacu kazał on także wznieść świątynię Shwegugyi.
Konflikt z Min Shin Sawem.
Najstarszy syn Sithu, Min Shin Saw, przez większość jego panowania cieszył się tytułem następcy tronu. Jednak w 1060 r. król ukarał go wygnaniem za złe traktowanie ludzi. Po zesłaniu Min Shin Sawa do małego miasteczka położonego ok. 145 km na północ od Paganu, Sithu wyznaczył na następcę tronu swego drugiego syna – Narathu.
Śmierć.
W roku 1167 Sithu zachorował. Narathu, nie mogąc się doczekać wstąpienia na tron, przeniósł króla z pałacu do pobliskiej świątyni Shwegugyi. Gdy Sithu odzyskał świadomość i dowiedział się, że został odsunięty od tronu, wpadł we wściekłość. Wówczas pojawił się Narathu i udusił króla za pomocą pościeli.
Ze względu na swoje liczne pobożne uczynki, po śmierci Sithu został zapamiętany w historii Mjanmy jako Alaungsithu (dosł. "Sithu Budda Maitreja"). Pobożny buddyjski król został także włączony do panteonu birmańskich animistycznych bóstw – natów – pod imieniem Min Sithu. (Wszystkie, z wyjątkiem jednego, naty należące do oficjalnego panteonu są duchami osób zamordowanych.)

</doc>
<doc id="1534471" url="https://pl.wikipedia.org/wiki?curid=1534471" title="Stefan Wyrzykowski">
Stefan Wyrzykowski

Stefan Wyrzykowski ps. „Zenon” (ur. 21 kwietnia 1916 w Terlikowie, zm. 4 lutego 1985 w Siedlcach) – major Armii Krajowej, dowódca oddziału partyzanckiego 34 pułku piechoty Armii Krajowej 9 Podlaskiej Dywizji Piechoty AK. 
Młodość i wojna.
Stefan Wyrzykowski dorastał i spędził swoją młodość w okresie międzywojennym, będąc związanym z ziemią podlaską. W chwili rozpoczęcia II wojny światowej miał 23 lata. Mimo młodego wieku był jednym z pierwszych organizatorów ruchów konspiracyjnych na Podlasiu. W listopadzie 1939 roku został zaprzysiężony do służby w Związku Walki Zbrojnej i mianowany komendantem obwodu ZWZ Siedlce i Biała Podlaska.
W latach 1940–1942 jako żołnierz Organizacji Wojskowej (później zwaną Kadrą Bezpieczeństwa) tworzył na Podlasiu struktury polskiego ruchu oporu, organizując grupy sabotażowo-dywersyjne Związku Odwetu w ramach ZWZ a następnie po utworzeniu Armii Krajowej w ramach Kedywu AK.
W grudniu 1943 roku Wyrzykowski dowodził oddziałem osłaniającym radiostację R-31 Komendy Głównej AK, która zapewniała łączność z rządem polskim na uchodźstwie w Londynie. Oddział rozrastał się i uformował obok plutonu radiotelegraficznego, oddział partyzancki liczący ponad 200 osób który działał w okolicach Łosic.
20 maja 1944 roku oddział "Zenona" w okolicach wsi Sarnaki uczestniczył w akcji osłonowej wydobycia z rozlewiska rzeki Bug niewybuchu niemieckiej rakiety V2, tajnego projektu niemieckiego Wehrmachtu. Akcja polegała na organizowaniu akcji zaczepnych w lasach Mierzwickich, ok. 10 km od miejsca wydobycia rakiety, w celu odwrócenia uwagi Niemców.
29 czerwca 1944 we wsi Jeziory, Stefan Wyrzykowski uroczyście przyjął z rąk doktora Wróblewskiego sztandar ufundowany przez okoliczną ludność. Pod tym sztandarem prowadził wiele walk i działań dywersyjnych wymierzonych przeciwko okupantowi. Ostatnie bitwy oddziału "Zenona" z wojskami niemieckimi to zwycięskie walki o wyzwolenie Białej Podlaskiej i Międzyrzeca Podlaskiego.
Wyrzykowski został awansowany do stopnia majora i odznaczony Srebrnym Krzyżem Orderu Virtuti Militari, Srebrnym Krzyżem Zasługi z Mieczami, Krzyżem Armii Krajowej, Krzyżem Walecznych oraz innymi odznaczeniami.
Jego oddział wsławił się między innymi:
- wkładem w zdobycie i przekazanie aliantom niewybuchu rakiety V2 – akcja Most III, który zarył się w mokradłach n. Bugiem w okolicach Sarnak;
- uratowaniem lotników amerykańskich z zestrzelonego samolotu B-17 w okolicach wsi Woroniec;
- zwycięską walką we wsi Jeziory, gdzie dzięki manewrowi taktycznemu Niemcy ponieśli straty oceniane na 120-190 zabitych wobec 2 zabitych partyzantów.
Lata powojenne.
Po wojnie represjonowany ukrywał się i uciekł za granicę. Po powrocie w 1951 roku został aresztowany i osadzony w więzieniu. Przez władze PRL został skazany na karę śmierci, zamienioną na dożywocie. Po sześciu latach zostaje uwolniony. 
W latach 1950-1970 on i jego rodzina żyli inwigilowani przez Służby Bezpieczeństwa. Ma jednego syna Zenona Wyrzykowskiego.
Zmarł 4 lutego 1985 roku w Siedlcach. Został pochowany na Cmentarzu Wojskowym na Powązkach w Warszawie (kwatera B28-2-22).
Upamiętnienie.
W czerwcu 2005 roku w Leśnej Podlaskiej pod patronatem przybyłego na uroczystości Prezydenta Rzeczypospolitej Polskiej Ryszarda Kaczorowskiego lokalnemu Zespołowi Placówek Oświatowych zostało nadane imię „Żołnierzy majora Zenona”.
12 czerwca 2016 w rodzinnej wsi Terlików, z inicjatywy lokalnej społeczności, został odsłonięty obelisk upamiętniający setną rocznicę urodzin Stefana Wyrzykowskiego.
Odznaczenia.
Mjr Wyrzykowski został odznaczony m.in.:

</doc>
<doc id="1534472" url="https://pl.wikipedia.org/wiki?curid=1534472" title="José Miracca">
José Miracca

José León Miracca (23 września 1903 - ?) - piłkarz paragwajski, obrońca.
Był członkiem klubu Club Nacional, który dwukrotnie - w 1924 i 1926 - zdobył mistrzostwo Paragwaju.
Jako piłkarz Nacionalu był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Miracca zagrał tylko w jednym meczu ze Stanami Zjednoczonymi.
Nigdy nie wziął udziału w turnieju Copa América.

</doc>
<doc id="1534478" url="https://pl.wikipedia.org/wiki?curid=1534478" title="Jose Miracca">
Jose Miracca



</doc>
<doc id="1534480" url="https://pl.wikipedia.org/wiki?curid=1534480" title="Eve Curie">
Eve Curie



</doc>
<doc id="1534481" url="https://pl.wikipedia.org/wiki?curid=1534481" title="Jelnia (obwód smoleński)">
Jelnia (obwód smoleński)

Jelnia (ros. "Ельня") – miasto rejonowe w obwodzie smoleńskim, w rejonie jelnieńskim, założone w 1776. W 1941 miała miejsce bitwa pod Jelnią.
Historia.
Historia Jelni sięga 1150 roku. Była wówczas częścią Księstwa Smoleńskiego. W drugiej połowie XIV wieku została przyłączona do Wielkiego Księstwa Litewskiego, połączonego unią z Polską. Na początku XVI wieku zdobyta przez Wielkie Księstwo Moskiewskie. Na początku XVII wieku odbita przez Polskę w trakcie wojny z Rosją, co potwierdził rozejm w Dywilinie. Administracyjnie leżała w granicach województwa smoleńskiego. Utracona przez Polskę w 1654 roku, co potwierdził 13 lat później rozejm andruszowski. Prawa miejskie od 1776 roku.

</doc>
<doc id="1534485" url="https://pl.wikipedia.org/wiki?curid=1534485" title="Ève Curie Labouisse">
Ève Curie Labouisse



</doc>
<doc id="1534486" url="https://pl.wikipedia.org/wiki?curid=1534486" title="José León Miracca">
José León Miracca



</doc>
<doc id="1534490" url="https://pl.wikipedia.org/wiki?curid=1534490" title="Pistolet Erma KGP-68/KGP-69">
Pistolet Erma KGP-68/KGP-69

 
Erma KGP-68/KGP-68A/KGP-69 - niemieckie pistolety samopowtarzalne produkowane od końca lat 60. XX wieku.
Historia.
W 1968 roku firma Erma-Werke rozpoczęła produkcję pistoletu KGP-68. Podobnie jak produkowany od 1964 roku EP-22 pistolet był wzorowany na P.08. W przypadku KGP-68 podobieństwo do P.08 było znaczne większe. Broń podobnie jak P.08 działał na zasadzie krótkiego odrzutu lufy z kolankowym mechanizmem ryglowym. Pistolet zasilany był amunicją 7.65 mm Browning lub 9 mm Short. Odmianą tej broni był KGP-68A wyposażony w bezpiecznik magazynkowy. Dodanie bezpiecznika było związane z amerykańskimi przepisami ("Gun Control Act of 1968"). W 1969 roku rozpoczęto produkcję odmiany KGP-68A kalibru .22 Long Rifle, która otrzymała oznaczenie KGP-69. Zastąpiła ona w ofercie firmy Erma pistolet EP-22. W następnych latach zmieniono oznaczenie poszczególnych wersji pistoletu KGP-68A/69. Wersja kalibru 7,65 mm otrzymała oznaczenie KGP-32, 9 mm KGP-38, a .22 LR KGP-22. KGP-68 był także sprzedawany pod nazwą Beeman MP-08.

</doc>
<doc id="1534493" url="https://pl.wikipedia.org/wiki?curid=1534493" title="Jose Leon Miracca">
Jose Leon Miracca



</doc>
<doc id="1534497" url="https://pl.wikipedia.org/wiki?curid=1534497" title="Pauropoda">
Pauropoda



</doc>
<doc id="1534498" url="https://pl.wikipedia.org/wiki?curid=1534498" title="Stenolaemata">
Stenolaemata



</doc>
<doc id="1534499" url="https://pl.wikipedia.org/wiki?curid=1534499" title="Jose Angel Crespo">
Jose Angel Crespo



</doc>
<doc id="1534500" url="https://pl.wikipedia.org/wiki?curid=1534500" title="José Ángel Crespo">
José Ángel Crespo

José Ángel Crespo Rincón (ur. 9 lutego 1987 w Lora del Río) – hiszpański piłkarz występujący na pozycji obrońcy w greckim klubie PAOK FC. Były młodzieżowy reprezentant Hiszpanii.
Kariera piłkarska.
Crespo jest wychowankiem szkółki Sevilli. W pierwszym zespole zadebiutował 21 grudnia 2005 roku w przegranym wyjazdowym meczu z Getafe CF. W sezonie 2005/06 wystąpił jeszcze w dwóch spotkaniach. W następnym sezonie sporadycznie pojawiał się w pierwszej drużynie, na co dzień będąc zawodnikiem Sevilli Atlético (drużynie B).
Po tragicznej śmierci Antonia Puerty, na początku sezonu 2007/08 Crespo został włączony do pierwszego zespołu Sevillistas.
W grudniu 2007 Aston Villa wyraziło chęć pozyskania młodego Hiszpana, który rozwinął się piłkarsko pod opieką swojego byłego szkoleniowca z drużyn młodzieżowych i pierwszego składu Manolo Jiméneza, który zastąpił na tym stanowisku Juande Ramosa. W sezonie 2009/2010 Crespo był wypożyczony do Racingu Santander. Latem 2010 sprzedano go do włoskiego Calcio Padova. Następnie grał kolejno w takich klubach jak: Bologna FC, Hellas Verona, Córdoba CF, Aston Villa i Rayo Vallecano. W 2016 trafił do PAOK FC.

</doc>
<doc id="1534501" url="https://pl.wikipedia.org/wiki?curid=1534501" title="Erma-Werke GmbH">
Erma-Werke GmbH

Erma-Werke GmbH (wcześniej "Erfurter Maschinen und Werkzeugfabrik" później "Erfurter Maschinenfabrik B Geipel GmbH") – niemieckie przedsiębiorstwo produkujące broń strzelecką.
W okresie międzywojennym zakłady mieszczące się w Erfurcie produkowały pistolety maszynowe oraz zestawy konwersyjne umożliwiające zasilanie amunicją .22 Long Rifle broni wojskowej. W czasie II wojny światowej były jednym z największych producentów peemów MP-40. Po drugiej wojnie światowej zakłady przeniesiono do Dachau. Wznowiły one działalność w 1949 roku. W 1951 roku ponownie rozpoczęły produkcję broni palnej. Były to głównie małokalibrowe wersje znanych pistoletów i karabinów, później w ofercie firmy pojawiły się rewolwery.
W 1997 roku firma Erma-Werke GmbH ogłosiła bankructwo.

</doc>
<doc id="1534502" url="https://pl.wikipedia.org/wiki?curid=1534502" title="Erfurter Maschinen und Werkzeugfabrik">
Erfurter Maschinen und Werkzeugfabrik



</doc>
<doc id="1534504" url="https://pl.wikipedia.org/wiki?curid=1534504" title="Erfurter Maschinenfabrik B Geipel GmbH">
Erfurter Maschinenfabrik B Geipel GmbH



</doc>
<doc id="1534506" url="https://pl.wikipedia.org/wiki?curid=1534506" title="Erfurter Maschinenfabrik B. Geipel GmbH">
Erfurter Maschinenfabrik B. Geipel GmbH



</doc>
<doc id="1534511" url="https://pl.wikipedia.org/wiki?curid=1534511" title="I Don’t Feel Like Dancin’">
I Don’t Feel Like Dancin’

I Don’t Feel Like Dancin’ – pierwszy singel z drugiego albumu amerykańskiej grupy pop dance Scissor Sisters zatytułowanego „Ta-Dah”. Został napisany przez Eltona Johna, który jest również jego współproducentem. Singel przez wiele tygodni zajmował pierwsze miejsca na listach przebojów w takich krajach jak Australia, Kanada i Wielka Brytania.
Informacje o singlu.
Singel był dostępny w większości płatnych serwisów muzycznych już 19 lipca 2006, choć oficjalnie wydany został 4 września 2006. Piosenka stała się bardzo popularna przede wszystkim w Wielkiej Brytanii, gdzie przez cztery tygodnie znajdowała się na pierwszym miejscu UK Singles Chart. Pojawiły się również podejrzenia, że utwór może być kopią słynnego hitu Leo Sayera „You Make Me Feel Like Dancing” z 1976, jednak badania porównawcze ekspertów wykluczyły taką możliwość. Według jednego z członków zespołu piosenka opowiada o niechęci wobec wieczornych wyjść z domu i możliwości spędzania wolnego wieczoru w domu.
Teledysk.
Teledysk do utworu przedstawia unieruchomionych członków zespołu w przedziwnych sytuacjach, z nietypową mimiką, bądź przyjmujących różne pozycje ciała. Podczas zbliżenia kamerą postacie ożywają i dopowiadana jest dalsza część historyjki.

</doc>
<doc id="1534515" url="https://pl.wikipedia.org/wiki?curid=1534515" title="Phalacrocorax carunculatus">
Phalacrocorax carunculatus



</doc>
<doc id="1534517" url="https://pl.wikipedia.org/wiki?curid=1534517" title="1989 NBA Draft">
1989 NBA Draft

1989 NBA Draft – National Basketball Association Draft, który odbył się 27 czerwca 1989 w Nowym Jorku.
Legenda.
Pogrubiona czcionka - wybór do All-NBA Team.
Gwiazdka (*) - członkowie Basketball Hall of Fame.
Runda pierwsza.
Draft w 1989 jest oceniany jako najsłabszy w piętnastoleciu 1985-2000, z powodu małej liczby zgłoszonych zawodników. Mimo to znalazło się w nim wielu znanych później graczy.
Inni gracze z tego draftu, którzy dali się poznać w NBA z dobrej strony to: Clifford Robinson, 
Dino Rađa, Haywoode Workman.

</doc>
<doc id="1534519" url="https://pl.wikipedia.org/wiki?curid=1534519" title="Microsoft Office 4.0">
Microsoft Office 4.0

Microsoft Office 4.0, 4.0 Microsoft Office System – wersja pakietu biurowego Microsoft Office, przygotowywana jako następca pakietu Microsoft Office 3.0. Następcą Office 4.0 jest Microsoft Office NT 4.2. Pakiet składa się z 16 dyskietek. W skład pakietu wchodzą Word 6.0, Excel 4.0, PowerPoint 3.0.

</doc>
<doc id="1534525" url="https://pl.wikipedia.org/wiki?curid=1534525" title="Tropami Tajemnic Discovery Channel">
Tropami Tajemnic Discovery Channel

Tropami Tajemnic Discovery Channel – czasopismo z płytą CD, stworzone przez stację telewizyjną Discovery Channel. Redaktorem naczelnym jest Andrzej Koziara.
Na każdej płycie CD/DVD/Video CD znajdują się: 50-minutowy film dokumentalny, quiz filmowy, skarbnica wiedzy, zestaw gier oraz nagrody. 
Numery.
Wydanych zostało 12 numerów: 

</doc>
<doc id="1534526" url="https://pl.wikipedia.org/wiki?curid=1534526" title="Omara Portuondo">
Omara Portuondo

Omara Portuondo (ur. 29 października 1930 w dzielnicy Cayo Hueso, w Hawanie) – kubańska wokalistka, córka pierwszego w dziejach Kuby baseballisty, występującego w zagranicznej lidze.
Karierę rozpoczęła z damskim wokalnym kwartetem D'Aida. Pierwsze płyty z jej udziałem pojawiły się w latach 50. XX w. Popularność zdobyła pod koniec lat 90. wraz z ukazaniem się filmu "Buena Vista Social Club" Wima Wendersa. W duecie z Compayem Segundo zaśpiewała jedną z najbardziej rozpoznawalnych piosenek z płyty o tym samym tytule – „Veinte años”. 
Jej nazwisko znajduje się na 21 płytach wydanych przez kubańskich artystów. Nagrała także albumy z Adalberto Alvarezem i Chucho Valdesem. Występuje na całym świecie, m.in. na Glastonbury Festival w Wielkiej Brytanii.

</doc>
<doc id="1534541" url="https://pl.wikipedia.org/wiki?curid=1534541" title="Václav Kliment Klicpera">
Václav Kliment Klicpera

Václav Kliment Klicpera (ur. 23 listopada 1792 w Chlumcu nad Cidlinou, zm. 15 września 1859 w Pradze) – czeski pisarz i dramaturg. 
Życiorys.
Pochodził z wielodzietnej rodziny. Jego ojciec pracował jako krawiec i pełnił funkcje kościelnego, brat František Klicpera był pisarzem. Początkowo Václav uczył się na krawca i rzeźnika, porzucił jednak te rzemiosła. Od 1808 roku uczył się w gimnazjum w Pradze. W 1813 roku rozpoczął studia filozoficzne. W tym samym roku wstąpił do Stowarzyszenia Patriotów Praskich. Stowarzyszenie stawiało sobie za cel popularyzowanie literatury czeskiej oraz prezentowanie czeskich przedstawień teatralnych. W Teatrze Stanów Czeskich stowarzyszenie przygotowywało popołudniowe spektakle. Klicpera zadebiutował tam jako aktor i scenarzysta teatralny. 
Od 1819 do 1846 roku był profesorem gimnazjalnym w Hradcu Králové. W 1819 roku zawarł związek małżeński z aktorką Anną Švamberkovą (zm. 1837). Przyszłą żonę poznał w miejskim teatrze amatorskim (późniejszy Teatr Kajetański), którego był współzałożycielem i w którym pracował jako dyrektor do 1837 roku. Za zasługi dla miasta został mianowany honorowym obywatelem Hradca Králové. W 1838 roku zawarł, po raz drugi, związek małżeński z A. Trnkovą. Z dwóch małżeństw miał piątkę dzieci. Jego synem był pisarz Ivan Klicpera. 
W 1846 roku powrócił do Pragi, gdzie nauczał w Szczepańskim Gimnazjum Akademickim ("Akademické gymnázium Štěpánská"). Jego uczniami byli m.in. Vítězslav Hálek, Jan Neruda, Alois Vojtech Šmilovský oraz pisarz i rewolucjonista Josef Václav Frič. W 1848 roku został członkiem Komitetu Narodowego i trybunem Legii Akademickiej. Wkrótce został również członkiem Królewskiego Czeskiego Towarzystwa Naukowego. W 1850 roku zasiadał w radzie szkolnej, a 1852 roku został dyrektorem Szczepańskiego Gimnazjum Akademickiego, w którym językiem wykładowym był język czeski. Niebawem został zmuszony do rezygnacji z tej funkcji. Pretekstem do jego odwołania było, niezgodne z obowiązującym austriackim prawem, wydawanie czeskojęzycznego czasopisma przez uczniów tej szkoły. Po tym wydarzeniu dokonano zmian, wprowadzono język niemiecki jako język wykładowy.
Václav Kliment Klicpera zmarł we wrześniu 1859 roku w Pradze. Jego pogrzeb stał się antyaustriacką demonstracją czeskich patriotów. Pochowany został na Cmentarzu Olszańskim w Pradze.
Twórczość.
Był pierwszym dramaturgiem czeskiego odrodzenia narodowego, autorem 57 dramatów historycznych, eposów rycerskich, fraszek, komedii i wielu innych. Zasłynął również jako poeta i prozaik. 

</doc>
<doc id="1534544" url="https://pl.wikipedia.org/wiki?curid=1534544" title="Archikatedra Najświętszego Serca Jezusowego w Wellington">
Archikatedra Najświętszego Serca Jezusowego w Wellington

Archikatedra Najświętszego Serca Jezusowego (ang. Sacred Heart Cathedral) - katedra rzymskokatolickiej archidiecezji Wellington znajdująca się w Wellington, stolicy Nowej Zelandii. 
Historia.
W XIX wieku w tym miejscu została zbudowana Katedra Najświętszej Marii Panny, którą konsekrowano w 1851 roku. Niestety drewniany kościół spłonął w 1898 roku. Udało się uratować część wyposażenia. Nową katedrę planowano postawić w innym rejonie miasta, a na jej miejscu został zbudowany kościół parafialny pod wezwaniem Serca Pana Jezusa. Jedna z braku pieniędzy nowa katedra nigdy nie powstała. Bazylika Serca Pana Jezusa pełniła jej rolę do 1983 roku, gdy decyzją kardynała Thomasa Williamsa została podniesiona do rangi katedry. Konsekracja miała miejsce 18 marca 1984 roku. 
Została wybudowana w latach 1899-1901 w stylu klasycystycznym według projektu architekta Franka Petre'a. Świątynia została wybudowana na planie bazylikowym, posiada kolumny jońskie z kamienia Oamaru i wysoki fronton. Na fryzie umieszczono napis SS. CORDI JESU DEDICATUM. AD MCMI (Poświęcony Sercu Jezusa 1901). Budowniczym kościoła był J. Small z Dunedin. Do nowego kościoła przeniesiono ocalony z pożaru nagrobek zmarłego w 1872 roku biskupa Viarda. Świątynia posiadała dwie dzwonnice, ale zostały usunięte po trzęsieniu ziemi w 1942 roku. Katedra mieści się przy ulicy Hill Street. W lipcu 2018 roku budynek katedry został zamknięty z powodu zagrożenia zawaleniem w wyniku uszkodzeń po trzęsieniu ziemi. Zdemontowane zostały również zabytkowe organy Hobdaya z 1905 roku, które w 2020 roku zostały wysłane do Brisbane.

</doc>
<doc id="1534555" url="https://pl.wikipedia.org/wiki?curid=1534555" title="1990 NBA Draft">
1990 NBA Draft

1990 NBA Draft – National Basketball Association Draft, który odbył się 27 czerwca 1990 w Nowym Jorku.
Legenda.
Pogrubiona czcionka - wybór do All-NBA Team.
Gwiazdka (*) - członkowie Basketball Hall of Fame.
Runda pierwsza.
Gracze spoza pierwszej rundy tego draftu, którzy wyróżnili się w czasie gry w NBA to: Toni Kukoč, Carl Herrera, Jud Buechler, Antonio Davis, Cedric Ceballos.

</doc>
<doc id="1534565" url="https://pl.wikipedia.org/wiki?curid=1534565" title="Omega XI">
Omega XI

Omega XI – jedenasty węgierskojęzyczny album zespołu Omega, wydany w 1982 na płycie gramofonowej oraz kasecie magnetofonowej, a od 1994 również na płycie kompaktowej. W 2004 wydano wersję bonusową.
Lista utworów.
Album zawiera utwory:
Bonus (2004):
Wykonawcy.
Twórcami albumu są:

</doc>
<doc id="1534566" url="https://pl.wikipedia.org/wiki?curid=1534566" title="Bitwa pod Mardż as-Saffar">
Bitwa pod Mardż as-Saffar

Bitwa pod Mardż as-Saffar (albo Bitwa pod Szakhabem) – starcie zbrojne, które miało miejsce w dniach 20–22 kwietnia 1303 roku w trakcie walk Mameluków z Ilchanidami.
Wiosną 1303 r. Ghazan zorganizował armię, która przekroczyła Eufrat pod wodzą generała Kutlugh Szaha. Po minięciu Damaszku Mongołowie natknęli się na armię mamelucką zgromadzoną pod Mardż as-Saffar. Linie Mameluków rozciągnięte były między skalistymi wzniesieniami a niewielkim strumieniem. Morale armii mameluckiej po klęsce pod Wadi al-Chazindar nie było jednak najlepsze. Armia mongolska dotarła na miejsce bitwy 20 kwietnia w południe, a jej lewe skrzydło nawiązało od razu kontakt bojowy z nieprzyjacielem. Mamelucy stopniowo byli spychani, wobec czego Kutlugh Szah nakazał atak prawego skrzydła, które rozproszyło mameluków na prawej flance. Centrum mameluków oraz ich twardo walczące lewe skrzydło, stawiły Mongołom twardy opór, po czym uderzyły na wroga. Wojska lewego skrzydła mameluckiego zatoczyły koło, uderzając na tyły lewego skrzydła Mongołów. Kutlugh Szah wraz ze swoimi siłami wycofał się na pobliskie wzgórze, które natychmiast otoczone zostało przez mameluków.
Rankiem następnego dnia pozbawieni wody Mongołowie, próbowali dostać się do strumienia. Tutaj jednak wpadli w pułapkę zastawioną przez siły mameluckie, które rozpoczęły masakrę Mongołów. Ci z nich, którzy uniknęli rzezi, przegrupowali się, próbując ucieczki przez okoliczne pola, lecz te zatopione zostały przez miejscowych chłopów, przerywających kanały irygacyjne. W trakcie ucieczki Mongołowie utracili około 5000 koni, które potonęły w błocie. Pozostali przy życiu pieszo podjęli wędrówkę do swojego kraju. Mamelucy wzięli odwet za klęskę pod Wadi al-Chazindar, Ghazan planował jeszcze zemstę i kolejną ekspedycję, zmarł jednak 11 maja 1304 r. Na kolejne lata zagrożenie mongolskie w Syrii i Egipcie zostało zażegnane.

</doc>
<doc id="1534567" url="https://pl.wikipedia.org/wiki?curid=1534567" title="Zaburzenie semantyczno-pragmatyczne">
Zaburzenie semantyczno-pragmatyczne

Zaburzenie semantyczno-pragmatyczne (ang. "Semantic-Pragmatic Disorder", "SPD"; "pragmatic language impairment", "PLI") – zaburzenie rozwoju psychicznego ze spektrum autyzmu charakteryzujące się przede wszystkim poważnymi trudnościami w rozumieniu i używaniu mowy (np. nierozumienie tekstu, przenośni, żartów) oraz opóźnieniem w jej rozwoju. Deficyty w innych dziedzinach, np. zachowanie, sprawność fizyczna, ale przede wszystkim w kontaktach społecznych są zwykle mniejsze niż w zespole Aspergera lub autyzmie dziecięcym.

</doc>
<doc id="1534568" url="https://pl.wikipedia.org/wiki?curid=1534568" title="1991 NBA Draft">
1991 NBA Draft

1991 NBA Draft – National Basketball Association Draft, który odbył się 26 czerwca 1991 w Nowym Jorku.
Legenda.
Pogrubiona czcionka - wybór do All-NBA Team.
Gwiazdka (*) - członkowie Basketball Hall of Fame.
Runda pierwsza.
Gracze spoza pierwszej rundy tego draftu, którzy wyróżnili się w czasie gry w NBA to: Randy Brown, Richard Dumas, Isaac Austin, Žan Tabak, Darrell Armstrong.

</doc>
<doc id="1534574" url="https://pl.wikipedia.org/wiki?curid=1534574" title="Disko Bugt">
Disko Bugt



</doc>
<doc id="1534576" url="https://pl.wikipedia.org/wiki?curid=1534576" title="Disko Ø">
Disko Ø



</doc>
<doc id="1534577" url="https://pl.wikipedia.org/wiki?curid=1534577" title="Disko O">
Disko O



</doc>
<doc id="1534581" url="https://pl.wikipedia.org/wiki?curid=1534581" title="Grodzisko w Starym Bielsku">
Grodzisko w Starym Bielsku

Grodzisko w Starym Bielsku – średniowieczne grodzisko położone w Starym Bielsku, dzielnicy Bielska-Białej. Jest pozostałością pierścieniowej osady produkcyjnej o charakterze obronnym, istniejącej od XII wieku do roku 1400 i stanowi najstarszy zabytek miasta.
Grodzisko usytuowane jest na pochyłości wzgórza opadającego łagodnie ku północy. Jego kształt zbliżony jest do elipsy o wymiarach 205 m na osi północ-południe i 215 m na osi wschód-zachód. Jego powierzchnia wynosi ok. 3,2 ha.
Osada powstała w końcu XII w. i była silnie ufortyfikowana – otaczały ją podwójne wały drewniano-ziemne rozdzielone fosą o szerokości 10 m i głębokości do 12 m oraz szerokie palisady. Podczas badań archeologicznych przeprowadzonych w latach 30. i 70. XX w. odkryto chaty mieszkalne, zabudowania gospodarcze, majdan, fragmenty bruku kamiennego, studnie i dymarki. Znaleziska te wskazują, że osadę zamieszkiwali rolnicy i rzemieślnicy – hutnicy rudy darniowej, kowale, cieśle i prządki. Osada położona była przy trakcie handlowym z Krakowa na Morawy (szlak solny) i mogła pełnić rolę warowni – refugium dla okolicznej ludności. W 1400 roku grodzisko zostało doszczętnie zniszczone przez pożar. Nie wiadomo do dzisiaj, jak należy łączyć tę osadę ze Starym Bielskiem i miastem Bielskiem.
W okresie wojny trzydziestoletniej, w latach 1618–1648 przez Bielsko maszerowały różne oddziały wojska, a wśród nich Szwedzi, którzy byli tu co najmniej trzy razy (1642, 1645, 1646). Prawdopodobnie średniowieczne grodzisko w Starym Bielsku wykorzystali jako miejsce obozowiska, skoro miejscowa ludność nazwała je "wałem szwedzkim" (niem. "Schweden Schanze"). Do dziś ulica otaczająca grodzisko od północy nosi nazwę "Wał Szwedzki".
W XVI w. założono "Dolny folwark" starobielski, obejmujący częściowo również grodzisko. W jego południowo-zachodniej części powstały zabudowania, zaadaptowane później na potrzeby parafii ewangelickiej, która w latach 1818–1827 wybudowała w ich sąsiedztwie ewangelicki kościół Jana Chrzciciela. W tym samym okresie obwałowania dawnej osady zostały już w dużej mierze zniwelowane i zadrzewione.
Grodziskiem zaczęto interesować się w latach 30. XX wieku, kiedy przeprowadzono pierwsze badania archeologiczne. Kolejne zostały przeprowadzone w latach 70.

</doc>
<doc id="1534582" url="https://pl.wikipedia.org/wiki?curid=1534582" title="1983 NBA Draft">
1983 NBA Draft

1983 NBA Draft – National Basketball Association Draft, który odbył się 28 czerwca 1983 w Nowym Jorku.
Legenda.
Pogrubiona czcionka - wybór do All-NBA Team.
Gwiazdka (*) - członkowie Basketball Hall of Fame.
Runda pierwsza.
Gracze spoza pierwszej rundy tego draftu, którzy wyróżnili się w czasie gry w NBA to: Mark West, Doc Rivers, Craig Ehlo, Bobby Hansen, Sedale Threatt.
Wybór Manute Bola został oprotestowany z powodu młodego wieku gracza. Dwa lata później Bol został wybrany przez Washington Bullets.

</doc>
<doc id="1534583" url="https://pl.wikipedia.org/wiki?curid=1534583" title="Zespół Hellera">
Zespół Hellera

Zespół Hellera (dziecięce zaburzenie dezintegracyjne; ang. "childhood disintegrative disorder", "CDD") – rzadkie całościowe zaburzenie rozwoju charakteryzujące się późnym początkiem (po 3. r.ż.) i utratą umiejętności językowych, społecznych i motorycznych. 
Pod względem funkcjonalnym często przypomina niskofunkcjonujący autyzm dziecięcy. W przebiegu zaburzenia mogą pojawiać się halucynacje. Po raz pierwszy zostało opisane w 1908 przez austriackiego pedagoga Theodora Hellera.

</doc>
<doc id="1534585" url="https://pl.wikipedia.org/wiki?curid=1534585" title="Grodzisko w Bielsku-Białej">
Grodzisko w Bielsku-Białej



</doc>
<doc id="1534586" url="https://pl.wikipedia.org/wiki?curid=1534586" title="COP-14">
COP-14



</doc>
<doc id="1534589" url="https://pl.wikipedia.org/wiki?curid=1534589" title="Cerkiew św. Jerzego w Łobzie">
Cerkiew św. Jerzego w Łobzie

Cerkiew pod wezwaniem św. Jerzego – prawosławna cerkiew parafialna w Łobzie. Należy do dekanatu Szczecin diecezji wrocławsko-szczecińskiej Polskiego Autokefalicznego Kościoła Prawosławnego.
Zlokalizowana w wybudowanym w 1912 domu mieszkalnym przy ulicy Wojska Polskiego, w którym parter przebudowano na świątynię. W 1948 budynek został przekazany parafii prawosławnej. Do 1951 świątynia mieściła się na pierwszym piętrze. W 1983 zostały założone w drzwiach i oknach kraty. Ikonostas pochodzi z parafii w Międzylesiu (znajdował się w cerkwi rozebranej w 1938).
W październiku 2020 r. rozpoczęto w cerkwi prace remontowe.

</doc>
<doc id="1534590" url="https://pl.wikipedia.org/wiki?curid=1534590" title="Niesie nas wiatr">
Niesie nas wiatr

Niesie nas wiatr (hind. "Hava Aney Dey", ang. "Let The Wind Blow") – nagrodzony na festiwalach indyjski film z 2003 roku zrealizowany na przedmieściach Mumbaju w Vikhroli and Andheri we współpracy z Francją. Jego premiera odbyła się na Festiwalu Filmowym w Berlinie.

</doc>
<doc id="1534591" url="https://pl.wikipedia.org/wiki?curid=1534591" title="Hava Aney Dey">
Hava Aney Dey

Hava Aney Dey (hind. "Niesie nas wiatr", ang. "Let The Wind Blow") – nagrodzony na festiwalach indyjski dramat z 2003 roku, zrealizowany na przedmieściach Mumbaju w Vikhroli i Andheri, we współpracy z Francją. Jego premiera odbyła się na Międzynarodowym Festiwalu Filmowym w Berlinie. W atmosferze napięcia spowodowanego zagrożeniem wojną atomową między Indiami a Pakistanem bohater z przedmieść mumbajskich zakochuje się w dziewczynie z "lepszego świata", oblewa egzamin, który dawałby mu szansę na podniesienie statusu społecznego, i marzy o wyjeździe do Dubaju, nadziei na wzbogacenie się.

</doc>
<doc id="1534593" url="https://pl.wikipedia.org/wiki?curid=1534593" title="Napoleonka">
Napoleonka

Napoleonka (potocznie kremówka) – w Polsce, ciastko złożone z dwóch płatów ciasta francuskiego, przełożone bitą śmietaną, kremem śmietankowym, budyniowym lub bezowym, zazwyczaj posypane cukrem pudrem. Bywa również przybierane kremem lub pokrywane warstwą lukru.
Pochodzenie ciastka i nazwy „napoleonka”.
Ciastko to wytwarzane jest na wzór francuskiego "mille-feuille" – deseru złożonego z trzech warstw ciasta francuskiego przełożonego kremem lub dżemem. Jako źródło pochodzenia "mille-feuille" podawany jest m.in. Neapol. Po francusku przymiotnik „neapolitański” brzmi "napolitain" i prawdopodobnie poprzez przekręcenie tego słowa, deser ten i jego pochodne nazywane są w krajach europejskich „napoleonami”, „napoleonkami” itd. – co ma nawiązywać do Napoleona Bonapartego.
Napoleonki (w liczbie pojedynczej napoleonek lub napoleonka) jako ciastka składające się z trzech części jakiegoś ciasta, przekładane kremem, konfiturą zostały odnotowane na początku XX wieku w "Słowniku języka polskiego" (tzw. słownik warszawski) pod red. J. Karłowicza, A. Kryńskiego i W. Niedźwiedzkiego.
Regionalizmy.
Według niektórych źródeł, w Warszawie określenie „napoleonka” przyjęło się od przedwojennej cukierni o tej samej nazwie. „Napoleonka” należała do Feliksa Gołaszewskiego, mieściła się przy ul. Świętokrzyskiej 26 i była zwrócona frontem do placu Napoleona. Sprzedawane w „Napoleonce” ciastka przejęły ponoć od niej nazwę i były jej sztandarowym produktem. W 1930 roku Gołaszewski uruchomił przy ulicy Nowy Świat 53 (w miejscu sławnej cukierni „Kresy”) drugą cukiernię o tej samej nazwie. W 1936 roku cukiernię z Nowego Świata zastąpił „Napoleonką” przy ul. Puławskiej 3.
We Wrocławiu znane są zarówno napoleonki (z kremem śmietanowym), jak i kremówki (z kremem waniliowo-budyniowym). Odwrotnie jest w Łodzi.
W Wielkopolsce dla obu rodzajów ciastka przyjęło się określenie „napoleonka”.
W Małopolsce natomiast funkcjonuje „kremówka”, przy czym ciastko z bladoróżowym kremem na bazie białek nazywane jest „napoleonem”.
Kremówki papieskie.
16 czerwca 1999 podczas spotkania z mieszkańcami Wadowic papież Jan Paweł II wspomniał kremówki, które w młodości jadał w miejscowej cukierni:
skąd wzięło się określenie "papieska kremówka" lub "wadowicka kremówka". Cukiernia, którą odwiedzał Karol Wojtyła, mieściła się na rogu Rynku i ul. Mickiewicza (pod nr 15) i już nie istnieje. Prowadził ją przybyły w 1936 z Wiednia do Wadowic cukiernik Karol Hagenhuber. Obecnie część kremówek sprzedawanych pod nazwą "papieskie" zawiera alkohol, co miałoby tłumaczyć niejednoznaczny uśmiech, z jakim Jan Paweł II wspominał te ciastka. Jednak zdaniem syna Hagenhubera, w kremówkach z cukierni ojca na pewno nie było alkoholu. Według przekazów, Karol Wojtyła miał się założyć z kolegami o to, kto zje najwięcej kremówek. Wojtyła miał ich zjeść kilkanaście naraz – w zależności od źródła mowa jest o dwunastu lub osiemnastu.
Kremówki wspominane przez Wojtyłę przełożone były kremem budyniowym.

</doc>
<doc id="1534594" url="https://pl.wikipedia.org/wiki?curid=1534594" title="Bitwa pod Almenarą">
Bitwa pod Almenarą



</doc>
<doc id="1534597" url="https://pl.wikipedia.org/wiki?curid=1534597" title="Fregaty typu Commandant Rivière">
Fregaty typu Commandant Rivière

Fregaty typu Commandant Rivière – seria dziewięciu francuskich fregat, zbudowanych na przełomie lat 50. i 60. XX wieku dla Marine nationale. Okręty przeznaczone były głównie do służby patrolowej w czasie pokoju oraz zwalczania okrętów podwodnych. Cztery podobne okręty zostały zbudowane dla portugalskiej marynarki wojennej jako fregaty typu "João Belo".
Okręty typu "Commandant Rivière" zostały wycofane ze służby w latach 90. XX wieku, a trzy z nich sprzedane do Urugwaju.

</doc>
<doc id="1534598" url="https://pl.wikipedia.org/wiki?curid=1534598" title="Fregaty typu Commandant Riviere">
Fregaty typu Commandant Riviere



</doc>
<doc id="1534606" url="https://pl.wikipedia.org/wiki?curid=1534606" title="Całościowe zaburzenie rozwoju nie zdiagnozowane inaczej">
Całościowe zaburzenie rozwoju nie zdiagnozowane inaczej



</doc>
<doc id="1534607" url="https://pl.wikipedia.org/wiki?curid=1534607" title="PDD-NOS">
PDD-NOS



</doc>
<doc id="1534608" url="https://pl.wikipedia.org/wiki?curid=1534608" title="Cerkiew Wszystkich Świętych w Bobolicach">
Cerkiew Wszystkich Świętych w Bobolicach

Cerkiew pod wezwaniem Wszystkich Świętych – prawosławna cerkiew parafialna w Bobolicach. Należy do dekanatu Koszalin diecezji wrocławsko-szczecińskiej Polskiego Autokefalicznego Kościoła Prawosławnego.
Świątynia zlokalizowana jest przy ulicy Pocztowej.
Mieści się w dawnym kościele staroluterskim, murowanym, krytym dachówką, pochodzącym z 1902. Wewnątrz cerkwi znajduje się współczesny ikonostas.
W 2019 r. rozpoczęto remont świątyni.
Cerkiew wpisano do rejestru zabytków 16 sierpnia 2007 pod nr A-323.

</doc>
<doc id="1534609" url="https://pl.wikipedia.org/wiki?curid=1534609" title="Wschodni katolicyzm">
Wschodni katolicyzm



</doc>
<doc id="1534610" url="https://pl.wikipedia.org/wiki?curid=1534610" title="Katolicyzm wschodni">
Katolicyzm wschodni



</doc>
<doc id="1534611" url="https://pl.wikipedia.org/wiki?curid=1534611" title="Wschodnie Kościoły katolickie">
Wschodnie Kościoły katolickie



</doc>
<doc id="1534614" url="https://pl.wikipedia.org/wiki?curid=1534614" title="Królestwo Węgier (1867-1918)">
Królestwo Węgier (1867-1918)



</doc>
<doc id="1534619" url="https://pl.wikipedia.org/wiki?curid=1534619" title="Paul McStay">
Paul McStay

Paul Michael Lyons McStay (ur. 22 października 1964 w Hamilton) – szkocki piłkarz grający na pozycji środkowego pomocnika. Kawaler Orderu Imperium Brytyjskiego (MBE).
Kariera klubowa.
McStay urodził się w mieście Hamilton, jednak karierę piłkarską rozpoczął w mieście Glasgow. Wychował się w tamtejszym klubie Celtic F.C., jednym z najbardziej utytułowanych w kraju. W wieku 17 lat zaczął grywać w młodzieżowej drużynie Celtic Boys Club, a niedługo potem podpisał profesjonalny kontrakt z Celtikiem. W pierwszym zespole Celticu Paul zadebiutował 30 stycznia 1982 roku w wygranym 3:1 wyjazdowym spotkaniu Scottish Premier League z Aberdeen F.C. i w debiucie zdobył gola. W wyjściowym składzie „The Bhoys” McStay zaczął grać w sezonie 1982/1983, gdy menedżerem klubu był Billy McNeill. Od tego czasu miał pewne miejsce w drużynie Celticu. W 1983 roku osiągnął swój pierwszy sukces, gdy z Celtikiem zdobył Puchar Ligi Szkockiej, a po swoje pierwsze mistrzostwo kraju sięgnął w 1986, a w 1988 roku wywalczył je ponownie. Od tego czasu dziewięciokrotnie z rzędu mistrzem zostawał odwieczny rywal Celticu, Rangers F.C. W 1990 roku po odejściu Roya Aitkena do Newcastle United McStay został mianowany kapitanem zespołu i funkcję tę pełnił aż do zakończenia swojej kariery. W 1995 roku za menedżerskiej kadencji Tommy’ego Burnsa Paul osiągnął swój ostatni sukces – zdobył Puchar Szkocji (wygrał go także w latach 1985, 1988 i 1989). Sezon 1996/1997, w którym rozegrał tylko 15 meczów, był ostatnim dla niego w sportowej karierze. Zakończył ją w wieku 33 lat. Rozegrał 678 meczów w barwach Celticu i zdobył w nich 72 gole. W lidze szkockiej strzelił 57 bramek w 514 rozegranych meczach.
W 2002 roku McStay został wybrany do jedenastki wszech czasów Celticu. wybranej w wyniku głosowania fanów klubu. Jest także członkiem Scottish Football Hall of Fame, czyli Galerii Sław Szkockiej Piłki Nożnej.
Kariera reprezentacyjna.
W reprezentacji Szkocji McStay zadebiutował 21 września 1983 roku w wygranym 2:0 towarzyskim spotkaniu z Urugwajem, jednak w 17. minucie doznał kontuzji i został zmieniony przez Davida Doddsa. Pierwszą bramkę w drużynie narodowej zdobył 17 października 1984 w meczu z Islandią (3:0). W 1986 roku był w kadrze Szkotów na Mundialu w Meksyku i na tym turnieju rozegrał jedno spotkanie: zremisowane 0:0 z Urugwajem. W 1990 roku Andy Roxburgh zabrał go na Mistrzostwa Świata we Włoszech, na których zagrał we wszystkich trzech grupowych spotkaniach Szkotów: przegranym 0:1 z Kostaryką, w wygranym 2:1 ze Szwecją i przegranym 0:1 z Brazylią. Natomiast w 1992 roku na Euro 92 także zaliczył trzy spotkania: z Holandią (0:1), z Niemcami (0:2) i Wspólnotą Niepodległych Państw (3:0 i gol w 7. minucie). Ostatni mecz w drużynie narodowej rozegrał w kwietniu 1997 przeciwko Austrii, a łącznie wystąpił w niej 76 razy i strzelił 9 goli.
Sukcesy McStay osiągał także z drużyną młodzieżową, w kategorii U-18. W 1982 roku był kapitanem drużyny na Mistrzostwa Europy U-18. W finale Szkoci pokonali 3:1 Czechosłowację i zostali mistrzami Europy.

</doc>
<doc id="1534623" url="https://pl.wikipedia.org/wiki?curid=1534623" title="Cerkiew św. Dymitra w Hajnówce">
Cerkiew św. Dymitra w Hajnówce

Cerkiew pod wezwaniem św. Dymitra – prawosławna cerkiew parafialna w Hajnówce. Należy do dekanatu Hajnówka diecezji warszawsko-bielskiej Polskiego Autokefalicznego Kościoła Prawosławnego. Świątynia znajduje się przy ulicy Warszawskiej 103.
Cerkiew została wybudowana w latach 1995–2007 według projektu architekta Michała Bałasza. Dzieli się na cerkiew górną i dolną. W dolnej cerkwi znajduje się ołtarz poświęcony św. Serafinowi z Sarowa. W górnej ołtarz główny św. Dymitra i boczny Włodzimierskiej Ikony Matki Bożej. Ikonostas wykonany przez artystów ukraińskich (Charków, Kijów, Poczajów) w latach 2005–2006.

</doc>
<doc id="1534625" url="https://pl.wikipedia.org/wiki?curid=1534625" title="Rob Maas">
Rob Maas

Rob Maas (ur. 17 grudnia 1969 w Eindhoven) – holenderski piłkarz występujący na pozycji obrońcy.
Kariera.
Maas karierę rozpoczynał w 1989 w barwach drugoligowego FC Eindhoven. Rok później przeszedł do RKC Waalwijk, grającego o jedną klasę rozgrywkową wyżej. Po raz pierwszy w Eredivisie zagrał 26 sierpnia 1990, w spotkaniu przeciwko FC Groningen, zremisowanym 1-1. Zawodnikiem tego klubu był łącznie przez trzy lata i rozegrał w nim 89 spotkań.
W 1993 roku przeszedł do mistrza Holandii - Feyenoordu. W debiutanckim sezonie 1993/1994 zajął z tym zespołem drugie miejsce w lidze i zdobył Puchar Holandii. W kolejnym sezonie wraz z Feyenoordem uplasował się na czwartej pozycji w Eredivisie i ponownie sięgnął po puchar kraju. W 1996 dotarł do półfinału Pucharu Zdobywców Pucharów, a także wywalczył trzecie miejsce w rozgrywkach ligowych.
Latem 1996 odszedł do niemieckiej Arminii Bielefeld. Debiut w Bundeslidze zaliczył 16 sierpnia 1996 w bezbramkowo zremisowanym pojedynku z Borussią Mönchengladbach. Szybko przebił się tam do wyjściowej jedenastki. W swoim drugim sezonie w lidze niemieckiej wraz z zespołem uplasował się na ostatniej pozycji w lidze i spadł z nim do 2. Bundesligi. Wtedy postanowił odejść do Herthy Berlin.
W nowym klubie nie zdołał wywalczyć sobie miejsca w pierwszej jedenastce. W pierwszym sezonie rozegrał tam sześć ligowych pojedynków. Po zajęciu trzeciej pozycji w Bundeslidze, w następnym, po przejściu eliminacji grali w Lidze Mistrzów. Dotarli wtedy do drugiej rundy rozgrywek. W 2001 roku wywalczyli Puchar Ligi Niemieckiej, a rok później ponownie zdobyli to trofeum.
W 2003 roku, nie mogąc wywalczyć sobie miejsca w pierwszym składzie, zdecydował się odejść do drugoligowego MSV Duisburg. Dwa lata po przyjściu awansował z tym klubem do ekstraklasy. Po tym osiągnięciu powrócił do Holandii, a konkretnie do Heraclesa Almelo. Regularnie grał tam w wyjściowej jedenastce, jednak jego zespół głównie bronił się przed spadkiem z ligi. Łącznie rozegrał tam 83 spotkania i strzelił 3 gole.
W 2008 roku został zawodnikiem drugoligowego RKC Waalwijk, którego barwy reprezentował już w latach 1990–1993.

</doc>
<doc id="1534629" url="https://pl.wikipedia.org/wiki?curid=1534629" title="Thakshak">
Thakshak

Thakshak to dramat i film akcji z 1999 roku z Ajay Devganem i Tabu w rolach głównych. Za rolę negatywną nagrodzono w nim Rahula Bose. To film twórcy "Dev" Govinda Nihalani. Jest on autorem scenariusza, reżyserem, producentem i operatorem filmu. Film ten opowiada historię przemiany człowieka. Pod wpływem miłości gangster pragnie porzucić dotychczasowe życie. W centrum filmu rosnąca bliskość i zaufanie przeradzające się w miłość, która pomaga inaczej spojrzeć na siebie, stawać się lepszym człowiekiem. Film pokazuje też relacje między przyjaciółmi i w rodzinie, między ojcem a synem, który decyduje się iść własną drogą odrzucając zasady wpojone mu przez ojca.
Fabuła.
Mumbaj. Ishaan Singh (Ajay Devgan) w cieniu swego ojca gangstera (Amrish Puri) wyrósł na człowieka, który decyzje podejmuje ze względu na ojca, przysięgę złożoną donowi gangu, czy też na okoliczności. Nigdy w życiu nawet nie pomyślał, że mógłby być kimś innym niż jego ojciec. Chlebem codziennym było dla niego spełnianie krwawych zadań na rzecz gangu i ochrona wnuka dona, z okrucieństwem bawiącego się życiem ludzi, Sunny'ego (Rahul Bose). Pewnego dnia jednak Ishaan spotyka osobę, która zaczyna zmieniać jego serce. Suman Dev (Tabu) budzi w nim podziw tańcem, wzrusza wierszami, a wreszcie swoim oburzeniem wobec przemocy porusza jego sumienie. Jej miłość, jego pragnienie bycia przez nią kochanym wywołują w Ishaanie chęć przemiany, chce odejść z gangu. Dochodzi do konfrontacji z ojcem, który wyrzuca mu, że "jego miecz pokrywa się rdzą od łez kobiety". Ishaan jest rozdarty między przeszłością, sobą, który żył z przemocy i kimś budzącym się do nowego życia, do myślenia o cudzej krzywdzie, o sprawiedliwości, o zgodzie na karę. Uczestnicząc w kolejnym zadaniu gangu - wymuszaniu sprzedaży rodzinnego domu - widzi już tę sytuację oczyma Suman. Na nieszczęście jednak nie ma jeszcze odwagi przeciwstawić się Sunny'emu. Staje się niemym świadkiem wymordowania całej rodziny. I jedynym napastnikiem, którego rozpoznaje sparaliżowana od kul dziewczyna. Teraz Ishaan staje przed wyborem. Pragnie być się kimś godnym miłości Suman, kimś, kto uzna, że życiem nie rządzi siła, że słabość powinna być chroniona prawem, że za zło ponosi się karę. Ale ceną za taki wybór jest zaparcie się siebie z przeszłości, zdrada przyjaciela, odrzucenie zasad ojca...
Muzyka i piosenki.
Autorem muzyki jest popularny tamilski kompozytor filmowy A.R. Rahman
Piosenka "Jumblika" została powtórzona z wcześniejszego tamilskiego filmu A.R. Rahmana "En Swasa Kaatre".

</doc>
<doc id="1534631" url="https://pl.wikipedia.org/wiki?curid=1534631" title="Darevskia">
Darevskia

Darevskia – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w Europie i Azji. 
Systematyka.
Podział systematyczny.
Rodzaj ten jest znany przede wszystkim pod nazwą "Darevskia", wprowadzoną przez Oscara Arribasa w swojej pracy doktorskiej w 1997 roku, a także w artykule naukowym w „Russian Journal of Herpetology” w 1999 roku. Praca doktorska nie spełniała jednak wymogów Międzynarodowego Kodeksu Nomenklatury Zoologicznej, nazwa "Darevskia" nie została więc wówczas prawidłowo utworzona, w przeciwieństwie do artykułu z 1999 roku. W międzyczasie jednak ukazał się artykuł autorstwa Harrisa i współpracowników (1998), w którym ta sama grupa jaszczurek otrzymała nazwę "Caucasilacerta". Niektórzy późniejsi autorzy uznawali również tę nazwę za nieprawidłowo ustanowioną, z czym jednak nie zgodzili się Busack i in. (2016), wskazując, że nazwa "Caucasilacerta" ma pierwszeństwo przed "Darevskia", mimo iż – w przeciwieństwie do tej drugiej – niemal nie stosowano jej w literaturze naukowej. Arribas (2016) uważa jednak, że "Caucasilacerta" to "nomen nudum", zaś "Darevskia" jest prawidłową nazwą dla tego rodzaju. Do rodzaju należą następujące gatunki:

</doc>
<doc id="1534640" url="https://pl.wikipedia.org/wiki?curid=1534640" title="Heksanol">
Heksanol

Heksan-1-ol – organiczny związek chemiczny z grupy alkanoli, stosowany w chemii organicznej jako rozpuszczalnik oraz do produkcji perfum.

</doc>
<doc id="1534641" url="https://pl.wikipedia.org/wiki?curid=1534641" title="Dekanol">
Dekanol

Dekanol – organiczny związek chemiczny z szeregu homologicznego alkoholi zbudowany z prostego łańcucha 10-węglowego i grupy hydroksylowej. Możliwe jest 5 izomerów dekanolu różniących się położeniem grupy hydroksylowej.
Dekanol jest wykorzystywany w produkcji plastyfikatorów, smarów, środków powierzchniowo czynnych i rozpuszczalników. Jest również wykorzystywany do produkcji niektórych perfum.

</doc>
<doc id="1534642" url="https://pl.wikipedia.org/wiki?curid=1534642" title="Kálmán Mikszáth">
Kálmán Mikszáth

Kálmán Mikszáth (ur. 16 stycznia 1847 w Szklabonyi, zm. 28 maja 1910 w Budapeszcie) – węgierski pisarz, polityk i dziennikarz.
Pochodził z arystokratycznej rodziny. Podjął studia prawnicze, jednak wkrótce zaczął pracować jako dziennikarz. Publikował m.in. w Pesti Hírlap. Był członkiem Partii Liberalnej. W 1887 został wybrany deputowanym do Zgromadzenia Narodowego. Został pochowany na Cmentarzu Kerepesi w Budapeszcie.

</doc>
<doc id="1534643" url="https://pl.wikipedia.org/wiki?curid=1534643" title="Gastropholis">
Gastropholis

Gastropholis – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w Afryce. 
Systematyka.
Etymologia.
"Gastropholis": "gastēr", γαστρος "gastros" „brzuch”; φολις "pholis", φολιδος "pholidos" „rogowa łuska”.
Podział systematyczny.
Do rodzaju należą następujące gatunki: 

</doc>
<doc id="1534645" url="https://pl.wikipedia.org/wiki?curid=1534645" title="Podmioty prawa międzynarodowego">
Podmioty prawa międzynarodowego



</doc>
<doc id="1534649" url="https://pl.wikipedia.org/wiki?curid=1534649" title="Płaszcz kąpielowy">
Płaszcz kąpielowy

Płaszcz kąpielowy - rodzaj szlafroka, uszytego z tkaniny frotte, wkładanego bezpośrednio po kąpieli (zamiast wytarcia się ręcznikiem) w celu osuszenia ciała, ochrony przed zimnem i dla odpoczynku. Wkładany jest także przed kąpielą (dla ochrony przed zimnem) - zarówno w łazience, jak i np. w morzu, basenie. Często używany jest przez sportowców - pływaków. Płaszcz kąpielowy spełnia także rolę normalnego szlafroka - współcześnie męski szlafrok jest de facto płaszczem kąpielowym. Szyje się go na ogół z tkaniny frotte w pasy lub gładkiej.

</doc>
<doc id="1534650" url="https://pl.wikipedia.org/wiki?curid=1534650" title="Edykuł">
Edykuł



</doc>
<doc id="1534651" url="https://pl.wikipedia.org/wiki?curid=1534651" title="Pieprznik trąbkowy">
Pieprznik trąbkowy

Pieprznik trąbkowy ("Craterellus tubaeformis" (Fr.) Quél. – gatunek grzybów z rodziny kolczakowatych ("Hydnaceae").
Systematyka i nazewnictwo.
Pozycja w klasyfikacji: "Cantharellus, Cantharellaceae, Cantharellales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1821 r. Elias Fries nadając mu nazwę "Cantharellus tubaeformis". Obecną, uznaną przez Index Fungorum nazwę nadał mu Lucien Quélet w 1888 r.
Niektóre synonimy naukowe: "Agaricus cantharelloides" Bull., 
"Agaricus cantharelloides" Sowerby, 
"Cantharellus cantharelloides" Quél., 
"Cantharellus infundibuliformis" (Scop.) Fr., 
"Cantharellus infundibuliformis" var. "subramosus" Bres., 
"Cantharellus tubaeformis" Fr., 
"Cantharellus tubaeformis" var. "subramosus" (Bres.) Cetto, 
"Cantharellus tubaeformis" var. "tubaeformis" Fr., 
"Cantharellus xanthopus" (Pers.) Duby, 
"Helvella cantharelloides" Bull., 
"Helvella tubaeformis" Bull., 
"Merulius cantharelloides" (Bull.) J.F. Gmel., 
"Merulius fuligineus" Pers., 
"Merulius fuligineus" Pers., 
"Merulius hydrolips" var. "fuligineus" (Pers.) Mérat, 
"Merulius infundibuliformis" Scop., 
"Merulius lutescens" Pers., 
"Merulius tubiformis" var. "lutescens" (Pers.) Pers., 
"Merulius xanthopus" Pers., 
"Trombetta lutescens" (Pers.) Kuntze
Nazwę polską podał Stanisław Chełchowski w 1898 r. Wówczas gatunek ten zaliczany był do rodzaju pieprznik ("Cantharellus"). Jednak obecnie według Index Fungorum należy do rodzaju "Craterellus" (lejkowiec). 
Morfologia.
Średnicy 2-6 cm, trąbkowaty i głęboko pępkowaty, o cienkim miąższu i brzegu silnie pofałdowanym, na starość często otwarcie przechodzący w pusty trzon. Kolor kapelusza od żółtobrązowego do szarobrązowego.
W postaci listewek wyraźnie zbiegających po trzonie. Młode listewki nieraz pięknie żółte, później żółtoszare albo białoszare; wąskie, grube, rzadkie, widlasto rozgałęzione z licznymi połączeniami poprzecznymi (anastomozy), zbiegające na trzon. 
Wysokość 4-8 cm, grubość 0,4-1 cm. Jest nieregularnie walcowaty i podłużnie spłaszczony oraz pomarszczony i wyraźnie pusty. Dołem ochrowożółty, góra siwawy.
Żółtawoszary, o smaku łagodnym. Zapach mało wyczuwalny, często trochę ziemisto-stęchły.
Kremowożółty, nieamyloidalny. Zarodniki kuliste, gładkie i niemal bezbarwne, o średnicy 9-12 x 5-10 µm.
Występowanie.
Dość pospolity. Rośnie zwykle grupami w lasach iglastych i liściastych w miejscach wilgotnych, porośniętych mchem. Rośnie zarówno na glebach kwaśnych jak i zawierających wapń. Najczęściej jednak występuje w górskich lasach pod świerkami i jodłami. Występuje w towarzystwie świerków (zarówno drzew żywych, jak i obumarłych pozostałości). Występuje na glebach kwaśnych. Pojawia się późną jesienią i występuje aż do przymrozków.
Znaczenie.
Grzyb jadalny. W Polsce jednak nie jest zbierany. Tymczasem według niektórych autorów jest to smaczny grzyb, doskonale nadający się na risotto. Jest grzybem mikoryzowym.
Gatunki podobne.
Pieprznika trąbkowego można pomylić z pieprznikiem żyłkowanym ("Craterellus lutescens"), który ma trzon złotożółty a listewki szarobiaławe i słabo wykształcone. Podobny jest też pieprznik szary ("Cantharellus cinereus"), ale ma trzon i kapelusz czarnobrązowe i listewki z sinym nalotem. Stare okazy pieprznika trąbkowego mogą być również mylone z rzadko występującym gatunkiem – lejkowniczkiem pełnotrzonowym ("Pseudocraterellus undulatus") występującym na żyznych glebach pod dębami i leszczynami, często w gęstych skupieniach. Trzon jest szarobrązowy,a kapelusz błękitnoszary z charakterystycznym kędzierzawym kantem.

</doc>
<doc id="1534653" url="https://pl.wikipedia.org/wiki?curid=1534653" title="Kościół przedchalcedoński">
Kościół przedchalcedoński



</doc>
<doc id="1534654" url="https://pl.wikipedia.org/wiki?curid=1534654" title="Tabakowy Chodnik">
Tabakowy Chodnik

Tabakowy Chodnik – szlak przemytniczy, którym przemycano tytoń z Galicji na Węgry. Chodnik ten wiódł leśną dróżką od obecnego schroniska schroniska PTTK na Hali Krupowej przez Policę i Przełęcz Jałowiecką aż do Zubrzycy Górnej na Orawie i dalej przez granicę węgierską (obecnie słowacką). W okresie międzywojennym Tabakowym Chodnikiem z Czechosłowacji do Polski przemycano obuwie oraz kamyczki do zapalniczek

</doc>
<doc id="1534655" url="https://pl.wikipedia.org/wiki?curid=1534655" title="Mistrzostwa Świata w Boksie Kobiet 2008">
Mistrzostwa Świata w Boksie Kobiet 2008

5. Mistrzostwa Świata w Boksie Kobiet odbyły się w dniach 22-29 listopada 2008 w Ningbo. 

</doc>
<doc id="1534659" url="https://pl.wikipedia.org/wiki?curid=1534659" title="Cerkiew Zaśnięcia Najświętszej Maryi Panny w Oleśnicy">
Cerkiew Zaśnięcia Najświętszej Maryi Panny w Oleśnicy

Cerkiew pod wezwaniem Zaśnięcia Przenajświętszej Bogurodzicy – prawosławna cerkiew parafialna w Oleśnicy. Należy do dekanatu Wrocław diecezji wrocławsko-szczecińskiej Polskiego Autokefalicznego Kościoła Prawosławnego.
Oleśnicka cerkiew to dawny kościół Najświętszej Maryi Panny i Świętego Jerzego, zbudowany w stylu gotyckim. Obiekt mieści się przy ulicy Łużyckiej.
Świątynia powstała z połączenia dwóch kościołów. Starszy, należący do zakonu augustianów, pełniący też rolę kościoła parafialnego, powstał około 1307 przy szpitalu świętego Jerzego. Drugi został wybudowany w 1380 z fundacji Konrada I dla Benedyktynów sprowadzonych z Czech. W 1505 z polecenia biskupa Jana Turzo kościoły połączono. Budowla uległa znacznym zniszczeniom w 1945. Odbudowano ją na potrzeby parafii prawosławnej (od 1963 nabożeństwa celebrowano w wieży, a od 1978 użytkowany jest cały obiekt). Ikonostas pochodzi z Warszawy.
Przed 2015 dokonano częściowego remontu cerkwi (wymieniono dach, okna, osuszono ściany) oraz założono ogrzewanie promiennikowe. Planowane jest odnowienie wnętrza świątyni.
Cerkiew wpisano do rejestru zabytków 21 grudnia 1955 pod nr A/1347/308.

</doc>
<doc id="1534665" url="https://pl.wikipedia.org/wiki?curid=1534665" title="Timothy Benjamin">
Timothy Benjamin

Timothy Benjamin (ur. 2 maja 1982) – reprezentujący Wielką Brytanię walijski sprinter.
Jako junior biegał głównie dystans 200 metrów, zdobył złoty medal Mistrzostw świata juniorów młodszych w lekkoatletyce (Bydgoszcz 1999) oraz brąz Mistrzostw Świata Juniorów w Lekkoatletyce (Santiago 2000).
W karierze seniorskiej preferuje dystans 400 metrów :
Benjamin odnosi również liczne sukcesy jako członek brytyjskiej sztafety 4 x 400 metrów :

</doc>
<doc id="1534666" url="https://pl.wikipedia.org/wiki?curid=1534666" title="Saint-Barthélemy (terytorium)">
Saint-Barthélemy (terytorium)



</doc>
<doc id="1534668" url="https://pl.wikipedia.org/wiki?curid=1534668" title="Human Clay">
Human Clay

Human Clay – drugi studyjny album formacji Creed. Okrył się jedenastokrotną platyną i jednokrotnym diamentem. Jest na 54 miejscu w setce najlepiej sprzedających się albumów w Stanach Zjednoczonych (stan na luty 2007). Do stycznia 2008 roku sprzedano jego 11,5 miliona kopii w USA. Trzeci singel "With Arms Wide Open" wygrał nagrodę Grammy na najlepszą rockową piosenkę 1999 roku i został uplasowany przez VH1 na 92 miejscu w plebiscycie na najlepszy wideoklip wszech czasów. Album bierze nazwę z tekstu piosenki "Say I".

</doc>
<doc id="1534672" url="https://pl.wikipedia.org/wiki?curid=1534672" title="Moratorium Hoovera">
Moratorium Hoovera

Moratorium Hoovera (ang. Hoover Moratorium) – oświadczenie wydane przez prezydenta Stanów Zjednoczonych Herberta Hoovera w dniu 20 czerwca 1931 r. dotyczące załamania się systemu bankowego w Europie Środkowej, które było między innymi powodem światowego kryzysu gospodarczego. W oświadczeniu tym prezydent proponował roczne moratorium na spłatę niemieckich reparacji wojennych dla Francji i jej sojuszników w I wojnie światowej, którzy byli zadłużeni w stosunku do USA. Pomysł ten zyskał poparcie piętnastu krajów, jednak Kongres Stanów Zjednoczonych zaaprobował go dopiero 6 lipca.
Program ten nie zapobiegł krachowi ekonomicznemu w Europie. Gospodarka Niemiec załamała się, Wielka Brytania była zmuszona do odejścia od standardu złota dla swej waluty. Stany Zjednoczone poszły śladem Wielkiej Brytanii w roku 1933 wprowadzając plan Franklina D. Roosevelta, tak zwany "Nowy Ład" (ang. "New Deal"), we Francji również doszło do krachu gospodarczego. Wielki kryzys w praktyce dotyczył wszystkich krajów na świecie z wyjątkiem ZSRR (niezintegrowanego wówczas z gospodarką światową).

</doc>
<doc id="1534674" url="https://pl.wikipedia.org/wiki?curid=1534674" title="Mistrzostwa świata w boksie kobiet">
Mistrzostwa świata w boksie kobiet

Mistrzostwa świata kobiet w boksie po raz pierwszy odbyły się w 2001 w Scranton (USA). Imprezę organizuje AIBA.
Tabela medalowa.
"Stan po MŚ 2018"

</doc>
<doc id="1534676" url="https://pl.wikipedia.org/wiki?curid=1534676" title="Monika Długa">
Monika Długa

Monika Długa (ur. 4 lub 5 sierpnia 1978) – polska lekkoatletka, sprinterka.
Kariera.
Największe sukcesy odnosi w sztafecie 4 × 100 metrów:

</doc>
<doc id="1534678" url="https://pl.wikipedia.org/wiki?curid=1534678" title="Lino Nessi">
Lino Nessi

Lino Nessi (1904 – ?) – piłkarz paragwajski, napastnik (prawoskrzydłowy). Wzrost 162 cm, waga 60 kg.
Kariera.
Nessi wziął udział w turnieju Copa América 1925, gdzie Paragwaj zajął ostatnie, 3. miejsce. Zagrał we wszystkich 4 meczach - dwóch z Argentyną i dwóch z Brazylią.
W następnym roku wziął udział w turnieju Copa América 1926, gdzie Paragwaj zajął 4. miejsce. Nessi wystąpił we wszystkich 4 spotkaniach - z Argentyną, Boliwią, Urugwajem i Chile.
Jako piłkarz klubu Club Libertad wziął udział w turnieju Copa América 1929, gdzie Paragwaj został wicemistrzem Ameryki Południowej. Zagrał we wszystkich trzech meczach - z Urugwajem, Argentyną i Peru (zdobył bramkę).
Był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Zagrał w obu meczach - ze Stanami Zjednoczonymi i z Belgią. Kontuzja w meczu z Belgią zakończyła jego karierę reprezentacyjną, która zaczęła się w 1925 roku.
W 1930 roku Nessi wraz z Libertadem zdobył mistrzostwo Paragwaju.
W reprezentacji Paragwaju występował także jego młodszy brat - Gaspar Nessi.

</doc>
<doc id="1534680" url="https://pl.wikipedia.org/wiki?curid=1534680" title="Cerkiew św. Jerzego w Ząbkowicach Śląskich">
Cerkiew św. Jerzego w Ząbkowicach Śląskich

Cerkiew pod wezwaniem św. Jerzego – prawosławna cerkiew parafialna w Ząbkowicach Śląskich. Należy do dekanatu Wrocław diecezji wrocławsko-szczecińskiej Polskiego Autokefalicznego Kościoła Prawosławnego.
Świątynia mieści się przy ulicy Kłodzkiej.
Ząbkowicka cerkiew to dawna katolicka kaplica szpitalna. Powstała w XIV w. W XIX w. dokonano jej przebudowy. W latach 1966–1967 budynek przystosowano dla potrzeb liturgii prawosławnej. W trakcie adaptacji odkryto XIV-wieczny fresk przedstawiający św. Jerzego. Pierwszy remont świątyni wykonano już w końcu lat 60., w związku z częściowym zniszczeniem dachu przez wichurę. We wnętrzu cerkwi umieszczono współczesny ikonostas.
W latach 1992–1995 dokonano kolejnego remontu świątyni, m.in. umocniono więźbę dachową, przebudowano ściany, wymieniono posadzkę, odnowiono wnętrze. Po kolejnym remoncie wnętrza (2009–2012), cerkiew została konsekrowana 4 lutego 2012.
Dzięki wsparciu Ministerstwa Kultury i Dziedzictwa Narodowego rozpoczęto odbudowę zniszczonej części świątyni – do 2017 r. wzmocniono mury i uzupełniono w nich ubytki oraz wykonano systemy odwodnień i izolacji, następnie (do listopada 2020 r.) wykonano strop oraz nową konstrukcję dachową, którą pokryto dachówką, a także wymurowano zachodnią ścianę szczytową. W 2021 r. wykonano nową stolarkę okienną i drzwiową, wymieniono instalację elektryczną oraz położono nowe tynki w nawie.
Obiekt wpisano do rejestru zabytków 30 marca 1965 pod nr A/5154/1260.

</doc>
<doc id="1534687" url="https://pl.wikipedia.org/wiki?curid=1534687" title="Historia Nowotańca">
Historia Nowotańca

Historia miejscowości Nowotaniec datowana jest od 1340 r., gdy król Kazimierz III Wielki przyłączył Grody Czerwieńskie do Polski.
XV-XVIII wiek.
W 1366 r. król Kazimierz III Wielki wydając przywilej lokacyjny pozwolił "discreto Phalislao Rzoslon" założyć wieś na prawie niemieckim (tzw. prawo magdeburskie) po obu stronach potoku zwanego Brzozowa. Powierzchnia wsi objęła 80 łanów.
W roku 1444 po uzyskaniu przywileju miejskiego miejscowość uzyskało prawo urządzania 2 jarmarków w roku (w niedzielę przed Zielonymi Świątkami, oraz tydzień przez świętem Narodzenia NMP w sierpniu) oraz targ tygodniowy organizowany we wtorki), od roku 1533 targ został przeniesiony na poniedziałki oraz uzyskano dodatkowy przywilej na jarmark w dzień św. Michała (29 października).
W 1419 r. król nadał za zasługi szlachetnemu rycerzowi Matjaszowi Czarnemu (Matjasz ze Zboisk), synowi Piotra, wieś Brzozowa zwaną także Lobetanz. Nowotaniec był własnością rodziny Balów herbu Gozdawa do połowy XVI w.
Syn Matiasza ze Zboisk herbu Gozdawa Jan z Nowotańca, nosił przydomek Bal, a jego syn, Matiasz II Bal z Nowotańca, używał już tego przydomku jako nazwiska rodowego. On to przeniósł siedzibę z rodu Balów z Nowotańca do Hoczwi, dając początek rodowi Balów z Hoczwi.
Nowotaniec to miasto od 25 lutego 1444 według przywileju króla Władysława wydanego w Orszawie nad Dunajem. W 1435 r. pojawiła się po raz pierwszy nazwa Nowotaniec. Kościół parafialny pw. św. Mikołaja wzmiankowany jest od roku 1424.
Parafię nowotaniecką założył w roku 1462 Jan Bal (zm. 1480), stolnik sanocki. Pierwotnie był to kościół drewniany pw. NP Marii i św. Mikołaja. Od roku 1508 część miasta należała do Macieja Wzdowskiego, a następnie do jego syna Adama. W roku 1511 Maciej Wzdowski nadał miastu kolejne przywileje, a w roku 1520 jego syn Adam powierzył dzierżawcy swemu Pawłowi Dynowiczowi osadzeni nowych kmieci w dobrach należących do klucza nowotanieckiego oraz Jaworniku na tzw. "prawie kmiecym" "et habent esse obedientes jure kmethonico in Nowothaniecz". W latach 1558–1713 pod wpływem prądów reformatorskich w Nowotańcu powstał kościół tzw. helwecki. Jego założycielem był ówczesny właściciel Nowotańca – Hieronim de Stano herbu Gozdawa, gorący protektor ruchów protestanckich, ożeniony z córką Adama Wzdowskiego Zofią. On i jego spadkobiercy, do momentu sprzedania miasteczka, utrzymywali z własnych środków kolejnych pastorów. W roku 1558 biskup Jan Dziaduski poleca wydalić z diecezji przemyskiej Jakuba ze Strzyżowa kaznodzieję dworu Matjasza III, lecz ten ucieka z Hoczwi do Nowotańca gdzie zostaje pastorem u swego opiekuna Hieronima Stano a następnie u Stanisława Drohojowskiego z Jaćmierza. Hieronim zostaje wówczas przyjęty do herbu Balów.
W 1613 r. protestanci oddali katolikom świątynię, budując nową. W 1698 r. odbywał się jeszcze w Nowotańcu synod kalwiński.
Wiek XVIII to okres upadku miejscowości. W 1624 r. Tatarzy zniszczyli dobra należące do całej parafii, kościół oraz kaplicę należącą do Nowotańca w Bukowsku. Zniszczeniu uległy także Jaćmierz, Puławy, Zarszyn, Nowosielce, Długie, Jasionów, Wzdów, Grabownica oraz Bukowsko. W 1634 Władysław IV Waza – zapewnił Nowotancowi gospodarczą pomyślność, wydając w tym roku przywilej na skład wina węgierskiego. Prawdopodobnie edykt ten miał związek ze zniszczeniem miejscowości przez zagon tatarski w 1624. Częste bywały bowiem przypadki, że monarchowie, nie chcąc bezpośrednio obciążać własnej kiesy kosztami odbudowy zniszczonych miast i wsi, udzielali im rozmaitych łask i udogodnień, obniżali podatki oraz nadawali przywileje. W roku 1673 mienie mieszczan nowotanieckich zostaje złupione po raz pierwszy przez wojska własnego autoramentu. W tym samym roku dobra Stanów w tym sam Nowotaniec łupi ich własna siostra Krystyna Zalewska z Biecza. W następnych latach Sejm Rzeczypospolitej dla podniesienia miasta z upadku ustanowił w miejscowym zamku prawo składu wina węgierskiego. Wskutek pożaru całej parafii Sejm Wiszeński (Sądowa Wisznia) z 1714 r. zwolnił Nowotaniec od wszelkich podatków. W roku 1717 w wyniku utraty wpływów przez protestantów oraz porażce stronnictwa proszwedzkiego Stanowie sprzedają Nowotaniec oraz przyległe wsie katolikowi, łowczemu lwowskiemu, Józefowi Bukowskiemu za kwotę 52.370 złp, który zobowiązany jest również spłacić siostrę Stanów w kwocie 9.500 złp.
W 1727 r. król August II Sas zezwolił na wznowienie targu. Mimo tego miasteczko nie wróciło już do dawnej świetności. Przywilej targowy Nowotaniec traci w roku 1748 na korzyść oddalonego o 4 km Bukowska "novae fundationis". Po Bukowskich Nowotaniec zostaje sprzedany Gumowskim. Tu mieszkał dziedzic zamku i Nowotańca, cieszący się największym poparciem ludności Jakub Ignacy Bronicki herbu Korwin ożeniony z właścicielką tych dóbr Anną Gumowską – skarbnik wiślicki, marszałek ziemi sanockiej w konfederacji barskiej. W 1764 podpisał elekcję Stanisława Augusta Poniatowskiego. W 1768 został porucznikiem chorągwi pancernej. 6 lipca w obozie pod Sieniawą obwołany marszałkiem konfederackim, w czasie generalnego zjazdu szlachty sanockiej i dukielskiej, który skupił około 6000 ludzi, ogłaszając akt konfederacji ziemi sanockiej. Spod Sieniawy ruszył nowo wybrany marszałek przez Krosno do Krakowa. Na czele swojego oddziału w sile 1500 konfederatów przybył z odsieczą Krakowa. Po upadku miasta próbował dowodzić obroną Wawelu przed szturmem wojsk rosyjskich. 15 września jako generalny regimentarz partii małopolskiej wezwał szlachtę do wytrwania w walkach Konfederatów w obronie wolności Polski. Uszedł na Słowację (wówczas Górne Węgry), skąd nawiązał korespondencję z austriackim kanclerzem Wenzlem Antonem von Kaunitzem. Zmarł rok później po krwawych wydarzeniach w roku 1768. Zamek uległ zniszczeniu podczas walk z wojskami rosyjskimi w okresie konfederacji barskiej.
W maju 1772 do Nowotańca weszły oddziały z Austrii, głównie ze słowackiego Preszowa (tzw. preszowska straż przednia) dowodzone przez gen. Esterházyego. Do potomstwa Jakuba Bronickiego, wychowywanego początkowo w Nowotańcu zaliczamy późniejszą hrabiankę Teklę Sas-Jaworską, żonę Aleksandra Jaworskiego (syn hr. Józefa Jaworskiego i Elżbiety Dunin Łabędzkiej) oraz Anielę, która wyszła następnie za Jana Wiktora herbu Brochwicz. Stąd podzielono dobra nowotanieckie na dwie części. Po śmierci Jakuba Bronickiego, Anna Bronicka z Nowotańca wychodzi po raz drugi za mąż, za Walentego Górskiego (pułkownika Wojsk Polskich w Gwardii Koronnej Litewskiej, właściciela Jawornika), później jeszcze raz za Pińskiego. Po małżeństwie córki hr. Aleksandra Jaworskiego Marianny z Feliksem Krziwkowicz-Poźniakiem, Nowotaniec do roku 1944 będzie własnością rodziny Poźniaków.
Zabór austriacki 1772–1918.
Do 1772 r. (I rozbiór Polski) miasteczko należało administracyjnie do ziemi sanockiej województwa ruskiego. Od 1772 r. do cyrkułu leskiego, a następnie sanockiego. Po reformie administracyjnej w 1864 r., powiat sądowy Bukowsko, gmina Bukowsko, starostwo sanockie w kraju Galicja. W 1898 r. miasteczko liczyło 634 mieszkańców (w tym 505 wyznania rzymskokatolickiego, 11 greckokatolickiego i 118 mojżeszowego), ogółem były 103 domy. Większość poborowych służyła w sanockim 45 Galicyjskim Regimencie Piechoty Arcyksięcia Józefa Ferdynanda, przed rokiem 1841 w 12. pułku piechoty hrabiego Rothkircha (Leopold Rothkirch und Panthen; Inhaber des IR. Nr. 12) oraz 15. pułku piechoty barona Bertoletti (Anton Freyh. Bertoletti, FML. 2ter Inhaber des IR. Nr. 15, Divisionär in Böhmen, zu Prag, wurde nach Lemberg).
W powstaniu listopadowym brali udział pochodzący z Nowotańca Jan Granatowski i Jędrzej Gac.
W okresie rewolucji chłopskiej w lutym 1846 chłopi z Nowotańca aresztowali dziedziców Jakuba Wiktora i Wihelma Poźniaka oraz proboszcza ks. Mazankiewicza w celu doprowadzenia ich do cyrkułu w Sanoku. W okresie interwencji zbrojnej Rosji przeciw powstaniu węgierskiemu w roku 1848 przez cyrkuł sanocki w marszu przez Przełęcz Dukielską przemieszczały się oddziały rosyjskie armii pod dowództwem Paskiewicza, które stacjonowały między Jaśliskami i Rymanowem. Sotnie kozaków w tym czasie pod komendą Popowa i hrabiego Dołgowa stacjonowały m.in. w Nowotańcu, Nadolanach i Bukowsku.
W powstaniu styczniowym z 1863 walczył ponownie Jędrzej Gac i pochodzący z Nowotańca ksiądz Witalis Sieradzki z zakonu franciszkanów, który w powstaniu stracił nogę (zmarł w Haczowie jako kapłan dworski).
Z dniem 1 lutego 1890 została otwarta c. k. poczta w Nowotańcu.
W maju 1915 miejscowość była areną krwawych działań wojennych ścierających się armii rosyjskiej i niemieckiej.
W latach 1812-1944 miejscowość była własnością szlachecką, należącą do rodziny Krzywkowicz-Poźniak herbu Przestrzał. Rodzina Stanów sprzedała miejscowość, która do 1944 r. pozostała w prywatnych rękach.
Wiek XX.
Po zakończenia I wojny światowej i upadku monarchii austriacko-węgierskiej na terenie Rzeszowszczyzny podejmowane były próby tworzenia tzw. władzy ludowej. W dniu 6 listopada 1918 na wiecu w Tarnobrzegu proklamowano utworzenie tzw. Republiki Tarnobrzeskiej. 7 listopada powołano Radę Robotniczo–Żotnierską w Przemyślu, tworząc tzw. Republikę Przemyską. W szeregu miejscowościach, m.in. w Sanoku, Nowotańcu, Nadolanach powstały rady robotniczo–chłopskie.
W 1928 r. miasteczko posiadało Ochotniczą Straż Pożarną, ośrodek medyczny (Tr. Żmigrodzka), kasę kredytową Stefczyka, stolarnię (B. Sokołowski), kuźnię (J. Chrząszcz), rzeźnię (L. Ustrzyk) oraz kilka sklepów (C. Rochmes, D. Feitb, M. Rabicka, M. Żmigrodzki, I. Barth). Do września 1939 funkcjonowała 7-klasowa szkoła podstawowa. Poza działalnością zarobkową w rolnictwie oraz rzemiośle część mieszkańców znalazła zatrudnienie w Sanockiej Fabryce Wagonów (ob. SFA Autosan), PKP, oraz zakładach gumowych Schmidta (ob. Sanok Rubber Company), zarabiając do 250 zł miesięcznie w roku 1939 (1 m żyta 14 zł, buty męskie 18 zł, krowa 200 zł).
II wojna światowa.
Miasteczko zostało zajęte przez oddziały niemieckie 10 września 1939, rano w niedzielę. W kwietniu 1940 do Nowotańca przybyła grupa Polaków wysiedlonych z Poznańskiego. Wśród wysiedleńców był m.in. dr Ignacy Ropejko, który następnie został ordynatorem szpitala w Bukowsku. Pomoc wysiedlonym udzielała miejscowa Delegatura Opieki Społecznej w Bukowsku – Oddz. RGO.
W listopadzie 1939 po przywróceniu organizacji szkół powszechnych w miejsce zlikwidowanej szkoły 7-klasowej, powstaje w Nowotańcu szkoła 6-klasowa. Na kierownika szkoły powołano ponownie Jana Dzundzę. Kolejnym kierownikiem szkoły był Władysław Jara, a po nim wysiedlony z Poznańskiego Józef Jurdziński. Naukę religii prowadził wysiedlony również z Poznania ks. Antoni Szymczak. Dzięki staraniom wójta Leona Mazura powstała w roku 1943 nowa droga łącząca Nowotaniec z Bukowskiem.
W roku 1942 miejscowość znalazł się w kręgu zainteresowań misji badawczej prowadzonej przez sekcję rasową i ludoznawczą Institut für Deutsche Ostarbeit z Krakowa. Badania prowadzono m.in. w miejscowościach Sanok, Nowotaniec, Mymoń, Besko i Czerteż.
W okresie do sierpnia 1944 mieściła się w Nowotańcu Placówka AK nr IV podległa Komendzie Obwodu w Sanoku. Komendantami placówki byli kolejno; Eugeniusz Kondyjowski, Tadeusz Sokołowski „Sokół” Jan Banasiewicz „Bohun”. Placówka swym zasięgiem obejmowała Nowotaniec, Nagórzany, Nadolany i Bukowsko. Do działań zaplanowanych przez tę placówkę należą m.in. ataki na strażnice niemieckie w rejonie Wisłoka Wielkiego, wywiad, oraz akcje dywersyjno-sabotażowe.
Od lata 1944 r. w Nowotańcu działała również placówka BCh. W skład utworzonej placówki AK w Nowotańcu nie weszły tylko oddziały młodzieży narodowej, stanowiące strukturę dla tzw. "pułku Romana Dmowskiego". Latem 1944 z wyroku sądu AK zastrzelony został wójt gminy Leon Mazur, kolaborant i konfident sanockiego Gestapo.
Przez okres okupacji docierała do miasteczka m.in. prasa niemiecka w tym gazety "Goniec Krakowski", "Kurier Warszawski", "Krakauer Zeitung", "Das Reich", "Völkischer Beobachter". W miejsce zlikwidowanego pisma dla młodzieży Płomyczek zaczęto wydawać pismo Ster, kolportowane na terenie szkół. Obwód sanocki AK wydawał natomiast tygodnik pt. "Przegląd Tygodniowy" wychodzący w Jaćmierzu pod red. Jana Radożyckiego. Kolportowane były również pisma konspiracyjne "Małopolski Biuletyn Informacyjny", "Warszawski Biuletyn Informacyjny", "Rzeczpospolita" (pismo Delegata Rządu londyńskiego na Kraj). Stronnictwo narodowe kolportowało gazety "Walka" (wydawnictwo krakowskie), "Polak", "Polska Narodowa" (wydawnictwo brzozowskie), "Wielka Polska", "Młody Polak" i warszawski "Głos Narodowy". Po sierpniu 1944 Jan Radożycki prezes sanockiego Stronnictwa Narodowego wydawał jeszcze tygodnik "Sprawy Narodu". Aparat radiowy, który do września 1939 był wyposażeniem domu ludowego podczas okupacji przechowywał w swoim domu Henryk Mindur.
Podczas całej niemieckiej okupacji Gestapo aresztowało: Eugeniusza Kondyjoskiego (więzień obozów w Auschwitz i Weimarze), Tadeusza Sokołowskiego (osadzony w obozie Groß-Rosen), Stanisława Rybickiego (więzień obozów w Auschwitz i Hamburgu). Wszyscy aresztowani przeżyli obozy i powrócili do Nowotańca. Z nowotanieckich Żydów holocaust przeżył tylko M. Bein, który w roku 1940 przedostał się za San do strefy sowieckiej.
Na początku sierpnia 1944 do Nowotańca dotarły pierwsze oddz. Armii Czerwonej. 4 sierpnia pijana kompania żołnierzy radzieckich posuwająca się wzdłuż Pielni w kierunku Nadolan (przedmieście dolne Nowotańca) ostrzelała z karabinów maszynowych niemieckie wozy terenowe tzw. "treny", jadące z Bukowska w kierunku Rymanowa, wywiązała się walka w której zginęło 12 radzieckich żołnierzy. 12 sierpnia Niemcy rozkazali przeniesienie się cywilnej ludności do Bukowska po czym zorganizowali obronę w miasteczku. Następnego dnia odrzucili radziecki atak aż do Jędruszkowiec i okolice górnej Pielni. Front w tym stanie ustalił się i trwał do 16 września 1944. Ponieważ kwaterujące w Nowotańcu i Nagórzanach kompanie SS plądrowały cudzą własność, miejscowa społeczność interweniowała u Generalleutnanta Richarda Wirtza dowódcy 96 Infanterie-Division, kwaterującego w Bukowsku a następnie u Generalleutnanta Paula Scheuerpfluga w Woli Sękowej. Na skutek interwencji i rozkazu generałów kwaterująca kompania "SS" została przeniesiona do Rymanowa. Początki ofensywy radzieckiej dały o sobie znać w miasteczku 14 września 1944 roku, podczas sowieckiego lotniczego bombardowania zginęło 16 osób a 16 domów zostało zburzonych. W nocy z 15 na 16 września artyleria niemiecka ze Stawisk (część Nadolan) wycofała się w kierunku Woli Sękowej, a rano w sobotę oddziały czechosłowackie zajęły Nowotaniec, Nadolany i Nagórzany do Pielni słowaccy żołnierze dotarli o godz. 9.30 rano. Ostatnie wojskowe auto niemieckie opuściło Nowotaniec o godz. 8 rano, 16 września 1944 roku, kierując się przez rynek a następnie polną drogą w stronę Woli Sękowej.
W październiku 1944 r. komenda Placówki AK w Nowotańcu po wkroczeniu Armii Czerwonej została aresztowana przez NKWD, a dwóch jej członków dostało wyroki 2 lat zsyłki na Sybir. Julian Dziedzic i Eugeniusz Królicki wrócili z zesłania w 1946 r. Dla utrzymania porządku utworzono tu w roku 1945 tzw. milicję obywatelską, której komendantem w Nowotańcu został Kazimierz Konieczny. W następnym roku Konieczny został zastrzelony przez członków podziemia antykomunistycznego, w odwecie za przekazywanie informacji sowieckiej NKWD.
Koniec wojny z ukraińskim podziemiem przyniósł duże zniszczenia Nowotańca – 6 kwietnia 1946 oddziały UPA spaliły zupełnie dwie wioski, w tym Nowotaniec, z których pozostały jedynie: kościół, plebania, szkoła i trzy domy. Nowotaniec utracił prawa miejskie po 1946 r.
Bibliografia.
"Słownik geograficzny Królestwa Polskiego i innych krajów słowiańskich" pod redakcją Bronisława Chlebowskiego i Władysława Walewskiego, t. VII, Warszawa 1888, strony 290-291 tak pisze o Nowotańcu:

</doc>
<doc id="1534692" url="https://pl.wikipedia.org/wiki?curid=1534692" title="Parafia Najświętszej Maryi Panny Królowej Polski w Kwiatonowicach">
Parafia Najświętszej Maryi Panny Królowej Polski w Kwiatonowicach

Parafia Matki Bożej Królowej Polski w Kwiatonowicach – parafia znajdująca się w diecezji tarnowskiej w dekanacie łużniańskim.
Historia.
Do 10 lipca 1985 r. Kwiatonowice należały do parafii Bożego Ciała w Bieczu. Z powodu dużej odległości do kościoła w Bieczu mieszkańcy wsi zaczęli starać się o budowa własnego kościoła. W 1979 r. podczas I pielgrzymki do Polski, papież Jan Paweł II poświęcił kamień węgielny pod budowa kościoła w Kwiatonowicach. Budowę rozpoczęto 4 kwietnia 1981 r., a 28 maja 1983 kościół poświęcił biskup tarnowski Jerzy Ablewicz.
Po jego wybudowaniu mieszkańcy zaczęli starać się o utworzenie niezależnej parafii. Bp Jerzy Ablewicz dekretem ogłoszonym dnia 10 lipca 1985 r. erygował nową parafię.
W dniu 3 maja 2021 r. podczas corocznego odpustu parafialnego bp tarnowski Andrzej Jeż dokonał konsekracji kościoła. W konsekrowanym ołtarzu umieszczono wówczas relikwię bł. Karoliny Kózkówny.

</doc>
<doc id="1534703" url="https://pl.wikipedia.org/wiki?curid=1534703" title="Antonio Aranda Lomeña">
Antonio Aranda Lomeña

Antonio Aranda Lomeña (ur. w grudniu 1942 w Kordobie) – hiszpański duchowny rzymskokatolicki Prałatury Personalnej Św. Krzyża i Opus Dei.
Życiorys.
Święcenia kapłańskie otrzymał 15 sierpnia 1971. Od 1965 r. jest licencjatem matematyki Uniwersytetu Complutense w Madrycie, a w 1972 otrzymał stopień doktora teologii na Uniwersytecie Nawarry w Pampelunie.
Od 1991 profesor teologii dogmatycznej na Wydziale Teologicznym Uniwersytetu Nawarry. Członek korespondent Królewskiej Akademii Nauk i członek rady naczelnej Hiszpańskiego Towarzystwa Mariologicznego oraz zarządu Instytutu Historycznego św. Josemaría Escrivá de Balaguer. W latach 1994–1998 był dziekanem Wydziału Teologicznego Papieskiego Uniwersytetu św. Krzyża w Rzymie, był redaktorem naczelnym czasopism teologicznych "Scripta Theologica" (1989–1993) i "Annales Theologici" (1995–1998). Polem jego szczególnego zainteresowania jest teologia trynitarna, chrystologia trynitarna i antropologia teologiczna. Zajmuje się teologią duchowości, szczególnie duchowością św. Josemaríi Escrivy de Balaguer. Opublikował dzieła i rozprawy w języku hiszpańskim, włoskim i niemieckim.

</doc>
<doc id="1534705" url="https://pl.wikipedia.org/wiki?curid=1534705" title="Weathered">
Weathered

Weathered – trzeci studyjny album formacji Creed. Wydany 20 listopada 2001 nakładem Wind-Up Records. Okrył się sześciokrotną platyną. Album zadebiutował na 1 miejscu listy Billboard Top 200 i był na szczycie 8 tygodni, czym wyrównał rekord The Beatles. Album zawiera najkrótszą piosenkę zespołu - Freedom Fighter, oraz najdłuższą - Who's Got My Back. Jest to jedyny album wydany przez zespół w nagrywaniu którego nie uczestniczył basista Brian Marshall, wyrzucony z kapeli w 2000. Partie gitary basowej nagrał Mark Tremonti, natomiast podczas tournée promującego album na tym instrumencie grał Brett Hestla.

</doc>
<doc id="1534708" url="https://pl.wikipedia.org/wiki?curid=1534708" title="Makrowirusy">
Makrowirusy



</doc>
<doc id="1534709" url="https://pl.wikipedia.org/wiki?curid=1534709" title="Mistrzostwa Europy w Curlingu 2008">
Mistrzostwa Europy w Curlingu 2008

Mistrzostwa Europy w Curlingu 2008, odbyły się w dniach 5 – 13 grudnia 2008 w szwedzkim Örnsköldsvik, w Swedbank Arena. Były to 3 mistrzostwa odbywające się w tym kraju. W zawodach brało udział 49 drużyn (21 kobiecych i 28 męskich, w ostatniej chwili swoje dwie reprezentacje wycofała Serbia), z udziału zrezygnowały Litwinki, Islandczycy i Ukraińcy.
Tytułów mistrzów kontynentu broniły Szwedki (Anette Norberg) i Szkoci (David Murdoch). 5 grudnia odbyły się treningi i ceremonia otwarcia mistrzostw, następnego dnia rozpoczęła się faza grupowa. Zakończyła się 10 i 11 grudnia. W dniach 11-13 grudnia trwały mecze play-off.
Turniej kobiet wygrały ostatecznie Szwajcarki pokonując w finale 5:4 Szwedki. Brązowy medal zdobyły Dunki. Medale grupy B zdobyły Norweżki, Finki i Węgierki. Reprezentacje z krajów nordyckich wystąpią w 2009 w grupie A. Ponadto Norweżki zagrają na mistrzostwach świata po wygraniu barażu z Anglią. Do grupy B spadły reprezentantki Holandii i Czech. Podczas tych mistrzostw kobieca reprezentacja Polski odniosła swój dotychczasowy największy sukces. Polki doszły do fazy play-off i ostatecznie zostały sklasyfikowane na 4. miejscu grupy B.
Turniej mężczyzn wygrali obrońcy tytułu Szkoci, pokonali w finale Norwegów 7:6. Brązowy medal zdobyli Niemcy. Niższą grupę wygrali Finowie przed Włochami i Węgrami. Finowie po pokonaniu Szwedów w barażach zagrają na mistrzostwach świata. Do grupy B spadły reprezentacje, które podczas tych mistrzostw stamtąd awansowały - Irlandia i Hiszpania. Reprezentacja Polski została sklasyfikowana na 18. miejscu co jest najlepszym dotychczasowym wynikiem.
Eliminacje w Polsce.
W Polsce zorganizowano mistrzostwa kraju, które później wyłoniły drużyny do turnieju kwalifikacyjnego. Reprezentacją kobiet została drużyna Media CC Warszawa (Marta Szeliga-Frynia), w konkurencji męskiej był to zespół Media CC Polaris (Krzysztof Kowalski). Występowali w grupie B.
Kobiety.
Wyniki.
Play-off.
Finał.
13 grudnia 2008, 15:00
Półfinał.
12 grudnia 2008, 19:00
1-2.
11 grudnia 2008, 20:00
3-4.
11 grudnia 2008, 20:00
Tie-breaker.
11 grudnia 2008, 15:00
Angielki i Holenderki rywalizowały o 8. miejsce w turnieju. Wygrana drużyna rozegra challenge do Mistrzostw Świata 2009 ze złotymi medalistkami grupy B, drużyna przegrana w przyszłorocznym turnieju będzie występować w grupie B.
Każdy z każdym.
Sesja 1..
6 grudnia 2008, 12:00
Sesja 2..
6 grudnia 2008, 20:00
Sesja 3..
7 grudnia 2008, 14:00
Sesja 4..
8 grudnia 2008, 8:00
Sesja 5..
8 grudnia 2008, 16:00
Sesja 6..
9 grudnia 2008, 9:00
Sesja 7..
9 grudnia 2008, 18:30
Sesja 8..
10 grudnia 2008, 14:00
Sesja 9..
11 grudnia 2008, 8:00
Challange do Mistrzostw Świata 2009.
12 grudnia 2008, 20:00, Skyttishallen
13 grudnia 2008, 9:00, Swedbank Arena
13 grudnia 2008, 14:00, Swedbank Arena
Mężczyźni.
Wyniki.
Play-off.
Finał.
13 grudnia 2008, 11:00
Półfinał.
12 grudnia 2008, 14:00
1-2.
11 grudnia 2008, 20:00
3-4.
11 grudnia 2008, 20:00
Każdy z każdym.
Klasyfikacja.
Pomimo takiego samego bilansu meczów Szkoci znaleźli się w dolnej połowie play-off. Zdecydowały o tym wyniki meczów z Niemcami i Norwegią - oba przegrane.
Sesja 1..
6 grudnia 2008, 8:00
Sesja 2..
6 grudnia 2008, 16:00
Sesja 3..
7 grudnia 2008, 9:00
Sesja 4..
7 grudnia 2008, 19:00
Sesja 5..
8 grudnia 2008, 12:00
Sesja 6..
8 grudnia 2008, 20:00
Sesja 7..
9 grudnia 2008, 14:00
Sesja 8..
10 grudnia 2008, 9:00
Sesja 9..
10 grudnia 2008, 18:30
Challange do Mistrzostw Świata 2009.
12 grudnia 2008, 20:00, Skyttishallen
13 grudnia 2008, 9:00, Swedbank Arena
13 grudnia 2008, 14:00, Swedbank Arena

</doc>
<doc id="1534712" url="https://pl.wikipedia.org/wiki?curid=1534712" title="Nevado del Huila">
Nevado del Huila

Nevado del Huila – najwyższy wulkan w Kolumbii, pod względem budowy jest to stratowulkan, w paśmie Kordyliery Środkowej (Andy). Położony jest w prowincji Huila. Wznosi się 5,365 metrów n.p.m. Ostatnie erupcje miały miejsce w 2007 i 2008 roku, po ponad 500-letnim braku aktywności. W połowie listopada 2008 roku jego wybuch zabił co najmniej 10 osób; ewakuowano wtedy ponad 12 tys. osób.
Zobacz też.
Lista wulkanów w Kolumbii

</doc>
<doc id="1534718" url="https://pl.wikipedia.org/wiki?curid=1534718" title="Barbara Hale">
Barbara Hale

Barbara Hale (ur. 18 kwietnia 1922 w DeKalb, Illinois, zm. 26 stycznia 2017 w Sherman Oaks, Kalifornia) – amerykańska aktorka.
W młodości była modelką. W 1942 podpisała swój pierwszy kontrakt filmowy. Przez wiele lat występowała w westernach u boku swojego męża Billa Williamsa. Choć wystąpiła w około 50 filmach, to największą popularność przyniosła jej rola Delli Street w serialu telewizyjnym "Perry Mason" u boku adwokata Masona (w tej roli Raymond Burr).

</doc>
<doc id="1534719" url="https://pl.wikipedia.org/wiki?curid=1534719" title="Socrealizm liturgiczny">
Socrealizm liturgiczny

Socrealizm liturgiczny – określenie użyte przez Stefana Kisielewskiego wobec monumentalnych wokalno-instrumentalnych utworów o tematyce religijnej, chrześcijańskiej powstających w Polsce od końca lat 70. XX wieku. Zwracać miało ono uwagę na to, że podobnie jak socrealistyczne kantaty i oratoria pisane w czasach stalinizmu, również i one są podobnie patetyczne, a przy tym proste i łatwe w odbiorze. Przykładami tej tendencji są przede wszystkim utwory Wojciecha Kilara (m.in. "Angelus", "Missa pro pace"), Krzysztofa Pendereckiego ("Polskie Requiem, Koncert fortepianowy „Zmartwychwstanie”"), Henryka M. Góreckiego (pieśni o tematyce religijnej, "Beatus vir"). Dzięki tym utworom kompozytorzy zaliczani wcześniej do bardzo elitarnej, ekskluzywnej awangardy kompozytorów współczesnej muzyki (sonorystów) dotarli do szerokiej publiczności koncertowej.
Kontynuacja poglądu.
Dorota Szwarcman nazwała muzykę lat 90. XX w. Pendereckiego i Kilara „muzyką moralnego szantażu”. Andrzej Chłopecki użył nazwy „sacro polo”.

</doc>
<doc id="1534720" url="https://pl.wikipedia.org/wiki?curid=1534720" title="Delma">
Delma

Delma – rodzaj jaszczurki z rodziny płatonogowatych (Pygopodidae).
Zasięg występowania.
Rodzaj obejmuje gatunki występujące w Australii. 
Systematyka.
Etymologia.
"Delma": Gray nie wyjaśnił etymologii nazwy rodzajowej.
Podział systematyczny.
Do rodzaju należą następujące gatunki: 

</doc>
<doc id="1534726" url="https://pl.wikipedia.org/wiki?curid=1534726" title="Batman The Movie">
Batman The Movie



</doc>
<doc id="1534733" url="https://pl.wikipedia.org/wiki?curid=1534733" title="Winsen">
Winsen

Niemcy.
1 miasto:
2 gminy:

</doc>
<doc id="1534734" url="https://pl.wikipedia.org/wiki?curid=1534734" title="Max Skladanowsky">
Max Skladanowsky

Max Skladanowsky (ur. 30 kwietnia 1863 w Pankow pod Berlinem, zm. 30 listopada 1939 tamże) – niemiecki wynalazca, pionier kinematografii. Razem z bratem Emilem wynalazł bioskop, rodzaj wczesnego projektora dla filmów, pierwszy raz zaprezentowanych na płatnym pokazie 1 listopada 1895 roku, dwa miesiące przed premierowym pokazem braci Lumière.
Dziełem braci był m.in. pierwszy film nakręcony na terenie Szwecji pt. "Zabawne spotkanie w ogrodzie zoologicznym w Sztokholmie".

</doc>
<doc id="1534735" url="https://pl.wikipedia.org/wiki?curid=1534735" title="Ciro Domenico Kroon">
Ciro Domenico Kroon

Ciro Domenico Kroon (ur. 31 stycznia 1916, zm. 2001) – polityk Antyli Holenderskich. Pierwszy premier tego terytorium od 14 lutego 1968 do września 1969. Przewodniczący Narodowej Partii Ludowej (Nationale Volkspartij, Partido Nashonal di Pueblo), chadeckiej.

</doc>
<doc id="1534737" url="https://pl.wikipedia.org/wiki?curid=1534737" title="Lepidodactylus">
Lepidodactylus

Lepidodactylus – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w południowo-wschodniej Azji, Australii
i Oceanii. 
Systematyka.
Etymologia.
"Lepidodactylus": "lepis", λεπιδος "lepidos" „łuska”, od λεπω "lepō" „łuszczyć się”; δακτυλος "daktulos" „palec”.
Podział systematyczny.
Do rodzaju należą następujące gatunki: 

</doc>
<doc id="1534741" url="https://pl.wikipedia.org/wiki?curid=1534741" title="III bitwa pod Panipatem">
III bitwa pod Panipatem

III bitwa pod Panipatem – starcie zbrojne, które miało miejsce dnia 14 stycznia 1761 r. w trakcie walk Afgańczyków z Marathami w Indiach.
Do bitwy doszło w dzisiejszym stanie Haryana w Indiach. Armia afgańska w sile 80 tys. ludzi dowodzona przez Ahmeda Szaha Durraniego pokonała wojska Marathów (55 tys. ludzi) pod wodzą Sadaśiwrao Bhau. Klęska Marathów przybliżyła Brytyjczykom drogę do całkowitej kolonizacji Indii.

</doc>
<doc id="1534742" url="https://pl.wikipedia.org/wiki?curid=1534742" title="Henryk Łaskawy">
Henryk Łaskawy

Henryk Łaskawy (ur. 12 grudnia 1298 w Wiedniu, zm. 3 lutego 1327 w Bruck an der Mur) – książę austriacki.
Henryk był synem Albrechta I Habsburga i Elżbiety Tyrolskiej. Jego bratem bliźniakiem był Albrecht II Kulawy. Starał się o rękę Elżbiety węgierskiej córki ostatniego króla węgierskiego z dynastii Arpadów Andrzeja III. Wybranka była pasierbicą jego siostry Agnieszki i w 1309 na polecenie macochy wstąpiła do klasztoru. Zabiegi Henryka okazały się bezskuteczne. Elżbieta pozostała zakonnicą.
W 1314 Henryk ożenił się z Elżbietą von Virneburg bratanicą arcybiskupa kolońskiego Heinricha von Virneburga. Umowę małżeńską podpisano 24 lipca 1314. Henryk chciał w ten sposób uzyskać jego głos elektorski niezbędny do wyboru na króla niemieckiego swojego brata Fryderyka Pięknego. W następnych latach uczestniczył w walkach na terenie Niemiec. W 1322 w bitwie pod Mühldorfem dostał się do niewoli. Został przekazany królowi Czech Janowi Luksemburskiemu, który uwięził go na dwa miesiące na zamku Křivoklát. Wolność odzyskał po zapłaceniu 9000 grzywien srebra. Pobyt w niewoli nadwerężył jego zdrowie i przyspieszył śmierć. Zmarł bezpotomnie.

</doc>
<doc id="1534745" url="https://pl.wikipedia.org/wiki?curid=1534745" title="Tajna misja (serial animowany)">
Tajna misja (serial animowany)

Tajna misja (ang. "The Secret Show", 2006-2008) – brytyjski serial animowany.
Opis fabuły.
Dwoje tajnych agentów pracujących w organizacji U.Z.Z muszą uratować świat przed organizacją T.H.E.M &amp; The Impostor. 
Wersja polska.
Opracowanie i udźwiękowienie wersji polskiej: na zlecenie ZigZap – Studio SonicaReżyseria: Miriam AleksandrowiczDialogi polskie: Agnieszka KudelskaDźwięk i montaż: Agnieszka StankowskaKierownictwo produkcji: Agnieszka KudelskaW wersji polskiej udział wzięli:
i inni

</doc>
<doc id="1534758" url="https://pl.wikipedia.org/wiki?curid=1534758" title="Ptyodactylus">
Ptyodactylus

Ptyodactylus – rodzaj jaszczurki z rodziny Phyllodactylidae.
Zasięg występowania.
Rodzaj obejmuje gatunki występujące w Afryce i na Bliskim Wschodzie. 
Systematyka.
Etymologia.
"Ptyodactylus": "ptuon" „wachlarz”, od πτυσσω "ptussō" „sfałdować, zwinąć”; δακτυλος "daktulos" „palec”.
Podział systematyczny.
Do rodzaju należą następujące gatunki: 

</doc>
<doc id="1534759" url="https://pl.wikipedia.org/wiki?curid=1534759" title="Tom Boxer">
Tom Boxer

Tom Boxer (właśc. Cosmin Simionic; ur. 6 stycznia 1977) – rumuński DJ, producent muzyczny i kompozytor. Zanim został producentem muzycznym, grał na gitarze od piątego roku życia. Znany jest z przebojów takich jak: "Brasil", "Morena" i "Deep In Love".
Aby nauczyć się produkcji muzyki klubowej postanowił opuścić ojczysty kraj i udać się do Wielkiej Brytanii. Po powrocie wydał album 'Zamorena' nagrany wspólnie z jazzową wokalistką Ancą Parghel. Na płytę składa się 10 utworów oraz 3 remiksy. Całość utrzymana w stylu muzyki house, dance. Kolejny longplay artysty ma ukazać się z początkiem roku 2009. Na płycie wystąpią artyści reggae'owi: Buppy, Mike Diamonz i Leon.
Utwór "Brasil" osiągnął wielki sukces w krajach Europy Wschodniej. Przez 4 tygodnie znajdował się na pierwszym miejscu najpopularniejszych singli w Rumunii. Wysokie miejsca singiel zajął także w Mołdawii, Rosji czy Bułgarii. Teledysk do kawałka "Brasil" został nakręcony w Rio de Janeiro. 
W Polsce piosenka "Morena" dotarła do pierwszego miejsca na liście Polish Airplay Chart.

</doc>
<doc id="1534761" url="https://pl.wikipedia.org/wiki?curid=1534761" title="Bovesia">
Bovesia

Bovesia, znana też jako Grecìa Calabra (Grecja kalabryjska) - jeden z dwóch obszarów w południowych Włoszech w którym używany jest język griko a mieszkańcy kultywują kulturę italogrecką. Obejmuje 9 kalabryjskich wiosek w okolicach Reggio di Calabria, na zachodnim krańcu Kalabrii i liczy znacznie mniej mieszkańców od drugiego obszaru tej kultury, Grecìa Salentina.

</doc>
<doc id="1534762" url="https://pl.wikipedia.org/wiki?curid=1534762" title="Live in Australia (album Chrisa Isaaka)">
Live in Australia (album Chrisa Isaaka)

Live in Australia – pierwszy koncertowy, a trzynasty w ogóle album amerykańskiego piosenkarza Chrisa Isaaka. Został nagrany w Melbourne w 2006 roku i wydany 18 października 2008 nakładem Universal Music Group.

</doc>
<doc id="1534763" url="https://pl.wikipedia.org/wiki?curid=1534763" title="Pałac w Czerwięcicach">
Pałac w Czerwięcicach

Pałac w Czerwięcicach – neorenesansowy pałac z 1892 r., znajdujący się w Czerwięcicach w powiecie raciborskim, w województwie śląskim.
Opis.
Pałac wybudowany został w 1892 r. z inicjatywy Wiktora von Wrochema (1844-1910). Po jego śmierci pałac wraz z majątkiem odziedziczyła córka Zofia (1884-1965), zamężna z Hansem von Schimonsky. Budowla otoczona była ogrodem i parkiem. Obecnie zachował się jedynie park z okazami starodrzewia. Pałac należał do rodziny von Schimonsky do 1945 r., kiedy opuścili oni Czerwięcice. W czasie II wojny światowej w pałacu mieścił się sztab niemiecki, a antenę radiostacji można zobaczyć do dzisiaj. Budowla obecnie należy do osoby prywatnej.

</doc>
<doc id="1534764" url="https://pl.wikipedia.org/wiki?curid=1534764" title="Ptychozoon">
Ptychozoon

Ptychozoon – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w Azji Południowo-Wschodniej. 
Systematyka.
Etymologia.
"Ptychozoon": "ptux", πτυχος "ptukhos" „warstwa, fałda”, od πτυσσω "ptussō" „sfałdować”; ζωον "zōon" „zwierzę”.
Podział systematyczny.
Do rodzaju należą następujące gatunki: 

</doc>
<doc id="1534769" url="https://pl.wikipedia.org/wiki?curid=1534769" title="Thalassius albocinctus">
Thalassius albocinctus

Thalassius albocinctus – gatunek pająka z rodzaju "Thalassius", należącego do rodziny darownikowatych. 
Osobniki znaleziono w tropikalnych lasach w Azji, Indii oraz na Filipinach. Pająk ten potrafi polować na małe ryby. Ma dość charakterystyczny wygląd, posiada czarne, błyszczące, pasemko na głowotułowiu i odwłoku oraz długie, żółtawo-brązowe nogi. Zazwyczaj znajdywane są w pobliżu wody.

</doc>
<doc id="1534771" url="https://pl.wikipedia.org/wiki?curid=1534771" title="McCormick Observatory">
McCormick Observatory

McCormick Observatory – obserwatorium astronomiczne, zlokalizowane w Charlottesville w Stanach Zjednoczonych.
Obserwatorium jest zarządzane przez Wydział Astronomii University of Virginia. Znajduje się na szczycie góry Mount Jefferson.
Historia obserwatorium sięga 1870 roku, kiedy pochodzący z Wirginii Leander McCormick, współwłaściciel "McCormick Harvesting Machine Company" postanowił sfinansować budowę największego teleskopu na świecie i podarować go instytucji edukacyjnej ze swojego rodzinnego
stanu. Jednak straty finansowe spowodowane wojną secesyjną oraz wielkiego pożaru, który w październiku 1871 w Chicago zniszczył znaczną część jego fabryk, spowodowały ograniczenie pierwotnych planów.
W 1877 roku McCormick zdecydował się na ufundowanie 26-calowego teleskopu dla University of Virginia. Był to wówczas największy teleskop w USA i drugi, co do wielkości na świecie. Został on oddany do użytku w 1885 roku i nazwany imieniem fundatora. Teleskop był podstawowym narzędziem badawczym do lat 60. oraz używany w celach astrometrycznych do 1990 roku. Od tego czasu wykorzystywany jest głównie do celów edukacyjnych, zaś programy badawcze realizowane są w Fan Mountain Observatory (na południe od Charlottesville) i innych nowszych obserwatoriach.

</doc>
<doc id="1534775" url="https://pl.wikipedia.org/wiki?curid=1534775" title="Histmag.org">
Histmag.org



</doc>
<doc id="1534776" url="https://pl.wikipedia.org/wiki?curid=1534776" title="Rui Silva">
Rui Silva

Rui Manuel Monteiro da Silva (ur. 3 sierpnia 1977) – portugalski lekkoatleta, średniodystansowiec, medalista igrzysk olimpijskich, Mistrzostw Świata i Europy.
Najlepsze wyniki Silva osiąga w biegu na 1500 metrów :
Rui Silva ma również w dorobku dwa medale na dwukrotnie dłuższym dystansie – 3000 metrów :

</doc>
<doc id="1534780" url="https://pl.wikipedia.org/wiki?curid=1534780" title="Stenodactylus">
Stenodactylus

Stenodactylus – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w Afryce, na Bliskim Wschodzie i w południowo-zachodniej części Azji. 
Systematyka.
Etymologia.
"Stenodactylus": "stēnos" „wąski, cienki, chudy”; δακτυλος "daktulos" „palec”.
Podział systematyczny.
Do rodzaju należą następujące gatunki: 

</doc>
<doc id="1534783" url="https://pl.wikipedia.org/wiki?curid=1534783" title="Thalassius">
Thalassius

Thalassius – rodzaj pająków z rodziny darownikowatych.
Gatunki.
"Thalassius" 

</doc>
<doc id="1534787" url="https://pl.wikipedia.org/wiki?curid=1534787" title="Puchar Świata w snowboardzie 2008/2009">
Puchar Świata w snowboardzie 2008/2009

Puchar Świata w snowboardzie w sezonie 2008/2009 to 15. edycja tej imprezy. Cykl rozpoczął się 7 września 2008 roku w nowozelandzkim ośrodku sportów zimowych Cardrona w zawodach halfpipe. Ostatnie zawody sezonu odbyły się natomiast 22 marca 2009 roku we włoskim Valmalenco.
Puchar Świata rozegrany został w 15 krajach i 18 miastach na 5 kontynentach. Najwięcej konkursów (4) rozegranych zostało w kanadyjskim Stoneham; Kanada jest także państwem, w którym odbyło się najwięcej zawodów - 8.
Obrońcami tytułów najlepszych zawodników Pucharu Świata byli:

</doc>
<doc id="1534795" url="https://pl.wikipedia.org/wiki?curid=1534795" title="Pachydactylus">
Pachydactylus

Pachydactylus – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w Afryce. 
Systematyka.
Etymologia.
"Pachydactylus": "pakhus" „wielki, gruby”; δακτυλος "daktulos" „palec”.
Podział systematyczny.
Do rodzaju należą następujące gatunki:

</doc>
<doc id="1534796" url="https://pl.wikipedia.org/wiki?curid=1534796" title="Katastrofa lotu Yeti Airlines 103">
Katastrofa lotu Yeti Airlines 103

Katastrofa lotu Yeti Airlines 103 miała miejsce 8 października 2008 roku w Nepalu. Samolot De Havilland Canada DHC-6 Twin Otter (nr rej. 9N-AFE), linii Yeti Airlines (lot nr 103), lecący z Katmandu z 19 osobami na pokładzie, rozbił się w czasie podchodzenia do lądowania na lotnisku Tenzing-Hillary airport w Lukli. W katastrofie zginęło 18 osób, jedna przeżyła.
Lotnisko.
Lotnisko Tenzing-Hillary w Lukli jest miejscem przylotu turystów, chcących dostać się na szczyt Mount Everest. Lotnisko to słynie ze swego trudnego położenia – pas startowy ma zaledwie 550 metrów długości, 20 metrów szerokości i jest położony na wzniesieniu, nad lotniskiem bardzo często występują mgły.
Ofiary katastrofy.
Na pokładzie samolotu znajdowało się 14 turystów, z czego 12 było obywatelami Niemiec, a dwóch - Australii. Katastrofę przeżył tylko Surendra Kunwar, który był pilotem samolotu.
Inne katastrofy.
24 sierpnia 2010 roku w okolicach miasta Shikharpur, rozbił się samolot Dornier Do 228, należący do linii Agni Air, który również odbywał lot na linii Katmandu – Lukla. W katastrofie tej śmierć poniosło 14 osób – wszyscy na pokładzie.

</doc>
<doc id="1534798" url="https://pl.wikipedia.org/wiki?curid=1534798" title="Pisaurinae">
Pisaurinae



</doc>
<doc id="1534799" url="https://pl.wikipedia.org/wiki?curid=1534799" title="Winsen (Aller)">
Winsen (Aller)

Winsen (Aller) – gmina samodzielna (niem. "Einheitsgemeinde") położona w niemieckim kraju związkowym Dolna Saksonia, w powiecie Celle. Leży na brzegu rzeki Aller, na zachód od dopływu Örtze na południowym skraju Pustaci Lüneburskiej.
Linki zewnętrzne.
strona internetowa gminy Winsen (Aller) 

</doc>
<doc id="1534804" url="https://pl.wikipedia.org/wiki?curid=1534804" title="Gonatodes">
Gonatodes

Gonatodes – rodzaj jaszczurki z rodziny Sphaerodactylidae.
Zasięg występowania.
Rodzaj obejmuje gatunki występujące w Ameryce Środkowej i Południowej. 
Systematyka.
Etymologia.
"Gonatodes": "gonatōdēs" „kolankowaty, sękaty”.
Podział systematyczny.
Do rodzaju należą następujące gatunki: 

</doc>
<doc id="1534805" url="https://pl.wikipedia.org/wiki?curid=1534805" title="Olga Drożdż">
Olga Drożdż

Olga Drożdż (ur. 25 lutego 1989 w Pile) – polska zawodniczka trenująca strzelectwo sportowe, specjalizująca się w strzelaniu do ruchomej tarczy.
Wychowanka klubu sportowego Inter-Continental Piła. Wielokrotna medalistka Mistrzostw Polski. Członkini kadry narodowej w 2006 i 2007 roku. Studentka Akademii Wychowania Fizycznego i Sportu w Gdańsku oraz Sopockich Szkół Fotografii WFH. Na Mistrzostwach Polski Seniorów rozgrywanych w ruchomej tarczy w Zielonej Górze w 2008 roku zdobyła dwa złote medale w konkurencji RT 20+20 oraz RT 40 MIX na strzelnicy 10-metrowej - były to ostatnie oficjalne Mistrzostwa Polski rozgrywane w pełnym wymiarze.
Zaangażowana w działania prowadzące do przywrócenia konkurencji RT na Igrzyska Olimpijskie oraz w Polsce na dużą skalę. W 2016 roku brała udział w Mistrzostwach Świata w Suhl (Niemcy), gdzie w nowej konkurencji ruchoma tarcza mixed team event w duecie z Łukaszem Czaplą zajęła 7. miejsce.

</doc>
<doc id="1534806" url="https://pl.wikipedia.org/wiki?curid=1534806" title="Cessna Citation X">
Cessna Citation X

Cessna Citation X – samolot biznesowy dalekiego zasięgu. Citation X osiąga prędkość maksymalną 0,92 macha (1127) km/h i jest najszybszym samolotem pasażerskim będącym w użyciu. Citation X jest jednym z największych modeli firmy Cessna.
W 2012 oblatano zmodernizowaną wersję, certyfikowaną w 2013, wydłużoną o 38 cm z silnikami Rolls-Royce AE3007C2 o ciągu 31,29 kN (poprzednie wersje C: 28,66 kN, C1: 30,09 kN) ze sterowaniem FADEC, wingletami i awioniką Garmin G5000 (zastąpiła Honeywell 2000/Elite). Prędkość samolotu wzrosła do 0,935 macha, udźwig wzrósł o 97 kg do 1140 kg, a prędkość przelotowa o 37km/h do 976 km/h.

</doc>
<doc id="1534808" url="https://pl.wikipedia.org/wiki?curid=1534808" title="Süreyya Ayhan">
Süreyya Ayhan

Süreyya Ayhan (ur. 6 września 1978 w Korgunie, w prowincji Çankırı) – turecka lekkoatletka, wicemistrzyni świata i mistrzyni Europy w biegu na 1500 metrów, uczestniczka letnich igrzysk olimpijskich w Sydney (2000).
Największe sukcesy Ayhan odnosiła na dystansie 1500 metrów:
Znakomicie rozpoczętą karierę przerwała wpadka dopingowa – w sierpniu 2004 została zdyskwalifikowana za złamanie zasad antydopingowych. W 2007 podczas treningów w USA została poddana testom, które wykryły u Ayhan niedozwolone środki – ponieważ było to drugie tego rodzaju przewinienie, na Ayhan nałożono karę dożywotniej dyskwalifikacji.

</doc>
<doc id="1534812" url="https://pl.wikipedia.org/wiki?curid=1534812" title="Mistrzostwa świata w biegach przełajowych">
Mistrzostwa świata w biegach przełajowych

Mistrzostwa świata w biegach przełajowych (en. "IAAF World Cross Country Championships)" – międzynarodowe zawody lekkoatletyczne organizowane od 1973 roku obecnie w interwale dwuletnim.
Historia czempionatów w biegach przełajowych sięga początków XX wieku – pierwsza edycja międzynarodowych mistrzostw w biegach przełajowych odbyła się w 1903 roku w Hamilton w Szkocji. Do 1971 organizacją zawodów – pod obowiązującą od 1903 roku nazwą – zajmowała się Międzynarodowa Unia Biegów Przełajowych. Na początku lat 70. impreza została przekazana pod jurysdykcję IAAF-u, który w belgijskim Waregem zorganizował w 1973 roku pierwszą edycję mistrzostw globu w przełajach. Zaplanowane na rok 1982 zawody miały odbyć się w Warszawie jednak z powodu wprowadzenia w Polsce stanu wojennego na początku roku zdecydowano się przenieść imprezę do Rzymu. Od pierwszej edycji zawodów aż do roku 2011 czempionat odbywał się rokrocznie. 12 sierpnia 2009 podczas kongresu IAAF-u w Berlinie zdecydowano iż zawody będą odbywać się w cyklu dwuletnim.

</doc>
<doc id="1534813" url="https://pl.wikipedia.org/wiki?curid=1534813" title="Mistrzostwa Świata w Biegach Przełajowych 1987">
Mistrzostwa Świata w Biegach Przełajowych 1987

15. Mistrzostwa Świata w Biegach Przełajowych – zawody lekkoatletyczne, które odbyły się 22 marca 1987 na terenie toru wyścigów konnych Służewiec w Warszawie. 
Pierwotnie przełajowe mistrzostwa świata miały odbyć się w Warszawie zimą 1982 roku jednak z powodu wprowadzenia w Polsce 13 grudnia 1981 roku stanu wojennego Międzynarodowe Stowarzyszenie Federacji Lekkoatletycznych (IAAF) przeniosło imprezę do Rzymu.

</doc>
<doc id="1534815" url="https://pl.wikipedia.org/wiki?curid=1534815" title="Joanna Bator">
Joanna Bator

Joanna Bator, również Joanna Bator-Łukasiewicz (ur. 2 lutego 1968 w Wałbrzychu) – polska pisarka, publicystka, felietonistka.
Życiorys.
Studiowała kulturoznawstwo na Uniwersytecie Wrocławskim. Ukończyła także Szkołę Nauk Społecznych przy Polskiej Akademii Nauk w Warszawie. Jej doktorat w dziedzinie filozofii poświęcony był filozoficznym aspektom feministycznych teorii i dyskusji, jaką feministki prowadziły z psychoanalizą i postmodernizmem. Była to jedna z pierwszych w Polsce prac na ten temat.
W latach 1999–2008 Joanna Bator pracowała jako adiunkt w Instytucie Filozofii i Socjologii PAN, w latach 2007–2011 wykładała również w Polsko-Japońskiej Wyższej Szkole Technik Komputerowych i kilku innych warszawskich uczelniach. W tym czasie przebywała na stypendiach w Middlesex University w Londynie, dwukrotnie w New School for Social Research w Nowym Jorku i trzykrotnie w Tokio jako stypendystka JSPS, Cannon Foundation in Europe oraz Japan Foundation. Pisała felietony i eseje w prasie polskiej i polonijnej – zawsze jako „wolny strzelec”. Jurorka międzynarodowej Nagrody im. Ryszarda Kapuścińskiego w latach 2012–2014.
Jest znawczynią i wielbicielką japońskiej kultury. Efektem pierwszego dwuletniego pobytu Joanny Bator w Japonii była książka "Japoński wachlarz" (2004, 2011). W 2013 pojawił się na rynku jej zbiór esejów i felietonów "Rekin z Parku Yoyogi". W jej powieściach jest również wiele odniesień i inspiracji związanych z japońską kulturą. W sumie spędziła w Japonii cztery lata.
Od 2011 Joanna Bator nie jest związana z żadną instytucją naukową i poświęca się głównie pisaniu. Pierwsza powieść, "Piaskowa Góra" (2009), przyniosła jej sukces w Polsce i za granicą, który ugruntowała następna – "Chmurdalia" (2010). Jej kolejna powieść "Ciemno, prawie noc" ukazała się w 2012 i została nagrodzona Nagrodą Literacką „Nike”. Następnie Bator opublikowała kolejny esej intymny pt. "Wyspa Łza" w 2014 i powieść "Rok Królika" w 2015. Jesienią 2017 ukazała się jej pierwsza japońska powieść pt. "Purezento".
W 2012 Joanna Bator skrytykowała Wikipedię w Gazecie Wyborczej, gdyż nie pozwolono jej poprawić daty swoich urodzin w Wikipedii, błędnie podanej w innych źródłach. Powodem było niepowołanie się przez autorkę na weryfikowalne źródła zewnętrzne. Dariusz Jemielniak, analizując ten incydent zauważa, że stanowi on przykład niezrozumienia zasad Wikipedii przez społeczeństwo. Była to pierwsza w Polsce tak głośna krytyka nowych mediów przez twórców literatury, która doprowadziła do dyskusji w licznych mediach.
Publikacje.
Felietonistka „Gazety Wyborczej” i „Pani”; publikowała w: „Bluszczu”, „Czasie Kultury”, „Kulturze i Społeczeństwie”, „Twórczości”, „Tygodniku Powszechnym”. Autorka prac naukowych, esejów, powieści i opowiadań.
Książki redagowane:
Nagrody.
Za "Japoński wachlarz" (2004, 2011) uhonorowana została Nagrodą Wydawców i Nagrodą im. Beaty Pawlak w 2005. Jej "Piaskowa Góra" była nominowana do Nagrody Literackiej „Nike” 2010 oraz Nagrody Literackiej Gdynia a niemiecki przekład znalazł się w finale Niemieckiej Międzynarodowej Nagrody Literackiej. Finał Nagrody Literackiej „Nike” 2011 za "Chmurdalia". Laureatka Nagrody Literackiej „Nike” (2013) za powieść "Ciemno, prawie noc". W 2015 została odznaczona Srebrnym Medalem „Zasłużony Kulturze Gloria Artis”. W 2018 wraz z tłumaczką Esther Kinsky otrzymała Nagrodę Literacką im. Hermanna Hessego (). 
Jurorka międzynarodowej Nagrody im. Ryszarda Kapuścińskiego.

</doc>
<doc id="1534817" url="https://pl.wikipedia.org/wiki?curid=1534817" title="Donald Michael Thomas">
Donald Michael Thomas

Donald Michael Thomas, D.M. Thomas (ur. 27 stycznia 1935 w Redruth w Kornwalii, zm. 26 marca 2023 w Truro) – angielski powieściopisarz, poeta, tłumacz. 
Ukończył z wyróżnieniem anglistykę na Oksfordzie w 1959 roku. Mieszkał i pracował w Australii i Stanach Zjednoczonych, potem wrócił do rodzinnej Kornwalii.
Najbardziej znana jest jego powieść "Biały hotel" (1981), o kobiecie przechodzącej psychoanalizę. Tak jak duża część jego twórczości, nie jest zbyt znana w Wielkiej Brytanii, ale bardzo spodobała się w Europie kontynentalnej i w USA. Thomas, postmodernista, łączy w całość materiał często cytowany z innych publikacji, naśladuje style innych pisarzy.
W latach 50., w czasie zimnej wojny, uczył się rosyjskiego podczas służby wojskowej. W wojsku język mu się nie przydał, ale odtąd interesował się rosyjską kulturą i literaturą. Ta fascynacja przyniosła szereg jego dobrze przyjętych tłumaczeń poezji rosyjskiej w latach 80. 

</doc>
<doc id="1534821" url="https://pl.wikipedia.org/wiki?curid=1534821" title="Edsel Citation">
Edsel Citation

Edsel Citation – samochód osobowy klasy luksusowej wyprodukowany pod amerykańską marką Edsel w 1958 roku. 
Historia i opis modelu.
Citation bazował na przedłużonej płycie podłogowej spotykanej w pojazdach Mercury, użyto jej również w samochodzie Edsel Corsair. Citation reprezentował sobą najwyższą jakość wyposażenia dostępną w samochodach Edsel. Oprócz luksusowo wyposażonego wnętrza samochód wyróżniał się także akcentami ze stali nierdzewnej.
Całkowity poziom produkcji dla Stanów Zjednoczonych i Kanady wyniósł 9299 sztuk, w tym 930 to zbudowane w USA kabriolety, 5588 - czterodrzwiowe hardtopy (5,112 w USA i 476 w Kanadzie) oraz 2781 hardtop coupe (2535 USA, 246 Kanada). Pod koniec roku 1958 zaprzestano produkcji modelu.

</doc>
<doc id="1534823" url="https://pl.wikipedia.org/wiki?curid=1534823" title="D. M. Thomas">
D. M. Thomas



</doc>
<doc id="1534826" url="https://pl.wikipedia.org/wiki?curid=1534826" title="130 mm armata polowa wz. 1954 (M-46)">
130 mm armata polowa wz. 1954 (M-46)

130 mm armata polowa wz. 1954 (M-46) – sowieckie holowane działo polowe kalibru 130 mm, produkowane w latach 50. XX wieku.
Działa M-46 są obecnie wykorzystywane w armiach wielu państw świata. Produkowane były na licencji w Chinach pod nazwą Typ 59. W ZSRR zostały zastąpione przez działa 2A36 oraz działa samobieżne 2S5 Hiacynt.
Do strzelania stosuje się naboje rozdzielnego ładowania z pociskiem odłamkowo-burzącym. Posiada łoże dwuogonowe. Do przewożenia działa stosowany jest przodek.

</doc>
<doc id="1534827" url="https://pl.wikipedia.org/wiki?curid=1534827" title="130 mm armata polowa wz. 1954">
130 mm armata polowa wz. 1954



</doc>
<doc id="1534833" url="https://pl.wikipedia.org/wiki?curid=1534833" title="Armata polowa M-46">
Armata polowa M-46



</doc>
<doc id="1534834" url="https://pl.wikipedia.org/wiki?curid=1534834" title="Krzyżak zielony">
Krzyżak zielony

Krzyżak zielony ("Araniella cucurbitina") pająk z rodzaju "Araniella", należący do rodziny krzyżakowatych.
Samice rosną do 8 mm, samce tylko do 5 mm. Pająk występuje głównie na leśnych polanach, gdzie buduje pajęczyny na liściach i kwiatach krzaków lub trawy. Pajęczyny mają około 10 cm średnicy.
Ten pająk nie korzysta z kryjówek, ponieważ jest zakamuflowany przez swój zielony kolor. Dorosłe pająki przybierają zielony kolor na wiosnę. Świeżo wyklute młode są czerwone i brązowe. Oznaką osiągnięcia dorosłego wieku jest zmiana koloru odwłoka z czerwonego na zielony.
Pająki występują w Palearktyce, choć można je znaleźć w Ameryce Północnej, dokąd zostały prawdopodobnie zawleczone.

</doc>
<doc id="1534837" url="https://pl.wikipedia.org/wiki?curid=1534837" title="David Gillick">
David Gillick

David Gillick (ur. 9 lipca 1983 w Dublinie) – irlandzki lekkoatleta, sprinter, olimpijczyk.
Największe sukcesy odnosił w biegu na 400 metrów :
Gillick był również najmocniejszym punktem irlandzkiej sztafety 4 × 400 metrów, która ma w dorobku brązowy medal Halowych Mistrzostw Świata w Lekkoatletyce (Budapeszt 2004).

</doc>
<doc id="1534850" url="https://pl.wikipedia.org/wiki?curid=1534850" title="Tajna misja">
Tajna misja



</doc>
<doc id="1534851" url="https://pl.wikipedia.org/wiki?curid=1534851" title="Ile Royale">
Ile Royale



</doc>
<doc id="1534852" url="https://pl.wikipedia.org/wiki?curid=1534852" title="Ile Saint-Joseph">
Ile Saint-Joseph



</doc>
<doc id="1534853" url="https://pl.wikipedia.org/wiki?curid=1534853" title="Theogonia (album)">
Theogonia (album)

Theogonia – dziewiąty album studyjny greckiego zespołu muzycznego Rotting Christ. Wydawnictwo ukazało się 22 stycznia 2007 roku nakładem wytwórni muzycznej Season of Mist. Nagrania zostały zarejestrowane jesienią 2006 roku w S.C.A. Studios w Atenach. Materiał był promowany teledyskami do utworów „Keravnos Kyvernitos” i „Enuma Elish”, które wyreżyserował Bob Katsionis.
Tytuł albumu wywodzi się od "Theogonii", poematu poety starożytnej Grecji Hezjoda, w której opisał wizję narodzin bogów i początków istnienia świata. Tekstowo album również porusza tematykę greckiej mitologii, utwory zawierają wiele fragmentów w starogrece oraz łacinie.
Lista utworów.
Opracowano na podstawie materiału źródłowego. 
Twórcy.
Opracowano na podstawie materiału źródłowego.

</doc>
<doc id="1534854" url="https://pl.wikipedia.org/wiki?curid=1534854" title="Ile du Diable">
Ile du Diable



</doc>
<doc id="1534855" url="https://pl.wikipedia.org/wiki?curid=1534855" title="Zibertowo">
Zibertowo



</doc>
<doc id="1534859" url="https://pl.wikipedia.org/wiki?curid=1534859" title="Thomas Creswick">
Thomas Creswick

Thomas Creswick (ur. 5 lutego 1811, zm. 28 grudnia 1869) – brytyjski malarz pejzażysta i ilustrator.
Urodził się Sheffield, był synem Thomasa Creswicka i Mary Epworth. Wczesne lata życia spędził w Hazelwood pod Birmingham. Pierwsze prace wystawił 1827 w Royal Society of British Artists, w tym czasie przeniósł się na stałe do Londynu. Od 1850 był pełnoprawnym członkiem Royal Academy.
Creswick malował głównie spokojne i pogodne krajobrazy o tematyce rustykalnej. Przedstawiał pejzaże Anglii, Walii i Irlandii posługując się techniką olejną i akwarelą. Wykonywał też ilustracje do książek, współpracował z malarzem Richardem Ansdellem.

</doc>
<doc id="1534862" url="https://pl.wikipedia.org/wiki?curid=1534862" title="Leki antywirusowe">
Leki antywirusowe



</doc>
<doc id="1534865" url="https://pl.wikipedia.org/wiki?curid=1534865" title="Lew Własiewski">
Lew Własiewski

Lew Filippowicz Własiewski, ros. Лев Филиппович Власьевский (ur. 19 (31) stycznia 1884 r. w stanicy Grodiekowskaja w okręgu zabajkalskim w Rosji, zm. 30 sierpnia 1946 r. w Moskwie) – rosyjski wojskowy (generał lejtnant), jeden z przywódców białej emigracji rosyjskiej w Mandżurii, współpracownik Japończyków.
Uczył się w 2 męskim gimnazjum w Tyflisie. Ukończył w sierpniu 1915 r. szkołę młodszych oficerów. Brał udział w I wojnie światowej. Doszedł do stopnia porucznika. Podczas wojny domowej w Rosji od 1918 r. służył w oddziałach atamana gen. Grigorija M. Siemionowa na Dalekim Wschodzie. Początkowo był naczelnikiem kancelarii atamana, a następnie szefem oddziału kozackiego sztabu Armii Dalekowschodniej. Doszedł do stopnia generała lejtnanta. Po klęsce wojsk białych udał się w 1922 r. do Chin. Zamieszkał w Harbinie. Był jednym z przywódców miejscowej emigracji rosyjskiej. Po powstaniu marionetkowego państwa Mandżukuo w 1932 r., współpracował z Japończykami. Pełnił funkcję przedstawiciela atamana G.M. Siemionowa przy władzach Mandżukuo. Pod koniec lat 30. podjął pracę w Biurze do spraw Rosyjskich Emigrantów w Mandżurii. Od 1941 r. był pracownikiem rosyjskiego oddziału japońskiej organizacji Keo-Wa-Kaj. W 1943 r. stanął na czele Głównego Biura do spraw Rosyjskich Emigrantów w Mandżurii. Po ataku wojsk sowieckich na Mandżukuo w sierpniu 1945 r., uciekł z Harbinu japońskim samochodem do Tiencinu, a następnie Pekinu, gdzie został schwytany przez funkcjonariuszy Smiersza. Przewieziono go do Moskwy. Według innych wersji dobrowolnie powrócił do ZSRR, gdzie został aresztowany. W 1946 r. był sądzony wraz z atamanem G.M. Siemionowem, skazany na karę śmierci i rozstrzelany. 28 marca 1991 r. zrehabilitowano go.

</doc>
<doc id="1534871" url="https://pl.wikipedia.org/wiki?curid=1534871" title="Mieczysław Zembrzuski">
Mieczysław Zembrzuski

Mieczysław Zembrzuski (ur. 16 lutego 1927 w Rypinie, zm. 15 września 1990 we Wrocławiu) – polski inżynier, specjalista teorii spalania, profesor Politechniki Wrocławskiej.
Życiorys.
Szkołę powszechną skończył w Toruniu, tam też rozpoczął naukę na poziomie gimnazjalnym, którą musiał przerwać wobec wybuchu II wojny światowej. Znalazł się wówczas wraz z rodzicami w Warszawie, gdzie za udział w tajnych kompletach był w 1941 więziony. Kolejne lata wojenne spędził w Szczucinie i ponownie w Warszawie. W 1945 wznowił naukę w liceum w Dąbrowie Tarnowskiej, potem uczył się w Legnicy. W 1947, po uprzednim odbyciu kursu wstępnego, został studentem Politechniki Wrocławskiej. Już jako student w 1951 uzyskał zatrudnienie na uczelni w charakterze młodszego asystenta w Katedrze Samochodów i Ciągników; w 1953 został asystentem w Katedrze Pomiarów Maszyn. Od 1961, z dyplomem doktora nauk technicznych, był adiunktem w Katedrze Elementów Maszyn na Wydziale Mechanicznym Politechniki Wrocławskiej. W 1963 przeszedł na analogiczne stanowisko w Katedrze Kotłów Parowych (później przemianowanej na Katedrę Urządzeń Kotłowych) na ówczesnym Wydziale Mechaniczno-Energetycznym. W 1970, po przedstawieniu rozprawy "Spalanie pojedynczych ziaren węgla przy skończonych nadmiarach powietrza", uzyskał habilitację.
W 1970 po obronie pracy habilitacyjnej bezskutecznie ubiegał się o zezwolenie władz państwowych na wyjazd na staż naukowy do USA; zgody udzielono mu dopiero po siedmiu latach. Staże odbył ponadto w Norwegii, Jugosławii i Anglii. Od 1971 kierował kolejno Zakładem Teorii Spalania i Zakładem Spalania i Detonacji, od 1987 był zastępcą dyrektora Instytutu Techniki Cieplnej i Mechaniki Płynów. W latach 1981-1987 pełnił funkcję prodziekana Wydziału Mechaniczno-Energetycznego. W 1979 został profesorem nadzwyczajnym, w 1980 – profesorem zwyczajnym. W roku akademickim 1985/1986 wygłosił wspólny dla Politechniki i Uniwersytetu Wrocławskiego wykład inauguracyjny "Ekologia a rozwój ludzkości", ogłoszony następnie drukiem w piśmie „Sigma” (nr 111, 1985/1986). Brał udział w pracach Komitetu Termodynamiki i Spalania Polskiej Akademii Nauk, a we wrocławskim oddziale PAN przewodniczył Komisji Budownictwa i Mechaniki. Był także członkiem Wrocławskiego Towarzystwa Naukowego.
Specjalizował się w teorii spalania. Ogłosił niemal 170 prac (jako autor lub współautor) w pismach polskich i zagranicznych, ponadto miał w dorobku patenty, dotyczące konstrukcji specjalistycznej aparatury naukowej. Wchodził w skład kolegium redakcyjnego międzynarodowego czasopisma „Archivum Combustionis”.
Pochowany został we Wrocławiu.

</doc>
<doc id="1534873" url="https://pl.wikipedia.org/wiki?curid=1534873" title="UltraATA">
UltraATA



</doc>
<doc id="1534874" url="https://pl.wikipedia.org/wiki?curid=1534874" title="Aleksander Chudek">
Aleksander Chudek

Aleksander Chudek (ur. 17 sierpnia 1914 w Stoczku, zm. 23 czerwca 1944 w Le Plessis-Grimoult we Francji) – chorąży pilot Polskich Sił Powietrznych w Wielkiej Brytanii, chorąży (ang. "Warrant Officer") Królewskich Sił Powietrznych, as myśliwski.
Życiorys.
Syn Feliksa i Ludwiki z domu Cymerman. Ukończył szkołę powszechną, następnie pracował w zakładzie ślusarsko-mechanicznym swego wuja. Około 1935 roku został powołany do odbycia służby wojskowej. Otrzymał przydział do 1 pułku lotniczego w Warszawie, gdzie ukończył kurs pilotażu, a następnie przeszedł szkolenie pilotażu myśliwskiego. Później przez pewien czas służył w 114 eskadrze myśliwskiej. W kampanii wrześniowej nie brał udziału. 
Po 17 września przedostał się przez Rumunię do Francji. 27 czerwca 1940 roku przedostał się z Francji do Wielkiej Brytanii. Wstąpił do RAF, otrzymał numer służbowy 783023. Po krótkim kursie w 1 Polish Flying Training School (PFTS) został przydzielony do go jednostki rozprowadzania samolotów 4 Ferry Pilots Pool stacjonującej w Kemble w charakterze pilota rozprowadzającego nowe lub wyremontowane samoloty na lotniska w całej Anglii.
W czerwcu 1941 roku został przeniesiony do jednostki 55 Operation Training Unit (OTU), gdzie rozpoczął szkolenie bojowe na samolotach Hawker Hurricane. Szkolenie ukończył w końcu lipca 1941 roku i został skierowany do 315 dywizjonu myśliwskiego, gdzie przeszkolił się w pilotażu nowo otrzymanych samolotów Supermarine Spitfire II. Jako pilot tej jednostki zestrzelił 5 samolotów niemieckich.
W dwa tygodnie po przybyciu do 315 dywizjonu zestrzelił pierwszy samolot wroga Messerschmitt Bf 109. W lipcu 1943 na 3 miesiące został oddelegowany do 303 dywizjonu, gdzie odniósł dalsze 4 zwycięstwa. 29 sierpnia zestrzelił dwa Bf 109 i pomimo odniesionych ran oraz ciężkiego uszkodzenia jego maszyny zdołał powrócić do Anglii.
3 listopada 1942 roku zakończył turę lotów bojowych i, w ramach odpoczynku, został przeniesiony do 58 OTU w Grangemouth, gdzie służył w charakterze instruktora. 13 maja 1943 roku powrócił do latania operacyjnego w 315 dywizjonie i służył w nim, z krótkimi przerwami, do 13 marca 1944. Po trzech miesiącach przerwy został ponownie przydzielony do 303 dywizjonu. 23 czerwca 1944 na samolocie Spitfire IX wystartował do kolejnego lotu nad Normandię. Nigdy z niego nie powrócił. Początkowo przypuszczano, że jego samolot wpadł do morza, jednak w 2009 roku ustalono, że miejscem upadku była Normandia, pomiędzy miejscowościami Le Plessis-Grimoult i Roucamps.
23 czerwca 2009 w miejscowości Le Plessis-Grimoult, nad którą 65 lat wcześniej został zestrzelony jego Spitfire IX, odsłonięto pomnik poświęcony chorążemu.
Zwycięstwa powietrzne.
Na liście Bajana zajmuje 12. pozycję z wynikiem 9 zestrzeleń pewnych, 1 prawdopodobne i 1 uszkodzenie.
Zestrzelenia pewne:
Zestrzelenia prawdopodobne:
Uszkodzenia:

</doc>
<doc id="1534876" url="https://pl.wikipedia.org/wiki?curid=1534876" title="Dash">
Dash

Debian Almquist shell – mała, szybka powłoka systemowa w systemach uniksowych.

</doc>
<doc id="1534877" url="https://pl.wikipedia.org/wiki?curid=1534877" title="Pancerniki typu Vittorio Veneto">
Pancerniki typu Vittorio Veneto



</doc>
<doc id="1534878" url="https://pl.wikipedia.org/wiki?curid=1534878" title="Thumbnail">
Thumbnail



</doc>
<doc id="1534880" url="https://pl.wikipedia.org/wiki?curid=1534880" title="Eramet">
Eramet

Eramet jest spółką działającą w branży górniczej i metalurgicznej, która:
Historia przedsiębiorstwa.
Początki przedsiębiorstwa związane są z odkryciem i początkiem eksploatacji złóż niklu w Nowej Kaledonii w latach 80. XIX w., spółka poprzedniczka Erametu nazywała się „Le Nickel”, podczas gdy dział produkcji stopów metali wywodzi się ze spółki Aubert &amp; Duval założonej w 1907.
Początki wydobycia przez spółkę manganu w Gabonie miały miejsce w 1962.
Dane o spółce.
Eramet zajmuje czołowe miejsce na świecie w każdym ze swoich 
działów produkcji: Eramet Nickel, Eramet Manganese i Eramet Alliages (stopy metali).
Eramet jest spółką akcyjną publiczną, której akcje są notowane na giełdzie Euronext w Paryżu, spółka figuruje w indeksie CAC Mid 100.
Akcjonariat: Rodzina Duval 37, 07%, Areva 26%, miliarder Romain Zaleski 13% i reszta.

</doc>
<doc id="1534885" url="https://pl.wikipedia.org/wiki?curid=1534885" title="Wiktor Chłus">
Wiktor Chłus

Wiktor Iwanowycz Chłus, ukr. Віктор Іванович Хлус, ros. Виктор Иванович Хлус, "Wiktor Iwanowicz Chłus" (ur. 12 lutego 1958 w Nowogrodzie Siewierskim, w obwodzie czernihowskim) - ukraiński piłkarz, występujący na pozycji napastnika.
Kariera piłkarska.
Kariera klubowa.
Wiktor Chłus urodził się w ukraińskiej wiosce pod Nowogrodem Siewierskim. Do klasy 9 trenował w sekcji lekkoatletycznej, kiedy to przypadkowo trener drużyny Bukowyna Czerniowce zauważył go i zaprosił do klubu. Osiągał dobre wyniki na dystansach 400 i 800 metrów dlatego wiązano z nim bardziej karierę lekkoatletyczną. Jednak Chłus wybrał piłkę nożną. W następnym sezonie występował już w najlepszym klubie Ukrainy, Dynamo Kijów. Najpierw występował w drużynie rezerw, gdzie strzelił 18 goli, a od 1981 występował w podstawowej jedenastce Dynama. Z klubem tym osiągnął największe swoje sukcesy. W 1985 przeniósł się do innego ukraińskiego klubu Czornomoreć Odessa, a w 1987 do gruzińskiej Gurii Lanczchuti. W 1989 wyjechał do Szwecji, gdzie występował w klubach GAIS oraz IF Elfsborg.
Kariera trenerska.
Po zakończeniu kariery zawodniczej w 1991 powrócił na Ukrainę, gdzie stał na czele DJuSSz "CSKA", która później zmieniła nazwę na Szkołę Piłkarską "Arsenał".
Życie prywatne.
Żonaty ze znaną gimnastyczką, mistrzynią olimpijską z Moskwy z 1980, wielokrotną mistrzynią i zdobywczynią Pucharu Świata w gimnastyce sportowej Stellą Zacharową. Wychowuje dwójkę dzieci: starszego syna Ołeha i córkę Kristinę. Pełni funkcję wiceprezesa Federacji Piłki Nożnej w Kijowie i obwodzie kijowskim, oraz stoi na czele Asocjacji weteranów piłkarskich na Ukrainie. Prowadzi aktywne życie społeczne.

</doc>
<doc id="1534886" url="https://pl.wikipedia.org/wiki?curid=1534886" title="Igor Bancer">
Igor Bancer

Igor Ramanowicz Bancer, biał. Ігар Раманавіч Банцар, "Ihar Bancar", ros. Игорь Романович Банцер; ur. 1980 w Mińsku) – białoruski muzyk, dziennikarz i działacz społeczny narodowości polskiej, były redaktor naczelny Głosu znad Niemna na uchodźstwie, były rzecznik Związku Polaków na Białorusi, więzień polityczny i więzień sumienia.
Życiorys.
Dzieciństwo spędził w Mińsku i Grodnie. W 1997 został członkiem Młodego Frontu. W tym samym roku rozpoczął pracę dziennikarza w grodzieńskiej „Pahoni”. Od 1999 do 2002 studiował stosunki międzynarodowe na Uniwersytecie Warszawskim. Podczas pobytu w Polsce aktywnie działał na rzecz demokratyzacji Białorusi, współpracując z białoruskimi emigrantami politycznymi oraz Fundacją Helsińską. Po powrocie na Białoruś pracował jako dziennikarz pisując m.in. do opozycyjnych rosyjskojęzycznych czasopism „Dzień” i Miestnoje Wriemia.
Od 2005 pozostaje członkiem nieuznawanego przez reżimowe władze w Mińsku Związku Polaków na Białorusi. Do lipca 2010 pełnił rolę rzecznika prasowego ZPB. Sprawował funkcję redaktora naczelnego czasopisma ZPB „Magazyn Polski na uchodźstwie” oraz gazety ZPB „Głos znad Niemna na uchodźstwie”.
Represje.
W związku z aktywnością polityczną i społeczną był wielokrotnie zatrzymywany i karany. W marcu 2007 został skazany na 10 dni aresztu za „przeklinanie w obecności milicjantów”, a w październiku zatrzymany. W jego obronie stanęła wtedy Andżelika Borys, co skończyło się jej skazaniem.
W 2008 został ukarany grzywną oraz zakazem opuszczania terytorium Białorusi „za niezgodne z prawem przebywanie w strefie przygranicznej”.
W początkach 2009 został wezwany na milicję. W marcu został ukarany grzywną „za udział w nielegalnym wiecu” (styczniowe zebranie pod budynkiem Domu Polskiego w Grodnie). W czerwcu tego samego roku został kolejny raz zatrzymany. Pod koniec lipca dostał także oficjalne upomnienie od białoruskiej prokuratury za kolportaż nielegalnej zdaniem władz prasy polskiej.
W lutym 2010 został skazany na 5 dni aresztu za „udział w nielegalnym zgromadzeniu” (udział w wiecu przed Domem Polskim w Grodnie). W proteście ogłosił głodówkę.
Rankiem 14 czerwca 2011 został zatrzymany przez milicję przed swoim domem w Grodnie. Uniemożliwiono mu w ten sposób dotarcie do sądu rejonu leninowskiego Grodna, na początek procesu Andrzeja Poczobuta. Cały dzień był przetrzymywany w milicyjnej izolatce. Nazajutrz sędzia Ksienia Stasiukiewicz skazała go na 5 dni aresztu za "niecenzuralne słownictwo". Jego sprawa była rozpatrywana w budynku milicji, a nie w sądzie. W areszcie, na znak protestu, odmawiał przyjmowania pokarmów i płynów, w wyniku czego stracił 8 kg wagi. Przez pewien czas znajdował się w przepełnionej celi.
24 czerwca 2011 został ponownie zatrzymany w brutalny sposób (milicjanci wlekli go po ulicy) za "przebywanie w niedozwolonym miejscu". Tego samego dnia w budynku milicji odbył się jego proces. Oskarżono go o "głośnie przeklinanie na ulicy" i "niepodporządkowanie się funkcjonariuszom milicji". W trakcie procesu Bancer wykazał, że protokoły milicji są sprzeczne – zgodnie z nimi znajdował się w dwóch odległych miejscach jednocześnie. Jego niewinność potwierdzali także liczni świadkowie. Mimo to, sędzia Natalla Kozieł skazała go na karę grzywny w wysokości 80 minimalnych płac, czyli 2 100 000 białoruskich rubli (wówczas równowartość ponad 1000 zł). Według Grażyny Szałkiewicz, która składała zeznania świadczące o niewinności Bancera, sędzia podnosiła na nią głos i zachowywała się agresywnie. 3 lipca został ponownie aresztowany, a kolejnego dnia skazany na 10 dni aresztu za "udział w niedozwolonym zebraniu 28 czerwca". Ponownie podjął decyzję o proteście głodowym.
1 czerwca 2012 został zatrzymany po raz kolejny i skazany na 13 dni aresztu za pikietę w obronie Polskiej Szkoły w Grodnie.
24 sierpnia 2020 razem z innymi anarchistami i antyfaszystami został aresztowany za udział w pokojowej demonstracji. Został zatrzymany na 10 dni, podczas których rozpoczął strajk głodowy. Późnym wieczorem 20 października został aresztowany w swoim mieszkaniu w Grodnie. Władze państwowe stwierdziły, jakoby Bancer pokazywał swoje genitalia przed komisariatem, jednakże nagrania z tego wydarzenia ukazują jedynie jak opuszcza spodnie i pokazuje bieliznę. Te oskarżenie, w połączeniu z aktywizmem Igora stanowiły podstawę do postawienia mu zarzutu czynu chuligańskiego, za co zgodnie z białoruskim prawem grozi wyrok do 3 lat więzienia. Bancer spędził 5 miesięcy w więzieniu. Na rozprawie w marcu 2021 roku ogłosił suchy strajk głodowy na znak niemożności obrony innymi metodami. Bancer wysłany do Witebska na rok przymusowej pracy ("chemia").
15 marca 2021 roku dziewięć organizacji, między innymi: Centrum Obrony Praw Człowieka Wiasna, Białoruskie Stowarzyszenie Dziennikarzy, Białoruski Komitet Helsiński, Białoruski PEN-Centrum, uznały jego za więźnia politycznego. 16 marca 2021 roku patronat nad więźniem politycznym objął poseł do Parlamentu Europejskiego Rasmus Andresen. 18 marca 2021 roku Amnesty International uznała go za więźnia sumienia.
Życie prywatne.
Igor jest zadeklarowanym antyfaszystą, sprzeciwiającym się rasizmowi w ruchu skinheads, zwracającym uwagę na wielokulturowe i zróżnicowane etnicznie korzenie tejże subkultury. Wypowiada się negatywnie na temat homofobii i seksizmu w punk rocku i reszcie społeczeństwa. Nie pije alkoholu i nie je mięsa, a oprócz punk rocka zainteresowany jest również MMA, Muay Thai, oraz rugby. Ma dwójkę dzieci. Od 2003 jest wokalistą streetpunkowego zespołu Mister X. Identyfikuje się jako członek ruchu SHARP.

</doc>
<doc id="1534895" url="https://pl.wikipedia.org/wiki?curid=1534895" title="Układ rozkwitania">
Układ rozkwitania

Układ rozkwitania lub poemat rozkwitający – określenie utworzone przez Tadeusza Peipera, jednego z przedstawicieli Awangardy Krakowskiej. Jest to technika konstruowania tekstu literackiego (przede wszystkim poetyckiego), który – będąc jakością autonomiczną – odzwierciedla elementy rzeczywistości obiektywnej, włączane w obręb poetyckiego świata przedstawionego tak, jak są one poznawane i przeżywane przez podmiot twórczy. 
W artykule programowym "Nowe usta" (1926) Peiper pisał:
Przykładem poematu rozkwitającego jest utwór Peipera pt. "Kwiat ulicy" z tomu "Żywe linie".

</doc>
<doc id="1534896" url="https://pl.wikipedia.org/wiki?curid=1534896" title="Erazm Kuźma">
Erazm Kuźma

Erazm Stanisław Kuźma (ur. 3 kwietnia 1926 w Wągrowcu, zm. 21 marca 2014 w Szczecinie) – polski eseista i krytyk literacki.
Życiorys.
Ukończył filologię polską na Uniwersytecie im. Adama Mickiewicza. Od 1951 roku związany ze Szczecinem. W 1974 uzyskał stopień doktora za rozprawę o ekspresjonizmie. W 1980 został doktorem habilitowanym. W latach 1960-1966 był wykładowcą Studium Pedagogicznego. Od 1968 wykładał na WSP w Szczecinie. Później był wykładowcą na Uniwersytecie Szczecińskim. W 1990 uzyskał stopień profesora. Od 1993 członek Komitetu Nauk o Literaturze Polskiej PAN. Odznaczony Złotym Krzyżem Zasługi (1973) i Krzyżem Kawalerskim Orderu Odrodzenia Polski. Zginął tragicznie w wypadku drogowym potrącony na przejściu dla pieszych w Szczecinie. Pochowany został na Cmentarzu Centralnym w Szczecinie (kwatera 93A).

</doc>
<doc id="1534897" url="https://pl.wikipedia.org/wiki?curid=1534897" title="Matic Osovnikar">
Matic Osovnikar

Matic Osovnikar (ur. 19 stycznia 1980) – słoweński lekkoatleta, sprinter.
Osiągnięcia.
Osovnikar dwukrotnie uczestniczył w igrzyskach olimpijskich (Ateny 2004 i Pekin 2008), jednak bez znaczących osiągnięć, jego najlepszym wynikiem był półfinał 200 metrów osiągnięty w 2004 w Atenach. W 2006 został wybrany w Słowenii sportowcem roku.

</doc>
<doc id="1534898" url="https://pl.wikipedia.org/wiki?curid=1534898" title="Krzyżanówek (gmina)">
Krzyżanówek (gmina)

Krzyżanówek (od 1973 "Krzyżanów") – dawna gmina wiejska istniejąca od połowy XIX wieku do 1954 roku w woj. warszawskim, a następnie w woj. łódzkim. Nazwa gminy pochodzi od wsi Krzyżanówek, lecz siedzibą władz gminy był Krzyżanów.
W okresie międzywojennym gmina Krzyżanówek należała do powiatu kutnowskiego w woj. warszawskim. 1 kwietnia 1939 roku gminę wraz z całym powiatem kutnowskim przeniesiono do woj. łódzkiego.
Po wojnie gmina zachowała przynależność administracyjną. Według stanu z 1 lipca 1952 roku gmina Krzyżanówek składała się z 27 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Krzyżanówek nie przywrócono, utworzono natomiast jej terytorialny odpowiednik, gminę Krzyżanów.

</doc>
<doc id="1534900" url="https://pl.wikipedia.org/wiki?curid=1534900" title="Nathan Hauritz">
Nathan Hauritz

Nathan Michael Hauritz (ur. 18 października 1981 w Wondai) – australijski krykiecista, praworęczny rzucający w stylu "off spin".
Był dobrze zapowiadającym się młodym graczem ale nie udało mu się zdobyć stałego miejsca w reprezentacji Australii, ani na stałe w żadnej z drużyn stanowych. W 2004 został powołany do reprezentacji na jeden test przeciwko Indiom w Bombaju, ponownie w reprezentacji Australii wystąpił dopiero w 2008 w meczu przeciwko Nowej Zelandii w Adelajdzie (został powołany z powodu kontuzji kostki Jasona Krejzy, w czasie meczu Hauritz odniósł podobną kontuzję).

</doc>
<doc id="1534901" url="https://pl.wikipedia.org/wiki?curid=1534901" title="Grzegorz Jacyna">
Grzegorz Jacyna

Grzegorz Jacyna (ur. 1956) – polski sędzia siatkarski.
Ma wykształcenie wyższe techniczne. Pracuje w Elektrociepłowni we Wrocławiu.

</doc>
<doc id="1534902" url="https://pl.wikipedia.org/wiki?curid=1534902" title="Plecka Dąbrowa (gmina)">
Plecka Dąbrowa (gmina)

Plecka Dąbrowa – dawna gmina wiejska istniejąca od drugiej połowy XIX wieku do 1954 roku w woj. warszawskim, a następnie w woj. łódzkim. Siedzibą władz gminy była Plecka Dąbrowa.
W okresie międzywojennym gmina Plecka Dąbrowa należała do powiatu kutnowskiego w woj. warszawskim. 1 kwietnia 1939 roku gminę wraz z całym powiatem kutnowskim przeniesiono do woj. łódzkiego.
Po wojnie gmina zachowała przynależność administracyjną. Według stanu z 1 lipca 1952 roku gmina Plecka Dąbrowa składała się z 18 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Krzyżanówek nie przywrócono, a jej dawny obszar wszedł głównie w skład gminy Bedlno

</doc>
<doc id="1534903" url="https://pl.wikipedia.org/wiki?curid=1534903" title="Perły przed wieprze">
Perły przed wieprze

Perły przed wieprze – trzecia płyta Świetlików, utrzymana w podobnej stylistyce, jak i poprzednie dwa albumy grupy, pojawiają się jednak też cięższe brzmienia ("Bez", "Jonasz").
Wykonawcy.
oraz gościnnie:

</doc>
<doc id="1534906" url="https://pl.wikipedia.org/wiki?curid=1534906" title="Wondai">
Wondai

Wondai - miejscowość w Queensland w Australii położona przy trasie Bunya Highway 241 kilometrów na północny zachód od Brisbane. Według spisu ludności z 2006, Wondai zamieszkiwało 1402 osoby. Nazwa pochodzi od aborygeńskiegio słowa na psa dingo.
Pierwsi biali osadnicy pojawili się w rejonie Wondai w połowie XIX wieku.

</doc>
<doc id="1534907" url="https://pl.wikipedia.org/wiki?curid=1534907" title="Spinele">
Spinele

Spinele – grupa minerałów należąca do gromady V, tj. tlenków i wodorotlenków typu M3O4 (M : O = 3 : 4). Ich nazwa pochodzi od greckiego "σπίθες (spithes)" – iskra, od charakterystycznego blasku przypominającego blask ognia oszlifowanych szlachetnych odmian, a także z łacińskiego "spinella" – mały cierń, ze względu na często spotykany ostrokrawędzisty kształt tych minerałów. Grupa ta obejmuje tlenki M3O4 krystalizujące w układzie regularnym.
W sensie szerszym, nazwa "spinele" stosowana jest także do syntetycznie otrzymanych tlenków o wzorze sumarycznym AB2O4 o odpowiedniej strukturze krystalicznej.
Charakterystyka.
Właściwości.
Najczęściej mają barwę czarną, szaroczarną lub brunatnoczarną oraz odznaczają się czarną lub brunatnoczarną rysą. Odmiany szlachetne, półszlachetne i pozostałe spotykane są rzadziej, przy posiadają znacznie atrakcyjniejszą gamę barw niż pospolite spinele rudne. Mogą być fioletowe, niebieskie, czerwone, zielone lub nawet bezbarwne. Niektóre z nich są zabarwione przez co mają rysę białą.
W niektórych można zaobserwować zjawisko asteryzm w formie cztero- lub sześcioramiennej gwiazdy.
Skład chemiczny.
Grupa spineli jest grupą tlenków złożonych przeważnie dwóch metali A i B, wyjątkowo A i C.
Ogólny wzór spineli można przedstawić w następujące sposoby:
Metale obsadzające poszczególne miejsca to:
Dzieli się je ze względu na skład chemiczny na: glinowe, żelazowe, chromowe, miedziowe, tytanowe oraz germanowe.
Krystalochemia spineli.
Spinele krystalizują w układzie regularnym klasy 48-ścianu. W komórce elementarnej spineli typu A2+B23+O4 znajdują się 32 atomy tlenu, oraz 24 kationy z czego A – 8 i B – 16. Atomy w tym typie mogą zajmować pozycje w sieci krystalicznej o liczbie koordynacyjnej L.K.=4 i 6. W spinelach normalnych 8 kationów A występuje w koordynacji tetraedrycznej (L.K. 4), natomiast 16 kationów B obsadza pozycje w koordynacji oktaedrycznej (L.K. 6). w spinelach odwróconych wszystkie kationy A oraz połowa kationów B znajduje się w pozycjach oktaedrycznych, natomiast druga połowa kationów B znajduje się w pozycjach tetraedrycznych. Trzecim typem strukturalnym spineli są spinele typu pośredniego, czego przykładem jest magnetyt, który jest spinelem odwróconym w 7/8. W jego strukturze 7 kationów Fe3+ obsadzają pozycje tetraedryczne, a pozostałe kationy występują w koordynacji oktaedrycznej L.K. 6. Przeważnie jednak magnetyt klasyfikuje się jako spinel odwrócony.
Zabarwienie.
Większość spineli jest barwiona chromoforami, czyli szczególnymi jonami występującymi w ich strukturze wykazującymi zdolność absorpcji promieniowania świetlnego. I tak na przykład barwa:
Podział spineli.
Spinele normalne i odwrócone.
[IV] i [VI] = liczba koordynacyjna 4 i 6
Inne spinele.
Zalicza się tu spinele miedziowe, tytanowe, germanowe, kobaltowe, wanadowe.
Geneza i występowanie.
Spinel i jego odmiany są produktami metasomatozy kontaktowej, zwłaszcza w zmienionych dolomitach i wapieniach zasobnych w MgO. Magnetyt () i inne spinele żelazowe oraz chromowe pierwotnie są produktami krystalizacji magm zasadowych i ultrazasadowych. Występują także w skałach zmienionych kontaktowo (hornfelsy ze sztolni pirytu w Szklarskiej Porębie bogate są w mineralizacje kruszcową oraz w magnetyt). Magnetyt i chromit oraz inne spinele z tych grup powstają także w serpentynitach, w myśl reakcji:
gdzie magnetyt powstaje jako minerał wtórny po przeobrażeniu perydotytów fajalitowych.
Duży udział spineli żelazowych jest także w środowiskach hipergenicznych gdzie tworzą się pseudomorfozy po hematycie nazywane muszkietowitem. Jakobsyt, franklinit i in. są minerałami stref kontaktowych. Spinele tytanowe i wanadowe spotykane są w skałach magmowych wylewnych np. w bazaltach.
Spinele przechodzą bardzo ładnie do skał osadowych, gdyż są odporne na wietrzenie. Najpospolitsze są tzw. piaski magnetytowe, spotykane na plażach min. bałtyckich. Charakteryzują się duża ilością czarnych ziarenek silnie lub słabiej magnetycznych.
Zastosowanie.
Spinele mają bardzo ważne znaczenie dla gospodarki jako główne rudy chromu i żelaza (chromit i magnetyt). Inne poza znaczeniem kolekcjonerskim przez swoje wysokie walory estetyczne są wysoko cenionymi kamieniami szlachetnymi. Szczególne znaczenie ma tu spinel właściwy. Poza nim, odmiany gemmologiczne mogą także tworzyć galaxyt, gahnit, hercynit i picotyt.
Związki o strukturze spinelu mogą służyć jako katalizatory w procesach przemysłowych, np. w rozkładzie podtlenku azotu. Są także stosowane jako nośniki dla katalizatorów nośnikowych.

</doc>
<doc id="1534908" url="https://pl.wikipedia.org/wiki?curid=1534908" title="Bałucz (gmina)">
Bałucz (gmina)

Bałucz – dawna gmina wiejska istniejąca od XIX wieku do 1954 roku w woj. łódzkim. Siedzibą władz gminy był Bałucz.
W okresie międzywojennym gmina Bałucz należała do powiatu łaskiego w woj. łódzkim. Po wojnie gmina zachowała przynależność administracyjną. Według stanu z 1 lipca 1952 roku gmina składała się z 14 gromad: Bałucz, Borszewice, Dziadkowice, Karszew, Kopyść, Mostki, Przatów, Rembów, Stryje Księże, Stryje Paskowe, Wola Bałucka, Wola Stryjewska, Wrzeszczewice i Wrzeszczewice-Skrejnia.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Bałucz nie przywrócono, a jej dawny obszar wszedł głównie w skład gminy Łask w tymże powiecie i województwie.

</doc>
<doc id="1534909" url="https://pl.wikipedia.org/wiki?curid=1534909" title="Andrzej Kiszczak">
Andrzej Kiszczak

Andrzej Kiszczak (ur. 1952) – polski sędzia siatkarski.
Życiorys.
W 1980 roku współzałożył Międzyszkolny Klub Sportowy przy MOS Wola Warszawa, był także członkiem zarządu klubu. W 1990 roku został sędzią międzynarodowym. Sędziował m.in. mecze Ligi Światowej, mistrzostw Europy (sześć edycji) i mistrzostw świata (cztery edycje). Pełnił funkcję delegata technicznego CEV, był także przewodniczącym wydziału sędziowskiego PZPS.

</doc>
<doc id="1534910" url="https://pl.wikipedia.org/wiki?curid=1534910" title="Dimitrij Andriejewicz Tołstoj">
Dimitrij Andriejewicz Tołstoj



</doc>
<doc id="1534911" url="https://pl.wikipedia.org/wiki?curid=1534911" title="Leroy Colquhoun">
Leroy Colquhoun

Leroy Colquhoun (ur. 1 marca 1980) - jamajski lekkoatleta, sprinter i płotkarz.
Największe sukcesy w dotychczasowej karierze odnosi razem z jamajską sztafetą 4 x 400 metrów:

</doc>
<doc id="1534912" url="https://pl.wikipedia.org/wiki?curid=1534912" title="Henryk Darocha">
Henryk Darocha

Henryk Darocha (ur. 1954) - polski sędzia siatkarski.
Życiorys.
Uczył się w Technikum Chemicznym w Gliwicach, po czym podjął studia na Politechnice Śląskiej. Był także siatkarzem Hutnika Gliwice i AZS Gliwice. W 1979 roku ukończył podstawowy kurs sędziowski, a rok później rozpoczął sędziowanie zawodów. W 1991 roku uzyskał uprawnienia do sędziowania w I lidze A. Sędziował mecze ekstraklasy kobiet i mężczyzn, w tym spotkania PlusLigi i LSK, a od 1994 roku także mecze siatkówki plażowej. W 2009 roku sędziował pożegnalne spotkanie w PlusLidze, natomiast w 2020 roku zakończył sędziowanie na szczeblu seniorskim.

</doc>
<doc id="1534913" url="https://pl.wikipedia.org/wiki?curid=1534913" title="Pruszków (gmina w województwie łódzkim)">
Pruszków (gmina w województwie łódzkim)

Pruszków – dawna gmina wiejska istniejąca od XIX wieku do 1954 roku w woj. łódzkim. Siedzibą władz gminy był Pruszków.
W okresie międzywojennym gmina Pruszków należała do powiatu łaskiego w woj. łódzkim. Po wojnie gmina zachowała przynależność administracyjną. Według stanu z 1 lipca 1952 roku gmina składała się z 12 gromad: Bilew, Dobra, Kamostek, Marzenin, Okup Mały, Okup Wielki, Pruszków, Rososza, Sięganów, Sycanów, Wrzesiny i Zielencice.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Pruszków nie przywrócono, a jej dawny obszar wszedł głównie w skład gminy Sędziejowice w tymże powiecie i województwie.

</doc>
<doc id="1534917" url="https://pl.wikipedia.org/wiki?curid=1534917" title="Poemat rozkwitający">
Poemat rozkwitający



</doc>
<doc id="1534918" url="https://pl.wikipedia.org/wiki?curid=1534918" title="Emilia Kunawicz">
Emilia Kunawicz

Emilia Kunawicz (ur. 1 czerwca 1905 w Czortkowie, zm. 14 lutego 1989 we Wrocławiu) – polska pisarka.
Życiorys.
Ukończyła seminarium nauczycielskie. W latach 1962–1964 studiowała historię na Uniwersytecie Wrocławskim. W latach 1925–1942 pracowała jako nauczyciel na Wileńszczyźnie. Od 1942 przebywała na robotach przymusowych w III Rzeszy. Od 1945 mieszkała na Dolnym Śląsku, gdzie była kuratorem społecznym. W 1960 przeprowadziła się do Wrocławia.

</doc>
<doc id="1534919" url="https://pl.wikipedia.org/wiki?curid=1534919" title="Chociw (gmina)">
Chociw (gmina)

Chociw – dawna gmina wiejska istniejąca do 1954 roku w woj. łódzkim. Siedzibą władz gminy był Chociw.
W okresie międzywojennym gmina Chociw należała do powiatu łaskiego w woj. łódzkim. Po wojnie gmina zachowała przynależność administracyjną. Według stanu z 1 lipca 1952 roku gmina składała się z 13 gromad: Chociw, Chrusty, Goryń, Grabówie, Klęcz, Łazów, Restarzew Cmentarny, Restarzew Środkowy, Rogóźno, Ruda, Sarnów, Wincentów i Zawady.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Chociw nie przywrócono, a jej dawny obszar wszedł głównie w skład gminy Widawa w tymże powiecie i województwie.

</doc>
<doc id="1534920" url="https://pl.wikipedia.org/wiki?curid=1534920" title="Cacy Cacy Fleischmaschine">
Cacy Cacy Fleischmaschine

Cacy cacy fleischmaschine – drugi album studyjny Świetlików. Podobnie jak pierwsza płyta, zawierała teksty, które były pisane przez Świetlickiego jeszcze nie na potrzeby zespołu, lecz wydawane jako wiersze. Płytę otwiera piosenka „Pies” – cover utworu „I Wanna Be Your Dog” z repertuaru The Stooges.
Wykonawcy.
gościnnie

</doc>
<doc id="1534922" url="https://pl.wikipedia.org/wiki?curid=1534922" title="Dąbrowa Rusiecka (gmina)">
Dąbrowa Rusiecka (gmina)

Dąbrowa Rusiecka (od 1973 "Rusiec") – dawna gmina wiejska istniejąca do 1954 roku w woj. łódzkim. Siedzibą władz gminy była Dąbrowa Rusiecka.
W okresie międzywojennym gmina Dąbrowa Rusiecka należała do powiatu łaskiego w woj. łódzkim. Wraz z gminą Szczerców była to najdalej na południe wusunięta gmina powiatu. Po wojnie gmina zachowała przynależność administracyjną. Według stanu z 1 lipca 1952 roku gmina składała się z 18 gromad: Aleksandrów, Annolesie, Antonina, Dąbrowa Rusiecka, Dąbrowa Rusiecka kol., Dęby Wolskie, Głuchów, Jastrzębice, Kamyk, Kuźnica, Mierzynów, Nowa Wola, Ochle, Piaski, Prądzew, Rusiec, Wola Wiązowa i Zakurowie. Jednostka została zniesiona 29 września 1954 roku wraz z reformą wprowadzającą gromady w miejsce gmin.
Po reaktywowaniu gmin z dniem 1 stycznia 1973 roku gminy Dąbrowa Rusiecka nie przywrócono, utworzono natomiast jej terytorialny odpowiednik, gminę Rusiec w powiecie pajęczańskim.
Zobacz też: gmina Dąbrowa.

</doc>
<doc id="1534925" url="https://pl.wikipedia.org/wiki?curid=1534925" title="Cerkiew św. Jerzego w Siemianówce">
Cerkiew św. Jerzego w Siemianówce

Cerkiew św. Jerzego – prawosławna cerkiew parafialna w Siemianówce. Należy do dekanatu Hajnówka diecezji warszawsko-bielskiej Polskiego Autokefalicznego Kościoła Prawosławnego.
Świątynia mieści się przy ulicy Szkolnej.
Historia.
Zbudowana pod koniec XVIII w. z fundacji ówczesnego właściciela wsi Jana Węgierskiego (szambelana królewskiego). Inne źródła mówią o budowie cerkwi przez poprzednich właścicieli Massalskich lub Stanisława Karpa w XVII w. Siemianowska cerkiew była filią parafii lewkowskiej, a następnie parafii w Narewce.
Budynek remontowany przed 1854 (najprawdopodobniej w 1848, o czym świadczy data na drewnianym krzyżu przed cerkwią). Remont wnętrza przeprowadzono w 1894.
Po II wojnie światowej świątynia była bardzo zaniedbana. W 1956 metropolita warszawski i całej Polski Makary erygował przy niej parafię, liczącą 1400 wiernych.
Cerkiew została wpisana do rejestru zabytków 27 listopada 1966 pod nr 311.
W 1967 świątynia została przebudowana. Drewniana, wolno stojąca w sąsiedztwie budynku dzwonnica została rozebrana, a w jej zastępstwie zbudowano nowy przedsionek z dzwonnicą według projektu Michała Bałasza. Po ukończeniu prac nad bryłą świątyni wyremontowano wnętrze cerkwi, wstawiając do niego nowy ikonostas (1970). W 1971 Józef Łotowski wykonał w obiekcie polichromię. W roku następnym, po ukończeniu renowacji, metropolita warszawski i całej Polski Bazyli ponownie poświęcił budynek. W latach 1976–1977 teren cerkiewny został otoczony murem.
W 1993 ukraińscy artyści Własowicz i Tkaczenko odnowili freski w świątyni, a odremontowane malowidła poświęcił metropolita warszawski i całej Polski Bazyli.
Wystrój wnętrza.
W siemianowskiej cerkwi znajduje się ikonostas z 1970, zaprojektowany przez Wiktora Gutkiewicza i wykonany przez Michała Wojtkiewicza. Jest to konstrukcja trzyrzędowa, z wyobrażeniem Ostatniej Wieczerzy nad królewskimi wrotami. Przed ikonostasem znajdują się dwie ikony – Chrystusa i Opieki Matki Bożej – w osobnych kiotach.
W 2008 do cerkwi zakupiono cztery dzwony o wadze 130, 70, 40 i 10 kg, które wyświęcono w tym samym roku w dniu patronalnego święta.

</doc>
<doc id="1534926" url="https://pl.wikipedia.org/wiki?curid=1534926" title="Górka Pabianicka (gmina)">
Górka Pabianicka (gmina)

Górka Pabianicka (pocz. "Górka Pabiańska", od 1973 "Pabianice") – dawna gmina wiejska istniejąca do 1954 roku w woj. łódzkim. Nazwa gminy pochodzi od wsi Górka Pabianicka, lecz siedzibą władz gminy były Karniszewice (obecnie dzielnica Pabianic).
W okresie międzywojennym gmina Górka Pabianicka należała do powiatu łaskiego w woj. łódzkim. Po wojnie gmina zachowała przynależność administracyjną. 1 stycznia 1950 roku część gminy Górka Pabianicka przyłączono do Pabianic. Według stanu z dnia 1 lipca 1952 roku gmina składała się z 11 gromad: Gorzew, Górka Pabianicka, Hermanów, Konin, Kudrowice, Pawlikowice, Petrykozy, Piątkowisko, Porszewice, Szynkielew i Świątniki. 
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Górka Pabianicka nie przywrócono, utworzono natomiast jej terytorialny odpowiednik, gminę Pabianice w tymże powiecie i województwie

</doc>
<doc id="1534927" url="https://pl.wikipedia.org/wiki?curid=1534927" title="Wygiełzów (gmina)">
Wygiełzów (gmina)

Wygiełzów – dawna gmina wiejska istniejąca do 1954 roku w woj. łódzkim. Siedzibą władz gminy był Wygiełzów.
W okresie międzywojennym gmina Wygiełzów należała do powiatu łaskiego w woj. łódzkim. Po wojnie gmina zachowała przynależność administracyjną. Według stanu z 1 lipca 1952 roku gmina składała się z 15 gromad: Chajczyny, Faustynów, Jawor, Józefów, Kurów, Kurówek, Łęki, Patoki, Pszczółki, Walewice, Wola Pszczółecka, Wygiełzów, Wypychów, Zalesie i Zalesie kol..
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Wygiełzów nie przywrócono, a jej dawny obszar wszedł głównie w skład gminy Zelów w tymże powiecie i województwie.

</doc>
<doc id="1534928" url="https://pl.wikipedia.org/wiki?curid=1534928" title="Ogród koncentracyjny">
Ogród koncentracyjny

Ogród koncentracyjny – debiutancki album studyjny zespołu Świetliki, którego wokalistą i autorem tekstów jest poeta Marcin Świetlicki. 
Płytą tą zespół zasłynął na polskiej scenie muzycznej, zdobył uznanie krytyków i dość szerokiej publiczności, skupionej wokół muzyki rockowej. Teksty zebrano z wierszy Świetlickiego, niektóre z nich były uprzednio wydane w tomach poetyckich lub publikowane w kwartalniku „brulion”.
Wykonawcy.
oraz gościnnie:

</doc>
<doc id="1534929" url="https://pl.wikipedia.org/wiki?curid=1534929" title="Vladimir Simonko">
Vladimir Simonko

Vladimir Simonko (, "Władimir Simonko"; ur. 5 maja 1964 w Kownie) – litewski działacz społeczny na rzecz praw grupy LGBT, założyciel, a od 1993 przewodniczący Litewskiej Ligi Gejów.
Życiorys.
W 1986 ukończył Instytut Inżynierii Filmowej w Leningradzie ze specjalnością inżynieria dźwięku. Od 1986 do 1994 pracował w zawodzie w Litewskim Studio Filmowym w Wilnie. 
Po depenalizacji stosunków homoseksualnych na Litwie w 1993 znalazł się wśród założycieli Litewskiej Ligi Gejów ("Lietuvos gėjų lyga") występującej w obronie praw osób o odmiennej orientacji seksualnej. W kwietniu 1994 organizował I Konferencję Wschodnioeuropejską ILGA w Połądze. W październiku 2005 znalazł się w grupie czterech osób, które ujawniły publicznie swoją orientację homoseksualną na łamach dziennika „Lietuvos rytas”. Był to pierwszy coming out odnotowany na Litwie mający rozpocząć społeczny dyskurs na temat sytuacji mniejszości seksualnych w tym kraju. Jest członkiem i ekspertem narodowych grup roboczych ds. polityki antydyskryminacyjnej UE. Zasiadał w zarządzie Europejskiego Roku Równych Szans dla Wszystkich (2004–2007). W 2007 jego działalność została dostrzeżona przez Komisję Europejską: był wymieniany wśród „Twarzy roku” – osób, które zaangażowanych w działalność antydyskryminacyjną. W październiku 2007 współorganizował w Wilnie XI Konferencję Europejską ILGA.
W 2002 wraz z Eduardasem Platovasem opracował pozarządowy raport dotyczący sytuacji homoseksualistów na Litwie, który został opublikowany w zbiorze "Sexual Orientation Discrimination in Lithuania, Latvia and Estonia" (Vilnius 2002).

</doc>
<doc id="1534930" url="https://pl.wikipedia.org/wiki?curid=1534930" title="John Berger (pisarz)">
John Berger (pisarz)

John Peter Berger (ur. 5 listopada 1926 w Hackney, zm. 2 stycznia 2017 w Antony) – brytyjski krytyk sztuki, pisarz i malarz, najbardziej znany z książki "Sposoby widzenia" z 1972 roku. Jego powieść "G." zdobyła w 1972 roku Nagrodę Bookera.
Życiorys.
Berger urodził się w dzielnicy Hackney w Londynie i uczęszczał do St Edward's School w Oksfordzie. W latach 1944–1946 służył w armii brytyjskiej; następnie wstąpił do Chelsea School of Art i do Central School of Art na Uniwersytecie Sztuk Pięknych w Londynie. Pod koniec lat 1940. rozpoczął karierę malarską i wystawiał swoje prace w wielu londyńskich galeriach, m.in. Wildenstein, Redfern i Leicester.
W latach 1948–1955 uczył rysunku i zajął się krytyką sztuki. Opublikował wiele esejów i recenzji w tygodniku New Statesman. Wyznawane idee humanizmu marksistowskiego i zdecydowane opinie na temat sztuki współczesnej sprawiły, że niemal od początku swojej kariery był postacią kontrowersyjną.
Od 1962 roku mieszkał we Francji, pod koniec życia w regionie Górna Sabaudia. Ma troje dzieci: Jacob jest reżyserem, Katya pisarką i krytykiem filmowym, Yves artystą.
Kariera literacka.
W 1958 Berger opublikował pierwszą powieść, "A Painter of Our Time", opowiadającą o zniknięciu Janosa Lavina, fikcyjnego węgierskiego malarza, i odkryciu jego dziennika przez przyjaciela, krytyka sztuki o imieniu John; powieść przez wielu czytelników została wzięta za autobiograficzną. Kolejne książki Bergera, "The Foot of Clive" i "Corker's Freedom", przedstawiały nacechowane alienacją i melancholią życie w angielskich miastach.
Wśród monografii Bergera na uwagę zasługują "The Success and Failure of Picasso" (1965) oraz "Art and Revolution: Ernst Neizvestny, Endurance, and the Role of the Artist" (1969).
W latach 1970. Berger współpracował ze szwajcarskim reżyserem Alainem Tannerem nad kilkoma filmami, m.in. "La Salamandre" (1971), "Le milieu du monde" (1974) oraz "Jonas qui aura 25 ans en l'an 2000" (1976).
W 1972 ukazał się serial BBC "Ways of Seeing" i towarzyszący mu tekst, wprowadzenie do studiów nad obrazem (polski tytuł: "Sposoby widzenia"). Praca inspirowana była tekstem Waltera Benjamina "Das Kunstwerk im Zeitalter seiner technischen Reproduzierbarkeit". W tym samym roku "G.", romantyczna powieść łotrzykowska osadzona w Europie w roku 1898, zdobyła James Tait Black Memorial Prize oraz Nagrodę Bookera.
Berger oddał wówczas połowę pieniędzy z nagrody brytyjskiej Partii Czarnych Panter, która walczyła o prawa czarnych.
W 1974 r. wyjechał z Wielkiej Brytanii. W następnych latach mieszkał w Paryżu, Genewie i alpejskiej wiosce Quincy, gdzie hodował bydło. W ostatnich latach żył w Antony pod Paryżem.
Wiele utworów Bergera porusza tematykę społeczną, m.in. "A Fortunate Man: The Story of a Country Doctor" (1967) i "A Seventh Man: Migrant Workers in Europe" (1975). We współpracy z fotografem Jeanem Mohrem Berger stara się zrozumieć i utrwalić doświadczenia mieszkańców wsi. Książka "Another Way of Telling", z esejami Bergera i zdjęciami Mohra, omawia i ilustruje wykorzystywane przez nich techniki oraz teorię fotografii. Najważniejszy utwór beletrystyczny Bergera napisany w latach 1980., trylogia "Into Their Labours" (na którą składają się powieści "Pig Earth", "Once in Europa" i "Lilac and Flag"), opowiada o doświadczeniach wieśniaków europejskich, od ich rolniczych korzeni po współczesne problemy ekonomiczne i polityczne.
Jedynym zbiorem poezji Bergera jest "Pages of the Wound" (1976), choć niektóre z jego książek, na przykład teoretyczna praca "Nasze twarze, moje serce, zwięzłe jak fotografie", zawierają zarówno poezję, jak prozę.
Do najnowszych powieści zalicza się "King: A Street Story", powieść o bezdomnych opowiadana z perspektywy psa. Tom "O patrzeniu" zawiera rozdział „Why Look at Animals?”, często cytowany przez naukowców zajmujących się "Animal Studies", interdyscyplinarną dziedziną studiów nad zwierzętami; w ich interpretacji Berger uważa, że naukowcy często nie dostrzegają otaczających ich zwierząt oraz że istnieją przesłanki teoretyczne i etyczna, aby nauki humanistyczne zajęły się studiowaniem zwierząt.
Ostatnia powieść Bergera "From A to X" znalazła się na „długiej liście” kandydatów do Nagrody Bookera za 2008 rok.
Zmarł 2 stycznia 2017 w swoim domu w podparyskim Antony

</doc>
<doc id="1534934" url="https://pl.wikipedia.org/wiki?curid=1534934" title="Lady Augusta Gregory">
Lady Augusta Gregory



</doc>
<doc id="1534935" url="https://pl.wikipedia.org/wiki?curid=1534935" title="Araniella cucurbitina">
Araniella cucurbitina



</doc>
<doc id="1534936" url="https://pl.wikipedia.org/wiki?curid=1534936" title="Ptasznik australijski">
Ptasznik australijski



</doc>
<doc id="1534941" url="https://pl.wikipedia.org/wiki?curid=1534941" title="Marcin Nowakowski">
Marcin Nowakowski

Marcin Nowakowski (ur. 6 grudnia 1974 w Warszawie) – polski saksofonista, kompozytor, muzyk sesyjny.
Historia.
Współpracował z takimi artystami jak: Paul Jackson Jr., José Carreras, Woobie Doobie (Wojtek Olszak, Michał Grymuza, Wojtek Pilichowski, Michał Dąbrówka), Funky Filon, Natalia Kukulska, Maryla Rodowicz, Kasia Kowalska, Andrzej Cierniewski, Whoops, Bogusław Bagsik, Jan Bo, Sylwia Wiśniewska, Anna Serafińska, Ania Szarmach, Robert Amirian, Kuba Molęda, Maciej Molęda, Pilichowski Band, Members of Pozytywne Wibracje, Reni Jusis. Nagrał kilkadziesiąt płyt jako muzyk sesyjny.
W 2005 roku nagrał i wydał debiutancką autorską smoothjazzową płytę Smooth Night. Na płycie gościnnie zagrał m.in. Paul Jackson Jr.
W 2009 roku wydał drugą płytę – "Better Days", wyprodukowaną przez Jeffa Lorbera. Na płycie wystąpili m.in. Dave Weckl, Paul Jackson Jr., Michael Landau, Lenny Castro, Tony Moore, Jeff Pescetto i Jeff Lorber.
W 2011 roku nagrał i wydał trzecią płytę – "Shine", wyprodukowaną przez Paula Browna i Jeffa Lorbera. Na płycie wystąpili m.in.: Michael Thompson, Brian Bromberg, Jimmy Haslip, Gary Novak, Dave Weckl, Ricky Lawson, Roberto Vally, Adam Sztaba, Atom String Quartet.

</doc>
<doc id="1534946" url="https://pl.wikipedia.org/wiki?curid=1534946" title="Kléber de Souza Freitas">
Kléber de Souza Freitas

Kléber, właśc. Kléber Giacomace de Souza Freitas (ur. 12 sierpnia 1983 w Osasco w stanie São Paulo) – brazylijski piłkarz, grający na pozycji napastnika.
Kariera klubowa.
Jako 20-latek zadebiutował w klubie São Paulo. W 2004 kupiony do Dynama Kijów. Od pierwszych meczów został podstawowym piłkarzem Dynama. Wyróżnia się dobrą techniką dryblingu, ale jego wadą jest zbyt indywidualny styl gry. Przez to stracił miejsce w podstawowym składzie Dynama. W 2008 został wypożyczony do klubu SE Palmeiras. W styczniu 2009 został sprzedany do Cruzeiro Esporte Clube w rozliczeniu za Guilherme plus 5 milionów euro.
Kariera reprezentacyjna.
Kléber występował w reprezentacji Brazylii na młodzieżowych Mistrzostwach Świata U-20 rozgrywanych w 2003 w Zjednoczonych Emiratach Arabskich, gdzie został mistrzem świata.

</doc>
<doc id="1534952" url="https://pl.wikipedia.org/wiki?curid=1534952" title="Kristaq Paspali">
Kristaq Paspali

Kristaq Paspali (ur. 19 maja 1926 we Wlorze, zm. 2001 w Atenach) – albański wokalista (tenor).
Życiorys.
Pochodził z ubogiej rodziny. Naukę w szkole powszechnej musiał przerwać z powodów ekonomicznych i podjął pracę zarobkową. W czasie okupacji włoskiej zarabiał na życie sprzedając papierosy i butelki ouzo. W czasie pracy lubił śpiewać. Jego śpiew usłyszał miejscowy ksiądz i zaprosił go, aby występował w chórze kościelnym. Tam po raz pierwszy śpiewał pieśni religijne, ale także utwory Mozarta i Schuberta.
Prawdopodobnie w 1943 lub 1944 przyłączył się do oddziału partyzanckiego. Także i tam prezentował swój talent wokalny śpiewając dla partyzantów. Pod koniec 1944 znalazł się wraz z VI Dywizją partyzancką w Korczy, gdzie przyłączył się do jednego z amatorskich zespołów muzycznych. Wkrótce potem przeniósł się do Durrësu, gdzie zaczął pracować jako kierowca w porcie, nie zaprzestał też występów w amatorskich zespołach muzycznych. Jego talent docenił miejscowy kompozytor Pjetër Dunga i zaprosił go, aby występował jako solista w chórze miejscowego domu kultury.
W latach 1950–1954 uczył się w liceum artystycznym Jordan Misja w Tiranie, pod kierunkiem znanej śpiewaczki Marie Krai. Po ukończeniu szkoły rozpoczął występy w Filharmonii Państwowej jako solista, a także śpiewał arie operowe na koncertach, organizowanych w miastach. W 1958 wyjechał na studia muzyczne do Moskwy. Był pierwszym albańskim solistą, który wystąpił w słynnym Teatrze Bolszoj.
Po powrocie do kraju występował jako solista w Operze Narodowej, śpiewając w Cavaleria Rustikana, Carmen, Traviacie, Tosce. W 1968 wystąpił w albańskiej premierze opery "Skanderbeg" Vivaldiego. W jego repertuarze znalazło się 23 role operowe. W niejasnych okolicznościach w 1976 przerwał karierę muzyczną i odszedł z Opery Narodowej. W 1991 wyemigrował wraz z rodziną do Grecji. Wkrótce potem wygrał konkurs na solistę Opery Ateńskiej, gdzie występował przez kilka sezonów.
Za swoją działalność otrzymał tytuł Zasłużonego Artysty (alb. Artist i Merituar).

</doc>
<doc id="1534953" url="https://pl.wikipedia.org/wiki?curid=1534953" title="Wab">
Wab

Wab – w łowiectwie, podczas polowania – wabienie zwierzyny przez:

</doc>
<doc id="1534955" url="https://pl.wikipedia.org/wiki?curid=1534955" title="Joanna Prykowska">
Joanna Prykowska

Joanna Prykowska (ur. 1 września 1970) – polska wokalistka i autorka tekstów. W latach 1989-2000 członkini zespołu Firebirds. Prezenterka w programie "Na gapę" stacji Canal+. Studiowała socjologię. Od 2009 roku współtworzyła Joanna &amp; The Forests. Od 2020 roku tworzy z Pawłem Krawczykiem duet Anieli.
Życiorys.
Muzyka.
Wraz z zespołem Firebirds nagrała trzy płyty: "Desire" (1995), "Kolory" (1996), "Trans" (1998). Popularność przyniósł im album "Kolory". Piosenka "Harry" z tej płyty wielokrotnie zajmowała pierwsze miejsca na listach radiowych. Do sukcesu płyty przyczynił się udział zespołu w tournée Edyty Bartosiewicz jesienią 1995 roku. Edyta Bartosiewicz została również producentką albumu "Kolory". W 1996 roku przygotowała wraz z zespołem własną interpretację piosenki Ewy Demarczyk pt. "Groszki i róże". Kompozycja została wydana jedynie na singlu. Z zespołem nagrała również piosenkę świąteczną "Trzy życzenia". W 1997 roku wzięła udział w nagraniu nowej wersji piosenki "Moja i twoja nadzieja" na singel – cegiełkę dla ofiar powodzi. W 1998 nagrała piosenkę "Serce rozbitkiem jest" na potrzeby filmu "U Pana Boga za piecem". Występowała na festiwalu w Jarocinie (1990), Sopocie (1996), Opolu (1996, 1997). Współpracowała z grupą Millennium. Nagrała dwie piosenki na ich album "Entropy" (2000): "Sweet Summer Days", "Season". Napisała słowa do "To ty", pierwszego singla z debiutanckiej płyty zespołu Virgin "Virgin" (2002). W 2002 roku zaśpiewała piosenkę "Wandering" na albumie Przemysława Thiele pt. "Modlitewning". Z grupą Hedone nagrała utwór "To tylko miłość" (z albumu "Playboy", 2005). Wystąpiła również w teledysku do tej piosenki. 
W roku 2012 zaśpiewała w utworze "Departed" na albumie projektu Werk (Maciej Werk) a w 2020 roku ponownie zaśpiewała z Hedone na albumie "2020" (utwór "Jak?)." 
18 kwietnia 2012 roku ukazał się album zespołu Joanna &amp; The Forests pt. "Jaśniebajka". Do tytułowej piosenki powstał teledysk. Klip został nakręcony w Berlinie przy współpracy studentów z Beuth University Berlin. Choreografię ułożyła Krystyna Łukomska Brand.
Na początku 2022 roku zainaugurował działalność zespół Anieli, czyli duet Prykowskiej z Pawłem Krawczykiem. 9 września 2022 zespół Anieli zaprezentował debiutancki krążek pt. "Blask". 
Teatr.
Wraz z Konradem Pawickim dokonała przekładu piosenek Nicka Cave’a oraz wystąpiła w zainspirowanym nimi spektaklu muzycznym "Miłosne opowieści" (reżyseria: Paweł Niczewski, premiera: 6 stycznia 2001, Piwnica Przy Krypcie, Szczecin). Grała i śpiewała w spektaklu "Sens życia według Tiger Lillies" (2003), bazującym na piosenkach brytyjskiego zespołu The Tiger Lillies.

</doc>
<doc id="1534956" url="https://pl.wikipedia.org/wiki?curid=1534956" title="Atrax">
Atrax

Atrax – rodzaj pająków z rodziny Hexathelidae. Został opisany w 1877 roku przez Octaviusa Pickarda-Cambridge'a jako monotypowy rodzaj obejmujący gatunek "Atrax robustus". Do 2010 roku opisano 14 gatunków, które włączono do tego rodzaju, jednak dwa z nich zsynonimizowano z "A. robustus", a pozostałe przeniesiono do rodzaju "Hadronyche". W 2010 Michael Gray opisał dwa kolejne gatunki: "Atrax sutherlandi" i "Atrax yorkmainorum". Ich przynależność do "Atrax" zaakceptował Norman I. Platnick w "The World Spider Catalog". Dawniej "Atrax" był klasyfikowany w rodzinie Dipluridae, w 1980 roku Robert J. Raven przeniósł rodzaj do Hexathelidae. Raven uważał, że "Atrax" może być młodszym synonimem rodzaju "Hadronyche", jednak obecnie akceptuje się ich odrębność.

</doc>
<doc id="1534966" url="https://pl.wikipedia.org/wiki?curid=1534966" title="Okrąg dopisany">
Okrąg dopisany

Okrąg dopisany do trójkąta – okrąg styczny do jednego z boków trójkąta i przedłużeń dwóch pozostałych boków. Jego środek znajduje się w punkcie przecięcia dwusiecznych odpowiednich kątów zewnętrznych. Okrąg ten ma dokładnie jeden punkt wspólny z trójkątem.
Pole trójkąta.
Przyjmując formula_1 – promień okręgu dopisanego naprzeciw wierzchołka A oraz formula_2 – boki naprzeciw odpowiednich wierzchołków, otrzymujemy wzór na pole trójkąta:
Dowód.
Po przedłużeniu boków formula_4 i: formula_5 oraz poprowadzeniu prostej stycznej do okręgu dopisanego przecinającej te przedłużenia odpowiednio w punktach formula_6 i: formula_7 uzyskujemy trójkąt formula_8 dla którego jest to okrąg wpisany. Jest on również wpisany w czworokąt formula_9 Pole trójkąta formula_10 wyraża się wzorem:
a czworokąta:
Pole trójkąta jest różnicą tych pól.

</doc>
<doc id="1534971" url="https://pl.wikipedia.org/wiki?curid=1534971" title="Fiat Talento">
Fiat Talento



</doc>
<doc id="1534975" url="https://pl.wikipedia.org/wiki?curid=1534975" title="Rezerwat przyrody Ostoja Bobrów na Rzece Pasłęce">
Rezerwat przyrody Ostoja Bobrów na Rzece Pasłęce



</doc>
<doc id="1534978" url="https://pl.wikipedia.org/wiki?curid=1534978" title="Inga Kostrzewa">
Inga Kostrzewa



</doc>
<doc id="1534979" url="https://pl.wikipedia.org/wiki?curid=1534979" title="Rezerwat przyrody Kamień Grzyb">
Rezerwat przyrody Kamień Grzyb



</doc>
<doc id="1534981" url="https://pl.wikipedia.org/wiki?curid=1534981" title="Nieinkorporowane terytorium zorganizowane">
Nieinkorporowane terytorium zorganizowane



</doc>
<doc id="1534984" url="https://pl.wikipedia.org/wiki?curid=1534984" title="Jefferson Park, Chicago">
Jefferson Park, Chicago



</doc>
<doc id="1534985" url="https://pl.wikipedia.org/wiki?curid=1534985" title="Indukcja wsteczna">
Indukcja wsteczna

Indukcja wsteczna () – iteracyjny proces stosowany w teorii gier i służący do rozwiązywania gier sekwencyjnych. Algorytm polega na wyznaczeniu najpierw optymalnej strategii dla gracza, który podejmuje decyzję jako ostatni. Następnie wyznaczana jest optymalna gracza, który wykonuje ruch jako przedostatni, traktując jako znaną wyznaczoną we wcześniejszej iteracji strategię ostatniego gracza. Proces ten jest kontynuowany do początku gry, aż ustalone zostaną optymalne strategie wszystkich graczy. Uzyskany w ten sposób profil strategii i związany z nim punkt równowagi określa się jako doskonałej równowagi Nasha w podgrach.
W programowaniu dynamicznym proces analogiczny do indukcji wstecznej jest podstawowym sposobem na rozwiązanie równania Bellmana.
Z pojęciem indukcji wstecznej związany jest również paradoks skazanego.

</doc>
<doc id="1534987" url="https://pl.wikipedia.org/wiki?curid=1534987" title="Oficyna Poetów i Malarzy">
Oficyna Poetów i Malarzy

Oficyna Poetów i Malarzy (ang: "Poets' and Painters' Press") – wydawnictwo oraz tłocznia artystyczna założone około 1950 roku w Londynie przez Krystynę i Czesława Bednarczyków. Działało pod adresem 146 Bridge Arch, Sutton Walk, tuż obok pracowni Feliksa Topolskiego. W latach 1950-2005 oficyna opublikowała około 700 książek takich autorów jak m.in. Czesław Miłosz, Stanisław Vincenz, Jan Brzękowski, Tadeusz Różewicz, Marian Pankowski, Mieczysław Paszkiewicz, Danuta Bieńkowska, Józef Wyrwa, Bolesław Kobrzyński, Szymon Laks, Wit Tarnawski, Zofia Reutt-Witkowska, Bonifacy Miązek, Maria Dąbrowska.
Oprócz wydawania książek w latach 1966-1980 Bednarczykowie redagowali "Oficynę Poetów", kwartalnik literacko-artystyczny publikujący poezję, eseje, krytykę artystyczną oraz opracowania historyczne. 
Archiwum Oficyny zostało - na mocy zapisu testamentowego sporządzonego przez Krystynę Bednarczykową - przekazane w 2012 roku Uniwersytetowi Jagiellońskiemu.
Nagroda Poetycka im. K. i Cz. Bednarczyków została ufundowana na mocy zapisu testamentowego sporządzonego przez Krystynę Bednarczykową. Wyróżnienie przyznają krakowski oddział Stowarzyszenia Pisarzy Polskich oraz Wydział Polonistyki Uniwersytetu Jagiellońskiego za zbiór wierszy wydany w poprzednim roku, bliski ideom i myślom przewodnim działalności kulturalnej londyńskiej Oficyny Poetów i Malarzy

</doc>
<doc id="1534988" url="https://pl.wikipedia.org/wiki?curid=1534988" title="Biopiractwo">
Biopiractwo

Biopiractwo – praktyka zawłaszczania dziedzictwa genetycznego przyrody przez wielkie koncerny, patentujące poszczególne geny i modyfikowane genetycznie organizmy, a nawet całe gatunki dzikich organizmów, np. roślin leczniczych, o których wiedzę zdobywa się od pierwotnych mieszkańców krajów tropikalnych, którzy w rezultacie oficjalnie tracą prawo do korzystania z tradycyjnej, wypracowanej przez pokolenia wiedzy swego ludu na rzecz wielkich firm farmaceutycznych.
Podobnie dzieje się z niektórymi gatunkami i odmianami roślin uprawnych i użytkowych.
Przykładem biopiractwa może być próba opatentowania przez firmę RiceTec z Teksasu ryżu Basmati, odmiany wyhodowanej przed setkami lat przez rolników z podnóża Himalajów indyjsko-pakistańskich, uważanej za najlepszą odmianę ryżu na świecie, którą RiceTec dostosował do warunków uprawy w USA, co jednak nie miało wpływu na jego wygląd, smak i aromat. W rezultacie przyjęcia wniosku patentowego, indyjscy i pakistańscy rolnicy nie mogli sprzedawać swego ryżu za granicę bez opłat licencyjnych, jednak społeczna międzynarodowa kampania sprzeciwu doprowadziła do anulowania decyzji Urzędu Patentowego USA.

</doc>
<doc id="1534990" url="https://pl.wikipedia.org/wiki?curid=1534990" title="KGB (Osetia Południowa)">
KGB (Osetia Południowa)

Komitet Bezpieczeństwa Państwowego (ros. "Комитет государственной безопасности, КГБ") – służba specjalna Osetii Południowej, zajmująca się bezpieczeństwem wewnętrznym i osłoną kontrwywiadowczą spornego regionu. Jest w zasadzie komplementarna z rosyjską FSB.
Na czele południowoosetyńskiego KGB stoi Boris Attojew.

</doc>
<doc id="1534995" url="https://pl.wikipedia.org/wiki?curid=1534995" title="Strumień (hydrologia)">
Strumień (hydrologia)



</doc>
<doc id="1534997" url="https://pl.wikipedia.org/wiki?curid=1534997" title="Oliver North">
Oliver North

Oliver Laurence „Ollie” North (ur. 7 października 1943 w San Antonio) – amerykański wojskowy, podpułkownik Korpusu Piechoty Morskiej Stanów Zjednoczonych oraz dziennikarz.
Był członkiem Rady Bezpieczeństwa Narodowego w administracji prezydenta Ronalda Reagana zamieszanym w aferę Iran-Contras.
Obecnie jako dziennikarz jest gospodarzem programu publicystycznego "War Stories with Oliver North" w stacji Fox News Channel. Jest również autorem i współautorem kilkunastu książek o tematyce wojskowej, zarówno o charakterze fikcyjnym jak i dokumentalnym.

</doc>
<doc id="1535001" url="https://pl.wikipedia.org/wiki?curid=1535001" title="CSS Georgia (1862)">
CSS Georgia (1862)

CSS Georgia – rajder marynarki Skonfederowanych Stanów Ameryki, prowadzący działania krążownicze podczas wojny secesyjnej przeciwko statkom i okrętom Unii.
Budowa i wyposażanie.
CSS „Georgia” był budowany w szkockiej stoczni w Dumbarton na zamówienie armatora brytyjskiego jako szybki statek transportowy o nazwie „Japan”. W trakcie budowy został zakupiony przez konfederatów, a po zwodowaniu wyszedł w morze i skierował ku brzegom zachodniej Francji, gdzie pod Morlaix oczekiwał wiozący uzbrojenie parowiec „Alar”.
Okręt miał całkowicie żelazny kadłub. W związku z tym, że nie znano jeszcze sposobu zabezpieczania przed obrastaniem skorupiakami i wodorostami przez pokrywanie farbami poszycia w strefie podwodnej, nie nadawał się do długich rajdów bez częstego osuszania i oczyszczania poszycia w suchych dokach. Dowiodła tego pierwsza, dość krótka wyprawa. Stoczniowcy w Wielkiej Brytanii byli zainteresowani nowym sposobem budowy kadłubów i o nowy statek kryty drewnem (które można było pokryć znacznie odporniejszą na obrastanie miedzią) było bardzo trudno. 
Rajd.
Po zamontowaniu dział i pozostałego uzbrojenia zmieniono oficjalnie nazwę na „Georgia” i wciągnięto na maszt banderę CS Navy. W tym samym czasie dowódcą został kmd. William L. Maury. Rozkazy – jak dla każdego rajdera – były jasne: polować na statki i okręty Unii na dowolnych akwenach. 
Opuściwszy wody francuskie „Georgia” udała się poprzez Atlantyk ku wybrzeżom Brazylii, do Salvador de Bahia (gdzie bunkrowała), skąd skierowała się ponownie na wschód, do Simon's Bay w Kraju Przylądkowym, dokąd dotarła 16 sierpnia. Stamtąd rajder popłynął na północ, zagarniając po drodze dziewięć pryzów (część zatopił, a część zwolnił po pobraniu okupu – były to jedyne jego sukcesy), aż 28 października zawinął do stoczni w Cherbourgu. Tam w czasie trwającego do końca stycznia 1864 roku remontu, zdecydowano się na przekazanie uzbrojenia na CSS „Rappahannock”, ale nigdy do tego nie doszło.
Koniec kariery.
Po opuszczeniu stoczni okręt został zakotwiczony 3 mile na południe od portu w Bordeaux, a 2 maja został skierowany do Liverpoolu, gdzie kupił go armator brytyjski. Amerykański poseł w Londynie złożył oficjalny protest (bez skutku) i statek – tym razem w czarterze portugalskim – wyszedł w morze 11 sierpnia, ale już w cztery dni później, u wybrzeży portugalskich, został zatrzymany do kontroli przez fregatę Unii i aresztowany pod pozorem braków w dokumentach.
Były rajder został odprowadzony do Bostonu i sprzedany jako pełnoprawny łup wojenny prywatnemu armatorowi. Statek, teraz jako handlowy SS „Georgia”, został zarejestrowany Bedford 15 sierpnia 1865 roku. Przerejestrowano go ponownie w Kanadzie w roku 1870, a w pięć lat później zatopiono u wybrzeży Maine.

</doc>
<doc id="1535002" url="https://pl.wikipedia.org/wiki?curid=1535002" title="CSS Georgia">
CSS Georgia



</doc>
<doc id="1535006" url="https://pl.wikipedia.org/wiki?curid=1535006" title="CSS Rappahannock">
CSS Rappahannock

CSS Rappahannock – parowy slup wojenny zakupiony przez marynarkę Skonfederowanych Stanów Ameryki, z przeznaczeniem do działań krążowniczych podczas wojny secesyjnej jako rajder przeciwko statkom i okrętom Unii, w zastępstwie utraconego CSS "Georgia".
Losy.
Slup został zbudowany dla Royal Navy pod Londynem jako awizo o nazwie HMS "Victor". Już w pierwszym okresie eksploatacji okazało się, że okręt – mimo pięknej sylwetki – ma wiele wad i został wycofany ze służby, a następnie sprzedany (bez uzbrojenia i wyposażenia militarnego) konfederatom (pod pozorem prowadzenia handlu z Chinami). Strona brytyjska podejrzewała, że okręt ma być rajderem skierowanym przeciw flocie amerykańskiej, ale załodze udało się uniknąć internowania i (z wciąż pracującymi pod pokładem pracownikami stoczni) wyjść 24 listopada ze stoczni Sheerness w morze. Jednak na kanale La Manche nastąpiła awaria maszyn, co zmusiło załogę do zawinięcia do Calais we Francji.
Wpływając na wody francuskie dowódca przyszłego rajdera, porucznik C.M. Fauntleroy, podał, że CSS "Rappahannock" jest okrętem wojennym CS Navy i że w związku z awarią prosi o pomoc. Władze francuskie nie miały wyjścia i internowały okręt, który po zakończeniu wojny został zwrócony Stanom Zjednoczonym. Załoga opuściła pokład i wyjechała z Francji w sierpniu 1865 roku.
Powojenne losy okrętu nie są znane.

</doc>
<doc id="1535007" url="https://pl.wikipedia.org/wiki?curid=1535007" title="Lekcja historii (album The Bill)">
Lekcja historii (album The Bill)

Lekcja historii – szósty album grupy The Bill, wydany w 2008 roku. Zawiera piosenki dotąd niepublikowane. Składają się na nią utwory z różnych okresów działalności zespołu.

</doc>
<doc id="1535011" url="https://pl.wikipedia.org/wiki?curid=1535011" title="CSS Chickamauga">
CSS Chickamauga

CSS Chickamauga – parowo–żaglowy łamacz blokady zakupiony przez marynarkę Skonfederowanych Stanów Ameryki, z przeznaczeniem do działań krążowniczych podczas wojny secesyjnej jako rajder przeciwko statkom i okrętom Unii w końcowym okresie wojny.
Losy.
Pod koniec wojny, gdy CS Navy brakowało okrętów, postanowiono zakupić w Wilmington w stanie Karolina Północna właśnie zbudowany łamacz blokady "Edith". 28 października okręt wyszedł w morze pod dowództwem por. Johna Wilkinsona w kierunku Long Island, gdzie zdobył sześć pryzów (cztery z nich zniszczył), a stamtąd na Bermudy celem uzupełnienia zapasów. Jednak władze brytyjskie, coraz bardziej restrykcyjne wobec działań CS Navy, zgodziły się na tylko częściowe doposażenie okrętu. W dodatku na Bermudach zdezerterowała większość załogi (woleli pływać na łamaczach blokady), co spowodowało, że Wilkinson postanowił wrócić do Wilmington, gdzie zawinął 19 listopada.
Podczas bombardowania Fortu Fisher w końcu grudnia 1864 roku część załogi okrętu służyła jako artylerzyści na lądzie, a sam okręt dostarczał fortowi amunicji.
Po ewakuacji Wilmington "Chickamauga" wszedł w ujście rzeki Cape Fear, gdzie – by nie dostał się w ręce unionistów – został spalony przez własną załogę 25 lutego 1865 roku.

</doc>
<doc id="1535015" url="https://pl.wikipedia.org/wiki?curid=1535015" title="Tajne związki">
Tajne związki



</doc>
<doc id="1535016" url="https://pl.wikipedia.org/wiki?curid=1535016" title="Rezerwat przyrody im. B. Hryniewieckiego">
Rezerwat przyrody im. B. Hryniewieckiego



</doc>
<doc id="1535018" url="https://pl.wikipedia.org/wiki?curid=1535018" title="Rezerwat przyrody im. Bolesława Hryniewieckiego">
Rezerwat przyrody im. Bolesława Hryniewieckiego



</doc>
<doc id="1535020" url="https://pl.wikipedia.org/wiki?curid=1535020" title="Masala chai">
Masala chai



</doc>
<doc id="1535022" url="https://pl.wikipedia.org/wiki?curid=1535022" title="Zoja Rudnowa">
Zoja Rudnowa

Zoja Rudnowa, ros. Зоя Николаевна Руднова (ur. 19 sierpnia 1946 w Moskwie, zm. 12 marca 2014 tamże) – rosyjska tenisistka stołowa reprezentująca ZSRR, dwukrotna mistrzyni świata, dziesięciokrotna mistrzyni Europy. 
W mistrzostwach świata startowała siedmiokrotnie, sześciokrotnie zdobywając medale. Dużym sukcesem zakończył się jej występ w mistrzostwach świata w Sztokholmie (1967), gdzie zdobyła cztery medale: srebrny drużynowo i trzy brązowe (gra pojedyncza, podwójna i mieszana). Dwa lata później w Monachium stanęła na najwyższym stopniu podium dwa razy, w grze podwójnej (grając w parze ze Swietłaną Fiedorową-Grinberg) i drużynowo.
W mistrzostwach Europy osiemnastokrotnie zdobywała medale. Była czterokrotną mistrzynią Starego Kontynentu w grze mieszanej (grając w parze ze Stanisławem Gomoskowem) (1968, 1970, 1972, 1974), dwukrotnie w grze pojedynczej (1970, 1972), trzykrotnie drużynowo i jeden raz w grze podwójnej (w parze ze Swietłaną Fiedorową-Grinberg) w 1970 roku. Życiowy sukces odniosła podczas Mistrzostw Europy 1970 w Moskwie, zdobywając cztery złote medale (gra pojedyncza, podwójna, mieszana i drużynowo).
Mistrzyni Europy juniorów (1961) w grze pojedynczej, podwójnej i drużynowo. Zwyciężczyni prestiżowego turnieju Europa Top 12 (1974).

</doc>
<doc id="1535026" url="https://pl.wikipedia.org/wiki?curid=1535026" title="Gustavé Schickelé">
Gustavé Schickelé

Jacques Marie Gustavé Schickelé, Gustav Schickele (ur. 11 maja 1875 w Montreux-Vieux, zm. 22 kwietnia 1927 w Bazylei) – francuski lekarz ginekolog, profesor ginekologii i położnictwa na Uniwersytecie w Strasburgu.
Studiował na Uniwersytecie w Strasburgu, był uczniem Freunda i Recklinghausena. Tytuł doktora nauk medycznych otrzymał w 1900. W latach 1906-1927 w klinice położniczej i ginekologicznej (od 1919 roku jako profesor).
Wspólnie z Hofmeisterem zajmował się endokrynną czynnością jajników.

</doc>
<doc id="1535029" url="https://pl.wikipedia.org/wiki?curid=1535029" title="Zenon Kossak">
Zenon Kossak

Zenon Kossak ukr. Зенон Коссак, ps. "Tarnawśkyj" (ur. 1 kwietnia 1907 w Drohobyczu, zm. 19 marca 1939 w Sołotwynie) – ukraiński nacjonalista.
Pochodził z rodziny Kossaków herbu Kos. Pełnił między innymi funkcje referenta organizacyjnego Organizacji Ukraińskich Nacjonalistów oraz powiatowego przewodniczącego organizacji w Drohobyczu. Był jednym z organizatorów akcji ekspropriacyjnych OUN w Borysławiu, Truskawcu i Gródku. W 1932 był aresztowany i sądzony w związku z zabójstwem Tadeusza Hołówki, otrzymując w 1934 wyrok 8 lat więzienia. Po amnestii w 1938 udał się na Ukrainę Karpacką, gdzie w marcu 1939 otrzymał stanowisko zastępcy Szefa Sztabu Sił Zbrojnych Ukrainy Karpackiej (Siczy Karpackiej). Po wkroczeniu wojsk węgierskich na terytorium Karpato-Ukrainy został wzięty do niewoli i rozstrzelany wraz z Mychajło Kołodzynśkim, którego był adiutantem.
W trakcie pobytu w więzieniu opracował „44 reguły życia nacjonalisty ukraińskiego“.

</doc>
<doc id="1535031" url="https://pl.wikipedia.org/wiki?curid=1535031" title="Alex Burns">
Alex Burns

Alexander Burns (ur. 4 sierpnia 1973 w Bellshill) – były szkocki piłkarz występujący na pozycji napastnika.
Kariera.
Burns zawodową karierę rozpoczynał w klubie Motherwell, występującym w Scottish Premier Division. W sezonie 1994/1995 wywalczył z klubem wicemistrzostwo Szkocji. W 1997 roku odszedł do holenderskiego Heraclesa Almelo. 20 sierpnia 1997 w przegranym 1:2 meczu z FC Den Bosch zadebiutował w Eerste Divisie. W Heraclesie Burns spędził sezon 1997/1998, w ciągu którego rozegrał tam 24 ligowe spotkania i zdobył w nich 5 bramek.
W 1998 roku podpisał kontrakt z angielskim Southend United. Grał tam przez rok, a w 1999 powrócił do Szkocji, gdzie został graczem klubu First Division - Raith Rovers. W 2000 roku odszedł do innego zespołu grającego w First Division - Livingston, a w sezonie 2000/2001 awansował z nim do Premier League. Burns pozostał jednak w First Division, gdyż podpisał kontrakt z St. Mirren.
W trakcie sezonu 2001/2002 odszedł do Partick Thistle, z którym w pierwszym sezonie awansował do Premier League. Potem był jeszcze zawodnikiem Motherwell, Clyde, Brechin City oraz Stranraer, gdzie w 2007 roku zakończył karierę.

</doc>
<doc id="1535033" url="https://pl.wikipedia.org/wiki?curid=1535033" title="Darl Douglas">
Darl Douglas

Darl Douglas (ur. 5 października 1979 w Paramaribo) – surinamski piłkarz, występujący na pozycji pomocnika.
Kariera.
Douglas profesjonalną karierę rozpoczynał w RBC Roosendaal. Po raz pierwszy w Eredivisie zagrał 20 sierpnia 2000, w przegranym 2-3 pojedynku z NEC Nijmegen. Łącznie w debiutanckim sezonie zaliczył trzynaście spotkań. Jego zespół zajął natomiast ostatnią pozycję w lidze i został relegowany do drugiej ligi. Wtedy odszedł do innego drugoligowca - HFC Haarlem. Szybko wywalczył tam sobie miejsce w wyjściowej jedenastce, stając się podstawowym zawodnikiem ekipy z Haarlem Stadion. Po wygaśnięciu jego kontraktu odszedł Heraclesa Almelo, podobnie jak jego dotychczasowy klub, grającego na zapleczu ekstraklasy.
W 2004 roku przeszedł do pierwszoligowego FC Utrecht. Już w swoim pierwszym sezonie po przyjściu, grał z tym zespołem w Pucharze UEFA. Te rozgrywki zakończyli na drugiej rundzie, po zajęciu ostatniej pozycji w swojej grupie. Natomiast w Eredivisie uplasowali się na jedenastym miejscu. Rok później, po zajęciu szóstego miejsca w lidze, grali w barażach o grę w europejskich pucharach, jednak zostały przez nich przegrane.
Zimą 2007 został zawodnikiem portugalskiego C.S. Marítimo. W barwach tego klubu zagrał trzynaście razy i zdobył jednego gola. Było to trafienie w meczu przeciwko FC Porto, przegranym przez jego zespół 1-2. Po pół roku pobytu na Półwyspie Iberyjskim, powrócił do Holandii. Związał się tam kontraktem w Willem II Tilburg. Na koniec jego zespół pozostał w ekstraklasie, po wygranych barażach o utrzymanie. Łącznie spędził tam jeden rok, po którym został kupiony przez swój były klub - Heracles Almelo. Po sezonie 2011/2012 zakończył karierę piłkarską.

</doc>
<doc id="1535036" url="https://pl.wikipedia.org/wiki?curid=1535036" title="Freefonix">
Freefonix

Freefonix (2007-2009) – brytyjski serial animowany.
Fabuła.
Trójka przypadkowych nastolatków zostaje wybranych, aby chronić moc czystej Trzynastej Nuty i zakładają swoją własną kapelę - Freefonix. Jak to wolnofalowcy, grają to, co kochają nie dla sławy, ale dla duszy. Ich głównym zadaniem jest powstrzymanie złego tuza dźwięku - Voxa przed wydostaniem się z tzw. Próżni Milczenia, w której jest uwięziony. Zawiązując pakt z korporacją ComaCo i jej szefową - Mią De Zyą, próbuje zdobyć moc Trzynastej Nuty. W tym celu Mia zatrudniła zespół wolnofalowców - Modliszki, które stale konkurują z Freefonix.
Wersja polska.
Opracowanie i udźwiękowienie wersji polskiej: na zlecenie ZigZap – Studio Sonica
Reżyseria:
Dialogi polskie:
Dźwięk i montaż: Maciej Sapiński
Teksty piosenek: Marek Krejzler
Organizacja produkcji: Piotr Pluciński
Udział wzięli:
i inni
Lektor:

</doc>
<doc id="1535041" url="https://pl.wikipedia.org/wiki?curid=1535041" title="Jan Falkowski (pilot)">
Jan Falkowski (pilot)

Jan Paweł Falkowski (ur. 26 czerwca 1912 w Pohulance na Litwie, zm. 27 lipca 2001 w Peterborough, w Kanadzie) – major dyplomowany pilot Polskich Sił Powietrznych w Wielkiej Brytanii, podpułkownik (ang. "Wing Commander") Królewskich Sił Powietrznych, as myśliwski w II wojnie światowej, kawaler Krzyża Srebrnego Orderu Wojennego Virtuti Militari.
Życiorys.
W 1914 wraz z rodzicami wyjechał na Syberię, gdzie w czasie rewolucji zginęli oboje jego rodzice. Przy pomocy repatriantów po ponad rocznej podróży dotarł we wrześniu 1922 do Warszawy. W Polsce zaopiekowała się nim rodzina. Ukończył prywatne gimnazjum, a później przez trzy lata studiował na Wydziale Rolniczym Uniwersytetu Stefana Batorego w Wilnie. W 1934 przerwał studia i został przyjęty do Szkoły Podchorążych Lotnictwa w Dęblinie (IX promocja). Na stopień porucznika został mianowany ze starszeństwem z 15 października 1936 i 18. lokatą w korpusie oficerów aeronautyki (od 1937 korpus oficerów lotnictwa, grupa liniowa). Został wcielony do 4 pułku lotniczego w Toruniu i przydzielony do III/4 dyonu myśliwskiego. W 1938 został przeniesiony do Centrum Wyszkolenia Lotnictwa nr 1 w Dęblinie na stanowisko instruktora specjalnego Kierownictwa Wyszkolenia.
W kampanii wrześniowej nie brał udziału. Razem z grupą pilotów z Dęblina ewakuował się przez Rumunię do Francji. 3 września 1939 roku, w trakcie przelotu ewakuacyjnego samolotem PWS-26 z Dęblina do Sokala, został w okolicach Lublina zaatakowany przez trzy lub osiem niemieckich myśliwców. Falkowski obniżył wysokość lotu prawie do ziemi i wykorzystując zwrotność samolotu spowodował, że jeden niemiecki myśliwiec rozbił się o ziemię, a pozostałe przerwały atak i zawróciły, najprawdopodobniej z powodu małej ilości paliwa.
We Francji został instruktorem w polskiej szkole w Lyon-Bron. Od 31 maja 1940 był dowódcą X Klucza Kominowego (Fa) broniącego Cognac. Po ataku Niemców na Francję na pokładzie Batorego 27 czerwca 1940 przybył do Anglii.
W Anglii otrzymał numer służbowy RAF P-0493 i został przydzielony do 302 dywizjonu, w którym na samolocie Hawker Hurricane odniósł swoje pierwsze zwycięstwo nad He 111 – 16 stycznia 1941. W czasie walki jego samolot został ciężko uszkodzony, Jan Falkowski musiał z niego wyskoczyć i przy lądowaniu złamał nogę. Po leczeniu z końcem lipca 1941 został skierowany do polskiego 315 dywizjonu myśliwskiego w Northolt. Już w sierpniu w walkach nad terytorium Francji zestrzelił trzy Messerschmitty Bf 109. We wrześniu odniósł kolejne dwa zwycięstwa. Od 22 września został dowódcą eskadry A.
Przez krótki czas był skierowany do 316 dywizjonu myśliwskiego, z którym brał udział w kilku operacjach nad Francją. W czerwcu 1942 roku został odkomenderowany do Wyższej Szkoły Wojskowej w Szkocji, którą ukończył 3 lipca 1943 roku. Został przeniesiony do 303 dywizjonu na stanowisko dowódcy. Latając w tym dywizjonie odniósł dwa pewne zwycięstwa i jedno prawdopodobne nad Fw 190. 
22 listopada 1944 r. został mianowany polskim oficerem łącznikowym w 11 Grupie Myśliwskiej RAF (11 Group), 15 lutego 1944 r. sprawował to samo stanowisko w 84 Grupie Myśliwskiej RAF (84 Group).
30 stycznia 1945 został mianowany dowódcą 3 Polskiego Skrzydła Myśliwskiego i powrócił do lotów bojowych. W czasie jednego z nich 9 marca 1945 nad Holandią, został trafiony przez obronę przeciwlotniczą. Z powodu awarii samolotu musiał wyskoczyć na spadochronie, w czasie lotu był ostrzeliwany przez Niemców i jedna z kul zraniła go w nogę. Po wylądowaniu dostał się do niewoli. 9 maja 1945 powrócił do Anglii.
W czasie walk zaliczono mu zniszczenie 9 samolotów nieprzyjaciela na pewno, 1 prawdopodobnie i 1 uszkodzony. Na Liście Bajana został sklasyfikowany na 13. pozycji. Wojnę zakończył w polskim stopniu majora i angielskim Wing Comandera. Po demobilizacji w 1947 wyjechał do Kanady, gdzie miał farmę oddaloną 20 mil od Toronto. W późniejszych latach został instruktorem w cywilnej szkole pilotów w okolicach Toronto. W 1965 roku odbył podróż po Europie, odwiedził też Polskę.
W latach sześćdziesiątych wydał książkę autobiograficzną, która w 1990 r. została wydana w Polsce pod tytułem "Z wiatrem w twarz".

</doc>
<doc id="1535043" url="https://pl.wikipedia.org/wiki?curid=1535043" title="Rezerwat przyrody Jezioro Perkuny">
Rezerwat przyrody Jezioro Perkuny



</doc>
<doc id="1535049" url="https://pl.wikipedia.org/wiki?curid=1535049" title="Hipotezy Mority">
Hipotezy Mority

Hipotezy Mority – trzy pytania postawione w topologii ogólnej, dotyczące przestrzeni normalnych. Wszystkie trzy hipotezy zostały zweryfikowane pozytywnie.
Sformułowanie.
Pod nazwą P-przestrzeń rozumiemy taką przestrzeń "Y", że przestrzeń "X" × "Y" jest normalna dla każdej przestrzeni metryzowalnej "X".
K. Chiba, T.C. Przymusiński oraz M.E. Rudin wykazali (1) oraz udowodnili (2) pod założeniem aksjomatu konstruowalności "V=L".
Z. Balogh wykazał prawdziwość hipotez (2) i (3).

</doc>
<doc id="1535050" url="https://pl.wikipedia.org/wiki?curid=1535050" title="Rezerwat przyrody Czapliniec (powiat puławski)">
Rezerwat przyrody Czapliniec (powiat puławski)



</doc>
<doc id="1535052" url="https://pl.wikipedia.org/wiki?curid=1535052" title="Mary Ellen Rudin">
Mary Ellen Rudin

Mary Ellen Rudin (ur. 7 grudnia 1924 w Hillsboro w stanie Teksas - zm. 18 marca 2013) – amerykańska matematyczka, specjalizująca się głównie w topologii ogólnej. Żona matematyka, Waltera Rudina. Znana z rozwiązania hipotez Mority (wspólnie z Chibą i Przymusińskim) i hipotezy Nikiela oraz konstrukcji przestrzeni Dowkera. Od jej nazwiska pochodzi nazwa porządku Rudin-Keislera, pojęcia z teorii ultrafiltrów.
Ma liczbę Erdősa równą 1.
Życiorys.
Wczesne życie i edukacja.
Mary Ellen (Estill) Rudin urodziła się w Hillsboro w Teksasie. Jej matka Irene przed ślubem była nauczycielką angielskiego, a ojciec Joe był inżynierem budownictwa. Rodzina przeniosła się za pracą ojca, ale wiele lat Mary Ellen spędziła w Leakey w Teksasie. Miała jedno rodzeństwo, młodszego brata. Obie babcie Rudin uczęszczały do Mary Sharp College w pobliżu rodzinnego Winchesteru w Tennessee. Rudin w jednym z wywiadów wspomina o tej spuściźnie i o tym, jak bardzo jej rodzina ceniła sobie edukację.
Praca naukowa.
Uczęszczała na Uniwersytet Teksański, gdzie w 1944 r., po trzech latach, ukończyła studia licencjackie z matematyki pod kierunkiem Roberta Lee Moore'a. Jej praca dyplomowa przedstawia kontrprzykład jednego z "aksjomatów Moore'a". Doktorat obroniła w 1949 roku.
W czasie studiów licencjackich była członkinią Bractwa Kobiet Phi Mu i została wybrana do towarzystwa Phi Beta Kappa.
Na początku swojej kariery Rudin wykładała na Duke University i University of Rochester. Objęła stanowisko wykładowcy na University of Wisconsin w 1959 r., a w 1971 r. została profesorem matematyki. Po przejściu na emeryturę w 1991 r. kontynuowała pracę jako profesor emerytowany. Była jedną z pierwszych profesor matematyki. 
Była mówcą na Międzynarodowym Kongresie Matematyków w 1974 r. w Vancouver. Pełniła funkcję wiceprezesa Amerykańskiego Towarzystwa Matematycznego w latach 1980-1981. W 1984 r. została wybrana na Noether Lecturer. Była członkiem honorowym Węgierskiej Akademii Nauk (1995). W 2012 roku została członkinią Amerykańskiego Towarzystwa Matematycznego.
Życie prywatne.
W 1953 roku wyszła za mąż za matematyka Waltera Rudina, którego poznała podczas wykładów na Duke University. Mieli czworo dzieci.
Rudin osiadła w Madison, Wisconsin, w domu Rudina, domu zaprojektowanym przez architekta Franka Lloyda Wrighta.

</doc>
<doc id="1535054" url="https://pl.wikipedia.org/wiki?curid=1535054" title="Piraci somalijscy">
Piraci somalijscy

Piraci somalijscy – zbrojne grupy rozbójnicze działające na wodach okalających tzw. „Róg Afryki” od momentu rozpoczęcia wojny domowej w Somalii na początku lat 90. XX wieku.
Sposób działania.
Piraci rekrutują się głównie z byłych rybaków. W większości pochodzą z autonomicznego regionu Puntland, przeważnie są to mężczyźni w wieku 20–35 lat. Szacuje się, że istnieje co najmniej pięć zorganizowanych gangów, które liczą ponad 1000 członków. Większość uzbrojenia piratów (głównie karabinek AK, granatnik RPG-7, granat RGD-5) pochodzi z Jemenu. Podstawowym środkiem transportu pozostają szybkie łodzie motorowe, zaopatrzone nierzadko w urządzenia typu GPS. W skład ich grupy wchodzi najczęściej „statek-matka” (udający statek rybacki), który służy do uzupełniania paliwa.
Na pokłady atakowanych statków piraci dostają się za pomocą drabin i haków. Ataki trwają bardzo krótko (ok. 20–30 min), co powoduje, że ujęcie sprawców jest bardzo trudne. W ostatnim czasie stosowana jest też taktyka polegająca na pozorowanych atakach na mniejsze statki (np. kutry rybackie) w celu odciągnięcia uwagi marynarek wojennych patrolujących region, podczas gdy najsilniejsza grupa uderza na bardziej wartościową zdobycz, za którą można zdobyć większy okup.
Przyczyny piractwa.
Początkowo przyczyną piractwa była nadmierna eksploatacja łowisk u wybrzeży Somalii przez zagraniczne kutry rybackie, co pozbawiło miejscową ludność źródła utrzymania. Drugim czynnikiem jest także poziom ubóstwa w Somalii, która jest jednym z najbiedniejszych krajów na świecie (PKB per capita wynosi ok. 600 dolarów). Jednakże w ostatnich latach piractwo stało się bardziej popularnym zajęciem wśród Somalijczyków ze względu na dużą opłacalność. Daje się również zauważyć wzrost liczby ataków po pokonaniu w 2006 bojówkarzy Unii Trybunałów Islamskich przez armię etiopską. Sumę wymuszeń uzyskaną w 2010 ocenia się na 238 milionów dolarów, przy czym średni okup wzrósł w ciągu ostatnich pięciu lat ze 150 tysięcy do 5,4 miliona dolarów.
Piraci z reguły traktują dobrze załogi porwanych statków z uwagi na duże okupy, jakie uzyskują od firm będących właścicielami statków. Na potrzeby przetrzymywanych statków i zakładników piraci przekształcili nadmorskie miasteczka w silnie ufortyfikowane i dobrze zaopatrzone twierdze. Mieści się w nich cała infrastruktura potrzebna do dokonywania wypadów.
Walka z piractwem.
Rosnące zagrożenie dla żeglugi w rejonie Zatoki Adeńskiej skłoniło społeczność międzynarodową do podjęcia działań przeciw piractwu. Tymczasowy Rząd Federalny Somalii nie jest w stanie uporać się z tym procederem, ponieważ sprawuje kontrolę tylko nad niewielkim fragmentem terytorium kraju. Paradoksalnie, skala zjawiska była najmniejsza podczas rządów islamistów z Unii Trybunałów Islamskich, którzy również obecnie prowadzą działania przeciw piratom. Piractwo zwalczają także władze separatystycznej republiki Somalilandu.
W kwietniu 2009 roku, w odpowiedzi na apel sekretarza generalnego ONZ Ban Ki-moona, darczyńcy zaoferowali ponad 250 milionów dolarów pomocy dla rządu somalijskiego. Kwota przeznaczona jest na wzmocnienie misji pokojowej Unii Afrykańskiej i sił rządowych, część pieniędzy zostanie przeznaczona też na cele humanitarne.
W obliczu braku sprawowania jurysdykcji przez organy somalijskie, pojawiają się liczne głosy postulujące powołanie odpowiednich instytucji sądowniczych o charakterze międzynarodowym. Jednym z pomysłów jest rosyjski postulat utworzenia Międzynarodowego sądu ds. piratów z siedzibą w Kenii.
W styczniu 2011 komandosi morscy Republiki Korei przeprowadzili Operację "Świt", której przyczyną było uprowadzenie przez somalijskich piratów południowokoreańskiego chemikaliowca MV Samho Jewelry. Operacja zakończyła się odbiciem statku i uwolnieniem zakładników z rąk porywaczy. Piraci, którzy przeżyli walkę zostali zatrzymani, a później byli sądzeni za piractwo.
14 marca 2011 indyjska marynarka wojenna osiągnęła znaczący sukces w walce przeciwko piratom. Indyjska Fregata IMS Tabar w trakcie jednej misji schwytała 61 piratów i uwolniła 13 marynarzy. To największy sukces w historii walki z piratami na Oceanie Indyjskim.
Międzynarodowe operacje na wodach somalijskich.
W celu zwalczania piratów na wodach Oceanu Indyjskiego wiele państw wysłało w ten rejon swoje okręty wojenne. W działaniach antypirackich uczestniczą m.in. siły morskie Stanów Zjednoczonych, Indii, Francji i Rosji. Jednakże nawet gdy udaje się schwytać piratów, istnieje problem, gdyż nie wiadomo, w którym państwie powinni być sądzeni ze względu na przynależność wód terytorialnych.
27 października 2008 rozpoczęła się operacja NATO przeciwko piratom. Z kolei od 8 grudnia 2008 trwa Operacja Atalanta prowadzona przez część państw UE.
Projekt wykorzystania kaprów.
15 kwietnia 2009 zgłoszono w Kongresie St. Zjedn. projekt użycia kaprów do walki z piratami, został on odrzucony.

</doc>
<doc id="1535055" url="https://pl.wikipedia.org/wiki?curid=1535055" title="Piractwo w Somalii">
Piractwo w Somalii



</doc>
<doc id="1535057" url="https://pl.wikipedia.org/wiki?curid=1535057" title="Olaf Stapledon">
Olaf Stapledon

William Olaf Stapledon (ur. 10 maja 1886 w Seacombe, zm. 6 września 1950 w Caldy) – brytyjski filozof i pisarz. Autor kilku wpływowych dzieł science fiction. Sformułował tezę, według której fantastyka naukowa jest czymś zbliżonym do mitu. Pojawiła się ona w przedmowie do powieści "Ostatni i pierwsi ludzie". Jest nazywany jednym z najwierniejszych uczniów, czy też następców H. G. Wellsa. 
Życiorys.
Olaf Stapledon urodził się w Seacombe w pobliżu Liverpoolu, był jedynym synem Williama Clibberta Stapledona i Emmeline Miller. Pierwsze sześć lat życia spędził z rodzicami w Port Said. Stapledon ukończył szkołę Abbotsholme School, a następnie Balliol College w Oksfordzie, gdzie uzyskał licencjat w dziedzinie historii współczesnej. Przez krótki okres pracował jako nauczyciel w Manchester Grammar School, a w latach 1910–1913 w biurze transportu morskiego w Liverpoolu i Port Said.
Podczas I wojny światowej od lipca 1915 do stycznia 1919 r. służył w Friends' Ambulance Unit na terenie Francji i Belgii. 16 lipca 1919 r. poślubił Agnes Zenę Miller (1894–1984). Mieli dwoje dzieci: córkę Mary Sydney Stapledon (ur. 1920) i syna Johna Davida Stapledona (ur. 1923). W 1920 r. zamieszkał w West Kirby.
W 1925 roku otrzymał doktorat z filozofii na Uniwersytecie w Liverpoolu. W 1929 r. opublikował swoją pierwszą książkę pt. "A Modern Theory of Ethics". W roku 1930 wydał powieść science fiction pt. "Ostatni i pierwsi ludzie" ("Last and First Men"), która przyniosła mu sukces i do dziś zalicza się do kanonu gatunku. W 1940 r. przeniósł się z rodziną do Caldy.
W 1948 r. brał udział w Światowym Kongresie Intelektualistów w Obronie Pokoju we Wrocławiu, gdzie wygłosił referat „Świat i kultura”. Rok później uczestniczył w konferencji Conference for World Peace, która miała miejsce w Nowym Jorku.
Zmarł nagle na zawał serca w swoim domu w Caldy.
Światopogląd.
Olaf Stapledon był socjalistą (część krytyków nazywała go marksistą, sam jednak odcinał się od tej ideologii) i pacyfistą, uznając agresję i chciwość charakteryzujące współczesną mu cywilizację za niegodne pełnego człowieczeństwa. W swoich książkach wprowadził koncepcję rozwoju „osobowości we wspólnocie” (ang. "personality-in-community") i „życia dla ducha”, w którym głównymi wartościami są mądrość, miłość i twórczość. W stosunku do religii był agnostykiem, twierdził, że ludzki umysł jest zbyt słabo rozwinięty by dojść do prawdy w kwestii istnienia Boga. Stapledona uważa się za jednego z prekursorów współczesnego transhumanizmu.
Poglądy filozoficzne Stapledona ukształtowały się pod wpływem Spinozy.

</doc>
<doc id="1535061" url="https://pl.wikipedia.org/wiki?curid=1535061" title="Kiiti Morita">
Kiiti Morita

 – japoński matematyk specjalizujący się głównie w algebrze i topologii.
Wyjaśnienie pisowni imienia.
Imię tego matematyka było zapisywane za jego życia według dawnej transkrypcji w postaci: "Kiiti". Z biegiem lat przyjęto nowszy, bliższy wymowie, zapis "Kiichi". W materiałach dotyczących jego osoby i prac, imię jest podawane w obu tych wersjach. Obecny zapis transkrypcyjny powinien być: "Ki'ichi".

</doc>
<doc id="1535064" url="https://pl.wikipedia.org/wiki?curid=1535064" title="Anna Habsburżanka (zm. 1327)">
Anna Habsburżanka (zm. 1327)

Anna Habsburg (ur. przed 1280; zm. 19 marca 1327 w Legnicy) – księżniczka austriacka, margrabina brandenburska i księżna wrocławska.
Życiorys.
Anna była najstarszą córka Albrechta I Habsburga i Elżbiety Tyrolskiej. Jej ojciec poszukując sojuszników przeciw królowi niemieckiemu Adolfowi z Nassau zaręczył ją w 1293 w Wiedniu z margrabią brandenburskim Hermanem III Długim. Ślub nastąpił w październiku 1295 w Grazu. Z tego małżeństwa pochodził syn i 3 córki (Jan V, Agnieszka, Matylda, Jutta). Jedna z nich Matylda poślubiła księcia głogowskiego Henryka IV Wiernego. Margrabia Herman III Długi zmarł 1 lutego 1308. Pod koniec 1310 Anna poślubiła księcia wrocławskiego Henryka VI Dobrego. Z tego związku urodziły się 3 córki:

</doc>
<doc id="1535066" url="https://pl.wikipedia.org/wiki?curid=1535066" title="Przywrotnik pasterski">
Przywrotnik pasterski

Przywrotnik pasterski ("Alchemilla monticola" Opiz) – gatunek rośliny wieloletniej z rodziny różowatych. Główny obszar występowania obejmuje Europę. W Polsce występuje na obszarze całego kraju. 
Biologia i ekologia.
Bylina, hemikryptofit. Występuje na skraju lasów, w przydrożnych rowach i łąkach. Kwitnie od maja do września. Gatunek charakterystyczny łąk z zespołu "Gladiolo-Agrostietum".
Zastosowanie.
Roślina lecznicza zawierająca garbniki. Ziele stosowane jest przy leczeniu schorzeń wątroby, nerek oraz przy leczeniu chorób artretycznych.

</doc>
<doc id="1535067" url="https://pl.wikipedia.org/wiki?curid=1535067" title="Alchemilla monticola">
Alchemilla monticola



</doc>
<doc id="1535074" url="https://pl.wikipedia.org/wiki?curid=1535074" title="Campbell Soup">
Campbell Soup



</doc>
<doc id="1535078" url="https://pl.wikipedia.org/wiki?curid=1535078" title="HJ Heinz">
HJ Heinz



</doc>
<doc id="1535086" url="https://pl.wikipedia.org/wiki?curid=1535086" title="Amrozi bin Nurhasyim">
Amrozi bin Nurhasyim

Ali Amrozi bin Haji Nurhasyim, znany również jako Amrozi (ur. 5 lipca 1962 w Lambongan, zm. 9 listopada 2008 na Nusa Kambangan) – indonezyjski terrorysta. Został skazany na śmierć za udział w zamachach bombowych na Bali w 2002 roku.
Wczesne życie.
Pochodził z Lamongan, był piątym z trzynaściorga rodzeństwa. Uczęszczał do islamskiej szkoły Al-Mukmin, założonej przez Abu Bakara Bashira, wraz ze swymi braćmi Mukhlasem i Ali Imronem. Zatrudnił ich do produkcji materiałów wybuchowych i zakupu pojazdów użytych później do zamachu na Bali w 2002 roku.
Został rozstrzelany 9 listopada 2008 roku piętnaście minut po północy czasu lokalnego, wraz z Imamem Samudrą i Hudem bin Abdulem Haquem. Wyrok został wykonany przez pluton egzekucyjny.

</doc>
<doc id="1535087" url="https://pl.wikipedia.org/wiki?curid=1535087" title="John Bruton">
John Bruton

John Gerard Bruton, irl. Seán de Briotún (ur. 18 maja 1947 w Dublinie) – irlandzki polityk i prawnik, długoletni Teachta Dála, w latach 1990–2002 lider Fine Gael, od 1994 do 1997 premier Irlandii (taoiseach).
Życiorys.
Ukończył szkołę jezuicką Clongowes Wood College, następnie studiował ekonomię na University College Dublin i prawo w King’s Inns, uzyskując w 1970 uprawnienia barristera (prawnika reprezentującego klienta przed sądem). Zaangażował się w działalność polityczną w ramach Fine Gael, do której wstąpił w 1965.
W 1969 po raz pierwszy został wybrany do Dáil Éireann. Z powodzeniem ubiegał się o reelekcję w wyborach w 1973, 1977, 1981, lutym 1982, listopadzie 1982, 1987, 1989, 1992, 1997 i 2002, sprawując mandat Teachta Dála w niższej izbie irlandzkiego parlamentu 19, 20., 21., 22., 23., 24., 25., 26., 27., 28. i 29. kadencji.
W latach 1973–1977 był parlamentarnym sekretarzem. Od czerwca 1981 do marca 1982 pełnił funkcję ministra finansów. Od grudnia 1982 do grudnia 1983 był ministrem przemysłu i energii, następnie kolejno ministrem przemysłu, handlu i turystyki (do lutego 1986) i ministrem finansów (do marca 1987). Od stycznia do marca 1987 pełnił też funkcję ministra służb publicznych. W 1990 został nowym przewodniczącym Fine Gael.
Po wyborach w 1992 jego ugrupowanie znalazło się w opozycji. Gdy jednak w 1994 doszło do rozłamu w rządzącej koalicji laburzystów i Fianna Fáil, John Bruton stanął na czele nowego gabinetu tworzonego przez FG, Partię Pracy i Demokratyczną Lewicę. Urząd ten sprawował od grudnia 1994 do czerwca 1997. W okresie tym przypadła m.in. prezydencja Irlandii w Unii Europejskiej, w trakcie której finalizowano negocjacje dotyczące paktu stabilności i wzrostu.
W 2001 ustąpił z funkcji lidera partii. Pozostał członkiem parlamentu, reprezentował go w Konwencie Europejskim. W 2004 zrezygnował z mandatu deputowanego. Od grudnia 2004 do października 2009 zajmował stanowisko ambasadora Unii Europejskiej w Stanach Zjednoczonych.
Życie prywatne.
Brat polityka Richarda Brutona. Jest żonaty z Finolą Bruton, ma czworo dzieci.

</doc>
<doc id="1535091" url="https://pl.wikipedia.org/wiki?curid=1535091" title="Niewcyrski Potok">
Niewcyrski Potok

Niewcyrski Potok (, , ) – główny ciek wodny Niewcyrki (bocznej odnogi Doliny Koprowej) w słowackich Tatrach Wysokich.
Wypływa z Niżniego Teriańskiego Stawu i płynie na zachód w kierunku dna Doliny Koprowej. Na wysokim, trzystopniowym progu Niewcyrki tworzy serię kaskad (Niewcyrskie Siklawy). Już w odległości kilkuset metrów od brzegu jeziora powstaje Wyżnia Niewcyrska Siklawa o wysokości około 30 m. Poniżej niej na odcinku około 100 m potok spływa bardzo stromo tworząc liczne kaskady i wypływa na prawie poziomą Wyżnią Garajową Rówień, następnie między Wyżnią i Niżnią Garajową Równią niezbyt stromo spływa przez las "czyniąc więcej szumu, niż wodospadowej grozy". Na następnym progu tworzy Pośrednią Niewcyrską Siklawę o wysokości około 40 m. Przepływa cicho przez Niedźwiedzią Rówień i na najniższym progu tworzy Niżnią Niewcyrską Siklawę. Ma wysokość około 60 m i jest najwyższą z trzech Niewcyrskich Siklaw. Po osiągnięciu dna Doliny Koprowej potok przepływa pod drogą do Koprowej Wody i zaraz po lewej stronie drogi (patrząc od dołu) uchodzi do Koprowej Wody jako jej lewy (orograficznie) dopływ.
Niewcyrski Potok ma tylko jeden dopływ – Krótki Potok wypływający pod przełęczą Szpara.
Dawniej Niewcyrski Potok nazywany był Teriańskim Potokiem. Nazwa pochodziła od Teriańskich Stawów lub od wcześniejszej nazwy doliny Niewcyrki – "Dolina Teriańska".

</doc>
<doc id="1535093" url="https://pl.wikipedia.org/wiki?curid=1535093" title="Albrecht II Kulawy">
Albrecht II Kulawy

Albrecht II Kulawy (ur. 12 grudnia 1298 na zamku Habsburg; zm. 20 lipca 1358 w Wiedniu) – książę austriacki.
Życiorys.
Albrecht był synem Albrechta I Habsburga i Elżbiety Tyrolskiej. Początkowo był przeznaczony do kariery duchownej i otrzymał staranne wykształcenie. W wieku 15 lat został wybrany na biskupa Pasawy. W maju 1324 poślubił Joannę von Pfirt. Po śmierci w 1326 brata Leopolda I Sławnego zarządzał częścią Austrii i wiódł spory z bratem Ottonem Wesołym. Gdy w 1330 zmarł inny jego brat Fryderyk III Piękny, Albrecht wraz z Ottonem przejęli rządy w Austrii i Styrii. W marcu 1330 zachorował i do końca życia miał niesprawną rękę i nogi. Musiał być noszony na specjalnym krześle dźwiganym przez służbę lub zawieszonym między dwoma końmi.
Albrecht nie starał się o koronę królewską. Był pierwszym Habsburgiem, który związał się trwale z Austrią. Powiększał rodowe posiadłości. W 1335 uzyskał Karyntię, Krainę i Marchię Wendyjską. Po śmierci brata Ottona został jedynym władcą ziem habsburskich. Wówczas zaczął rezydować w Wiedniu. Starał się prowadzić pokojową politykę, ale w latach 1351-1355 prowadził wojnę z Zurychem. Zagrożeniem dla dynastii był brak potomstwa, więc Albrecht wraz z żoną udali się na pielgrzymkę do Akwizgranu, by modlitwą wesprzeć starania o potomków. Albrecht doczekał się sześciorga dzieci.

</doc>
<doc id="1535099" url="https://pl.wikipedia.org/wiki?curid=1535099" title="Alfred Rainer">
Alfred Rainer

Alfred Rainer (ur. 22 września 1987 w Saalfelden am Steinernen Meer – zm. 16 sierpnia 2008 w Innsbrucku) – austriacki narciarz, dwuboista klasyczny.
Kariera.
W 2007 roku zdobył brązowe medale w zawodach indywidualnych na mistrzostwach juniorów w Tarvisio oraz złoty w konkursie drużynowym. Rok wcześniej, podczas mistrzostw juniorów w Kranju wspólnie z kolegami z reprezentacji był drugi w drużynie. Na tej samej imprezie był dziewiąty w Gundersenie i osiemnasty w sprincie.
W zawodach Pucharu Świata zadebiutował 3 lutego 2007 roku, zajmując jedenaste miejsce w starcie masowym. Najlepszy wynik w zawodach tego cyklu osiągnął 24 lutego 2008 w Zakopanem, zajmując dziesiąte miejsce w sprincie. W sezonie 2007/2008 zajął w klasyfikacji generalnej 24. miejsce. Rok wcześniej uplasował się na 36. miejscu.
9 sierpnia 2008 r. doznał poważnych urazów głowy w wypadku na paralotni, spadając z wysokości 20 metrów. Oprócz urazów czaszki, lekarze stwierdzili u 20-letniego Austriaka uszkodzenie płuc oraz wielokrotne złamanie nóg. Rainer zmarł tydzień później w szpitalu w Innsbrucku.
Mówił po niemiecku i angielsku. Interesował się piłką nożną, kolarstwem, muzyką i filmem.
Osiągnięcia.
Puchar Świata.
Miejsca na podium.
Rainer nigdy nie stanął na podium zawodów PŚ.

</doc>
<doc id="1535103" url="https://pl.wikipedia.org/wiki?curid=1535103" title="Torfowisko pod Zieleńcem">
Torfowisko pod Zieleńcem



</doc>
<doc id="1535108" url="https://pl.wikipedia.org/wiki?curid=1535108" title="Rod Fanni">
Rod Fanni

Rod Fanni (ur. 6 grudnia 1981 w Martigues) – francuski piłkarz benińskiego pochodzenia występujący na pozycji obrońcy w kanadyjskim klubie Montreal. Były reprezentant Francji.
Kariera klubowa.
Rodzice Fanniego pochodzą z Beninu, a on sam urodził się już we francuskim mieście Martigues. Tam też rozpoczął piłkarską karierę w klubie FC Martigues i w sezonie 1999/2000 zadebiutował w jego barwach w trzeciej lidze francuskiej. Na koniec sezonu awansował z Martigues do Ligue 2. Po awansie Martigues był podstawowym zawodnikiem zespołu i spędził w nim dwa sezony.
W lipcu 2002 roku Fanni zmienił barwy klubowe i odszedł do pierwszoligowego RC Lens, prowadzonego wówczas przez trenera Joëla Mullera. W barwach Lens po raz pierwszy wystąpił 10 września w przegranym 0:1 wyjazdowym spotkaniu z Olympique Lyon. W Lens grał przez dwa lata i występował na przemian z Daoudą Jabim. W 2004 roku Rod został na rok wypożyczony do drugoligowego LB Châteauroux, w którym grał do końca sezonu 2004/05.
Po zakończeniu kontraktu z Lens Fanni odszedł z klubu za darmo i latem 2005 podpisał kontrakt z OGC Nice. W barwach nowego zespołu zadebiutował 17 września w przegranym 0:4 wyjazdowym spotkaniu z Lille OSC, gdy w 61. minucie zmienił Souleymane Camarę. W Nicei spędził dwa pełne sezony.
W lipcu 2007 roku Fanni odszedł do Stade Rennais FC, prowadzonego przez Guya Lacombe'a. 4 sierpnia wystąpił po raz pierwszy w barwach Rennes, które przegrało u siebie 0:2 z AS Nancy. Na koniec sezonu zajął z klubem 6. miejsce w Ligue 1.
Od 2010 do 2015 występował w barwach Olympique Marsylia, gdzie rozegrał 130 meczów. Z Marsylią sięgał raz po mistrzostwo Ligue 1, trzykrotnie po puchar ligi, oraz jeden super puchar Francji.
W sezonie 2015/2016 grał w Katarskim klubie Al-Arabi, skąd został ponownie sprowadzony do Olympique Marsylii w sezonie 2016/2017. 5 marca 2018 roku przeszedł on do kanadyjskiego Montreal Impact
Kariera reprezentacyjna.
W latach 2002–2003 Fanni występował w reprezentacji Francji U-21 prowadzonej przez Raymonda Domenecha. Ten sam człowiek powołał go w 2008 roku do francuskiej kadry A i 14 października Fanni zadebiutował w drużynie narodowej, w wygranym 3:1 towarzyskim spotkaniu z Tunezją.

</doc>
<doc id="1535109" url="https://pl.wikipedia.org/wiki?curid=1535109" title="Gennaro Iezzo">
Gennaro Iezzo

Gennaro Iezzo (ur. 8 czerwca 1973 roku w Castellammare di Stabia) – włoski piłkarz występujący na pozycji bramkarza, a także trener.
Kariera klubowa.
Gennaro Iezzo zawodową karierę rozpoczynał w 1989 roku w Juve Stabia. Następnie został graczem Scafatese Calcio, a później został wypożyczony do US Avellino. W każdym z tych zespołów pełnił jednak rolę rezerwowego, a częściej zaczął grywać dopiero po powrocie do Scafatese Calcio w 1992 roku. W 1994 roku Iezzo podpisał kontrakt z Noceriną. Tam jednak także rzadko kiedy dostawał szanse występów, a razem z klubem awansował z Serie C2 do Serie C1.
Po zakończeniu sezonu 1996/1997 włoski bramkarz odszedł do Hellasu Werona i zadebiutował w drugiej lidze. Latem 1999 roku Iezzo przeszedł natomiast do Calcio Catania, gdzie wreszcie udało mu się przebić do podstawowego składu. Po trzech sezonach gry w sycylijskim zespole Włoch awansował do Serie B. Podczas rozgrywek 2003/2004 Iezzo nie brał jednak udziału w żadnym z ligowych pojedynków, a w lutym 2004 roku przeniósł się do Cagliari Calcio. W ekipie "Rossoblu" przebił się do wyjściowej jedenastki i zadebiutował w Serie A.
W 2005 roku włoski piłkarz trafił do SSC Napoli. Przebył z nim drogę od trzeciej do pierwszej ligi cały czas zajmując miejsce w podstawowym składzie. W sezonie 2007/2008 Iezzo razem z drużyną zajął ósmą pozycję w pierwszej lidze, co zapewniło Napoli awans do Pucharu UEFA. 23 listopada 2008 roku w meczu z Cagliari Iezzo zaliczył setny ligowy występ w barwach ekipy "Partenopei". W sezonie 2008/2009 rozegrał 14 meczów, o 4 mniej niż Nicolás Navarro, a w kolejnych rozgrywkach został rezerwowym dla Morgana De Sanctisa.

</doc>
<doc id="1535111" url="https://pl.wikipedia.org/wiki?curid=1535111" title="Remy Hadley">
Remy Hadley

Remy Hadley, Trzynastka – fikcyjna postać dramatu medycznego stacji FOX "Dr House". Odtwarza ją Olivia Wilde.
Historia.
Trzynastka urodziła się na początku lat osiemdziesiątych w okolicach Nowego Jorku, jako córka Johna i Anny Hadley. Kiedy była małą dziewczynką, jej matka zaczęła wykazywać pierwsze objawy choroby Huntingtona. Jej ojciec nie chciał, aby mała Remy patrzyła jak umiera jej matka, więc nie pozwolił, aby jeździła z nim do domu opieki odwiedzać Annę. Matka Trzynastki zmarła, zanim ta zaczęła się pojawiać w serialu. W okresie dojrzewania Trzynastka odkryła, że jest biseksualna.
Prawdopodobnie Hadley pochodzi z bogatej rodziny, gdyż studiowała ona w Sarah Lawrence College w Nowym Jorku, który jest znany z tego, że ma jedne z najwyższych czesnych w USA.
Charakterystyka.
Hadley była jedną z uczestniczek konkursu zorganizowanego przez House'a w czwartym sezonie, w szpitalu Princeton-Plainsboro w New Jersey. Ponieważ nosiła w nim numer 13, inni zaczęli ją tak nazywać (na jej wyraźną prośbę). Jej specjalność to interna.
W ostatnim odcinku 4 serii, pod wpływem House'a potwierdza swoje podejrzenia, że cierpi na pląsawicę Huntingtona. Początkowo pod wpływem załamania wpada w nałóg krótkich romansów z kobietami, aby ostatecznie związać się z Foremanem, również lekarzem z zespołu House'a. Zrywają ze sobą w 6. serii, po tym, jak Foreman decyduje się ją zwolnić, pod nieobecność House'a, by podtrzymać ich związek. W pierwszym odcinku 7. serii bierze wolne i znika, nikt nie wie gdzie, i z jakiego powodu. Jednak w tej samej serii powraca. Okazuje się, że Trzynastka przez pół roku siedziała w więzieniu. Trafiła tam, ponieważ dokonała eutanazji swojego brata, również chorego na pląsawicę Huntingtona.
Hadley jest osobą zrównoważoną, bystrą, entuzjastyczną i nie boi się mówić otwarcie na forum zespołu diagnostycznego, kiedy uważa, że ma rację. Prawdopodobnie jej przeszłość jest nieco mroczniejsza od innych członków zespołu – lubi przygodny seks oraz wykazuje znajomość rodzajów narkotyków (podczas kupowania towaru na ulicy na potrzeby diagnostyczne).

</doc>
<doc id="1535116" url="https://pl.wikipedia.org/wiki?curid=1535116" title="James Gordon Farrell">
James Gordon Farrell

James Gordon Farrell, znany jako J. G. Farrell (ur. 25 stycznia 1935 w Liverpoolu, zm. 11 sierpnia 1979 w zatoce Bantry) – brytyjski pisarz irlandzkiego pochodzenia. Zyskał sławę jako autor powieści historycznych; za "Oblężenie Krisznapuru" dostał w 1973 roku Nagrodę Bookera. 
Życiorys.
Dzieciństwo i wykształcenie.
Farrell urodził się w Anglii, w rodzinie o irlandzkich korzeniach. Od 12 roku życia uczęszczał do prywatnej szkoły z internatem Rossall w Lancashire. Mniej więcej w tym samym czasie jego rodzice przenieśli się do Dublina, a Farrell zaczął spędzać dużo czasu w Irlandii; to, a także popularność powieści "Niepokoje", sprawiła, że uważany jest niekiedy za pisarza irlandzkiego. W 1956 roku rozpoczął studia w Brasenose College w Oksfordzie; podczas pobytu tam zachorował na polio. 
Wczesne prace.
Debiutancka powieść Farrella, "A Man from Elsewhere", ukazała się w 1963 roku. Jej akcja dzieje się we Francji, a w książce widać wyraźne wpływy francuskiego egzystencjalizmu. Brak w niej ironicznego humoru i zrozumienia dla ludzkich słabości, które charakteryzują jego późniejsze prace. 
Dwa lata później wyszła powieść "The Lung", w której Farrell powraca do własnych przeżyć sprzed dziesięciu lat: główny bohater, Martin Sands, choruje na polio i musi spędzić długi czas w szpitalu. 
W 1967 Farrell opublikował "A Girl in the Head", powieść dziejącą się w fikcyjnym angielskim nadmorskim miasteczku Maidenhair Bay. Jak jej poprzedniczki, książka spotkała się z niewielkim odzewem krytyki i czytelników. 
Trylogia Imperium.
"Niepokoje" to komiczna, a zarazem melancholijna opowieść o angielskim majorze, Brendanie Archerze, który w 1919 roku udaje się do hrabstwa Wicklow w Irlandii, żeby spotkać się z kobietą, z którą – jak sądzi – jest być może zaręczony. Z rozpadającego się hotelu Majestic w Kilnalough obserwuje walkę Irlandii o oderwanie się od Wielkiej Brytanii. Zarówno następna powieść Farrella, "Oblężenie Krisznapuru" – na temat rewolty sipajów, jak i jego ostatnia praca, "Singapurskie kleszcze" – przedstawiająca zajęcie Singapuru przez Japończyków, kontynuują polityczny wątek "Niepokojów", podejmując opowieść o upadku kolonialnej potęgi Wielkiej Brytanii. Tematycznie powieści są tylko odlegle powiązane, choć Archer pojawia się w "Singapurskich kleszczach", a niedokończona powieść Farrella "The Hill Station" koncentruje się na doktorze McNabie, jednym z najważniejszych bohaterów "Oblężenia Krisznapuru"; w pewnym sensie jest to więc nie trylogia, a tetralogia. 
Śmierć.
W 1979 Farrell postanowił wyprowadzić się z Londynu i zamieszkać na półwyspie Sheep's Head w południowo-zachodniej Irlandii. Kilka miesięcy później utonął w zatoce Bantry, prawdopodobnie podczas połowu ryb. Został pochowany na cmentarzu Kościoła Świętego Jakuba, należącego do Kościoła Irlandzkiego, w Durrus. 
Twórczość.
Trylogia Imperium

</doc>
<doc id="1535117" url="https://pl.wikipedia.org/wiki?curid=1535117" title="Metylotrofia">
Metylotrofia

Metylotrofia – sposób wykorzystywania przez mikroorganizmy zredukowanych związków jednowęglowych, które są dla nich jedynym lub dodatkowym źródłem węgla i energii. Do tego typu związków zalicza się m.in.: metan, metanol, aldehyd mrówkowy, kwas mrówkowy. Związkami wykorzystywanymi przez organizmy metylotroficzne mogą także być związki wielowęglowe, lecz posiadające grupę metylową, a pozbawione wiązań pomiędzy dwoma węglami (np. Eter dimetylowy).
Istnieje podział metylotrofii na:
Mikroorganizmy metylotroficzne znalazły zastosowanie w biotechnologii do produkcji białka paszowego jednokomórkowców, gdzie surowcem stał się łatwo otrzymywalny i tani metanol.

</doc>
<doc id="1535120" url="https://pl.wikipedia.org/wiki?curid=1535120" title="Rezerwat przyrody Jelenia Góra">
Rezerwat przyrody Jelenia Góra



</doc>
<doc id="1535123" url="https://pl.wikipedia.org/wiki?curid=1535123" title="Wirus Marburg">
Wirus Marburg

Marburg – wirus wykryty po raz pierwszy w Niemczech.
Budowa.
Materiał genetyczny stanowi jednoniciowe nonsensowne RNA. Podobnie jak wirus Ebola, charakteryzuje go ta sama morfologia (wygląda jak poskręcana pałeczka), ale w przeciwieństwie do niej ma inne antygeny.
Patogenność.
Wirusy te są przyczyną poważnych i trudnych w leczeniu, występujących endemicznie na obszarze Afryki gorączek krwotocznych – choroby marburskiej.
Zakaźność, drogi szerzenia i rezerwuar.
Do zakażenia dochodzi na drodze kropelkowej, pośredniego i bezpośredniego kontaktu (z czego te dwa ostatnie mają największe znaczenie). Najpoważniej zazwyczaj kończą się zakażenia wśród służb medycznych, które nastąpiły na skutek kontaktu z płynami ustrojowymi i kałem.
Rezerwuar stanowią chorzy ludzie, prawdopodobnie także gryzonie i niektóre gatunki małp.
Odporność populacji.
Występuje powszechna wrażliwość. Prace nad szczepionką trwają. Wykryto przeciwciała u niektórych badanych pacjentów.
Zastosowania jako broni biologicznej.
Wirus ten nie jest tak samo śmiertelny jak Ebola, więc jego użycie jest bardziej wątpliwe. Poza tym duże trudności sprawia pozyskanie wirusa.
Wrażliwość na czynniki zewnętrzne.
Wirusy te wrażliwe są na promieniowanie jonizujące, światło słoneczne (promienie UV), temperaturę powyżej 60 °C oraz powszechnie dostępne chemiczne środki do dezynfekcji (fenol, alkohol metylowy).
Historia odkrycia.
Pierwsze udokumentowane zachorowania miały miejsce w roku 1967 w Marburgu i Frankfurcie nad Menem oraz Belgradzie. Źródłem wirusa były koczkodany zielone (Cercopithecus aethiops) przywiezione z Ugandy. Do zakażenia doszło u osób, które opiekowały się małpami lub preparowały ich tkanki (nerki do celów hodowli komórkowej). Wystąpiło 25 przypadków pierwotnych i sześć przypadków wtórnych zakażeń od chorych ludzi (w wyniku bezpośredniego kontaktu, zwykle z krwią). Zmarło 7 chorych.
W kwietniu 2005 nieznana dotąd odmiana tego wirusa pojawiła się w prowincji Uige w Angoli. Zmarły co najmniej 244 osoby.
Filowirusy w literaturze i filmie.
Marburg nie jest opisywany tak często jak Ebola, którą charakteryzuje znacznie większa wirulencja. Wirusem zaraziła się jedna z postaci, która pojawiła się w 19 odcinku drugiego sezonu serialu Madam Secretary. W książce "Zabójczy wirus" Alex Kavy także pojawia się wątek tego wirusa.

</doc>
<doc id="1535126" url="https://pl.wikipedia.org/wiki?curid=1535126" title="Małgorzata Habsburg (1346–1366)">
Małgorzata Habsburg (1346–1366)

Małgorzata Habsburg (ur. 1346 w Wiedniu; zm. 14 listopada 1366 w Brnie) – księżniczka austriacka, księżna Tyrolu i margrabina morawska.
Małgorzata była córką księcia Albrechta II Kulawego i Johanny von Pfirt. Już jako dziecko została zaręczona z Meinhardem III Tyrolskim, synem Małgorzaty Maultasch. Małżeństwo trwało w latach 1358–1359. Meinhard zmarł w 1363. Małżeństwo było bezdzietne. W 1364 Małgorzata została trzecią żoną margrabiego morawskiego Jana Henryka Luksemburskiego, którego pierwszą małżonką była Małgorzata Maultasch. Małżeństwo było bezpotomne.

</doc>
<doc id="1535127" url="https://pl.wikipedia.org/wiki?curid=1535127" title="Welington">
Welington



</doc>
<doc id="1535128" url="https://pl.wikipedia.org/wiki?curid=1535128" title="Rezerwat przyrody Łęg Dębowy">
Rezerwat przyrody Łęg Dębowy



</doc>
<doc id="1535130" url="https://pl.wikipedia.org/wiki?curid=1535130" title="Rezerwat przyrody Łęg na Kępie">
Rezerwat przyrody Łęg na Kępie



</doc>
<doc id="1535132" url="https://pl.wikipedia.org/wiki?curid=1535132" title="Chippy Simmons">
Chippy Simmons

Charles „Chippy” Simmons (ur. 9 września 1878 w West Bromwich, zm. 12 grudnia 1937 w Wednesbury) – angielski piłkarz występujący na pozycji napastnika.
Kariera.
Urodzony w West Bromwich, profesjonalną karierę rozpoczynał w West Bromwich Albion w kwietniu 1898. 3 września 1900 jako pierwszy zawodnik w historii zespołu zdobył bramkę na klubowym stadionie The Hawthorns, doprowadzając do wyrównania w zremisowanych 1:1 spotkaniu z Derby County. W lipcu 1904 za sumę 700 funtów przeniósł się do West Ham United, jednak dziesięć miesięcy później, za kwotę 600 funtów powrócił do swojego byłego klubu. W marcu dołączył do Chesterfield Town, później występował jeszcze w kilku mniejszych zespołach. Zmarł 1937 w Wednesbury w wieku 59 lat.

</doc>
<doc id="1535133" url="https://pl.wikipedia.org/wiki?curid=1535133" title="Gitara pikasso">
Gitara pikasso

Gitara Pikasso (również Pikasso lub Pikasso 1) – instrument muzyczny, pochodna gitary, stworzony przez kanadyjską lutniczkę Lindę Manzer. Jest to czterogryfowy, 42-strunowy instrument będący połączeniem tradycyjnej gitary, koto i harfy. 
Został stworzony na zamówienie i spopularyzowany przez muzyka jazzowego Pata Metheny'ego. Brzmienie tego instrumentu można usłyszeć m.in. w utworze Metheny'ego „Into the Dream”, jak i na jego albumach "Quartet", "Imaginary Day", "Jim Hall &amp; Pat Metheny", "Trio→Live" oraz Metheny Mehldau Quartet. Instrument ten można zobaczyć na wydawnictwach DVD "Speaking of Now Live" i "Imaginary Day".
Stworzenie tego instrumentu zajęło lutnikowi 2 lata (około 1000 roboczogodzin). Po nastrojeniu instrumentu całkowita siła naciągu strun to około 450 kg, zaś jego waga to 6,7 kg.
Instrument swą nazwę zawdzięcza malarzowi kubiście Pablowi Picassowi.

</doc>
<doc id="1535135" url="https://pl.wikipedia.org/wiki?curid=1535135" title="Gjaltrul Rinpocze">
Gjaltrul Rinpocze



</doc>
<doc id="1535141" url="https://pl.wikipedia.org/wiki?curid=1535141" title="Diabla Przełęcz Wyżnia">
Diabla Przełęcz Wyżnia

Diabla Przełęcz Wyżnia (, , , 2343 m) – płytka przełęcz w słowackich Tatrach Wysokich w Grani Baszt, oddzielająca Diablowinę (2379 m) od Diablej Turni (2356 m). Ku wschodowi, do Dolinki Szataniej, z przełęczy opada z urwista depresja, w środkowej części zmieniająca się w proste, prawie pionowe zacięcie. Ku zachodowi, do Doliny Młynickiej z przełęczy opada depresja o deniwelacji około 220 m. W górnej części jest szeroka, mało stroma, częściowo płytowa, częściowo piarżysta. Poniżej połowy wysokości zamienia się w głęboki i prawie pionowy komin o wysokości około 40 m. Pod kominem znajduje się kociołek, z którego opada żlebek do podstawy ściany. W lewej stronie kociołka ma wylot także równoległa do komina rynna.
Jako pierwsi przeszli przez przełęcz Günter Oskar Dyhrenfurth i Hermann Rumpelt 13 czerwca 1907 r. Przejście granią przez Diablą Przełączkę Wyżnią nie nastręczało według nich większych trudności. Zimą przełęcz pokonali jako pierwsi Alfréd Grósz i Zoltán Neupauer 8 lutego 1914 r. (także podczas pokonywania grani).

</doc>
<doc id="1535147" url="https://pl.wikipedia.org/wiki?curid=1535147" title="Tandalti">
Tandalti

Tandalti – miasto w środkowym Sudanie, w wilajecie An-Nil al-Abjad. W 2008 roku ludność wynosiła 46 655 mieszkańców.

</doc>
<doc id="1535148" url="https://pl.wikipedia.org/wiki?curid=1535148" title="Rezerwat przyrody Olszyna Źródliskowa">
Rezerwat przyrody Olszyna Źródliskowa



</doc>
<doc id="1535149" url="https://pl.wikipedia.org/wiki?curid=1535149" title="Opróżnienie">
Opróżnienie



</doc>
<doc id="1535150" url="https://pl.wikipedia.org/wiki?curid=1535150" title="John Pentland Mahaffy">
John Pentland Mahaffy

John Pentland Mahaffy (ur. 26 lutego 1839, zm. 30 kwietnia 1919), irlandzki profesor historii starożytnej.
Edukacja i zainteresowania.
Mahaffy urodził się w pobliżu Vevey w Szwajcarii. Początkowo uczył się indywidualnie w Szwajcarii i Niemczech, a później już bardziej oficjalnie w Trinity College w Dublinie. Jako student został prezydentem Uniwersyteckiego Towarzystwa Filozoficznego. Był bardzo wszechstronny, grał w krykieta, utrzymywał, że zna rodowód każdego konia wyścigowego w Ulsterze. Był także ekspertem w wędkarstwie muchowym.

</doc>
<doc id="1535152" url="https://pl.wikipedia.org/wiki?curid=1535152" title="Ludwik Kotecki">
Ludwik Kotecki

Ludwik Feliks Kotecki (ur. 1972) – polski ekonomista i urzędnik państwowy. W latach 2008–2012 podsekretarz i sekretarz stanu w Ministerstwie Finansów, w latach 2009–2012 pełnomocnik rządu do spraw wprowadzenia euro przez Rzeczpospolitą Polską, w latach 2012–2015 główny ekonomista Ministerstwa Finansów, następnie zastępca dyrektora wykonawczego w MFW w Waszyngtonie, członek Rady Polityki Pieniężnej w kadencji 2022–2028.
Życiorys.
Jest absolwentem Szkoły Głównej Handlowej w Warszawie. Od 1996 zatrudniony w Departamencie Polityki Finansowej, Analiz i Statystyki Ministerstwa Finansów, od 2000 jako zastępca dyrektora. W 2003 został mianowanym urzędnikiem służby cywilnej. W 2003 został zastępcą członka w unijnym Komitecie Ekonomiczno-Finansowym przygotowującym prace Rady Ecofin, w 2009 członkiem tego Komitetu reprezentującym Polskę, a w 2007 członkiem Rady Statystyki, w której zasiadał do 2012.
11 lipca 2008 objął funkcję podsekretarza stanu w Ministerstwie Finansów. 28 listopada tego samego roku premier Donald Tusk zaakceptował jego kandydaturę na stanowisko pełnomocnika rządu ds. koordynacji przygotowań do wprowadzenia w Polsce wspólnej waluty. Rozporządzenie w sprawie ustanowienia takiego stanowiska weszło w życie 16 stycznia 2009. Jako pełnomocnik rządu został przewodniczącym Narodowego Komitetu Koordynacyjnego do spraw Euro oraz Rady Koordynacyjnej. 28 grudnia 2010 został powołany na sekretarza stanu w resorcie finansów. 1 lutego 2012 został odwołany z obu stanowisk rządowych. Objął stanowisko radcy generalnego i głównego ekonomisty w Ministerstwie Finansów, a także przedstawiciela ministra finansów w Komisji Nadzoru Finansowego. W latach 2012–2015 był przewodniczącym rady Bankowego Funduszu Gwarancyjnego. W 2015 powołany na przedstawiciela Polski w Międzynarodowym Funduszu Walutowym jako zastępca dyrektora wykonawczego, gdzie zastąpił Dominika Radziwiłła. Zajmował to stanowisko do 1 listopada 2016. W 2017 Ludwik Kotecki odszedł z Ministerstwa Finansów. Był później m.in. doradcą marszałka Senatu do spraw ekonomicznych.
W grudniu 2021 grupa senatorów zgłosiła jego kandydaturę na członka Rady Polityki Pieniężnej. Został wybrany do tego gremium przez Senat w styczniu 2022 na okres sześcioletniej kadencji (od 26 stycznia 2022).
Odznaczenia.
W 2014 odznaczony Złotym Krzyżem Zasługi.
Życie prywatne.
Jest żonaty z Anną, ma dwoje dzieci: Idę i Igora.

</doc>
<doc id="1535154" url="https://pl.wikipedia.org/wiki?curid=1535154" title="Lekcja historii">
Lekcja historii



</doc>
<doc id="1535157" url="https://pl.wikipedia.org/wiki?curid=1535157" title="Lawiniasta Przełączka">
Lawiniasta Przełączka

Lawiniasta Przełączka (słow. "Lavínová lávka", niem. "Karczmar Scharte", węg. "Karcsmar-csorba", ok. 2510 m n.p.m.) – przełęcz w masywie Gerlacha w słowackich Tatrach Wysokich. Położona jest pomiędzy Małym Gerlachem a Ponad Kocioł Turnią. Z przełęczy w kierunku Doliny Wielickiej opada potężny żleb zwany Żlebem Karczmarza, będący jednym z największych żlebów tatrzańskich. Pod przełęczą (na południowy zachód od niej) przebiega nieznakowana droga na Gerlach z Doliny Wielickiej (przez tzw. Wielicką Próbę).
Polska nazwa Lawiniastej Przełączki została nadana przez taterników, z uwagi na często schodzące spod niej (Żleb Karczmarza) lawiny kamienne. Nazwy niemiecka i węgierska odnoszą się do Żlebu Karczmarza.
Pierwsze wejścia:

</doc>
<doc id="1535159" url="https://pl.wikipedia.org/wiki?curid=1535159" title="MS General von Steuben">
MS General von Steuben



</doc>
<doc id="1535162" url="https://pl.wikipedia.org/wiki?curid=1535162" title="Sawai Jai Singh II">
Sawai Jai Singh II

Sawai Jai Singh II (ur. 3 listopada 1688, zm. 21 września 1743) - maharadża królestwa Amber w Indiach, również astronom. 
Został królem w wieku 11 lat, jednakże mimo młodego wieku w trakcie swego panowania wykazał się wielkimi zdolnościami organizacyjnymi. Cieszył się poparciem cesarza Mogołów Aurangzeba, dzięki czemu okres jego panowania sprzyjał rozwojowi gospodarczemu królestwa. Wybudował, przy pomocy bengalskiego inżyniera Widjadhara Ćakravarti, nową stolicę Jaipur. Był dobrze wykształcony, znał sanskryt i język perski, z zamiłowaniem zajmował się astronomią. Zbudował kilka obserwatoriów astronomicznych, największe i najlepiej zachowane to Jantar Mantar w Jaipurze.

</doc>
<doc id="1535165" url="https://pl.wikipedia.org/wiki?curid=1535165" title="Jai Singh II">
Jai Singh II



</doc>
<doc id="1535169" url="https://pl.wikipedia.org/wiki?curid=1535169" title="Pistolet Erma EP452/EP457/EP459">
Pistolet Erma EP452/EP457/EP459

 
Erma EP452/EP457/EP459 - seria niemieckich pistoletów samopowtarzalnych.
Historia.
W 1984 roku firma Erma rozpoczęła produkcje trzech wzorów pistoletów o identycznym wyglądzie, ale różniących się kalibrem. Wyglądem zewnętrznym miały one przypominać pomniejszony pistolet Colt Government. W związku z wykorzystaniem rozwiązań z produkowanych wcześniej przez Ermę imitacje pistoletu Walther PPK posiadały one mechanizm spustowy SA/DA i bezpiecznik blokujący iglicę na zamku (Government ma mechanizm spustowy SA i skrzydełko bezpiecznika na szkielecie). Podobnie jak w Waltherze PPK umieszczono także zatrzask magazynka (u doły chwytu pistoletowego). Do produkcji trafiły trzy pistolety różniące się kalibrem:

</doc>
<doc id="1535172" url="https://pl.wikipedia.org/wiki?curid=1535172" title="Greatest Hits (album Creed)">
Greatest Hits (album Creed)

Greatest Hits – album kompilacyjny formacji Creed, podsumowujący całą działalność zespołu w latach 1997-2001. Został wydany 22 listopada 2004 roku, rok po rozpadzie zespołu. Zawiera wszystkie single zespołu (oprócz "Hide"), razem z wideoklipami do nich, oraz kilka nagrań koncertowych. 19 listopada 2008 roku uzyskał status podwójnej platyny.

</doc>
<doc id="1535173" url="https://pl.wikipedia.org/wiki?curid=1535173" title="KGP69">
KGP69



</doc>
<doc id="1535175" url="https://pl.wikipedia.org/wiki?curid=1535175" title="Floryna">
Floryna

Floryna — imię żeńskie pochodzenia łacińskiego, pierwotnie łac. przydomek pochodzący od imienia "Florus" ("kwitnący") i oznaczający "pochodząca od "Florusa", córka "Florusa"". Patronką tego imienia jest św. Floryna z Brioud (Owernia). 
Floryna imieniny obchodzi 1 maja. 
Znane osoby noszące imię Floryna:
W innych językach:
Męski odpowiednik: Floryn.
Zobacz też:

</doc>
<doc id="1535179" url="https://pl.wikipedia.org/wiki?curid=1535179" title="CSKA">
CSKA



</doc>
<doc id="1535181" url="https://pl.wikipedia.org/wiki?curid=1535181" title="Styl homerycki">
Styl homerycki

Styl homerycki − sposób pisania wzorowany na eposach Homera: "Iliadzie" i "Odysei". Styl ten cechuje się obecnością stałych epitetów, porównań homeryckich, wzniosłością (występuje patos), inwokacją, heksametrem, hiperbolami a także obecnością rozbudowanych, realistycznych opisów, powodujących retardację, czyli spowolnienie akcji utworu. Występują też stałe formułki na wprowadzenie i zakończenie oraz przenikanie się świata bogów i ludzi.
Najważniejszym przykładem naśladowania stylu Homera była jeszcze w starożytności Eneida Wergiliusza. Schematy oryginalnych eposów greckiego poety powielały też epickie poematy renesansowe, między innymi Luzjady Camõesa. W siedemnastym wieku próba stworzenia eposu dorównującego dziełom Homera, ale opartego na tradycji chrześcijańskiej, był Raj utracony Johna Miltona.
Dla porównania warto przytoczyć formuły otwarcia kilku eposów europejskich.
W przytoczonych urywkach można zauważyć inwokację do bogini lub Niebiańskiej Muzy i ekspozycję głównego tematu: gniewu Achillesa, broni i mężczyzny, wojny pobożnej i pierwszego nieposłuszeństwa ludzkiej rasy.
Przenikanie się świata nadprzyrodzonego i ludzkiego widać najwyraźniej w Raju utraconym. Również w Upadku Niniwy Edwina Atherstone'a nad wszystkim czuwa Opatrzność, która postanowiła doprowadzić do klęski króla Sardanapala i za swoje narządzie wybrała księcia Arbacesa, a na pośrednika kapłana Belezisa. 
U wspomnianego Atherstone'a możemy zaobserwować występowanie wielu rozbudowanych porównań.
Dla eposów charakterystyczne są długie wyliczenia, w szczególności przedstawienie wyruszających do boju bohaterów i oddziałów.

</doc>
<doc id="1535182" url="https://pl.wikipedia.org/wiki?curid=1535182" title="Spór zbiorowy">
Spór zbiorowy

Spór zbiorowy może być sporem o prawa lub sporem o interesy, może dotyczyć warunków pracy, płac lub świadczeń socjalnych oraz także praw i wolności związkowych pracowników. Stronami sporu zbiorowego jest pracodawca i pracownicy, reprezentowani przez związki zawodowe. Prawa i interesy pracodawców mogą być także reprezentowane przez organizację pracodawców.

</doc>
<doc id="1535183" url="https://pl.wikipedia.org/wiki?curid=1535183" title="Wóz zabezpieczenia technicznego">
Wóz zabezpieczenia technicznego

Wóz zabezpieczenia technicznego (WZT) – zazwyczaj opancerzony pojazd wojskowy przystosowany do naprawy uszkodzonych wozów bojowych w warunkach bojowych oraz odholowania ich z zagrożonego obszaru, w miejsce przeprowadzenia większych napraw.
Wozy zabezpieczenia technicznego budowane są zazwyczaj na podwoziach czołgów lub transporterów opancerzonych.

</doc>
<doc id="1535184" url="https://pl.wikipedia.org/wiki?curid=1535184" title="Władysław Weber">
Władysław Weber

Władysław Weber (ur. 25 maja 1882 w Opalenicy, zm. 26 grudnia 1961 w Rybniku) – burmistrz Miasta Rybnika w latach 1921–1939 i 1945–1950, działacz Polskiej Partii Socjalistycznej.
Życiorys.
W roku 1907 przeprowadził się do Rybnika, gdzie rozpoczął pracę w urzędzie miejskim jako referent. Brał udział w I i II powstaniu śląskim. Podczas trzeciego powstania został mianowany na tymczasowego burmistrza miasta. Burmistrzem Rybnika został w 1922 roku, kiedy to ówczesna rada miejska powołała go na 12-letnią kadencję. W 1934 roku ponownie wybrano go na kolejnych 12 lat, ale jego pracę w mieście przerwał wybuch II wojny światowej.
Jako burmistrz stworzył polskie szkolnictwo oraz przyczynił się do sprowadzenia do Rybnika dla prowadzenia szkół zakonów Werbistów i Urszulanek. Za jego rządów wybudowano w Rybniku funkcjonujący do dziś gmach urzędu miasta, budynek Komunalnej Kasy Oszczędności (róg ulic 3 Maja i Chrobrego, dzisiaj siedziba banku Pekao), siedzibę PCK (ul. Chrobrego), straż pożarną i kilka szkół (m.in. dzisiejsze II LO przy ul. Mikołowskiej i Mechanik przy ul. Kościuszki).
W czasach rządów burmistrza Webera wybudowano też wiele dróg, odnowiono płytę rynku i zmieniono oświetlenie uliczne z gazowego na elektryczne. Oczkiem w głowie burmistrza Webera był estetyczny wygląd miasta – zakładał liczne, istniejące do dziś skwery i zieleńce. W czasach jego kadencji Rybnik został laureatem ogólnopolskiego konkursu na ukwiecone miasto i otrzymał miano „miasta kwiatów i ogrodów”.
Po rozpoczęciu II wojny światowej Weber opuścił miasto, uczestniczył m.in. w powstaniu warszawskim. Po wojnie wrócił na stanowisko burmistrza Rybnika, jednak 1 lipca 1950, w wieku 68 lat, został zmuszony przez władze komunistyczne do przejścia na emeryturę. Zmarł w 1961 r. w Rybniku.
Życie prywatne.
Od 1907 żonaty z Eufrozyną Weber, działaczką społeczno-narodowościową, organizatorką Polskiego Czerwonego Krzyża w Rybniku. Ojciec czterech córek: Wandy, Magdaleny, Felicji i Marii.
Wyróżnienia.
W czasach swojej działalności politycznej otrzymał następujące odznaczenia:
Po swojej śmierci został dodatkowo upamiętniony w Rybniku:

</doc>
<doc id="1535192" url="https://pl.wikipedia.org/wiki?curid=1535192" title="Wojciech Maciejewski (muzyk)">
Wojciech Maciejewski (muzyk)

Wojciech Maciejewski – polski gitarzysta, znany głównie jako gitarzysta grupy "Sedes" (od 1991). Współpracował także z grupą "Vincent". W 1998 wraz z Robertem Szymańskim założył zespół "Kilersi", w którym występuje do dzisiaj.

</doc>
<doc id="1535193" url="https://pl.wikipedia.org/wiki?curid=1535193" title="Kryzys polityczny w Tajlandii (2008–2009)">
Kryzys polityczny w Tajlandii (2008–2009)

Kryzys polityczny w Tajlandii w 2008 roku - trwające od maja 2008 roku antyrządowe wystąpienia obywateli Tajlandii przeciwko rządowi premiera Somchai Wongsawata, oskarżanego o nepotyzm i korupcję. Głównym organizatorem protestów jest opozycyjny Ludowy Sojusz na rzecz Demokracji ("PAD").
Tło i przyczyny.
Tajlandia jest monarchią konstytucyjną, której głową państwa jest król Bhumibol Adulyadej. Objął rządy w 1950, po powrocie ze studiów. W czasie jego rządów miało miejsce 17 zamachów stanu, a tajskim rządem kierowało 26 premierów.
Przyczyną obecnie trwającego konfliktu są oskarżenia wobec urzędującego premiera o jego polityczne podporządkowanie swojemu poprzednikowi - Thaksinowi Shinawatrze. Jest on szwagrem Somchai Wongsawata i zarazem jedną z najbogatszych osób w kraju. W 2006 roku został pozbawiony władzy w wyniku bezkrwawego zamachu stanu.
Przebieg i charakter konfliktu.
Protesty mieszkańców Tajlandii rozpoczęły się już w maju 2008 roku, zaś ich nasilenie nastąpiło w sierpniu, gdy w czasie jednej z demonstracji śmierć o wybuchu granatu poniósł jeden z członków PAD. Rozpoczęto wówczas okupację kancelarii premiera. Wśród przeciwników rządu znajdują się liczni studenci, klasa średnia, przedstawiciele świata nauki oraz monarchiści. Protesty przybierają formy aktywne, jednak ich uczestnicy starają się nie atakować turystów. W listopadzie konflikt nasilił się - protestujący rozpoczęli okupację dwóch lotnisk w Bangkoku, w odpowiedzi na co, premier wprowadził stan wyjątkowy. O rozpisanie przedterminowych wyborów parlamentarnych zaapelował główny dowódca tajskiej armii, Anupong Paochinda, jednak urzędujący rząd uważa, że posiada mandat do sprawowania rządów, zaś w opinii opozycji w razie wyborców rzesze obywateli zostaną przez władze przekupione. W tej sytuacji przedstawiciele PAD zaproponowali powołanie rządu jedności narodowej. Od konfliktu zdystansował się schorowany król - Bhumibol Adulyadej, zaś armia zdementowała pogłoski o zamiarze przeprowadzenia puczu.
Utworzenie nowego rządu.
1 grudnia 2008 roku sąd konstytucyjny podjął decyzję o rozwiązaniu partii rządzącej oraz dwóch partii koalicyjnych. Wyrok ten spowodował uspokojenie nastrojów wśród przeciwników rządu oraz odblokowanie lotnisk. 15 grudnia na czele nowego rządu stanął jeden z liderów opozycji - Abhisit Vejjajiva.

</doc>
<doc id="1535201" url="https://pl.wikipedia.org/wiki?curid=1535201" title="Ulica Wesoła w Żywcu">
Ulica Wesoła w Żywcu

Ulica Wesoła – jedna z najważniejszych ulic w żywieckiej dzielnicy Zabłocie, jak i w całym mieście. W czasie II wojny światowej nosiła nazwę "Bielitzstrasse (ul. Bielska)". Przy ul. Wesołej znajduje się przystanek kolejowy Pietrzykowice Żywieckie. Kursują nią autobusy linii 6, 9, 11, 18 MZK Żywiec.
Przy ulicy Wesołej znajduje się m.in. galeria handlowa „Wesoła 71”.
Położenie.
Ulica ma przebieg południkowy. Położona jest na północny zachód od centrum miasta.
Przebieg.
Ulica Wesoła rozpoczyna się w ciągu drogi wojewódzkiej 945, na skrzyżowaniu z ulicami Dworcową i Rzeźniczą w pobliżu mostu na Sole. Następne większe skrzyżowanie znajduje się ok. 450 metrów dalej (Aleja Armii Krajowej, ul. Przemysłowa). Pokonując następne 750 m docieramy do ronda, na którym Wesoła krzyżuje się z drogą ekspresową S1 oraz wojewódzką 946. Ulica kończy się ok. 3,2 km dalej, na granicznym moście na Kalonce. Następnie ulica Wesoła przechodzi w ul. Żywiecką w Pietrzykowicach. Na odcinku od potoku Żarnówka do mostu na Kalonce wzdłuż ulicy poprowadzona jest granica miasta Żywiec z wsią Pietrzykowice.

</doc>
<doc id="1535205" url="https://pl.wikipedia.org/wiki?curid=1535205" title="Bitwa nad rzeką Minato">
Bitwa nad rzeką Minato

 – starcie zbrojne, które miało miejsce w ówczesnej prowincji Settsu (ob. dzielnica Hyōgo w Kobe, w prefekturze Hyōgo) w dniu 5 lipca 1336 roku w trakcie wojen okresu Nanboku-chō (1336–1392), w Japonii. Była to decydująca bitwa w trakcie rebelii Takaujiego Ashikagi przeciwko cesarzowi Go-Daigo.
Opis.
Dowódcy wojsk cesarskich Masashige Kusunoki oraz Yoshisada Nitta zamierzali przejść wraz ze swoimi wojskami przez pasmo gór Kongō i zająć stolicę Kioto. Cesarz i większość jego dworzan odrzucili jednak ten plan. W ten sposób podlegli cesarzowi samuraje zmuszeni byli do respektowania decyzji cesarskich i walki pod jego rozkazami. 
Do bitwy doszło w dniu 5 lipca 1366 roku. Naprzeciw 35 tys. wojowników Ashikagi stanęło około 17 tys. żołnierzy wojsk cesarskich. Armia cesarska podzielona była na dwie części. Jedna z nich tuż po nadejściu wycofała się z pola bitwy, obawiając się okrążenia, a tym samym zostawiając Kusunokiego wobec silniejszego liczebnie przeciwnika. Rebelianci uderzyli na samurajów Kusunokiego z dwóch stron. Żołnierze cesarscy bronili się zaciekle, nie mieli jednak wielkich szans w starciu z przeważającymi siłami wroga. Do wieczora cała armia Kusunokiego została rozbita, a on sam ciężko ranny. Dopiero wówczas zawróciły wojska Nitty, było już jednak po walce. Ranny Kusunoki, wraz ze swoim bratem Masaue, wycofał się do pobliskiej zagrody chłopskiej, gdzie popełnił seppuku. 
Po latach historię tego konfliktu – od wstąpienia na tron cesarza Go-Daigo (1318) do czasów cesarza Go-Murakamiego (1367) – spisano w czterdziestu księgach eposu "Taiheiki" (Kronika wielkiego pokoju).

</doc>
<doc id="1535207" url="https://pl.wikipedia.org/wiki?curid=1535207" title="Pistolet Erma EP552/EP555">
Pistolet Erma EP552/EP555

 
Erma EP552/EP555 - niemieckie pistolety samopowtarzalne. Przeznaczone do samoobrony. Obydwa wzory były wzorowane zewnętrznie na klasycznym Waltherze PPK, ale różniły się budową wewnętrzną. EP552 był zasilany amunicją .22 Long Rifle, a EP555 6,35 mm Browning. Oba wzory wyposażone były w mechanizm spustowy SA/DA. Skrzydełko bezpiecznika po lewej stronie zamka, bezpiecznik blokował iglicę. Zatrzask magazynka u dołu chwytu pistoletowego. 

</doc>
<doc id="1535210" url="https://pl.wikipedia.org/wiki?curid=1535210" title="Lofotrochorowce">
Lofotrochorowce

Lofotrochorowce, lofotrochoforowce, lofotrochowce (Lophotrochozoa) – jedna z głównych grup zwierząt dwubocznie symetrycznych (Bilateria), obejmująca m.in.: mięczaki, pierścienice i ramienionogi. Nazwa Lophotrochozoa została wprowadzona w 1995 roku przez Halanycha i współpracowników, którzy zdefiniowali ją jako odnoszącą się do kladu obejmującego ostatniego wspólnego przodka lofoforowców (ramienionogów, mszywiołów i kryzelnic), mięczaków i pierścienic oraz wszystkich jego potomków. Lofoforowce długo uznawano za bliżej spokrewnione z wtóroustymi, jednak analizy molekularne sugerują ich bliższe pokrewieństwo ze zwierzętami, u których występuje trochofora, takimi jak mięczaki i pierścienice, co wspiera koncepcję Lophotrochozoa.
Ze względu na dużą liczbę typów należących do Lophotrochozoa pokrewieństwa wewnątrz tej grupy pozostają niejasne. W analizie filogenomicznej przeprowadzonej przez Dunna i współpracowników (2008) drzewo filogenetyczne lofotrochorowców jest znacznie lepiej rozwikłane, jednak kosztem tego było usunięcie z analizy niektórych kluczowych taksonów, takich jak wrotki, mszywioły, brzuchorzęski. Prawdopodobnie Lophotrochozoa dzielą się na dwie główne grupy – Platyzoa i Trochozoa. Status pierwszej z nich jest kontrowersyjny – może ona nie być kladem, lecz parafiletyczną grupą bazalnych lofotrochorowców, a cechy uznawane za jej synapomorfie mogą być plezjomorfiami dla Lophotrochozoa. Ponadto pewne badania wykluczają z Lophotrochozoa niektóre typy tradycyjnie zaliczane do Platyzoa, jak np. płazińce, brzuchorzęski czy wrotki. W takim wypadku lofotrochorowce byłyby kladem wewnątrz Spiralia, które z kolei są siostrzane do wylinkowców (Ecdysozoa).
Większość analiz wykorzystujących dane molekularne, w tym analiz filogenomicznych, jądrowych genów rybosomowych i wielogenowych, potwierdza monofiletyzm Lophotrochozoa. Analizy przy wykorzystaniu zegara molekularnego sugerują, że lofotrochorowce powstały około 800 mln lat temu, a główna dywergencja wewnątrz tego kladu miała miejsce około 700 mln lat temu. Z okresu tego nie są jednak znane żadne skamieniałości lofotrochorowców.
Kladogram Lophotrochozoa według:

</doc>
<doc id="1535218" url="https://pl.wikipedia.org/wiki?curid=1535218" title="Pistolet Erma EP652/EP655">
Pistolet Erma EP652/EP655

 
Erma EP652/EP655 - niemieckie pistolety samopowtarzalne. Przeznaczone do samoobrony. Obydwa wzory miały budowę wewnętrzną identyczną jak pistolety Erma EP552/EP555, ale ich zamkom nadano bardziej nowoczesny kształt. EP652 był zasilany amunicją .22 Long Rifle, a EP655 6,35 mm Browning. Oba wzory wyposażone były w mechanizm spustowy SA/DA. Skrzydełko bezpiecznika po lewej stronie zamka, bezpiecznik blokował iglicę. Zatrzask magazynka u dołu chwytu pistoletowego. 

</doc>
<doc id="1535219" url="https://pl.wikipedia.org/wiki?curid=1535219" title="Nikołaj Uchtomski">
Nikołaj Uchtomski

Nikołaj Aleksandrowicz Uchtomski, ros. Николай Александрович Ухтомский (ur. w 1895 r. w Symbirsku, zm. 18 sierpnia 1953 r. na Workucie) – rosyjski arystokrata, emigracyjny dziennikarz i publicysta.
Pochodził z książęcego rodu. Po klęsce wojsk białych wyemigrował do Chin. Zamieszkał w Harbinie. Na początku lat 20. przeniósł się do Berlina, gdzie pracował w redakcji pro-sowieckiego pisma "Накануне". W 1929 r. powrócił do Harbina. Był korespondentem pisma "Заря", publikując w nim swoje reportaże. Pracował też w redakcji innego pisma "Наш путь". Po ataku Armii Czerwonej na Mandżukuo w sierpniu 1945 r. został aresztowany i przewieziony do ZSRR. W sierpniu 1946 r. został skazany na karę 20 lat w łagrach. Zmarł w jednym z łagrów na Workucie.
Linki zewnętrzne.
Wspomnienia Leonida Markizowa pt. "Последняя пристань – Инта", w tym krótka biografia Nikołaja A. Uchtomskiego 

</doc>
<doc id="1535222" url="https://pl.wikipedia.org/wiki?curid=1535222" title="Plettenberg (Niemcy)">
Plettenberg (Niemcy)

Plettenberg – miasto w Niemczech, w kraju związkowym Nadrenia Północna-Westfalia, w rejencji Arnsberg, w powiecie Märkischer Kreis. Miasto leży na wzgórzach Sauerland. Najwyższy szczyt w jego granicach administracyjnych Ebbegebirge ma wysokość 593 m n.p.m. Zabudowa jest rozrzucona w dolinach czterech rzek: Lenne, Else, Oester i Grüne.
Miasto jest podzielone administracyjnie na pięć dzielnic: Plettenberg (centrum), Eiringhausen, Holthausen/Elsetal, Oestertal i Ohle. Prawa miejskie miejscowość otrzymała w 1397. W 1941 Plettenberg wchłonął okoliczne gminy, rozrastając się do obecnych granic. 
Współpraca.
Miejscowości partnerskie:

</doc>
<doc id="1535227" url="https://pl.wikipedia.org/wiki?curid=1535227" title="Ulica Komorowskich w Żywcu">
Ulica Komorowskich w Żywcu

Ulica Komorowskich - ulica w Żywcu, w dzielnicy Śródmieście. Stanowi jedną z głównych ulic miasta. Prowadzi z okolic Rynku do skrzyżowania z ulicami Witosa i Kopernika za Parkiem Zamkowym. Na całej długości ma status drogi powiatowej.
Położenie.
Ulica ma przebieg południkowy. Położona jest w środkowej części Śródmieścia. Biegnie równolegle do wschodniej granicy Parku Zamkowego.
Przebieg.
Ulica Komorowskich rozpoczyna od skrzyżowania ulicy Zamkowej i Słowackiego w rejonie Placu Mariackiego jako droga jednokierunkowa. Dwieście metrów dalej krzyżuje się z ulicą PCK, a kolejne 70 m dalej - z ul. Powstańców Śląskich, gdzie przechodzi w ulicę dwukierunkową. Nieco dalej położone są skrzyżowania z ulicami Słowiczą i Jana. Pokonując kolejne 160 metrów docieramy do skrzyżowania z ul. Południową. Ulica Komorowskich kończy się na skrzyżowaniu z ulicami Witosa i Kopernika.
Zmiany nazwy.
Ulica Komorowskich nazywała się początkowo Sporyską, natomiast w spisie ulic Malchera Ostrowskiego z 1712 r. nosi nazwę ulicy Wyszomieście. W Księdze Kontraktów Miejskich z lat 1801-1805 brzmienie nazwy zmieniono na Wyszomieszczańska. Na austriackim planie katastralnym z 1844 r. ulicę podpisano Langen strasse. Podczas akcji zmian nazw ulic w 1901 r. nadano jej imię Komorowskich. W czasie II wojny światowej wprowadzona została nazwa "Vorstadstrasse", po wyzwoleniu powrócono do stanu sprzed wojny. Kolejna zmiana została uchwalona dekretem Rady Miejskiej w 1949 r. na Józefa Stalina. Po raz kolejny Rada dokonała zmiany rok później na Stanlingradzka, chcąc uhonorować zarówno Stalina, jak i miasto noszące jego imię z okazji siódmej rocznicy bitwy stalingradzkiej. W późniejszym okresie ulicy nadano nazwę Marcelego Nowotki, która funkcjonowała do 30 czerwca 1990 r.
Zabytki.
Przy ul. Komorowskich 33 znajduje się kamienica wpisana do rejestru zabytków (nr rej. A/935/2022).

</doc>
<doc id="1535228" url="https://pl.wikipedia.org/wiki?curid=1535228" title="Mark Lewis-Francis">
Mark Lewis-Francis

Mark Lewis-Francis (ur. 4 września 1982 w Darlaston) – brytyjski lekkoatleta specjalizujący się w biegach sprinterskich, a następnie bobsleista.
Złoty medalista olimpijski w biegu rozstawnym. Zdobył dwa brązowe krążki mistrzostw świata oraz dwukrotnie był medalistą mistrzostw Starego Kontynentu. Pierwsze sukcesy zaczął odnosić jeszcze jako junior młodszych i junior zdobywając medale imprez międzynarodowych w tych kategoriach wiekowych. Stawał na podium mistrzostw Wielkiej Brytanii (w hali i na stadionie) w różnych kategoriach wiekowych.
Kariera.
Lekkoatletyka.
Międzynarodową karierę zaczynał w 1999 roku kiedy to został mistrzem świata juniorów młodszych oraz wicemistrzem Europy juniorów w biegu sprinterskim na 100 metrów. Rok później zdobył złoty medal i tytuł mistrza świata juniorów. Sezon 2001 zaczął od brązu halowych mistrzostw globu w biegu na 60 metrów, a latem wygrał bieg na 100 metrów podczas juniorskich mistrzostw Starego Kontynentu. W kolejnym roku został halowym wicemistrzem Europy na 60 metrów oraz zajął siódme miejsce w igrzyskach Wspólnoty Narodów. Na igrzyskach olimpijskich w Atenach (2004) razem z kolegami z reprezentacyjnej sztafety sięgnął po złoto w biegu rozstawnym 4 × 100 metrów. Mark Lewis-Francis zdobył srebrny medal w biegu na 60 m podczas halowych mistrzostw Europy w Madrycie w 2005 roku, jednak testy dopingowe wykazały, iż palił on marihuanę, przez co medal został mu odebrany. Zgodnie z wytycznymi Brytyjskiego Komitetu Olimpijskiego każdy zawodnik, który ma na swoim koncie wpadkę dopingową ma dożywotni zakaz startów na igrzyskach olimpijskich w barwach Wielkiej Brytanii. Dla Lewisa-Francisa zrobiono jednak wyjątek, biorąc pod uwagę fakt, iż palenie marihuany nie pomaga w żaden sposób w osiąganiu lepszych wyników w sprincie. W biegu sztafetowym 4 × 100 metrów zdobył brąz na mistrzostwach świata w 2005 oraz rok później został mistrzem Europy. Ponownie na najniższym stopniu podium brytyjska sztafeta z Lewisem-Francisem w składzie stanęła w 2007 na mistrzostwach świata w Osace. Duże sukcesy odniósł w 2010, kiedy to w biegu na 100 metrów zdobył srebrny medal mistrzostw Europy, był trzeci w zawodach pucharu interkontynentalnego oraz wywalczył srebrny medal na igrzyskach Wspólnoty Narodów.
Bobsleje.
Pod koniec listopada 2015 Lewis-Francis zadebiutował w oficjalnych zawodach międzynarodowych w boslejach. Występując jako rozpychający, w dwójce z Bruce'em Taskerem, zajął 8. miejsce w zawodach Pucharu Europy.

</doc>
<doc id="1535230" url="https://pl.wikipedia.org/wiki?curid=1535230" title="Zawracik">
Zawracik



</doc>
<doc id="1535232" url="https://pl.wikipedia.org/wiki?curid=1535232" title="Citroën C3 Picasso">
Citroën C3 Picasso

Citroën C3 Picasso − samochód osobowy typu minivan klasy aut miejskich produkowany przez francuską markę Citroën w latach 2008 - 2017.
Historia modelu.
Pojazd został zaprezentowany podczas targów motoryzacyjnych w Paryżu w 2008 roku. Nadwozie auta jest zaliczane do segmentu minivanów segmentu B. Awangardowo stylizowany Citroën nie miał bezpośredniego poprzednika. Citroën C3 Picasso jest odpowiedzią na niemieckiego minivana Opel Meriva. Bagażnik ma pojemność od 385 do 500 litrów dzięki ruchomej kanapie pasażera, którą można przesuwać w zakresie 150 mm.
Pod koniec 2012 roku zaprezentowano w Paryżu wersję po face liftingu na rynek europejski. Zmieniono delikatnie przed zderzak pojazdu oraz dodano światła do jazdy dziennej wykonane w technologii LED.
W 2010 roku w Brazylii zaprezentowano głęboko zmodyfikowaną uterenowioną wersję C3 Picasso powstałą na rynki południowoamerykańskie pod nazwą C3 Aircross. Samochód odznaczał się wyraźnie inną, nawiązującą do samochodów terenowych stylizacją i wyższym prześwitem. W 2015 roku model przeszedł głęboką modernizację nadwozia obejmującą pas przedni i tylną klapę.
Produkcja C3 Picasso zakończyła się w 2017 roku, a jego następcą zostało zaprezentowane w czerwcu tego roku drugie wcielenie miejskiego crossovera C3 Aircross. Auto tym razem będzie przeznaczone także na europejskie rynki.
Wersje wyposażeniowe.
Standardowe wyposażenie pojazdu po liftingu obejmuje m.in. nawigację satelitarną z USB i Bluetooth, zestaw głośnomówiący, lusterko fotochromatyczne oraz lampy z funkcją doświetlania zakrętu.

</doc>
<doc id="1535235" url="https://pl.wikipedia.org/wiki?curid=1535235" title="Citroen C4 Grand Picasso">
Citroen C4 Grand Picasso



</doc>
<doc id="1535236" url="https://pl.wikipedia.org/wiki?curid=1535236" title="Zumi.pl">
Zumi.pl



</doc>
<doc id="1535237" url="https://pl.wikipedia.org/wiki?curid=1535237" title="Jewhen Stachiw">
Jewhen Stachiw

Jewhen Stachiw (ur. 15 września 1918 w Przemyślu, zm. 26 stycznia 2014) – ukraiński działacz niepodległościowy, ukraiński nacjonalista, żołnierz UPA.
Był działaczem ukraińskich organizacji szkolnych i młodzieżowych w Galicji Wschodniej, a następnie Organizacji Ukraińskich Nacjonalistów.
W 1938 przedostał się na teren Rusi Podkarpackiej, wstąpił do Siczy Karpackiej, gdzie zajmował się wywiadem. W marcu 1939 po likwidacji Karpato-Ukrainy dostał się do niewoli węgierskiej, z której zbiegł przez Słowację do Austrii.
W czasie II wojny światowej był żołnierzem Ukraińskiej Powstańczej Armii w Donbasie. 
Po wojnie wyemigrował do USA, gdzie działał w ukraińskim ruchu emigracyjnym m.in. jako wiceprezes "Ukrainian American Coordinating Council".
Był bratem Wołodymyra Stachiwa.

</doc>
<doc id="1535239" url="https://pl.wikipedia.org/wiki?curid=1535239" title="Pn12">
Pn12

Pn12 – polskie oznaczenie pospiesznych parowozów austriackiej serii kkStB 310, zaprojektowanej przez Karla Gölsdorfa. Wyposażone w silnik sprzężony, czterocylindrowy na parę przegrzaną. Pierwotnie kursowały na linii Wiedeń – Kraków oraz Kraków – Lwów.
Po I wojnie światowej na stanie PKP znalazło się 12 parowozów Pn12 oznaczonych numerami inwentarzowymi Pn12-1 do Pn12-12 oraz 10 sztuk z kotłami projektu Johana Brotana oznaczone numerami Pn12-13 do Pn12-22. Jeden parowóz Pn12 został zniszczony w katastrofie kolejowej, a drugi w zamachu terrorystycznym OUN. Po klęsce Polski w 1939 r. ocalałe maszyny Pn12 przejęły koleje Ludowego Komisariatu Transportu (NKPS) ZSRR (17 egz.) oraz III Rzeszy (4 egz.). 
Nieliczne rewindykowane po wojnie egzemplarze zostały ostatecznie skreślone ze stanu PKP w 1950 r.

</doc>
<doc id="1535240" url="https://pl.wikipedia.org/wiki?curid=1535240" title="One Day Remains">
One Day Remains

One Day Remains – debiutancki album formacji Alter Bridge, wydany 10 sierpnia 2004 przez wytwórnię Wind-Up Records. Okrył się złotem w USA, rozchodząc się w 750 tysiącach egzemplarzy.
Lista utworów.
Utwory bonusowe

</doc>
<doc id="1535243" url="https://pl.wikipedia.org/wiki?curid=1535243" title="Tomáš Pešír">
Tomáš Pešír

Tomáš Pešír (ur. 30 maja 1981 w Pradze) – były czeski piłkarz, grający na pozycji napastnika.
W swojej karierze grał między innymi w czeskiej 1. Gambrinus liga i polskiej Orange Ekstraklasie. Ma za sobą występy w reprezentacji Czech U-21.

</doc>
<doc id="1535245" url="https://pl.wikipedia.org/wiki?curid=1535245" title="Tomas Pesir">
Tomas Pesir



</doc>
<doc id="1535247" url="https://pl.wikipedia.org/wiki?curid=1535247" title="Ratusz w Węgorzewie">
Ratusz w Węgorzewie

Ratusz w Węgorzewie został zbudowany w XIX wieku (dokładna data nie jest znana). Przed I wojną światową oraz w okresie międzywojennym mieścił Urząd Finansowy. Od 1945 roku siedziba Urzędu Miasta i Gminy, a od 2000 roku, po sprzedaży zamku przez władze miasta, również siedziba Rady Miasta i Urzędu stanu cywilnego.
W 2008 roku został na wieży ratusza zamontowany zegar, który bije co 30 minut. W południe rozbrzmiewa hejnał Węgorzewa. Od jesieni 2008 roku ratusz jest również siedzibą Straży miejskiej.

</doc>
<doc id="1535251" url="https://pl.wikipedia.org/wiki?curid=1535251" title="Szyszkowce">
Szyszkowce

Zobacz też: szyszkowiec, Szyszkiwci

</doc>
<doc id="1535258" url="https://pl.wikipedia.org/wiki?curid=1535258" title="Cordylus giganteus">
Cordylus giganteus



</doc>
<doc id="1535259" url="https://pl.wikipedia.org/wiki?curid=1535259" title="Koncepcja naukowego rozwoju">
Koncepcja naukowego rozwoju

Koncepcja naukowego rozwoju – sformułowana przez Hu Jintao i obowiązująca obecnie w Chinach doktryna społeczno-ekonomiczna.
Koncepcja naukowego rozwoju została oficjalnie przyjęta i wpisana do statutu Komunistycznej Partii Chin podczas jej XVII Kongresu w październiku 2007.
Zgodnie z założeniem koncepcja naukowego rozwoju ma doprowadzić do zrównoważenia rozwoju chińskiej gospodarki, poprzez walkę z korupcją, wyrównanie różnic między bogatymi a biednymi, rozwój opieki socjalnej oraz ochronę środowiska naturalnego. Koncepcja ma doprowadzić do powstania w Chinach harmonijnego społeczeństwa.

</doc>
<doc id="1535263" url="https://pl.wikipedia.org/wiki?curid=1535263" title="Sancho I (król Majorki)">
Sancho I (król Majorki)

Sancho I z Majorki, Sancho I (hiszp. "Sancho I de Mallorca", kat. "Sanç I de Mallorca", ur. w 1276, zm. 4 września 1324) – król Majorki 1311-1324, hrabia Roussillon i Cerdanyi, władca Montpellier. 
Życiorys.
Urodzony w 1276, syn króla Jakuba II z Majorki i Esclaramundy, córki hrabiego Foix Rogera IV. Jego siostrą była Sancza, żona Roberta I Mądrego, króla Neapolu, jego młodszym braćmi byli Jakub (został mnichem), Ferdynand (ojciec przyszłego następcy Sancha – Jakuba III) oraz Filip.
Ojcem Sancha był Jakub II z Majorki, syn króla Aragonii Jakuba I Zdobywcy z dynastii barcelońskiej, twórcy Królestwa Majorki, w skład którego prócz wysp Balearów wchodziły również hrabstwa Roussillon i Cerdanya oraz Montpellier. Po śmierci Jakuba I Zdobywcy (1276) Królestwo Majorki przypadło w udziale Jakubowi II, ojcu Sancha. Aż do 1298 roku Jakub II z Majorki musiał stawiać czoła władcom Aragonii, swoim krewnym: bratu Piotrowi III oraz bratankom Alfonsowi III i Jakubowi, którzy chcieli zająć jego dziedzictwo, gdyż Baleary stanowiły ważne ogniwo aragońsko-katalońskiej ekspansji w rejonie śródziemnomorskim. 
Pierwsze lata życia Sancho spędził w niewoli aragońskiej, do której się dostał po przegranych bitwach swego ojca z królem Piotrem III (zm. 1285). Sanchowi udało się uciec z niewoli, kolejne lata przebywał na dworze królów Francji. Gdy w 1285 władca Aragonii Jakub II Sprawiedliwy, król Francji Filip IV Piękny i król Neapolu Karol II Kulawy podpisali układ w Anagni dotyczący Sycylii, wtedy Jakub II z Majorki, będący również wśród sygnatariuszy układu, mógł wrócić do swego królestwa, które od tej pory miało pozostać lennem Aragonii. 
Po śmierci swego ojca (1311) Sancho objął rządy w całym Królestwie Majorki, ponieważ jego starszy brat, Jakub wstąpił do klasztoru i został franciszkańskim mnichem. Władza Sancha nad kontynentalną częścią Królestwa była słaba: hrabstwa Roussillon i Cerdanya formalnie podlegały królowi Aragonii odkąd po 1295 roku zrzekł się ich Jakub II z Majorki, a władza w Montpellier była zagrożona pretensjami władców Francji. Sancho I pogodził się ze zwierzchnią władzą Aragonii i złożył hołd lenny jej władcy Jakubowi II Sprawiedliwemu, uzyskując jego poparcie dla swego panowania w Montpellier. Innym problemem z jakim się zmagał Sancho byli piraci rabujący statki handlowe wokół Balearów. Sancho postanowił zbudować flotę, która walczyłaby z piratami, na co potrzebował pieniędzy. Wzorem innych średniowiecznych władców, Sancho pieniądze zdobył nakładając wysokie podatki na Żydów zamieszkujących jego posiadłości i handlujących w miastach Królestwa Majorki. Za czasów panowania Sancha I rozpoczęto budowę katedry w Perpignan, które było jednym z dwóch głównych miast królestwa i jego nominalną stolicą, mimo że król wraz z dworem przebywali przeważnie w Palma na Majorce. Za panowania Sancho I i jego ojca zbudowano również wiele nowych kościołów oraz klasztorów franciszkańskich i dominikańskich. 
Jeszcze za życia ojca, Sancho poślubił Marię, córkę króla Neapolu Karola II Kulawego, zaś syn Karola II – Robert zwany później Mądrym poślubił siostrę Sancha, Sanczę. Ślub per procura odbył się w 1304, a faktyczne małżeństwo zawarto w 1309. Oba związki miały umocnić pozycję władców Majorki wobec królów Aragonii. Niestety, z małżeństwa z Marią król Sancho I nie doczekał się potomstwa. Wobec braku następcy w 1319 król Majorki został przez Jakuba II Sprawiedliwego zmuszony do podpisania układu w Perpignan, na mocy którego po śmierci władcy Majorki jego królestwo miało zostać włączone bezpośrednio w skład królestwo Aragonii. Zapisy układu miały upaść w sytuacji narodzin potomka, co jednak nie nastąpiło. Mimo to Sancho postanowił złamać traktat z Perpignan i na swego następcę wyznaczył bratanka, Jakuba, syna Ferdynanda (zm. 1316). 
Sancho I zmarł 4 września 1324. Dzieci Sancha pochodziły ze związków pozamałżeńskich i rzecz jasna żadne z nich nie mogło zostać następcą. Na tron wstąpił bratanek Jakub III, mający wówczas 9 lat. Faktyczną władzę sprawował regent Filip, kolejny z braci Sancha I.

</doc>
<doc id="1535264" url="https://pl.wikipedia.org/wiki?curid=1535264" title="Fabiano Santacroce">
Fabiano Santacroce

Fabiano Santacroce (ur. 24 sierpnia 1986 w Camaçari) – włoski piłkarz brazylijskiego pochodzenia występujący na pozycji środkowego obrońcy.
Kariera klubowa.
Fabiano Santacroce urodził się w Brazylii, jego ojcem jest Włoch, natomiast matką Brazylijka. Dorastał w miejscowości Casatenovo w regionie Lombardia. Zawodową karierę rozpoczynał w 2004 roku w Como Calcio, dla którego rozegrał trzynaście meczów w Serie C1. W 2005 roku został zawodnikiem Brescii Calcio, w barwach której 23 kwietnia 2006 roku w pojedynku przeciwko Cesenie Calcio zadebiutował w drugiej lidze. W pierwszym sezonie w nowym klubie Santacroce brał udział tylko w dwóch ligowych meczach, natomiast w kolejnych rozgrywkach wystąpił już w 25 pojedynkach.
29 stycznia 2008 roku włoski zawodnik podpisał kontrakt z SSC Napoli, a „Partenopei” zapłacili za niego pięć i pół miliona euro. Obok Marka Hamšíka i Daniele Manniniego Santacroce był jednym z trzech zawodników, którzy przeszli z Brescii do Napoli od czasu letniego okienka transferowego w 2007 roku. Włoski zawodnik szybko wywalczył sobie miejsce w podstawowym składzie i stworzył duet środkowych obrońców z Paolo Cannavaro. W Serie A zadebiutował 5 lutego 2009 roku w wygranym 3:1 meczu z Udinese Calcio. Prezydent Napoli – Aurelio De Laurentiis nazwał Santacroce „drugim Alessandro Nestą”.
23 września 2009 roku podczas ligowego meczu z Interem Mediolan Santacroce doznał kontuzji prawego kolana, która według początkowych diagnoz miała go wykluczyć z gry na ponad 4 miesiące. W 2011 został wypożyczony do Parmy, a w 2012 został jej zawodnikiem. Występował tam do 2015, z przerwą na wypożyczenie do Padovy w sezonie 2013/2014. Następnie grał w Ternanie oraz Juve Stabia.
Kariera reprezentacyjna.
21 sierpnia 2007 roku w wygranym 2:1 meczu z Francją Santacroce zadebiutował w reprezentacji Włoch do lat 21, dla której łącznie rozegrał cztery spotkania. 5 października 2008 roku Marcello Lippi powołał go do dorosłej kadry na mecze eliminacji do Mistrzostw Świata 2010 przeciwko Bułgarii i Czarnogórze. Pierwsze powołanie Santacroce zadedykował swojemu trenerowi ze szkółki juniorów Como Calcio – Stefano Borgonovo, który cierpi na stwardnienie zanikowe boczne.

</doc>
<doc id="1535268" url="https://pl.wikipedia.org/wiki?curid=1535268" title="Sancho I z Majorki">
Sancho I z Majorki



</doc>
<doc id="1535269" url="https://pl.wikipedia.org/wiki?curid=1535269" title="Włoski Związek Piłki Nożnej">
Włoski Związek Piłki Nożnej



</doc>
<doc id="1535270" url="https://pl.wikipedia.org/wiki?curid=1535270" title="Pistolet Erma ESP-85A">
Pistolet Erma ESP-85A

Erma ESP-85A - niemiecki sportowy pistolet samopowtarzalny. Była to broń działająca na zasadzie odrzutu zamka swobodnego. Mechanizm spustowy SA, regulowany. Przyrządy celownicze mikrometryczne. Magazynek o pojemności 8 nab, gniazdo magazynka w chwycie. Po lewej stronie zamka skrzydełko bezpiecznika blokującego iglicę. Pistolet wyposażony był w anatomiczne, drewniane okładki chwytu z regulowaną półką i mógł być wyposażony w ciężarki wyważające o masie 110 lub 180 g. Odmianą tej broni był ESP-85A Junior. Różnił się on mechanizmem spustowym o szerszym zakresie regulacji, prostszymi okładkami chwytu oraz innym kształtem lufy uniemożliwiającym założenie ciężarków wyważających.

</doc>
<doc id="1535275" url="https://pl.wikipedia.org/wiki?curid=1535275" title="Aleksiej Bakszejew">
Aleksiej Bakszejew

Aleksiej Prokłowicz Bakszejew (; ur. w stanicy Titowskaja w okręgu zabajkalskim, zm. 30 sierpnia 1946 w Moskwie) – rosyjski generał-major, emigracyjny działacz polityczny, dowódca Zachingańskiego Korpusu Kozackiego w służbie japońskiej.
Życiorys.
Służył w stopniu esauła w 1 czytyjskim pułku kawalerii Kozaków zabajkalskich. Brał udział w I wojnie światowej. Był odznaczony Orderem św. Jerzego IV klasy. W 1917 został członkiem wojskowego zarządu Kozaków zabajkalskich. W 1918 wstąpił do wojsk atamana gen. Grigorija Siemionowa, walczących przeciwko bolszewikom na Dalekim Wschodzie. 20 września 1918 objął dowództwo 1 brygady kawalerii Kozaków zabajkalskich. Od 13 lutego 1919 w stopniu generała-majora pełnił funkcję naczelnika 1 rejonu wojskowego Kozaków zabajkalskich. 16 czerwca tego roku został zastępcą atamana Siemionowa. Jednocześnie stanął na czele zarządu wojskowego Kozaków zabajkalskich.
Po klęsce wojsk „białych” wyemigrował w 1922 do Chin. Zamieszkał w Mandżurii. Był atamanem wojskowym Kozaków zabajkalskich. Współtworzył Związek Kozaków na Dalekim Wschodzie. Od 1934 był zastępcą przewodniczącego, zaś w latach 1935–1938 przewodniczącym Biura do spraw Rosyjskich Emigrantów w Mandżurii. W 1938 został przewodniczącym jego zachingańskiego oddziału w Hailarze. 20 grudnia 1940 stanął na czele Związku Kozaków na Dalekim Wschodzie. W 1941 na polecenie Japończyków sformował Zachingański Korpus Kozacki, wchodzący w skład japońskiej Armii Kwantuńskiej. Po upadku Mandżukuo w sierpniu 1945 został aresztowany przez funkcjonariuszy Smiersz i przewieziony do ZSRR. 30 sierpnia 1946 w procesie „siemionowców” został skazany na karę śmierci, tego samego dnia wykonaną przez rozstrzelanie.
W 1998 roku Sąd Najwyższy Federacji Rosyjskiej zdecydował o utrzymaniu wyroku w mocy, a oskarżonych uznał za niepodlegających rehabilitacji.

</doc>
<doc id="1535282" url="https://pl.wikipedia.org/wiki?curid=1535282" title="Bitwa pod Bargal">
Bitwa pod Bargal

Bitwa pod Bargal – bitwa, która odbyła się w dniach od 31 maja do 3 czerwca 2007 roku w wiosce Bargal w Puntlandzie.
30 maja od 12 do 35 uzbrojonych islamskich powstańców przybyło dwiema łodziami z południowej Somalii i zetknęło się z lokalnym oddziałem. 1 czerwca USS Chafee, okręt US Navy, ostrzelał wzgórza wokół Bargalu, gdzie islamscy bojownicy mieli bazę. Z amerykańskich doniesień wynika, że powstańcy należeli do Al-Ka’idy i byli podejrzani o zaangażowanie w dokonanie zamachów na ambasady USA w Afryce w 1998 roku.
Według rządu Puntlandu w akcji zostali ranni między innymi Brytyjczycy, Amerykanie, Szwedzi, Pakistańczycy i Jemeńczycy.

</doc>
<doc id="1535284" url="https://pl.wikipedia.org/wiki?curid=1535284" title="Mordechaj Menachem Mendel Kalisz">
Mordechaj Menachem Mendel Kalisz

Mordechaj Menachem Mendel Kalisz, zwany Milczącym Cadykiem (ur. 1819, zm. 6 czerwca 1868) – rabin, drugi cadyk chasydzkiej dynastii Warka. Syn cadyka Israela Icchaka Kalisza i ojciec Symchy Bunema Kalisza.
Po śmierci ojca w 1848 roku zrzekł się praw do sukcesji na rzecz Szragi Fajwla z Grójca, jednak ten zmarł w tym samym roku i Menachem Mendel musiał przejąć przywództwo nad warecką dynastią.
Słynął z ciągłego milczenia, które traktował jako formę modlitwy. Podkreślał potrzebę wyrozumiałości wobec bliźniego, którą nazwał Ahawas Isroel (hebr. "umiłowanie ludu Izraela"). Nauczał, że człowiek ma trzy właściwości: wyprostowaną postawę, milczący płacz oraz taniec bez ruchu.
Mordechaj Menachem Mendel Kalisz pochowany jest w ohelu na cmentarzu żydowskim przy ulicy Okopowej w Warszawie (kwatera 13, rząd 20).

</doc>
<doc id="1535285" url="https://pl.wikipedia.org/wiki?curid=1535285" title="Czarci Róg">
Czarci Róg

Czarci Róg (, 2350 m) – urwisty ząb skalny w Grani Baszt, w słowackich Tatrach Wysokich, wyrastający z grani pomiędzy Czarcią Szczerbiną (2341 m) a Szatanią Przełęczą (2323 m). Na wschodnią stronę, do Szataniego Żlebu opada pionową ścianą o wysokości około 30 m. Ku zachodowi, do Doliny Młynickiej, tworzy żebro kończące się około 280 m niżej w widłach dwóch depresji opadających z przełęczy po obydwu stronach Czarciego Rogu (są to częściowo rynny, żleby lub kominy). Żebro to w środkowej części rozszerza się tworząc stromą ścianę czołową. W jej prawej krawędzi jest kilka pionowych uskoków. Lewa krawędź ściany opada do komina. Ścianę tworzy nieco porośnięta trawami płyta.
Czarci Róg to drobna turniczka, przez autorów przewodników wspinaczkowych traktowana jako podrzędne wzniesienie. Po raz pierwszy dokładniej opisał ją Władysław Cywiński w 15. tomie przewodnika "Tatry. Grań Baszt". Turnię jako pierwsi zdobyli Günter Oskar Dyhrenfurth i Hermann Rumpelt 13 czerwca 1907, podczas przejścia Grani Baszt. Zimą jako pierwsi grań Piekielnikowej Turni z Czarcim Rogiem pokonali Alfréd Grósz i Zoltán Neupauer 8 lutego 1914.

</doc>
<doc id="1535287" url="https://pl.wikipedia.org/wiki?curid=1535287" title="Antygen karcinoembrionalny">
Antygen karcinoembrionalny



</doc>
<doc id="1535288" url="https://pl.wikipedia.org/wiki?curid=1535288" title="Matthieu Cornette">
Matthieu Cornette

Matthieu Cornette (ur. 4 września 1985 w Bègles) – francuski szachista, arcymistrz od 2008 roku.
Kariera szachowa.
W latach 1999–2005 wielokrotnie reprezentował Francję na mistrzostwach świata i Europy juniorów w różnych kategoriach wiekowych, był również medalistą mistrzostw Francji juniorów (m.in. dwukrotnie złotym z 2003 r., w kategorii do 18 lat oraz 2005, do 20 lat). W 2000 r. wystąpił w reprezentacji kraju na olimpiadzie juniorów do 16 lat, rozegranej w Arteku.
Normy na tytuł arcymistrza wypełnił w latach 2005 (w Montpellier, IV m. ), 2007 (w Kemerze, na Klubowym Pucharze Europy) oraz 2008 (w Miluzie, dz. I m. wspólnie z Jeanem-Noëlem Riffem i Walentinem Jotowem) i Montrealu, dz. I m. wspólnie z Oleksandrem Moisejenką, Eduardasem Rozentalisem i Wiktorem Michalewskim).
Do innych jego międzynarodowych sukcesów należą m.in. dz. I m. Budapeszcie (2006, turniej "First Saturday"–IM, wspólnie z László Gondą), I m. w Cannes (2007, wspólnie z Josephem Sánchezem) oraz dz. II m. w La Lagunie (2008, za Olegiem Korniejewem, wspólnie z m.in. Fernando Peraltą, Wadymem Małachatką, Atanasem Kolewem i Stuartem Conquestem).
Najwyższy ranking w dotychczasowej karierze osiągnął 1 marca 2018 r., z wynikiem 2620 punktów.

</doc>
<doc id="1535293" url="https://pl.wikipedia.org/wiki?curid=1535293" title="Menachem Mendel Kalisz">
Menachem Mendel Kalisz

Menachem Mendel Kalisz (ur. 1860, zm. 18 maja 1919 w Warszawie) – rabin, czwarty cadyk chasydzkiej dynastii Warka. Syn cadyka Symchy Bunema Kalisza cadyka w Otwocku, wnuk Mordechaja Menachema Mendla Kalisza. Po śmierci swego ojca został cadykiem w Otwocku. Podczas I wojny światowej przeniósł siedzibę cadyków do Warszawy.
Menachem Mendel Kalisz pochowany jest w ohelu na cmentarzu żydowskim przy ulicy Okopowej w Warszawie (kwatera 13, rząd 20).

</doc>
<doc id="1535299" url="https://pl.wikipedia.org/wiki?curid=1535299" title="Plac Mariacki w Żywcu">
Plac Mariacki w Żywcu

Plac Mariacki – plac w Żywcu, w dzielnicy Śródmieście, w ścisłym centrum miasta, w pobliżu Rynku. Został przebudowany w 1968 roku; dwa zniszczone drewniane budynki zostały wyburzone, a na ich miejscu powstał skwer. Na środku skrzyżowania z ulicą Komorowskich i Zamkową powstała wysepka. Przy placu znajduje się Zespół Szkół Ekonomiczno-Gastronomicznych.
W 1979 roku przy Placu Mariackim powstało małe domowe przytulisko dla bezdomnych zwierząt. Jego właścicielką i opiekunką bezdomnych psów i kotów była Maria Tomiak - artysta plastyk, która swym podopiecznym oddała cały swój dom, wolny czas i pieniądze. Ponieważ zwierząt przybywało, a dom nie ułatwiał życia ani zwierzętom, ani właścicielce, M. Tomiak założyła w Żywcu Oddział Towarzystwa Opieki nad Zwierzętami (TOZ) i rozpoczęła starania o schronisko dla zwierząt z prawdziwego zdarzenia. Wybór padł na stary drewniany domek z ogrodem przy ulicy Batorego. Po licznych perypetiach związanych z przekwaterowaniem lokatora schronisko zostało otwarte. Zarząd Główny TOZ przydzielił dla schroniska 3 etaty, a naczelnik miasta pomógł go wyposażyć. Ponieważ zwierząt w schronisku przybywało, a lokalizacja schroniska przy ulicy Batorego w centrum miasta okazała się uciążliwa, władze miasta zdecydowały się na jego przeniesienie na bardziej peryferyjnie położoną ulicę Świętokrzyską.
Komunikacja.
Przy Placu Mariackim znajduje się jeden z najważniejszych przystanków komunikacji miejskiej. Zatrzymują się na nim autobusy linii 1, 2, 3, 4, 5, 6, 7, 8, 9, 10, 11, 12, 13, 14, 15, 16 i 17.

</doc>
<doc id="1535301" url="https://pl.wikipedia.org/wiki?curid=1535301" title="Ładunek punktowy">
Ładunek punktowy



</doc>
<doc id="1535309" url="https://pl.wikipedia.org/wiki?curid=1535309" title="Thermalright">
Thermalright

Thermalright – przedsiębiorstwo produkujące radiatory do komputerów stacjonarnych. Produkty są przeznaczone głównie dla entuzjastów podkręcania i wyciszania komputera. Oferta firmy składa się z radiatorów na procesory, karty graficzne, RAM i płyty główne. Thermalright tworzy przede wszystkim radiatory, które mogą być używane pasywnie (bez wentylatorów), można jednak dołączyć aktywne chłodzenie dla uzyskania wyższej wydajności. Produkty zgodne są z normą ISO-9000.
W testach przeprowadzonych w 2008 roku przez "Tygodnik Komputerowy" polegających na porównaniu temperatur procesora chłodzonego różnymi wentylatorami modele Thermalright zajęły czołowe miejsca.

</doc>
<doc id="1535310" url="https://pl.wikipedia.org/wiki?curid=1535310" title="Eimsbüttel (okręg administracyjny)">
Eimsbüttel (okręg administracyjny)

Eimsbüttel, Bezirk Eimsbüttel – okręg administracyjny w północno-zachodniej części Hamburga. Na jego terenie znajduje się Uniwersytet Hamburski, jak również miasteczko akademickie w dzielnicy Rotherbaum.
Eimsbüttel jest ważnym ośrodkiem przemysłu medialnego i reklamy w Niemczech.
Położenie geograficzne.
Eimsbüttel graniczy od wschodu z rzeką Alster, od południa i południowego zachodu granicą jest linia kolejowa "Hamburg-Altonaer Verbindungsbahn".
Od północnego wschodu ograniczeniem jest Port lotniczy Hamburg, a od północy i północnego zachodu jest granicą miasta Hamburga z krajem związkowym Szlezwik-Holsztyn.
Eimsbüttel liczy ok. ćwierć miliona mieszkańców. W południowo-wschodniej części okręgu znajduje się wysoka i gęsta zabudowa miejska. W dzielnicach Rotherbaum i Harvestehude można spotkać okazałe wille w pobliżu rzeki Alster.
W kierunku dzielnic Stellingen i Lokstedt występuje charakterystyczna luźna zabudowa podmiejska a w dzielnicach Eidelstedt, Schnelsen i Niendorf zabudowa jednorodzinna.
Dzielnice.
Okręg Eimsbüttel dzieli się na dziewięć dzielnic:
Historia.
Obecny okręg pojawił się dopiero w 1952, kiedy sześć do tej pory samodzielnych dzielnic zostało połączonych w jeden okręg i nazwanych od dzielnicy Eimsbüttel.
Aż do wcielenia do miasta Hamburg w 1938 w ramach tzw. ustawy o Wielkim Hamburgu (niem. "Groß-Hamburg-Gesetz") z 26 stycznia 1937 roku były Stellingen i Eidelstedt przedmieściami wówczas samodzielnego miasta Altona a Lokstedt, Niendorf i Schnelsen tworzyły gminę Großlokstedt należącą wtedy do powiatu Pinneberg.

</doc>
<doc id="1535311" url="https://pl.wikipedia.org/wiki?curid=1535311" title="Maciej Grzywaczewski">
Maciej Grzywaczewski

Maciej Leszek Grzywaczewski (ur. 17 listopada 1954 w Gdańsku) – polski producent filmowy, przedsiębiorca, wydawca, działacz opozycji demokratycznej w okresie PRL, w latach 2004–2006 dyrektor TVP1.
Życiorys.
W latach 1975–1980 studiował historię filozofii na warszawskiej Akademii Teologii Katolickiej, z której został relegowany. Od 1977 działał w organizacjach opozycyjnych, należał do kierownictwa Nurtu Niepodległościowego Andrzeja Czumy, następnie do Ruchu Obrony Praw Człowieka i Obywatela. W 1979 był sygnatariuszem i jednym z rzeczników Ruchu Młodej Polski. Zasiadał w kierownictwie Wydawnictwa im. Konstytucji 3 Maja, publikował w związanym ze środowiskiem RMP czasopiśmie drugiego obiegu „Bratniak”.
W 1980 brał udział w strajku w Stoczni Gdańskiej. Wspólnie z kolegą Arkadiuszem Rybickim spisał na tablicy 21 postulatów Międzyzakładowego Komitetu Strajkowego. W 2003 tablica z postulatami została przez UNESCO wpisana na listę światowego dziedzictwa kulturalnego Pamięć Świata.
Po sierpniu 1980 zaangażował się w działalność NSZZ „Solidarność”, pracował w Komisji Krajowej związku. Po wprowadzeniu stanu wojennego pozostawał kilka miesięcy w ukryciu. Pracował następnie w wytwórni biżuterii, a w latach 1984–1988 przebywał na emigracji we Francji, gdzie rozpoczął działalność w branży filmowej.
W 1988 został dyrektorem agencji filmowej ProFilm, a w 1990 należał do fundatorów Video Studio Gdańsk. Był producentem Festiwalu Polskich Wideoklipów Yach Film, a w 1999 jednym z organizatorów Fundacji Centrum Solidarności.
W latach 2004–2006 pełnił funkcję dyrektora TVP1, w 2007 wszedł w skład zarządu spółki akcyjnej ATM Grupa, produkującej programy telewizyjne. W 2008 objął funkcję jej wiceprezesa. Został również wiceprzewodniczącym rady programowej Polskiego Instytutu Sztuki Filmowej.
Życie prywatne.
Jego ojcem był publicysta Zbigniew Leszek Grzywaczewski. Jest mężem Bożeny Rybickiej-Grzywaczewskiej, siostry Arkadiusza, Mirosława i Sławomira Rybickich.
Odznaczenia.
W 2009, "za wybitne zasługi dla niepodległości Rzeczypospolitej Polskiej, za działalność na rzecz przemian demokratycznych, za osiągnięcia w podejmowanej z pożytkiem dla kraju pracy zawodowej i społecznej", został odznaczony Krzyżem Komandorskim Orderu Odrodzenia Polski. W 2015 otrzymał Krzyż Wolności i Solidarności.

</doc>
<doc id="1535312" url="https://pl.wikipedia.org/wiki?curid=1535312" title="Plac Grunwaldzki w Żywcu">
Plac Grunwaldzki w Żywcu

Plac Grunwaldzki – plac w Żywcu, w dzielnicy Śródmieście. 
Położony jest pomiędzy ulicami Kościuszki, Podwale i Handlową. Plac został przebudowany w 2005 roku. Wcześniej znajdował się tu duży parking, jednak został on znacznie zmniejszony w związku z budową ronda i renowacją placu. Położono nową nawierzchnię oraz odbudowano zniszczony w czasie II wojny światowej Pomnik Grunwaldzki. 
Przy placu znajdują się takie obiekty jak Karczma Żywiecka, Bank BGŻ czy Dom Towarowy "Centrum". 
W południowej części placu znajduje się przystanek PKS z którego korzystają pasażerowie jadący w kierunku Jeleśni i Korbielowa.

</doc>
<doc id="1535313" url="https://pl.wikipedia.org/wiki?curid=1535313" title="Walter Kirschbaum">
Walter Kirschbaum



</doc>
<doc id="1535316" url="https://pl.wikipedia.org/wiki?curid=1535316" title="Sainte-Luce">
Sainte-Luce

Zobacz też: Saint Lucia, Santa Lucia, Santa Lucía, Santa Luċija, St. Lucia, Santa Luzia

</doc>
<doc id="1535320" url="https://pl.wikipedia.org/wiki?curid=1535320" title="Fryderyk Wilhelm (książę Brunszwiku)">
Fryderyk Wilhelm (książę Brunszwiku)

Fryderyk Wilhelm (ur. 9 października 1771 w Brunszwiku, zm. 16 czerwca 1815 pod Quatre Bras, obecnie w Belgii) – niemiecki książę Brunszwiku-Lüneburga i Oleśnicy z dynastii Welfów. Przejściowo także władca Brunszwiku-Wolfenbüttel.
Życiorys.
Lata 1771–1805.
Fryderyk Wilhelm przyszedł na świat w Brunszwiku, jako czwarty syn Karola Wilhelma i Augusty Fryderyki. Z uwagi na fakt posiadania aż trzech starszych braci: Karola Jerzego Augusta (1766 – 20 września 1806), Jerzego Wilhelma Krystiana (1769–1811) i Augusta (1770–1822), Fryderyk nie był brany pod uwagę przy ewentualnym dziedziczeniu tronu.
W 1789 roku wstąpił do armii pruskiej w stopniu kapitana i wziął udział w kampanii przeciw rewolucyjnej Francji. Był to początek antyfrancuskiej drogi na jaką wstępował przyszły książę.
W kilkanaście lat później – w 1805 – zmarł bezpotomnie członek rodziny Welfów, książę oleśnicki Fryderyk August (29 października 1740 – 8 października 1805) i swoje dobra przekazał właśnie Fryderykowi. Było to jednak niewielkie księstewko położone na Dolnym Śląsku pod bezpośrednią zwierzchnością pruską.
Lata 1806–1809.
Przełomowym wydarzeniem dla Fryderyka Wilhelma stała się bitwa pod Jeną-Auerstedt z 14 października 1806 roku, w której Fryderyk Wilhelm, brał udział już jako generał major. Podczas walki zginął wówczas feldmarszałek pruski i ojciec Fryderyka, książę Brunszwiku Karol Wilhelm. Z uwagi na przedwczesną śmierć najstarszego brata, Karola Jerzego (zmarł niespodziewanie 20 września) i po ogłoszeniu za niezdolnych do pełnienia władzy pozostałych braci, najmłodszy syn zmarłego księcia nieoczekiwanie został jedynym sukcesorem księstwa Brunszwiku. Władzy jednak nie zdołał objąć, gdyż na skutek działań militarnych i politycznych Napoleona I, które zakończyły się klęską Królestwa Prus, ziemie brunszwickie weszły w skład stworzonego właśnie pokojem w Tylży Królestwa Westfalii.
Wobec takiego rozwoju wypadków prawowity następca brunszwickiego tronu udał się do Bruchsalu w Badenii, gdzie rządził jako niezależny Wielki Książę jego szwagier, Karol Fryderyk Badeński. W Badenii Fryderyk Wilhelm przebywał do roku 1809, kiedy to po zawiązaniu się V koalicji postanowił walczyć przeciw Napoleonowi.
Czarny Korpus.
Dzięki zgromadzonym środkom (m.in. zastawienie Oleśnicy) udało mu się zebrać wojsko, ze względu na mundury nazwane Czarnym Korpusem. Jeszcze w tym samym roku książę zdołał wyzwolić Brunszwik, a następnie przedostał się do Wielkiej Brytanii i przez kolejne cztery lata brał udział razem ze swoim Korpusem w licznych walkach na Półwyspie Iberyjskim.
Jako że książę był dowódcą "Czarnego Korpusu" nadano mu przezwisko Czarny Książę. Wśród współczesnych mu ludzi, on sam jak i jego żołnierze cieszyli się dużym szacunkiem i popularnością.
Lata 1813–1815.
W grudniu 1813 Fryderyk Wilhelm powrócił do swojej ojczyzny jako bohater. Spokój nie trwał jednak długo. Już bowiem w 1815 we Francji znów władzę objął Napoleon I i rozpoczęła się nowa wojna. Jako zaciekły antybonapartysta "Czarny Książę" po raz kolejny stanął przeciwko "Cesarzowi Francuzów". W kampanii podporządkował się z całą armią Wellingtonowi, lecz udziału w Bitwie pod Waterloo nie wziął. Dwa dni wcześniej, 16 czerwca uczestnicząc w krwawej bitwie pod Quatre Bras, otrzymał śmiertelną ranę i zmarł na polu bitwy.
Szczątki Fryderyka Wilhelma pochowane są obecnie w brunszwickiej katedrze. 
Rodzina.
W 1802 Fryderyk Wilhelm poślubił Marię Elżbietę Badeńską (1782–1808), z którą doczekał się trójki dzieci:

</doc>
<doc id="1535323" url="https://pl.wikipedia.org/wiki?curid=1535323" title="Szyszkowiec">
Szyszkowiec



</doc>
<doc id="1535325" url="https://pl.wikipedia.org/wiki?curid=1535325" title="Sainte Luce">
Sainte Luce



</doc>
<doc id="1535326" url="https://pl.wikipedia.org/wiki?curid=1535326" title="Ste-Luce">
Ste-Luce



</doc>
<doc id="1535328" url="https://pl.wikipedia.org/wiki?curid=1535328" title="Federación Estatal de Lesbianas, Gays, Transexuales y Bisexuales">
Federación Estatal de Lesbianas, Gays, Transexuales y Bisexuales

Federación Estatal de Lesbianas, Gays, Transexuales y Bisexuales (FELGTB) (z hiszp. "Państwowa Federacja Lesbijek, Gejów, Transseksualistów i Biseksualistów") jest hiszpańską organizacją LGBT. Od czerwca 2008 roku FELGTB wraz z COC Nederland ma status konsultanta przy Radzie Gospodarczej i Społecznej ONZ.
Organizacja pod nazwą "Federación Estatal de Gays y Lesbianas" (FELG) została utworzona w 1992 roku w Madrycie. Obecnie w skład Federacji wchodzi ponad 30 różnych organizacji z całej Hiszpanii. Z czasem do akronimu utworzonego od nazwy organizacji dodano litery „T” od transseksualistów i „B” od biseksualistów. 
FELGTB wraz z inną hiszpańską organizacją LGBT, COGAM, organizuje coroczne manifestacje LGBT w Hiszpanii. Federacja znana jest z wielu kontrowersyjnych kampanii, takich jak „Vota rosa” („Głosuj różowo”) i „2004 no votes PP” („2004 nie głosuj na PP”). Podczas debaty publicznej na temat wprowadzenia małżeństw osób tej samej płci w Hiszpanii organizacja wielokrotnie krytykowała sprzeciwiającą się im Partię Ludową, zwłaszcza za powołanie na eksperta psychiatry Aquilino Polaino, który nazwał homoseksualizm patologią. Prominentni działacze PP odcięli się później od poglądów Polaino. W 2007 roku partia rozpoczęła kampanię „Ni un céntimo para quien te discrimina” („Ani grosza dla tych, którzy cię dyskryminują”) zachęcającą do zaznaczania w formularzach związanych z podatkiem dochodowym pola „na cele publiczne” zamiast „dla Kościoła katolickiego”.

</doc>
<doc id="1535330" url="https://pl.wikipedia.org/wiki?curid=1535330" title="FELGTB">
FELGTB



</doc>
<doc id="1535331" url="https://pl.wikipedia.org/wiki?curid=1535331" title="FELGT">
FELGT



</doc>
<doc id="1535332" url="https://pl.wikipedia.org/wiki?curid=1535332" title="Finalista!">
Finalista!

Finalista! – pierwsze DVD zespołu Pidżamy Porno, wydane przed zawieszeniem działalności w 2007 roku. Zawiera materiał koncertowy nagrany w Krakowie, Wrocławiu i Warszawie.

</doc>
<doc id="1535334" url="https://pl.wikipedia.org/wiki?curid=1535334" title="Oligomycyna">
Oligomycyna

Oligomycyna – naturalny antybiotyk makrolidowy izolowany ze szczepów "Streptomyces", będący inhibitorem mitochondrialnej syntazy ATP.
Działanie.
Oligomycyna hamuje działanie enzymu – syntazy ATP, przez blokowanie jej kanału protonowego (podjednostki F0). Obecna w błonie mitochondrialnej syntaza ATP jest odpowiedzialna za syntezę ATP w procesie fosforylacji oksydacyjnej. Działanie oligomycyny polega na zatrzymaniu syntezy ATP (produkcji energii), a nawet całego łańcucha transportu elektronów.
Struktura.
Oligomycyna występuje w postaci wielu homologów, spośród których w największej ilości produkowana przez "Streptomyces" jest oligomycyna A. Cząsteczka oligomycyny zawiera makrocykliczny 26-członowy pierścień utworzony z wiązań C–C, C=C i C–O z licznymi podstawnikami w tym grupami hydroksylowymi i ketonowymi. Fragment makropierścienia stanowi pierścień tetrahydropiranowy połączony spiro-atomem z drugim pierścieniem tetrahydropiranowym. Pod względem chemicznym oligomycyna jest laktonem, gdyż w makrocyklicznym pierścieniu obecne jest jedno wiązanie estrowe.

</doc>
<doc id="1535335" url="https://pl.wikipedia.org/wiki?curid=1535335" title="Surf Bungaku Kamakura">
Surf Bungaku Kamakura

 – szósty album japońskiej grupy muzycznej Asian Kung-Fu Generation, wydany 5 listopada 2008 na CD i 26 listopada 2008 na płycie winylowej. Zawiera singel "Fujisawa Loser", utwór "Enoshima Escar" (wydany wcześniej na singlu "Korogaru Iwa, Kimi ni Asa ga Furu"), "Yuigahama Kite" (z "After Dark"), "Kugenama Surf" (z "Aru Machi no Gunjō") oraz premierowe utwory. Tytuły pochodzą od nazw przystanków linii kolejowej .

</doc>
<doc id="1535336" url="https://pl.wikipedia.org/wiki?curid=1535336" title="LaTasha Colander">
LaTasha Colander

LaTasha Colander (ur. 23 sierpnia 1976 w Portsmouth) – amerykańska lekkoatletka, sprinterka.
Największym sukcesem Colander był złoty medal zdobyty podczas Igrzysk Olimpijskich w Sydney (2000) w sztafecie 4 × 400 metrów. W 2008 roku ten medal został jej odebrany, podobnie jak wszystkim koleżankom ze sztafety, ponieważ w jej składzie biegła Marion Jones, a z powodu jej dopingu anulowano wszystkie wyniki osiągnięte przez nią na tych igrzyskach. 
W 2010 roku Trybunał Arbitrażowy ds. Sportu przywrócił jednak medale wszystkim oprócz Jones zawodniczkom ze sztafety USA, uznając, że obowiązujące w 2000 roku przepisy nie pozwalały zdyskwalifikować całego zespołu z powodu dopingu jednego zawodnika.
W swoim dorobku Colander ma również inne sukcesy, m.in.:
Rekordy życiowe.
29 kwietnia 2000 Colander z koleżankami z reprezentacji USA pobiła rekord świata w sztafecie 4 × 200 metrów. Czas 1:27.46 jest niepobity do dzisiaj.

</doc>
<doc id="1535337" url="https://pl.wikipedia.org/wiki?curid=1535337" title="Trick Daddy">
Trick Daddy

Maurice Young (ur. 23 września 1973 r. w Miami, Floryda) – amerykański raper, znany z takich utworów, jak „Shut Up” i „Let's Go”. Bardziej znany jako Trick Daddy, występujący również pod pseudonimem T-Double-D, kiedyś Trick Daddy Dollars.
Kariera.
Young zaczął rapować w latach 90. jako Trick Daddy Dollars. Gościnnie wystąpił w utworze „Luka” Campbella „Scarred”, zamieszczonego na płycie "Uncle Luke". Utwór ten stał się hitem i przyciągnął uwagę publiczności i wydawców na Younga. Ted Lucas, dyrektor generalny wytwórni Slip-n-Slide Records, podpisał kontrakt z Youngiem. W 1997 roku pod pseudonimem Trick Daddy Dollars pojawił się jego pierwszy album, "Based on a True Story".
W 1998 roku, pod pseudonimem Trick Daddy, nagrał on drugą płytę, zatytułowaną "www.thug.com". Utwór „Nann Nigga”, na którym gościnnie pojawiła się Trina, stał się hitem w Stanach Zjednoczonych, zdobywając trzecie miejsce na liście Billboard Hot Rap Singles i 62 na liście Billboard Hot 100. Trick Daddy podpisał w 2000 roku kontrakt z wytwórnią Atlantic Records. W tym samym roku została wydana jego kolejna płyta, "". Zamieszczony na tej płycie utwór „Shut Up”, z gościnnymi występami Deuce Poppito, Triny i Co, stał się hitem. Jason Birchmeier z AllMusic określił go jako „Hałaśliwy hit klubowy podobny do „Nann Nigga”.
W 2001 roku wydana została kolejna płyta Tricka Daddy’ego: "Thugs Are Us". Zamieszczony na niej utwór pt. „I'm a Thug” osiągnął 17 miejsce na liście Billboard Hot 100. Utwór „In da Wind” z jego piątej płyty, "Thug Holiday" (2002), Birchmeier określił jako jego najbardziej kreatywny singel. Na płycie z 2004 roku – ' – zamieszczony został utwór „Let's Go”. Wyprodukowany przez Lil Jona, z gościnnym występem Twista, zawierający solówki gitarowe Ozzy’ego Osbourne’a z piosenki „Crazy Train”, stał się hitem (7 miejsce na liście Billboard Hot 100, 4 miejsca na listach Rhythmic Top 40 oraz Hot Rap Tracks). W 2009 roku Trick Daddy wydał płytę '.

</doc>
<doc id="1535339" url="https://pl.wikipedia.org/wiki?curid=1535339" title="Dikumarol">
Dikumarol

Dikumarol (), melitoksyna – naturalnie występujący i syntetyczny heterocykliczny, organiczny związek chemiczny, pochodna kumaryny, antywitamina witamin K, antyprotrombina. Na początku lat 20. XX kanadyjski lekarz weterynarii prof. Frank W. Schofield odkrył, że związek ten powstaje w zgniłej koniczynie. W przeszłości był wykorzystywany jako lek przeciwkrzepliwy, ale w krótkim czasie został wyparty z tego zastosowania przez nowsze syntetyczne pochodne np. warfarynę.

</doc>
<doc id="1535340" url="https://pl.wikipedia.org/wiki?curid=1535340" title="Rivière Salée">
Rivière Salée



</doc>
<doc id="1535342" url="https://pl.wikipedia.org/wiki?curid=1535342" title="Riviere-Salee">
Riviere-Salee



</doc>
<doc id="1535344" url="https://pl.wikipedia.org/wiki?curid=1535344" title="Riviere Salee">
Riviere Salee



</doc>
<doc id="1535346" url="https://pl.wikipedia.org/wiki?curid=1535346" title="Kirk Stevens">
Kirk Stevens

Kirk Stevens (ur. 17 sierpnia 1958 roku) – kanadyjski snookerzysta.
Kariera.
W gronie zawodowców od 1978 roku. Nigdy nie wygrał żadnego turnieju rankingowego.
Dwukrotnie dotarł do półfinału Mistrzostw świata; w 1980 roku przegrał z Alexem Higginsem 13:16, natomiast w 1984 roku z Jimmym White'em 14:16.
Najlepszym sezonem w jego wykonaniu był 1984/1985, gdy zajmował czwarte miejsce na oficjalnej liście rankingowej.
28 stycznia 1984 roku w półfinale Benson &amp; Hedges Masters uzyskał breaka maksymalnego 147 punktów (rywalem był Jimmy White).
Sześć razy triumfował w Canadian Amateur Championship (1978, 1997, 1998, 2000, 2002, 2008).
Kontrowersje.
W 1985 roku podczas finału Dulux British Open jego przeciwnik, Silvino Francisco, wysunął oskarżenie jakoby Stevens grał pod wpływem narkotyków. Francisco, który wygrał ostatecznie to spotkanie został ukarany grzywną, lecz kilka tygodni później Stevens oficjalnie przyznał, że zażywa kokainę. Po tym wyznaniu jego kariera załamała się i nigdy nie wróciła do wcześniejszego poziomu. W 1987 roku wypadł z pierwszej "16" listy rankingowej, a w 1991 zrezygnował z gry na arenie międzynarodowej i wrócił do Kanady. Przez następne cztery lata nie wystąpił w żadnym turnieju, nawet wśród amatorów.
W 1998 roku dzięki dobrym wynikom w zawodach lokalnego szczebla wrócił do Main Touru, lecz nie zakwalifikował się do żadnego turnieju.

</doc>
<doc id="1535347" url="https://pl.wikipedia.org/wiki?curid=1535347" title="Tom Hardy">
Tom Hardy

Edward Thomas Hardy, CBE (ur. 15 września 1977 w Londynie, w dzielnicy Hammersmith) – brytyjski aktor filmowy i producent. Wystąpił w miniserialu HBO "Kompania braci" (2001) oraz filmach takich jak "Helikopter w ogniu" (2001), ' (2002), "RocknRolla" (2008), "Incepcja" (2010), "Wojownik" (2011), "Szpieg" (2011), "Mroczny rycerz powstaje" (2012), "Gangster" (2012), "Locke" (2013), ' (2015) i "Venom" (2018) oraz jego . Za rolę Johna Fitzgeralda w dramacie przygodowym "Zjawa" (2015) był nominowany do Oscara dla najlepszego aktora drugoplanowego. W 2018 został odznaczony Orderem Imperium Brytyjskiego.
Życiorys.
Wczesne lata.
Urodził się w dzielnicy Londynu – Hammersmith jako syn artystki malarki irlandzkiego pochodzenia Anne (z domu Barrett) i komediopisarza Edwarda „Chipsa” Hardy’ego. Dorastał w East Sheen w południowo-zachodnim Londynie. Uczęszczał do Tower House School, Reed's School w Cobham i Duff Miller Sixth Form College. Studiował w Richmond Drama School w Richmond, a następnie w Drama Centre London. Trenował jujutsu i capoeirę.
Kariera.
W 1998, w wieku dwudziestu jeden lat zwyciężył w konkursie telewizyjnego show "The Big Breakfast's Find Me a Supermodel" i zdobył kontrakt z agencją Models One.
Po gościnnym występie w dwóch odcinkach miniserialu HBO "Kompania braci" ("Band of Brothers", 2001), zadebiutował rolą szeregowego Lance’a Twombly'ego w thrillerze Ridleya Scotta "Helikopter w ogniu" ("Black Hawk Down", 2001) z udziałem Josha Hartnetta, Ewana McGregora i Erica Bany. Rok później za rolę pretora Shinzona w filmie science fiction "" (2002) był nominowany do nagrody Saturna w kategorii najlepszy aktor drugoplanowy. W 2003 roku został uhonorowany nagrodą teatralną London Evening Standard Theater Award i nominowany do nagrody im. Laurence’a Oliviera '2004 za rolę w spektaklu "Krew/W Arabii chcemy wszyscy być królami" ("Blood/In Arabia We'd All Be Kings") na scenie Royal Court Theatre, Hampstead Theatre i Society of London Theatre Affiliate.
W Wielkiej Brytanii zagrał w melodramacie "Kropka nad i" ("Dot the I", 2003) u boku Gaela Garcíi Bernala i Jamesa D’Arcy. Był Robertem Dudleyem, Lordem Leicesterem, przyjacielem z dzieciństwa królowej Elżbiety w miniserialu BBC "Królowa dziewica" ("The Virgin Queen", 2005). W telewizyjnej adaptacji powieści Karola Dickensa – miniserialu BBC "Oliver Twist" (2007) pojawił się jako występny złodziej i przestępca William „Bill” Sikes. Kreacja angielskiego kryminalisty Michaela Gordona Petersona, bardziej znanego jako Charlesa Bronsona, który przez kradzieże i rozboje spędził za kratkami większą część swojego życia w biograficznym dramacie kryminalnym Nicolasa Windinga Refna "Bronson" (2008) otrzymał nagrodę British Independent Film Award. Z kolei rola Eamesa w dreszczowcu heist science fiction Christophera Nolana "Incepcja" ("Inception", 2010) przyniosła mu nagrodę BAFTA Rising Star. 
14 stycznia 2016 zdobył nominację do Oscara dla najlepszego aktora drugoplanowego za postać bezwzględnego trapera Johna Fitzgeralda w biograficznym dramacie przygodowym Alejandro Gonzáleza Iñárritu "Zjawa" ("Revenant", 2015). W miniserialu BBC One / FX "Tabu" ("Taboo", 2017) wystąpił w głównej roli jako James Keziah Delaney. W fantastycznonaukowym filmie akcji Rubena Fleischera "Venom" (2018) zagrał komiksową postać Eddiego Brocka.
Życie prywatne.
W latach 1999-2004 był żonaty z Sarah Hardy. Z nieformalnego związku z Rachael Speed (2005-2009), asystentką reżysera, którą poznał na planie serialu BBC "Królowa dziewica" ("The Virgin Queen", 2005), ma syna Louisa Thomasa (ur. 8 kwietnia 2008). 4 lipca 2014 roku poślubił Charlotte Riley, z którą związał się w 2009 roku. Mają córkę (ur. w październiku 2015). W grudniu 2018 roku na świat przyszedł ich syn Forrest.

</doc>
<doc id="1535348" url="https://pl.wikipedia.org/wiki?curid=1535348" title="Hermann Felfe">
Hermann Felfe

Hermann Felfe (ur. 4 stycznia 1902, zm. 15 października 1947) – zbrodniarz hitlerowski, uczestnik akcji T-4.
Członek NSDAP i SS. Z zawodu był murarzem. Ranga i przynależność do oddziału nieznane. Pełnił służbę jako sanitariusz w centrach eksterminacyjnych Sonnenstein i Grafeneck w ramach akcji T-4. Pełnił następnie przez krótki okres służbę w obozie zagłady Treblinka. W 1945 Felfe został aresztowany przez NKWD i skazany następnie 7 lipca 1947 w drezdeńskim procesie lekarzy na karę śmierci. Popełnił samobójstwo w dreźnieńskim więzieniu w połowie października 1947.

</doc>
<doc id="1535354" url="https://pl.wikipedia.org/wiki?curid=1535354" title="Quiterio Olmedo">
Quiterio Olmedo

Quiterio Ermes Olmedo (21 grudnia 1907 – ?) – piłkarz paragwajski grający na pozycji prawego obrońcy.
Jako piłkarz klubu Club Nacional wziął udział w turnieju Copa América 1929, gdzie Paragwaj zdobył tytuł wicemistrza Ameryki Południowej. Olmedo zagrał we wszystkich 3 meczach – z Urugwajem, Argentyną i Peru.
Wciąż jako gracz Nacionalu był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Zagrał w obu meczach – ze Stanami Zjednoczonymi i z Belgią.
Olmedo wziął udział w turnieju Copa América 1937, gdzie Paragwaj zajął 4. miejsce. Olmedo zagrał w pierwszych trzech meczach – z Urugwajem, Argentyną i Brazylią.

</doc>
<doc id="1535358" url="https://pl.wikipedia.org/wiki?curid=1535358" title="Katastrofa lotu UTA 141">
Katastrofa lotu UTA 141

Katastrofa lotu UTA 141 wydarzyła się 25 grudnia 2003 roku w Beninie. W katastrofie Boeinga 727-223 linii Union des Transports Aériens de Guinée zginęło 141 osób, a ranne zostały 24 osoby, w tym dwie na ziemi. Większość ofiar to obywatele Libanu. 
Boeing 727 (nr rej. 3X-GDO) odbywał lot na linii Konakry – Kotonu – Kufra – Bejrut. Większość pasażerów stanowili Libańczycy, wracający z wakacji w Afryce. W czasie startu samolot zawadził o dachy pobliskich budynków i rozbił się na plaży, położonej nieopodal lotniska w Kotonu. Ze 163 osób na pokładzie, katastrofę przeżyły 22 osoby. Wiele ofiar katastrofy zmarło w okolicznych szpitalach. Początkowo nie była znana pełna liczba pasażerów, gdyż część osób nie została wpisana na listę pasażerów.
Przyczyną katastrofy było przeciążenie maszyny pasażerami i ładunkiem, co spowodowało przesunięcie środka ciężkości samolotu.

</doc>
<doc id="1535359" url="https://pl.wikipedia.org/wiki?curid=1535359" title="Porwanie lotu United Airlines 93">
Porwanie lotu United Airlines 93



</doc>
<doc id="1535360" url="https://pl.wikipedia.org/wiki?curid=1535360" title="Tarō Akebono">
Tarō Akebono

 – zapaśnik sumo ("rikishi") amerykańskiego pochodzenia. 
Akebono został pierwszym w historii zapaśnikiem sumo, pochodzącym spoza Japonii, który osiągnął najwyższą rangę wielkiego mistrza "yokozuny" (27 stycznia 1993 roku). Imię Akebono oznacza „świt” w języku japońskim.
Przez 13 lat swojej kariery Akebono zwyciężył 11 razy w turniejach "honbasho", z ogólnym bilansem dodatnim 566–198. Rywalizacja Akebono z braćmi: Takanohaną i Wakanohaną, przyczyniła się do wzrostu popularności i oglądalności sumo w telewizji w późnych latach 80. i 90. XX wieku (głównie w Stanach Zjednoczonych). 
W 2003 roku z powodów finansowych zaczął walczyć w turniejach K-1, jednak nie odniósł tam żadnych sukcesów. 
Akebono w okresie swojej kariery mierzył 203 cm, zaś jego waga wynosiła 225 kg.

</doc>
<doc id="1535361" url="https://pl.wikipedia.org/wiki?curid=1535361" title="Orsolya Vérten">
Orsolya Vérten

Orsolya Vérten (ur. 22 lipca 1982 roku w Budapeszcie) - węgierska piłkarka ręczna, reprezentantka kraju. Po 10 sezonach spędzonych w węgierskim Győri ETO KC, od sezonu 2012/13 Orsolya występuje w Ferencvárosi TC. Gra na pozycji lewoskrzydłowej. Brązowa medalistka mistrzostw Świata 2005. Brązowa medalistka mistrzostw Europy 2012.

</doc>
<doc id="1535362" url="https://pl.wikipedia.org/wiki?curid=1535362" title="Akebono Taro">
Akebono Taro



</doc>
<doc id="1535364" url="https://pl.wikipedia.org/wiki?curid=1535364" title="Chad Rowan">
Chad Rowan



</doc>
<doc id="1535366" url="https://pl.wikipedia.org/wiki?curid=1535366" title="Quiterio Ermes Olmedo">
Quiterio Ermes Olmedo



</doc>
<doc id="1535368" url="https://pl.wikipedia.org/wiki?curid=1535368" title="Carter Burwell">
Carter Burwell

Carter Burwell (ur. 18 listopada 1955 w Nowym Jorku) – amerykański kompozytor muzyki filmowej.
Życiorys.
Burwell urodził się w Nowym Jorku. Matka Natalie była nauczycielką matematyki, ojciec Charles założył Thaibok Fabrics, Ltd.. Ukończył King’s School w Stamford w stanie Connecticut oraz Harvard University, gdzie był rysownikiem The Harvard Lampoon.Jako kompozytor muzyki filmowej był stałym współpracownikiem braci Coen, dla których skomponował muzykę do każdego ich filmu (z wyjątkiem "Bracie, gdzie jesteś?", gdzie napisał muzykę dodatkową do pracy składającej się z piosenek wyprodukowanych przez T Bone Burnetta). Współpracuje też stale z reżyserem Spike'm Jonezem. Najbardziej znanymi filmami z muzyką Burwella są: "Ścieżka strachu", "A orkiestra grała dalej",

</doc>
<doc id="1535369" url="https://pl.wikipedia.org/wiki?curid=1535369" title="Ludwik Chwat">
Ludwik Chwat

Ludwik Chwat (ur. 25 lipca 1831 w Warszawie, zm. 5 marca 1914 w Warszawie) – polski lekarz chirurg żydowskiego pochodzenia.
Życiorys.
Urodził się w Warszawie jako syn Borysa Chwata. Ukończył gimnazjum w rodzinnym mieście, następnie studiował na Uniwersytecie Charkowskim. W latach 1852–1857 pracował w klinikach europejskich, między innymi u Bernharda von Langenbecka w Berlinie oraz u Theodora Billrotha, Brauna, Adama Politzera i Leopolda Schroettera von Kristellego w Wiedniu. Od 1858 roku z powrotem w Warszawie, w październiku 1859 roku został ordynującym asystentem na oddziale chirurgicznym Szpitala Starozakonnych, zastępując F. Groera. W 1880 objął kierownictwo na oddziale z tytułem starszego lekarza.
W 1860 roku otworzył prywatną praktykę przy ul. Przejazd 11. Od 1861 roku był członkiem Towarzystwa Lekarskiego Warszawskiego. Na początku lat 70. XIX wieku wprowadził na swoim oddziale metody antyseptyki Listera. W 1878 roku objął stanowisko lekarza naczelnego w nowo wybudowanym szpitalu Dziecięcym Bersohnów i Baumanów przy ul. Śliskiej. Na własny użytek wymyślił wiele przyrządów chirurgicznych.
Poślubił Różę Rosenthal, córkę Dawida Rosenthala; po jej śmierci w 1881 roku ożenił się ponownie, z wdową po lekarzu Szenbormie. Jego córka wyszła za Maksymiliana Lebensbauma. Ludwik Chwat pochowany jest na cmentarzu żydowskim przy ulicy Okopowej w Warszawie (kwatera 33, rząd 5).

</doc>
<doc id="1535370" url="https://pl.wikipedia.org/wiki?curid=1535370" title="Jan Everaerts">
Jan Everaerts

Jan Everaerts (znany także jako Jan Secundus, Janus Secundus, Johannes Secundus oraz Jan Drugi) (15 listopada 1511 – 25 września 1536) – łaciński poeta renesansowy, pochodzący z Niderlandów.
Wczesne życie i edukacja.
Jan Everaerts urodził się w Hadze. jego ojciec Nicolaas Everaerts był znanym prawnikiem i przyjacielem Erazma z Rotterdamu.
W 1528 jego rodzina przeniosła się do Mechelen, gdzie Secundus napisał swoją pierwszą książkę, zawierającą elegie. W 1532 udał się ze swoim bratem Mariusem do Bourges, by studiować prawo pod kierunkiem słynnego prawnika Andrea Alciato.
Kariera.
W 1533 udał się do swojego drugiego brata Grudiusa pracującego w hiszpańskim sądzie Karola V. Spędził tam dwa lata pracując jako sekretarz arcybiskupa Toledo. Wrócił do Mechelen z powodu choroby, i zmarł w Saint-Amand we wrześniu 1536 w wieku 24 lat.
Dzieła.
Secundus był płodnym pisarzem i w swoim krótkim życiu stworzył kilka tomów z elegiami, epigramatami, odami i epitalamiami, a także trochę dzieł prozatorskich (powieści epistolarne oraz itineraria).
Jego najsłynniejszym dziełem była 'Liber Basiorum' ("Księga Pocałunków", pierwsze kompletne wydanie w 1541), krótki zbiór dziewiętnastu wierszy, których wspólnym tematem jest pocałunek. 'Liber Basiorum' (w skrócie 'Basia' – "pocałunki") nawiązywały do twórczości Katullusa (w szczególności do wierszy 5 i 7) i niektórych wierszy z Antologii Palatyńskiej. Secundus osadzał swoją poezję, zarówno pod względem stylistycznym, jak i tematycznym, w neokatullańskiej tradycji. Motyw pocałunku został przez poetę wykorzystany do przedstawienia następujących tematów: obraz naturalnej płodności; 'arytmetyka' całowania; pocałunki jako pożywienie lub lekarstwo; pocałunki, które ranią lub uśmiercają; wymiana dusz poprzez pocałunek. Secundus wprowadził także do swoich wierszy elementy neoplatonizmu i petrarkizmu.

</doc>
<doc id="1535371" url="https://pl.wikipedia.org/wiki?curid=1535371" title="Johannes Secundus">
Johannes Secundus



</doc>
<doc id="1535372" url="https://pl.wikipedia.org/wiki?curid=1535372" title="Janus Secundus">
Janus Secundus



</doc>
<doc id="1535373" url="https://pl.wikipedia.org/wiki?curid=1535373" title="Jan Secundus">
Jan Secundus



</doc>
<doc id="1535374" url="https://pl.wikipedia.org/wiki?curid=1535374" title="Jan Drugi">
Jan Drugi



</doc>
<doc id="1535376" url="https://pl.wikipedia.org/wiki?curid=1535376" title="Tkaczew (gmina)">
Tkaczew (gmina)

Tkaczew – dawna gmina wiejska istniejąca do 1954 roku w Łódzkiem. Siedzibą władz gminy był Tkaczew.
Początki gmin na ziemiach polskich wiążą się z ustawami Księstwa Warszawskiego. W 1809 r. pojawił się na czele gminy urzędnik zwany wójtem, który skupiał władzę administracyjną na danym terenie. Kolejne zmiany zostały wprowadzone przez władze Królestwa Polskiego. Postanowienie Namiestnika Królestwa z 1818 r. dotyczyło urządzenia gmin wiejskich w tzw. kongresówce. Najprawdopodobniej w tym właśnie roku doszło do utworzenia gminy w Tkaczewie. Jej siedzibą był wydzielony budynek (oficyna??) znajdująca się w obrębie majątku Tkaczew. Urząd Gminy w Tkaczewie zawsze wchodził w skład powiatu łęczyckiego i istniał przez cały okres trwania Królestwa Polskiego.
Również w okresie międzywojennym istniała gmina Tkaczew wchodząca w skład powiatu łęczyckiego w woj. łódzkim. W okresie okupacji, kiedy to tereny gminy wchodzące w skład tzw. Kraju Warty zostały wcielone bezpośrednio do III Rzeszy w Tkaczewie istniał jeden z obwodów ("Amtsbezirke"), który był najniższym szczeblem władzy terenowej. Utworzony na bazie przedwojennej gminy obwód Tkaczew kierowany był przez specjalnego komisarza ("Amtskommissaren") powołanego na wniosek łęczyckiego landrata. Funkcję komisarza a zarazem urzędnika stanu cywilnego ("Standesbeamter") praktycznie przez cały okres okupacji sprawował niejaki Kiepling. Podstawą do tworzenia gmin po II wojnie światowej stał się dekret PKWN z 1944 r. oraz ustawa z 1946 r. Po wojnie gmina zachowała przynależność administracyjną.
W nocy z 5 na 6 sierpnia 1947 r. grupa 6–7 osób należąca do Narodowych Sił Zbrojnych uzbrojona w broń krótką i granaty napadła na Urząd Gminy w Tkaczewie. Obok zniszczenia całej gminnej dokumentacji dokonano kradzieży 220000 zł z kasy wraz z maszyną do pisania.
Uchwałą Rady Państwa z 1950 r. zniesione zostały zarządy gminne, a ich kompetencje przejęły gminne rady narodowe. Te z kolei zlikwidowano w 1954 r., a od początku 1955 r. wprowadzono gromadzkie rady narodowe. Podobny los spotkał gminę Tkaczew.
Według stanu z dnia 1 lipca 1952 roku gmina składała się z 21 gromad: Borek, Borów, Borszyn, Bronno, Grzymałów, Janków, Krzepocin, Leszcze, Leźnica Mała, Lubień, Parądzice, Różyce, Skromnica, Solca Mała, Solca Wielka, Topola Kątowa, Trojany, Wąkczew, Wichrów, Wilczkowice i Zduny.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Tkaczew nie przywrócono, a jej dawny obszar wszedł głównie w skład gmin Łęczyca, Parzęczew i Ozorków.

</doc>
<doc id="1535378" url="https://pl.wikipedia.org/wiki?curid=1535378" title="Polskie Radio Program Czwarty">
Polskie Radio Program Czwarty



</doc>
<doc id="1535379" url="https://pl.wikipedia.org/wiki?curid=1535379" title="Lutricia McNeal">
Lutricia McNeal

Lutricia McNeal (ur. 27 listopada 1973 w Oklahoma City) – amerykańska wokalistka R&amp;B, pop. Popularność zyskała w latach dziewięćdziesiątych, dzięki przebojom "Someone Loves You Honey, Perfect Love," coverem utworu "You showed me, Ain't that just the way" czy "Stranded".
Życiorys.
Urodziła się w Oklahoma City, w USA. Dorastała w licznej rodzinie – wśród czterech braci i czterech sióstr.
Na początku lat 90. odkryła Europę, a przede wszystkim Szwecję. Tam właśnie rozpoczęła współpracę z grupą producencką Rob'n'Raz. Uczestniczyła w ich projekcie Rob'n'Raz DLC – gdzie była wokalistką. Wspólnie z nimi nagrała dwa albumy, które zawierały takie przeboje jak "Clubhopping", "Bite the Beat" i "In Command". W Sztokholmie artystka poznała także swojego męża i chociaż obecnie mieszka w Dallas, w Texasie powraca do Szwecji by nagrywać muzykę.
Na przełomie roku 1996/97 wokalistka przygotowała swoją pierwszą solową płytę 'My Side Of Town'. Pierwszy singiel z tego albumu "Ain't That Just The Way" – cover piosenki z lat 70. – osiągnął pierwsze miejsce szwedzkiej listy przebojów, a niebawem stał się przebojem w całej Europie (drugie miejsce w Austrii, piąte w Niemczech, piętnaste w Finlandii) i Azji. Znalazł się nawet na szczycie listy US Billboard Dance Charts. Wkrótce McNeal otrzymała nagrodę dla Najlepszej Nowej Artystki Muzyki Dance w Szwecji. Drugim singlem wokalistki był "My Side Of Town" (znalazł się na m.in. 1. miejscu listy najlepszych singli w Nowej Zelandii, w Szwecji tylko na 30. pozycji). Kolejne utwory "Stranded", "Someone Loves You Honey" i "The Greatest Love You'll Never Know" znalazły się w pierwszej dwudziestce UK Singles Chart, z czego największym osiągnięciem jest wynik "Stranded". Utwór uplasował się na 3. miejscu listy.
Następny album artystki 'Whatcha Been Doing' ukazał się w maju 2000 roku i znalazł ponad 1,5 miliona nabywców na całym świecie. Artystka zrezygnowała chwilowo z biznesu muzycznego by poświęcić macierzyństwu. Polska premiera kolejnej płyty 'Metroplex' odbyła się 17 lutego 2003 roku. Materiał był nagrywany jesienią 2001 roku w studiach w Los Angeles, Londynie i Sztokholmie. Półtora roku później, w październiku 2004, wokalistka zaprezentowała kolejny longplay 'Soulsister Ambassador'. Jak to określiła sama, jest to najbardziej osobista płyta w całej jej karierze. Niestety sprzedała się najgorzej, a single z tego wydawnictwa bardzo kiepsko radziły sobie na listach przebojów. Promujący album utwór "Promise Me" znalazł się zaledwie na 86. miejscu listy przebojów w Niemczech. Najmniejszy sukces z dotychczasowych dokonań artystki osiągnęły single "Hold That Moment" oraz przebojowy i taneczny "Same, Same, Same". Oba utwory zapowiadały najnowszy album artystki "Great Memories".
Piosenkarka jest matką dwójki synów: Deana (urodzonego w 1990 roku) oraz 10 lat młodszego Dallasa. W październiku 2004 roku pozowała dla niemieckiej edycji magazynu Playboy. Otwarcie krytykowała politykę George'a W. Busha. Jej ojciem jest pastorem.
W 2020 roku wydała odnowioną wersję utworu „Ain't That Just The Way” pod tym samym tytułem. Singiel stał się przebojem na terenie Polski zajmując 70. pozycję na liście AirPlay – Top.

</doc>
<doc id="1535380" url="https://pl.wikipedia.org/wiki?curid=1535380" title="Polskie Radio Program Trzeci">
Polskie Radio Program Trzeci



</doc>
<doc id="1535381" url="https://pl.wikipedia.org/wiki?curid=1535381" title="Polskie Radio Program Drugi">
Polskie Radio Program Drugi



</doc>
<doc id="1535388" url="https://pl.wikipedia.org/wiki?curid=1535388" title="NGC 5754">
NGC 5754

NGC 5754 (również PGC 52686 lub UGC 9505) – galaktyka spiralna z poprzeczką znajdująca się w gwiazdozbiorze Wolarza. Została odkryta 16 maja 1787 roku przez Williama Herschela. Galaktyka ta jest oddalona o około 209 milionów lat świetlnych od Ziemi.
Wraz z galaktykami NGC 5752, NGC 5753 i NGC 5755 została skatalogowana jako Arp 297 w Atlasie Osobliwych Galaktyk. Jednak tylko jedna z nich, NGC 5752, znajduje się w zbliżonej odległości od Ziemi i oddziałuje z nią grawitacyjnie, o czym świadczą rozciągnięte ramiona NGC 5754 oraz „ogon” z gwiazd ciągnący się na zachód od tej pary.

</doc>
<doc id="1535390" url="https://pl.wikipedia.org/wiki?curid=1535390" title="Orko Sołowiejczyk">
Orko Sołowiejczyk

Aron Orko Sołowiejczyk (ur. 20 października 1865 w Mariampolu, zm. 31 października 1942 w Warszawie) – polski chirurg.
Życiorys.
Urodził się w Mariampolu jako syn Chaima i Basi Sołowiejczyków. Studiował na Cesarskim Uniwersytecie Warszawskim, gdzie 26 stycznia 1893 roku otrzymał stopień lekarza "cum eximia laude". Dzięki temu od 15 lutego 1893 przez dwa lata był asystentem nadetatowym w Klinice Chirurgii Szpitalnej u prof. Aleksandra Siemionowicza Taubera. Od 1898 roku był asystentem w Szpitalu Starozakonnych w Warszawie. 27 listopada 1898 roku otrzymał tytuł doktora na Uniwersytecie Warszawskim na podstawie pracy "Topografia poczek i nadpoczecznikow, poczecznych sosudow okołopoczecznej kletczatki" (Warszaw. Uniw. Izwiestija 1899, 9, 22). W Szpitalu na Czystem pracował do 1934 roku z przerwą na lata I wojny światowej, gdy jako chirurg szpitali polowych służył od 1914 do 1917 roku. Jego uczniami byli Abramowicz, Lichtenstein, Miszurski, Szenkier, Greber. W 1907 roku otworzył przy ul. Muranowskiej 3 prywatną klinikę na 25 łóżek pod nazwą "Lecznica dla chorych chirurgicznych i ginekologicznych dra A. Sołowiejczyka"; potem przeniesioną na Chmielną 34; pod tym samym adresem miał prywatne mieszkanie. Podczas II wojny światowej został przesiedlony do getta warszawskiego na Nowolipki 80. Zmarł 31 października 1942 roku, pochowany został na cmentarzu żydowskim przy ulicy Okopowej (kwatera 10, rząd 6). 
Z małżeństwa z Emmą miał trzech synów: Józefa (ur. 1902), później chirurga, Mojżesza Mieczysława (ur. 1908), także przyszłego lekarza, i Eliasza (1903). Prace naukowe podpisywał imieniem Aron, w spisie lekarzy widnieje jako Orko, na grobie takoż.

</doc>
<doc id="1535393" url="https://pl.wikipedia.org/wiki?curid=1535393" title="Charles Philip Yorke">
Charles Philip Yorke

Charles Philip Yorke (ur. 12 marca 1764, zm. 13 marca 1834) – brytyjski polityk związany ze stronnictwem torysów.
Był drugim synem Charlesa Yorke’a (młodszego syna 1. hrabiego Hardwicke) i Agnety Johnson. Wykształcenie odebrał w Harrow School oraz w St John’s College na Uniwersytecie Cambridge. W 1789 r. został powołany do korporacji prawniczej. 1 lipca 1790 r. poślubił Harriet Manningham. Małżonkowie nie mieli razem dzieci.
W 1790 r. został wybrany do Izby Gmin jako reprezentant okręgu Cambridgeshire. W 1810 r. zmienił okręg wyborczy na St Germans, a od 1812 do 1818 r. reprezentował okręg wyborczy Liskeard.
W 1801 r. otrzymał stanowisko sekretarza ds. wojny w rządzie Addingtona. W 1803 r. został ministrem spraw wewnętrznych. W 1804 r. na stanowisko premiera powrócił William Pitt Młodszy, który nie włączył Yorke’a w skład swojego gabinetu. Był przeciwnikiem równouprawnienia katolików.
W 1810 r. nawoływał do wprowadzenia zakazu wstępu do gmachu Izby Gmin osób postronnych (m.in. dziennikarzy). W tym samym roku został pierwszym lordem Admiralicji w gabinecie Percevala. Utracił to stanowisko po śmierci premiera w 1812 r. W 1818 r. wycofał się z czynnego życia publicznego. Zmarł w 1834 r.

</doc>
<doc id="1535395" url="https://pl.wikipedia.org/wiki?curid=1535395" title="Pałac Lubomirskich w Przemyślu">
Pałac Lubomirskich w Przemyślu

Pałac Lubomirskich w Przemyślu – zespół pałacowy i folwarczny znajdujący się w Przemyślu, wybudowany w latach 1885–1887 na polecenie księcia Hieronima Adama Lubomirskiego, według projektu Maksymiliana Nitscha.
Historia.
Bakończyce stanowiące dziś południowo-wschodnią dzielnicę Przemyśla były niegdyś osobną miejscowością. Pierwsze pisane wzmianki o Bakończycach pochodzą z XIV wieku, kiedy węgierski starosta zarządzający okręgiem założył tutaj zwierzyniec. Po włączeniu tych ziem do Polski tereny te stanowiły własność królewską i wchodziły w skład okręgu przemyskiego. Z biegiem czasu zwierzyniec został zlikwidowany i przekształcony w rolniczy folwark. Zbudowano tam również dwór obronny. W XVII wieku Bakończyce były pustoszone przez Tatarów, Kozaków, Szwedów i Siedmiogrodzian, co uniemożliwiło rozwój gospodarczy miejscowości.
W XVIII wieku Bakończyce stanowiły letnią rezydencję starosty przemyskiego. W 1778, po I rozbiorze Polski, teren Bakończyc został sprzedany przez zaborczy rząd austriacki wojewodzie bełskiemu Ignacemu Cetnerowi, którego rodzina wkrótce otrzymała od dworu wiedeńskiego tytuł hrabiowski. Ignacy Cetner zapisał Bakończyce swoim bratankom, a w wyniku podziału w 1814 przypadły one Andrzejowi Cetnerowi, który przyczynił się do powstania okazałego ogrodu otaczającego dwór. Po jego bezpotomnej śmierci Bakończyce otrzymała jego bratanica Eleonora Mniszchowa. Jej synowie Jerzy i Andrzej sprzedali majątek w 1854 Konstantemu Czartoryskiemu, który przekazał go swojemu synowi.
Na mocy kontraktu z 16 lutego 1868 całość klucza bakończyckiego obejmującego Bakończyce, Jaksmanice, Brylińce, Nehrybkę, Krówniki i Pikulice nabył od Adama Konstantego Czartoryskiego Hieronim Adam Lubomirski. W 1875 Hieronim poślubił Felicję z Markiewiczów, z którą często przebywał w Bakończycach, gdzie urodził się ich syn Jerzy Ignacy Lubomirski. W 1885 architekt krakowski Maksymilian Nitsch na zlecenie Hieronima Lubomirskiego zaczął budować w Bakończycach okazały pałac. Prace budowlane trwały do roku 1887, lecz z powodu braku dostatecznych środków rezydencja nie została wewnątrz wykończona. Pałac został zaprojektowany na planie prostokąta z przylegającymi do niego ryzalitami i dwoma ośmiobocznymibasztami obelmującymi elewację frontową, tarasem oraz dominującą okrągłą wieżą z glorietą widokową . Miał dwie kondygnacje i około trzydziestu pomieszczeń. Całość wykonana została w stylu eklektycznym, łącząc elementy neobarokowe, neogotyckie i neoromańskie. Pałac i pobliskie oficyny otaczał siedmiohektarowy park z prostokątnym stawem z okrągłą wyspą. Nieopodal funkcjonował folwark nastawiony na hodowlę koni oraz browar.
Na mocy testamentu Hieronima Lubomirskiego po jego śmierci właścicielką Bakończyc wraz z gruntami o powierzchni 4370 ha stała się jego córka Karolina. W okresie I wojny światowej Bakończyce znalazły się w obrębie Twierdzy Przemyśl. Działania wojenne spowodowały pożar pałacu, w wyniku którego zniszczeniu uległ dach. Rodzina Lubomirskich okres wojny spędziła w Wiedniu. Z powodu braku środków finansowych pałac nigdy nie został doprowadzony do stanu zgodnego z zamierzeniami właścicieli.
Po wybuchu II wojny światowej Bakończyce wraz z pałacem zajęły wojska radzieckie, a następnie wojska niemieckie. Karolina Lubomirska zmarła bezpotomnie w roku 1940 w Charzewicach. Ostatnim nominalnym właścicielem dóbr stał się Jerzy Ignacy Lubomirski, lecz nigdy nie objął ich w faktyczne posiadanie i wywieziony zmarł ok. 1954 w głębi ZSRR.
Po wojnie pałac stanowił siedzibę technikum rolniczego , a od 1 czerwca 2001 część pomieszczeń zajmowała Państwowa Wyższa Szkoła Zawodowa. Od 13 czerwca 2006 teren pałacu stanowi siedzibę Państwowej Wyższej Szkoły Wschodnioeuropejskiej w Przemyślu. Stary spichlerz zaadaptowany został na nowoczesną bibliotekę, a większość budynków w parku stała się siedzibami wydziałów uczelni. Odnowiona została również neogotycka brama wjazdowa na teren parku.

</doc>
<doc id="1535396" url="https://pl.wikipedia.org/wiki?curid=1535396" title="Census">
Census



</doc>
<doc id="1535397" url="https://pl.wikipedia.org/wiki?curid=1535397" title="Amplituda drgań">
Amplituda drgań



</doc>
<doc id="1535405" url="https://pl.wikipedia.org/wiki?curid=1535405" title="Otto Haab">
Otto Haab

Otto Haab (ur. 19 kwietnia 1850 w Wülflingen, zm. 17 października 1931 w Zurychu) – szwajcarski lekarz okulista. 
Życiorys.
Urodził się w Wülflingen, dziś dzielnicy Winterthur, jako syn właściciela miejscowej papierni, Johanna Kaspara Haaba i Amalie z domu Hegetschweiler. W 1875 roku otrzymał tytuł doktora na Uniwersytecie w Zurychu, i został asystentem Karla Josepha Ebertha (1835-1926). W 1886 roku zastąpił Johanna Friedricha Hornera (1831-1886) na katedrze okulistyki Uniwersytetu w Zurychu i pozostał na tym stanowisku do 1919 roku.
W 1889 ożenił się z Friedą Agathą Sidler.
Zmarł 17 października 1931 w Zurychu. Wspomnienie o nim napisał J. Streiff.
Dorobek naukowy.
W 1885 roku jako pierwszy uznał zwyrodnienie plamki żółtej za odrębną jednostkę chorobową. Jego nazwisko upamiętnia szereg okulistycznych eponimów:
Wybrane prace.
W dorobku publikacyjnym O. Haaba znajdują się m.in.:

</doc>
<doc id="1535419" url="https://pl.wikipedia.org/wiki?curid=1535419" title="Karl-Marx-Allee (Berlin)">
Karl-Marx-Allee (Berlin)

Karl-Marx-Allee (niem. "aleja Karola Marksa") − ważna arteria komunikacyjna w Berlinie, w okręgach administracyjnych Mitte i Friedrichshain-Kreuzberg.
Aleja początkowo nosiła nazwę Große Frankfurter Straße, jednak 21 grudnia 1949 roku została przemianowana na Stalinallee (z niem. "Aleja Stalina", z okazji 70. rocznicy urodzin wodza). Była sztandarowym projektem odbudowy Niemiec Wschodnich po II wojnie światowej. Została zaprojektowana przez takich architektów jak: Hermann Henselmann, Egon Hartmann, Hanns Hopp, Kurt Walter Leucht, Richard Paulick, Karl Souradny.
13 listopada 1961 dokonano kolejnej zmiany nazwy na Karl-Marx-Allee (obowiązującą do dziś). Prowadzi z Alexanderplatz przez Strausberger Platz aż do Frankfurter Tor, gdzie przechodzi w Frankfurter Allee. Aleja jest częścią drogi krajowej B1 i B5, pod nią biegnie linia metra U5.
16 czerwca 1953 roku robotnicy budowlani pracujący na Stalinallee rozpoczęli strajk przeciwko decyzjom o zwiększeniu norm wydajności pracy. Protesty rozprzestrzeniły się na inne części miasta i całą Niemiecką Republikę Demokratyczną.

</doc>
<doc id="1535423" url="https://pl.wikipedia.org/wiki?curid=1535423" title="Księga jakości">
Księga jakości

Księga jakości jest drugim, co do ważności dokumentem systemu zarządzania jakością. W języku angielskim nazywana jest "Quality Manual" (w oficjalnym tłumaczeniu:"Podręcznik Jakości").
To tłumaczenie w pełni pokazuje zastosowanie dokumentu. Istnieją trzy podejścia do pisania księgi jakości: wewnętrzne, zewnętrzne oraz mieszane. W podejściu wewnętrznym tworzy się księgę zarządzania jakością, która zawiera zwykle szczegółowe informacje dotyczące przedsiębiorstwa, w tym informacje poufne. Podejście zewnętrzne polega na stworzeniu księgi zapewnienia jakości, która zawiera tylko informacje jawne i może być przekazywana klientom jako informacja o działalności przedsiębiorstwa. Można również napisać dwie wersje księgi jakości, mówimy wówczas o podejściu mieszanym. Należy zwrócić uwagę, aby obie księgi nie były ze sobą sprzeczne.
Międzynarodowa Organizacja Normalizacyjna (ISO) opracowała normę-przewodnik do opracowywania ksiąg jakości, która ma na celu pomoc dla autorów. Jej stosowanie nie jest wymagane, lecz zalecane. Norma ta nosi numer ISO 10013.
Księga jakości ma do spełnienia szereg zadań:
Forma przygotowania księgi jest dowolna, jednak należy ją podzielić na punkty i rozdziały w taki sposób, aby móc wykazać zdolność do zarządzania opisywanymi w nich wymaganiami w przedsiębiorstwie. Można więc opisywać system według procesów. W księdze opisane powinny zostać: system jakości, polityka, plany i cele jakości, definicje, zarządzanie jakością, wymagania (prawne, klientów, inne) i procedury.
Przygotowując się do napisania księgi, zespół projektowy powołany do tego zadania powinien w kolejności:
Po napisaniu księgi należy dodatkowo zweryfikować, czy wszystkie potrzebne dokumenty zostały dołączone, sprawdzić jej kompletność, odpowiedniość oraz organizację. Księga jakości powinna być jasno i poprawnie pod względem językowym napisana oraz łatwa do zrozumienia dla pracowników. Księgę jakości pisze się zwykle jako ostatni dokument systemu jakości. Dzięki temu uniknąć można poprawek w trakcie opisywania procedur. Tab. 1 zawiera przykładową strukturę księgi jakości.
Przykładowa struktura księgi jakości.
Księga jakości powinna posiadać stronę wstępną, na której znajdą się podpisy osób sprawdzających i zatwierdzających dokument, numer wersji oraz datę wydania, opis sposobu inicjacji i wprowadzania zmian, charakter wewnętrzny lub zewnętrzny.
Przedstawienie organizacji (pkt. 6) powinno zawierać nazwę, dane teleadresowe (szczególnie w przypadku księgi zewnętrznej), wyjaśnienie charakteru i rodzaju działalności oraz krótką historię wraz z posiadanym doświadczeniem. Punkt ten związany jest z kolejnym – strukturą organizacyjną (pkt. 7), który oprócz schematu powinien opisywać stanowiska i działy mające wpływ na jakość wraz z określeniem ich odpowiedzialności. Wskazać należy także poziomy komunikacji i raportowania.
Cele jakości (pkt. 9) powinny zostać wypisane wraz z wyjaśnieniem jak polityka jakości oraz cele są zrozumiane i stosowane przez wszystkich pracowników. Należy sprawdzić, czy cele są spójne z polityką.
Znaczna część księgi jakości powinna być poświęcona opisowi elementów systemu jakości (pkt. 12). Należy opisać w jaki sposób każde z wymagań systemu jakości jest spełniane oraz w jaki sposób elementy systemu będą monitorowane i nadzorowane. Przedstawiając wymagania można przyjąć strukturę normy lub wypisać je w inny sposób, np. według zidentyfikowanych procesów działających w firmie. Pierwszy sposób będzie łatwiejszy dla audytora, drugi dla pracowników.
Opracowana księga jakości powinna zostać sprawdzona przez trzy grupy osób związanych z wdrożeniem systemu: ekspertów, użytkowników oraz kierownictwo. Przy pisaniu księgi po raz pierwszy, dobrze jest poprosić o pomoc konsultanta, gdyż wskaże on elementy, na które audytorzy będą zwracać szczególną uwagę. Audytor przygotowanie do certyfikacji zaczyna bowiem właśnie od księgi.
Księga jakości oraz jej zmiany powinny być nadzorowane zgodnie z zasadami normy ISO 9001 dotyczącymi nadzoru nad dokumentacją.

</doc>
<doc id="1535425" url="https://pl.wikipedia.org/wiki?curid=1535425" title="Diogo Rincón">
Diogo Rincón

Diogo Rincón, właśc. Diogo Augusto Pacheco da Fontoura (ur. 18 kwietnia 1980 w Porto Alegre w stanie Rio Grande do Sul) – brazylijski piłkarz występujący na pozycji pomocnika.
Kariera piłkarska.
Kariera klubowa.
Diogo Rincón wychowywał się w szkole piłkarskiej klubu SC Internacional. W 2002 zadebiutował w podstawowym składzie. W 2002 kupiony do Dynama Kijów. Od pierwszych meczów stał się podstawowym piłkarzem Dynama. Rozegrał 37 spotkań w pucharach europejskich. Jednak później jego rozwój uległ zahamowaniu, przez to stracił miejsce w podstawowym składzie Dynama i w lutym 2008 został wypożyczony do klubu Corinthians Paulista. W kwietniu 2009 Dynamo Kijów i Diogo Rincón porozumieli w sprawie rozerwania kontraktu i klub nadał piłkarzowi status wolnego agenta. 25 lipca 2009 Brazylijczyk został graczem greckiego AO Kavala.
Kariera reprezentacyjna.
Diogo Rincón występował w reprezentacji Brazylii U-17 na juniorskich Mistrzostwach Świata U-17 rozgrywanych w 1997 w Egipcie, gdzie został mistrzem świata.

</doc>
<doc id="1535428" url="https://pl.wikipedia.org/wiki?curid=1535428" title="Karl-Marx-Allee">
Karl-Marx-Allee

Karl-Marx-Allee (z niem. "Aleja Karola Marksa") w:
Zobacz też:

</doc>
<doc id="1535429" url="https://pl.wikipedia.org/wiki?curid=1535429" title="UGC 12812">
UGC 12812

UGC 12812 (również Markarian 331) – galaktyka spiralna znajdująca się w konstelacji Pegaza. UGC 12812 znajduje się w odległości około 250 milionów lat świetlnych od Ziemi. Galaktyka ta w ciągu roku wytwarza nowe gwiazdy o średniej masie 80 mas Słońca. UGC 12812 nie posiada typowych ogonów pływowych. Pozostaje kwestią otwartą czy galaktyka ta powstała w wyniku połączenia galaktyk, czy też jej kształt jest wynikiem innego procesu.

</doc>
<doc id="1535430" url="https://pl.wikipedia.org/wiki?curid=1535430" title="SEAT Leon">
SEAT Leon



</doc>
<doc id="1535432" url="https://pl.wikipedia.org/wiki?curid=1535432" title="Patria Buk">
Patria Buk

MKS Patria Buk – polski klub piłkarski
założony w 1922 roku w Buku pod nazwą "KS Patria Buk".
Historia Klubu.
Okres międzywojenny.
Historia MKS Patria Buk ma swój początek w 1922 roku. Wtedy to na zebraniu organizacyjnym w hotelu Bristol w Buku powołano do życia Klub Sportowy „Patria” (z łac. „ojczyzna”). Jednym z głównych założycieli był Antoni Małecki. W zebraniu uczestniczyli także Michał Kosicki, Roman Hildebrand, Tadeusz Górczak, Ignacy Szczodrowski, Marian Berbeć, Bronisław Wąsowicz i inni.
Pierwszym prezesem klubu został Antoni Małecki, a kapitanem drużyny piłki nożnej Tadeusz Górczak. Nawiązano kontakty sportowe z Uranią Poznań, Dyskobolią Grodzisk, Koroną Bukowiec, Obrą Zbąszyń i Lipnem Stęszew. W 1924 r. w Turnieju o Mistrzostwo Powiatu Grodziskiego Patria zajęła I miejsce. Oprócz meczów piłki nożnej organizowane były także zawody lekkoatletyczne. W pięcioboju startował m.in. Mistrz Polski Zygmunt Heljasz – wszechstronny miotacz, olimpijczyk z Los Angeles.
W 1925 roku Patria została zaliczona do rozgrywek o mistrzostwo klasy okręgowej, w której bardzo dzielnie radziła sobie remisując m.in. z Wartą Poznań 5:5. Podczas II wojny światowej działalność klubu przerwano, ale sportem zajmowała się młodzież spontanicznie, grając w piłkę na bocznych ulicach, placach i na tzw. łąkach otuskich.
Okres powojenny.
Po wojnie, już w połowie lipca 1945 roku, Patria dzięki staraniom Jana Tojka i Antoniego Cichego, przy pomocy Walentego Przewoźnego – ówczesnego burmistrza Buku, a także Władysława Blumki, Stefana Wróbla, Jakuba Jarmużka, Bronisława Jęcha, Franciszka Turowskiego, Henryka Walkowiaka i Władysława Gazeckiego powróciła do sportowego życia. 26 marca 1946 roku na zebraniu organizacyjnym klub reaktywował swoją działalność, a prezesem został Roman Piechowiak. Pod koniec 1946 roku Patria zgłosiła drużynę do rozgrywek POZPN. Kierownikami drużyny zostali Jan Tojek i Jakub Jarmużek, a od połowy lipca Stefan Poplewski. Zatrudniono także trenera, którym został gracz Lecha Poznań – Marciniak.
W 1947 roku władze miejskie wyznaczyły miejsce pod budowę istniejącego do dzisiaj stadionu sportowego. Do tego czasu mecze rozgrywano na tzw. targowisku (dzisiejsza Bukowianka). Stadion budowano przy ogromnym zaangażowaniu działaczy i zawodników Klubu. W 1950 roku klub otrzymał do dyspozycji obiekt synagogi, który przekształcony został na salę gimnastyczną. Dzięki temu budynek przetrwał do dziś.
W latach pięćdziesiątych istniała sekcja sceniczna. Wystawiano sztuki teatralne: "Ułan i Młynarka", "Zemsta", "Damy i Huzary". W latach powojennych władze państwowe wymuszały niejednokrotnie zmiany nazwy klubu. Przez minione 80 lat drużyna seniorów piłki nożnej występowała w różnych klasach rozgrywkowych. Jak zwykle były wzloty i upadki. Przed reformą terytorialną z 1975 roku klub grał w klasie A, z której mistrz awansował do III ligi. Z tego okresu ogromne zasługi klub zawdzięcza trenerowi Alfredowi Graczowi i jego piłkarzom. Później Patria występowała zarówno w B, A Klasie jak i lidze okręgowej.
Okres współczesny.
Wychowankiem klubu jest reprezentant Polski, były gracz Lecha Poznań Waldemar Kryger – był asystentem trenera Czesława Michniewicza w Kolejorzu. Waldemar Kryger ma w swoim dorobku tytuły mistrza Polski, występy w europejskich pucharach, w niemieckim VfL Wolfsburg oraz statuetkę „Złotej Piłki” Głosy Wielkopolskiego dla najlepszego gracza Wielkopolski w 1996 roku.
W 1996 roku Patria awansowała do IV ligi i jak na razie jest to najwyższa klasa rozgrywkowa w historii klubu. Trenerem historycznej drużyny był Wiesław Zakrzewski a zawodnikami tacy piłkarze jak Leszek Partyński, Radosław Wasiak, Piotr Muchowski czy Krzysztof Pierzyński. Warty podkreślenia jest fakt, że Patria gra w IV lidze nieprzerwanie jako jedyny zespół z aktualnie grających w tej lidze. W 1997 roku pod wodzą Andrzeja Króla Patria miała historyczną szansę awansu do III ligi, którą zaprzepaścił mecz z Huraganem w Pobiedziskach, obserwowany przez liczną grupę przybyłych na ten mecz bukowian. Zespół czwartoligowy, po połączeniu z NKS Niepruszewo prowadzili min. Krzysztof Pawłak, Marek Giese, Tadeusz Płotka, Krzysztof Pierzyński, ponownie Andrzej Król, Ryszard Marcinkowski, Adam Czoperski, Stanisław Kluczyk. Po kolejnych spadkach w sezonie 2006/07 zespół seniorów wywalczył awans do Klasy Okręgowej.
Stadion.
Stadion OSiR w Buku to mały kompleks, który posiada 2 pełnowymiarowe boiska trawiaste: główne (106 m na 66 m) i boczne (100 m na 56 m), budynek klubowy (4 szatnie, sala klubowa, biuro) oraz boisko ze sztuczną trawą (60 m na 30 m) i oświetleniem. Kompleks jest usytuowany przy ulicy Sportowej.

</doc>
<doc id="1535433" url="https://pl.wikipedia.org/wiki?curid=1535433" title="Aleja Karola Marksa">
Aleja Karola Marksa



</doc>
<doc id="1535436" url="https://pl.wikipedia.org/wiki?curid=1535436" title="Aime Cesaire">
Aime Cesaire



</doc>
<doc id="1535438" url="https://pl.wikipedia.org/wiki?curid=1535438" title="CSS Tallahassee">
CSS Tallahassee

CSS Tallahassee, później nazwany CSS Olustee – krążownik marynarki Skonfederowanych Stanów Ameryki, używany do działań rajderskich przeciwko statkom Unii w końcowym okresie wojny secesyjnej. Był to początkowo łamacz blokady Atlanta, zakupiony w brytyjskiej stoczni "J&amp;W Dudgeon", a później ponownie został przekształcony w łamacz blokady Chameleon.
Budowa i służba jako statek.
Parowo-żaglowy dwuśrubowy statek "Atalanta" został zbudowany w 1863 w brytyjskiej stoczni J&amp;W Dudgeon w Millwall nad Tamizą (część Londynu) z przeznaczeniem jako szybki prom do komunikacji przez kanał La Manche (pokonał trasę Dover - Calais w 77 minut). Prawdopodobnie jednak od początku przewidywano zastosowanie go do zyskownego handlu ze Skonfederowanymi Stanami Ameryki, dotkniętymi blokadą morską Unii. Po ukończeniu nazwę zmieniono na "Atlanta".
Pod koniec 1863 "Atlanta" dopłynął z Wielkiej Brytanii do Wilmington w Karolinie Północnej, przełamując blokadę Unii. Wzbudził tam zainteresowanie rządu Konfederacji, po czym został zakupiony i zaadaptowany do roli rajdera (ta klasa okrętów była określana przez marynarkę Konfederacji mianem krążowników - "cruiser"). Do służby wcielono go 20 lipca 1864 jako CSS "Tallahassee".
Działania.
Dowódcą rajdera został kmdr John Taylor Wood, prawnuk prezydenta USA Zachary'ego Taylora i siostrzeniec prezydenta konfederacji Jeffersona Davisa. Załoga składała się z samych ochotników.
"Tallahassee" wyrwał się 6 sierpnia 1864 roku z Wilmington przez blokadę Unii i uszedł pościgowi czterech okrętów unionistów, odnosząc jedynie niewielkie uszkodzenia. Rajder odbył dziewiętnastodniowy rajd na północ wzdłuż wybrzeża aż po Halifax w Nowej Szkocji, niszcząc dwadzieścia sześć statków i puszczając siedem dalszych za okupem (kilka z nich w odległości zaledwie 60 mil od Nowego Jorku, co wywołało panikę wśród tamtejszych armatorów). Następnie zdziesiątkował flotyllę rybacką na łowiskach w pobliżu stanu Maine i 19 sierpnia zawinął do Halifax, ale władze brytyjskie pozwoliły mu zabunkrować tylko tyle paliwa, by starczyło na powrót do macierzystego portu. Dotarł do Wilmington szczęśliwie przez blokadę 26 sierpnia.
Pod innymi nazwami.
Zachęceni tym sukcesem konfederaci postanowili raz jeszcze wysłać rajdera na morze, ale z bliżej nieznanych powodów pod inną nazwą i innym dowództwem. Nowym dowódcą został kpt. mar. W. H. Ward, a nazwę jednostki (na pamiątkę zwycięstwa w bitwie pod Olustee na Florydzie) zmieniono na CSS "Olustee", lecz nie jest do końca pewne, czy zmiany dokonano jeszcze w porcie czy już po wyjściu w morze.
"Olustee" przerwał blokadę Wilmington 29 października 1864 roku, ale tym razem doznał pewnych uszkodzeń pod ostrzałem z okrętów unionistów. W ciągu następnego tygodnia, grasując w okolicach przylądków zatoki Delaware, zniszczył 6 statków nieprzyjaciela, po czym musiał wracać dla uzupełnienia paliwa. I tym razem – mimo prób schwytania go przez bocznokołową kanonierkę USS "Sassacus" 6 listopada i 4 inne okręty następnego dnia, udało mu się 7 listopada bezpiecznie dotrzeć do Wilmington.
Teraz z okrętu zdjęto działa i wysłano – jako łamacz blokady "Chameleon" – po zaopatrzenie dla konfederackiej armii. Nowy dowódca kpt. mar. J. Wilkinson wykorzystał to, że okręty przeciwnika były zaprzątnięte bombardowaniem Fortu Fisher i wyrwał się na ocean zupełnie bezpiecznie 24 grudnia.
"Chaneleon" dotarł na Bermudy, gdzie odebrał spodziewany towar, ale w tym czasie wojska Unii zdobyły Fort Fisher i dwie kolejne próby powrotu do Wilmington lub jakiegokolwiek portu konfederackiego nie udały się. W tej sytuacji Wilkinson odprowadził jednostkę do Liverpoolu z zamiarem przekazania J. D. Bullochowi – agentowi Konfederacji w Anglii. Operacja się nie udała, bowiem natychmiast po wejściu do portu 9 kwietnia 1865 roku brytyjskie władze aresztowały statek i sprzedały w ręce prywatne. Statek miał podjąć służbę w marynarce handlowej, gdy interweniował rząd Stanów Zjednoczonych, żądając zwrotu byłego rajdera i 26 kwietnia 1866 roku statek został przekazany amerykańskiemu konsulowi w Liverpoolu.

</doc>
<doc id="1535441" url="https://pl.wikipedia.org/wiki?curid=1535441" title="Cry Me a River">
Cry Me a River

Cry Me a River – popularna piosenka, napisana przez Arthura Hamiltona, opublikowana w 1953 roku.
Piosenka napisana została dla Elli Fitzgerlad, która miała wykonać ją w filmie "Pete Kelly’s Blues" z 1955 roku. Jednak producent muzyczny nakazał Hamiltonowi usunąć z utworu słowo „plebejusz”, co tłumaczył tym, iż odbiorcy nie zaakceptują czarnej kobiety, która w latach 50. wypowiada takie słowo. Hamilton próbował zmienić tekst, ale ostatecznie odmówił, przez co piosenka została wykreślona z filmu. Ella Fitzgerald nagrała i wydała „Cry Me a River” na albumie "Clap Hands, Here Comes Charlie!" w 1961 roku.
Pierwszą i najpopularniejszą wersję piosenki nagrała Julie London w 1955 roku. W 1957 roku utwór wydany został jako singel i uplasował się na miejscu #22 brytyjskiej listy przebojów. Wykonanie to wykorzystane zostało w filmie "The Girl Can’t Help It" (1956), a także pojawiło się na soundtrackach obrazów "Passion of Mind" (2000) i "V for Vendetta" (2005).

</doc>
<doc id="1535442" url="https://pl.wikipedia.org/wiki?curid=1535442" title="Rodolfo (ur. 1982)">
Rodolfo (ur. 1982)



</doc>
<doc id="1535444" url="https://pl.wikipedia.org/wiki?curid=1535444" title="Paul Bredow">
Paul Bredow

Paul Bredow (ur. 31 października 1903 w Koźlinach, zm. w grudniu 1945 w Getyndze) – niemiecki pielęgniarz, SS-Oberscharführer, uczestnik akcji T4, członek personelu obozów zagłady w Sobiborze i Treblince.
Życiorys.
Urodził się we wsi Güttland na Pomorzu Gdańskim (ob. Koźliny). Z zawodu był pielęgniarzem. W okresie III Rzeszy uczestniczył w programie eksterminacji osób chorych psychicznie i niepełnosprawnych umysłowo, prowadzonym pod kryptonimem akcja T4. Był zatrudniony w „ośrodkach eutanazji” w Grafeneck i Hartheim.
Podobnie jak wielu innych uczestników akcji T4 otrzymał przydział do personelu akcji „Reinhardt”. W kwietniu 1942 roku rozpoczął służbę w nowo utworzonym obozie zagłady w Sobiborze. Był tam odpowiedzialny za rzekomy „lazaret”, czyli dowodził specjalnym komandem, które rozstrzeliwało Żydów niebędących w stanie o własnych siłach dojść do komór gazowych. Mosze Bahir, jeden z ocalałych więźniów Sobiboru, wspominał, że Bredow wykazywał się wyjątkowym okrucieństwem, a mordowanie Żydów, które nazywał „strzelaniem do celu”, było jego ulubioną „rozrywką”. Miał nawet wyznaczyć sobie dzienny „przydział” 50 ofiar do zabicia. Obok służby w „lazarecie” sprawował nadzór nad niemiecką kuchnią i obozowym kasynem oficerskim.
Wiosną 1943 roku został przeniesiony do obozu zagłady Treblince. Nadzorował tam barak sortowniczy „A”, w którym więźniowie sortowali odzież pozostałą po zagazowanych Żydach. Po likwidacji Treblinki jesienią 1943 roku został podobnie jak większość weteranów akcji „Reinhardt” przeniesiony na wybrzeże Adriatyku. Pełnił służbę w okolicach Triestu. Jako członek SS dosłużył się stopnia Oberscharführera.
Po zakończeniu wojny powrócił do Niemiec. Wraz z innym członkiem załogi Sobiboru, Karlem Frenzelem, przez pewien czas pracował jako stolarz w Gießen. W grudniu 1945 roku zginął w wypadku samochodowym w Getyndze.

</doc>
<doc id="1535447" url="https://pl.wikipedia.org/wiki?curid=1535447" title="Tierra de nadie">
Tierra de nadie

Tierra de nadie/No man's land - debiutancki album José Ángela Hevíí Velasco (Hevia) z 1998 roku.
Za dystrybucję w Hiszpanii odpowiadał Odeon Records, w Polsce - Pomaton EMI. 
Album wyprodukowali: Hevia (utwory 1, 2, 4, 5, 7, 8, 10, 11), Ramon Prada (utwór 9) i Toli Morilla (utwory 3, 6).

</doc>
<doc id="1535455" url="https://pl.wikipedia.org/wiki?curid=1535455" title="Liphistiidae">
Liphistiidae

Liphistiidae – rodzina pająków należąca do podrzędu Mesothelae. Obejmuje 8 rodzajów i 91 opisanych gatunków z południowo-wschodniej Azji. Liphistiidae są jedynymi współczesnymi przedstawicielami najbardziej pierwotnej linii ewolucyjnej pająków – Mesothelae, jednak klad ten powstał względnie niedawno – w paleogenie, pomiędzy 39 a 58 mln lat temu na terenie Azji. Poszczególne rodzaje Liphistiidae wyewoluowały z kolei pod koniec paleogenu lub w neogenie, pomiędzy 4 a 24 mln lat temu.
Kladogram Liphistiidae według Xu i in. (2015a,b)

</doc>
<doc id="1535458" url="https://pl.wikipedia.org/wiki?curid=1535458" title="Zasada dyferencji">
Zasada dyferencji

Zasada dyferencji – zasada wywodząca się z częściowego egalitaryzmu Johna Rawlsa, według której nierówności w życiowym położeniu jednostki mogą być usprawiedliwione tylko wtedy, gdy powiązane są z korzyścią dla jednostek znajdujących się w najgorszym położeniu. 
Przykładowo, gdy człowiekowi A powodzi się w życiu lepiej (np. jest majętny) niż człowiekowi B oraz jakieś działania lub czynniki poprawiają sytuację człowieka B (np. ma on prawo do piastowania dowolnych urzędów), to taki stan jest pożądany niezależnie od tego, czy poprawia się w nim sytuacja osoby A. Rawls argumentuje tę tezę, faktem iż wiele cech jakie posiadamy nie zależy od nas samych (np. nie wybieraliśmy swojej rodziny, czy też talentów jakie posiadamy), nie powinny one zatem wpływać na nasze szanse życiowe, czy perspektywy.

</doc>
<doc id="1535462" url="https://pl.wikipedia.org/wiki?curid=1535462" title="Prusino Małe">
Prusino Małe

Prusino Małe – niewielkie jezioro położone na południe od wsi Wysoka Gryfińska, w zachodniej części Pojezierza Zachodniopomorskiego na Równinie Wełtyńskiej. 
Powierzchnia 3,8 ha.

</doc>
<doc id="1535463" url="https://pl.wikipedia.org/wiki?curid=1535463" title="Międzynarodowe Towarzystwo Pomocy Bojownikom Rewolucji">
Międzynarodowe Towarzystwo Pomocy Bojownikom Rewolucji



</doc>
<doc id="1535464" url="https://pl.wikipedia.org/wiki?curid=1535464" title="Georg Abelsdorff">
Georg Abelsdorff

Georg Abelsdorff (ur. 30 czerwca 1869 w Berlinie, zm. 24 grudnia 1933 tamże) – niemiecki lekarz okulista.
Życiorys.
Studiował na Uniwersytecie Fryderyka Wilhelma w Berlinie i Uniwersytecie Ruprechta-Karola w Heidelbergu, tytuł doktora medycyny otrzymał w 1891 roku w Berlinie. Pracował jako asystent w klinice ocznej i w Instytucie Fizjologicznym w Berlinie, w 1909 roku został profesorem tytularnym, w 1919 roku profesorem nadzwyczajnym.

</doc>
<doc id="1535465" url="https://pl.wikipedia.org/wiki?curid=1535465" title="Rozkaz NKWD Nr 00485">
Rozkaz NKWD Nr 00485

Rozkaz NKWD Nr 00485 – rozkaz ludowego komisarza spraw wewnętrznych (NKWD ZSRR) Nikołaja Jeżowa z 11 sierpnia 1937, będący podstawą dla szeroko zakrojonej akcji aresztowań Polaków na terenie ZSRR w latach 1937–1938. Był to wzór dla organizacji późniejszych masowych aresztowań.
Rozkaz Nr 00485 określał jednoznacznie kategorie ludzi, którzy mieli zostać aresztowani. Byli to: 
W praktyce w kategorii podejrzanych znalazły się wszystkie mieszkające na obszarze ZSRR osoby pochodzenia polskiego, liczne zwłaszcza na przygranicznym obszarze Białoruskiej SRR i Ukraińskiej SRR.
Rozkaz nakazywał jednocześnie funkcjonariuszom NKWD zmuszanie aresztowanych do dostarczania dowodów na samych siebie.

</doc>
<doc id="1535467" url="https://pl.wikipedia.org/wiki?curid=1535467" title="Eś">
Eś

Eś (ket.: "Есь") - według Ketów (ludu zamieszkującego Syberię) to najwyższy bóg nieba, stwórca świata i uosobienie samego dobra. Małżonką i zarazem przeciwieństwem Esia była władczyni złych duchów - Chośadam, którą to za niewierność mąż wygnał na ziemię. Ketowie wierzą, że Eś przebywa w najwyższej sferze nieba i nie ingeruje w sprawy ludzi - jedynie raz do roku ogląda świat i zleca polegającym mu bóstwom różne zadania.

</doc>
<doc id="1535468" url="https://pl.wikipedia.org/wiki?curid=1535468" title="Dingir">
Dingir

Dingir (sum. dingir lub diĝir) – sumeryjskie słowo na oznaczenie boga, istoty boskiej (jego odpowiednikiem w języku akadyjskim jest słowo "ilu" - "bóg"). Słowa tego używano również jako determinatywu, zapisując je przed imionami istot boskich, np. imię bogini Isztar zapisywano w sposób następujący: (w transkrypcji dištar). Przed imieniem boga Anu determinatywu tego nie stawiano, gdyż znak An/Dingir był logogramem oznaczającym zarówno niebo, jak i reprezentującym boga Anu, a wszystko co łączyło się z Anu było z natury boskie.

</doc>
<doc id="1535469" url="https://pl.wikipedia.org/wiki?curid=1535469" title="Liczba Damköhlera">
Liczba Damköhlera

Liczba Damköhlera – liczba podobieństwa używana często w procesach przepływów reaktywnych. Wskazuje jak bardzo istotne, w stosunku do transportu adwekcyjnego, są reakcje chemiczne:
gdzie:

</doc>
<doc id="1535470" url="https://pl.wikipedia.org/wiki?curid=1535470" title="Heptathela">
Heptathela

Heptathela – rodzaj pająków z rodziny Liphistiidae.
Gatunki.
Rodzaj obejmuje 25 gatunków:

</doc>
<doc id="1535471" url="https://pl.wikipedia.org/wiki?curid=1535471" title="Węgorzno">
Węgorzno

Węgorzno () – jezioro położone 1,8 km na południe od Sobieradza, w województwie zachodniopomorskim, w powiecie gryfińskim, w gminie Gryfino.

</doc>
<doc id="1535476" url="https://pl.wikipedia.org/wiki?curid=1535476" title="Gros Morne">
Gros Morne



</doc>
<doc id="1535478" url="https://pl.wikipedia.org/wiki?curid=1535478" title="Detektory fotoemisyjne">
Detektory fotoemisyjne

Detektory fotoemisyjne - to detektory z tzw. zewnętrzną emisją fotowoltaiczną. Zjawisko fotoemisji polega na emisji elektronów z materiału na zewnątrz (z fotokatody do wolnej przestrzeni) w wyniku wybicia go przez padający foton. Foton jest absorbowany w materiale fotokatody osadzonym na podłożu. Często materiał podłoża jest przeźroczysty dla padającego promieniowania.
Efekt fotowoltaiczny, zjawisko polegające na powstaniu siły elektromotorycznej w ciele stałym pod wpływem promieniowania świetlnego.

</doc>
<doc id="1535479" url="https://pl.wikipedia.org/wiki?curid=1535479" title="Sprężyna (powieść)">
Sprężyna (powieść)

Sprężyna – osiemnasta część cyklu powieściowego "Jeżycjada" Małgorzaty Musierowicz, wydana w 2008 roku. Główną bohaterką jest dziewięcioletnia Łucja Pałys, córka Idy i Marka.
Opis fabuły.
Akcja książki rozgrywa się w Poznaniu i podpoznańskich miejscowościach, rozciąga się od 13 do 20 czerwca 2008. Idzie i Markowi Pałysom rodzi się drugi synek Kazimierz, pieszczotliwie nazywany Ziutkiem, który staje się ulubieńcem Laury. Laura Pyziak zrywa zaręczyny z Wolfgangiem Schoppem, który od 2 lat mieszka w Glasgow. 9-letnia Łucja Pałys postanawia, iż chce zostać "spiritus movens" – sprężyną wydarzeń, zmienić życie bliskich jej ludzi na lepsze. Swoją pierwszą "interwencję" celuje w ciotkę Gabrielę. Prosi ją, aby zwykle zabiegana i zajęta innymi Gabriela wyjechała gdzieś sama i odpoczęła. Gabriela zamierza spełnić jej prośbę, ale przez niespodziewany splot okoliczności udaje się z synem Ignacym Grzegorzem w odwiedziny na wieś do swojej siostry Patrycji.
Tymczasem Laura zakochuje się w przypadkowo spotkanym nieznajomym. Tropiąc go, dowiaduje się, że obiekt jej uczuć, Adam Fidelis, jest synem właściciela ogrodnictwa "Daglezja", które mieści się opodal domku jej ciotki Patrycji. Laura bezskutecznie stara się zwrócić na siebie uwagę Adama.
Gabriela, wracając do Poznania, ma wypadek samochodowy i trafia do szpitala. Jej obrażenia nie są poważne, choć ma operację. Mila Borejko jest u swojej oraz Ignacego prawnuczki, córki Pyzy, nic nie wiedząc o wypadku córki.
Ignacy Grzegorz wyjeżdża na biwak z kuzynem Józefem i wujkiem Markiem. Początkowo opornie przyzwyczaja się do natury, jednak gdy ratuje Józefa przed utonięciem w jeziorze, jego nastawienie się zmienia.
Łucja prosi Laurę, by ta dała popis wokalny na jej zakończeniu roku szkolnego. Laura początkowo wzbrania się, ale w ostatniej chwili zmienia zdanie i przychodzi na występ. Tam spotyka Adama, który okazuje się znienawidzonym wcześniej z opowieści kuzynki polonistą Łucji. Uczucie między nimi rozkwita pełną mocą, zwłaszcza ku zadowoleniu Ignacego Borejki.
Do Poznania przybywa Magdalena Ogorzałka – prawnuczka profesora Dmuchawca, która ma z nim zamieszkać do czasu, gdy jej rodzice i siostry Marysia i Kasia wrócą z Paryża; Ogorzałkowie pojechali tam z powodu poważnej choroby wzroku Kasi-dziewczynka musiała być operowana.

</doc>
<doc id="1535480" url="https://pl.wikipedia.org/wiki?curid=1535480" title="Sami Allagui">
Sami Allagui

Samuel Allagui (ur. 28 maja 1986 w Düsseldorfie) – tunezyjski piłkarz występujący na pozycji napastnika. Od 2014 jest zawodnikiem 1. FSV Mainz 05, do którego jest wypożyczony z Herthy Berlin.
Kariera klubowa.
Allagui karierę rozpoczynał w wieku 7 lat w niemieckim klubie FC Büderich. W 1999 roku przeszedł do juniorskiej ekipy Fortuny Düsseldorf. W 2002 roku trafił do juniorów Alemannii Akwizgran. W 2005 roku podpisał kontrakt z belgijskim Anderlechtem. W Jupiler League zadebiutował 18 grudnia 2005 w bezbramkowo zremisowanym meczu z RAA Louviéroise. W sezonie 2005/2006 zdobył z klubem mistrzostwo Belgii. W styczniu 2007 został wypożyczony do innego pierwszoligowego zespołu - KSV Roeselare. Zagrał tam w 15 ligowych meczach i strzelił 3 gole, a po zakończeniu sezonu 2006/2007 powrócił do Anderlechtu. Spędził tam jeszcze pół roku.
W styczniu 2008 roku powrócił do Niemiec, gdzie został zawodnikiem FC Carl Zeiss Jena. 15 lutego 2008 w przegranym 1:3 meczu z 1. FC Köln zadebiutował w 2. Bundeslidze. Natomiast 22 lutego 2008 w zremisowanym 2:2 spotkaniu z 1. FSV Mainz 05 strzelił pierwszego gola w tych rozgrywkach.
Latem 2008 odszedł do innego drugoligowca – SpVgg Greuther Fürth. Zadebiutował tam 17 sierpnia 2008 w przegranym 2:3 ligowym pojedynku z FC Ingolstadt 04. W tamtym meczu zdobył także bramkę. W sezonie 2008/2009 z 15 golami na koncie zajął 4. miejsce w klasyfikacji strzelców 2. Bundesligi, ze stratą jednej bramki do zwycięzcy.
W 2010 roku Allagui przeszedł do 1. FSV Mainz 05. Spędził tam 2 lata, po czym trafił do Herthy Berlin. W 2014 roku został wypożyczony do Mainz.
Kariera reprezentacyjna.
Allagui urodził się w Niemczech, ale jest reprezentantem Tunezji, z której pochodzi jego rodzina. W drużynie narodowej zadebiutował 20 listopada 2008 w bezbramkowo zremisowanym towarzyskim meczu z Ghaną. 28 maja 2009 w wygranym 4:0 towarzyskim spotkaniu z Sudanem strzelił pierwszego gola w trakcie gry w kadrze.

</doc>
<doc id="1535481" url="https://pl.wikipedia.org/wiki?curid=1535481" title="Wacław III Czeski">
Wacław III Czeski



</doc>
<doc id="1535482" url="https://pl.wikipedia.org/wiki?curid=1535482" title="Hans Haenel">
Hans Haenel

Hans Haenel (ur. 28 lutego 1874 w Dreźnie, zm. 22 listopada 1942 tamże) – niemiecki lekarz neurolog.
Syn Gustava Haenela (1843–1892), drezdeńskiego okulisty, i Louise z domu Linger (1849–1922). Brat Ericha Antona Haenela (1875–1940), historyka sztuki. Studiował na Uniwersytecie we Fryburgu Bryzgowijskim, Uniwersytecie w Berlinie i Uniwersytecie w Heidelbergu. W 1897 roku w Heidelbergu otrzymał tytuł doktora medycyny po przedstawieniu pracy doktorskiej przygotowanej pod kierunkiem Emila Kraepelina. Pracował w klinice neurologicznej w Halle, potem w szpitalu miejskim w Dreźnie. W 1909 roku opisał objaw znieczulenia gałek ocznych w przebiegu wiądu rdzenia („Bulbussymptom”, objaw Haenela). 

</doc>
<doc id="1535485" url="https://pl.wikipedia.org/wiki?curid=1535485" title="Cierń Duży">
Cierń Duży

Cierń Duży – niewielkie jezioro typu karasiowego położone w zachodniej części Pojezierza Zachodniopomorskiego na Równinie Wełtyńskiej w gminie Gryfino w województwie zachodniopomorskim. 
Powierzchnia 6,6 ha.

</doc>
<doc id="1535487" url="https://pl.wikipedia.org/wiki?curid=1535487" title="Gros-Morne">
Gros-Morne



</doc>
<doc id="1535488" url="https://pl.wikipedia.org/wiki?curid=1535488" title="Liczba Damkohlera">
Liczba Damkohlera



</doc>
<doc id="1535489" url="https://pl.wikipedia.org/wiki?curid=1535489" title="Terapia protonowa">
Terapia protonowa

Terapia protonowa, radioterapia protonowa, protonoterapia – rodzaj radioterapii cząstkowej wykorzystującej promieniowanie protonowe do naświetlania zmian nowotworowych. 
Procedura ta jest stosowana szczególnie u pacjentów, u których konwencjonalna radioterapia fotonowa nie może być stosowana ze względu zbyt głębokie położenie nowotworu w organizmie lub bliskie położenie organów krytycznych. Terapia protonowa umożliwia podanie optymalnej dawki w obszarze nowotworu przy minimalnej absorpcji dawki w zdrowych tkankach położonych płycej, ze względu na tak zwany odwrotny profil dawki wynikający ze wzoru Bethego-Blocha.
Terapia przyśpieszonymi protonami została zaproponowana w 1946 roku przez Roberta Rathbuna Wilsona.

</doc>
<doc id="1535490" url="https://pl.wikipedia.org/wiki?curid=1535490" title="Le Gros-Morne">
Le Gros-Morne



</doc>
<doc id="1535491" url="https://pl.wikipedia.org/wiki?curid=1535491" title="Le Gros Morne">
Le Gros Morne



</doc>
<doc id="1535492" url="https://pl.wikipedia.org/wiki?curid=1535492" title="Stefan Blank">
Stefan Blank

Stefan Blank (ur. 10 marca 1977 w Gelsenkirchen) – niemiecki piłkarz występujący na pozycji obrońcy.
Kariera.
Blank treningi rozpoczął w 1984 roku w klubie FC Schalke 04. W 1994 roku przeszedł do juniorskiej ekipy zespołu SG Wattenscheid 09. W 1996 roku został włączony do jego pierwszej drużyny, grającej w Regionallidze West. W 1997 roku awansował z klubem do 2. Bundesligi. W 1998 roku odszedł do beniaminka 2. Bundesligi, Hannoveru 96. W tym zespole przez 2 lata rozegrał 45 spotkań i zdobył 10 bramek.
W 2000 roku Blank przeszedł do pierwszoligowego VfB Stuttgart. W Bundeslidze zadebiutował 23 września 2000 roku w zremisowanym 1:1 meczu z VfL Bochum. W Stuttgarcie spędził rok. W tym czasie zagrał tam 7 meczach. W 2001 roku trafił Werderu Brema, również grającego w Bundeslidze. Pierwszy ligowy mecz zaliczył tam 8 grudnia 2001 roku przeciwko FC St. Pauli (3:0). Było to jednak jedyne spotkanie rozegrane przez Blanka w Werderze.
W styczniu 2003 roku odszedł do drugoligowego FC St. Pauli. W tym samym roku spadł z klubem do Regionalligi Nord. Wówczas przeniósł się do drugoligowej Alemannii Akwizgran. Przez 1,5 roku zagrał tam w 43 meczach i strzelił 10 goli.
W styczniu 2005 roku Blank przeszedł do 1. FC Kaiserslautern, występującego w Bundeslidze. Zadebiutował tam 22 stycznia 2005 roku w wygranym 3:1 ligowym spotkaniu z 1. FC Nürnberg. W Kaiserslautern spędził 1,5 roku. W 2006 roku, po spadku z zespołem do 2. Bundesligi, został zawodnikiem innego drugoligowca, MSV Duisburg, gdzie w 2008 roku zakończył karierę.
Po zakończeniu kariery piłkarskiej Blank został trenerem Wattenscheid U-19. Prowadził również pierwszą drużynę Wattenscheid, a także SpVgg Erkenschwick, rezerwy Hallescher FC, DJK Eintracht Datteln oraz FC Kray.

</doc>
<doc id="1535493" url="https://pl.wikipedia.org/wiki?curid=1535493" title="Adam West">
Adam West

Adam West, właśc. William West Anderson (ur. 19 września 1928 w Walla Walla, zm. 9 czerwca 2017 w Los Angeles) – amerykański aktor znany najbardziej ze swojej roli w kampowym serialu o Batmanie z lat 60. XX wieku.
Od 2000 roku do śmierci użyczał swego głosu swej animowanej wersji w serialu "Family Guy".
Życie prywatne.
Urodził się 19 września 1928 roku w Walla Walla w stanie Waszyngton. Jego ojciec był rolnikiem a matka była operową śpiewaczką i pianistką koncertową, która zmuszona była porzucić swoje własne marzenia o Hollywood i zająć się opieką nad swoją rodziną. Adam West jako dziecko oświadczył ojcu, że zamierza po szkole wyjechać do Hollywood. Gdy miał 15 lat wraz z matką po rozwodzie rodziców przeniósł się do Seattle. Adam West uczęszczał do szkoły średniej w Walla Walla na pierwszym i drugim roku, a później zapisał się do Lakeside School w Seattle. Ukończył stopień licencjata w literaturze i psychologię na Whitman College w Walla Walla. Wcielony do armii Stanów Zjednoczonych, służył jako spiker telewizyjny sieci American Forces Network. Po odejściu z wojska pracował jako mleczarz, zanim przeniósł się na Hawaje, aby kontynuować pracę w telewizji.
Trzykrotnie żonaty: z Billie Lou Yeager (1950–1956; rozwód), Ngahrą Frisbie (1957–1962; rozwód; 2 dzieci) i z Marcelle Lear (od 1971; 2 dzieci).

</doc>
<doc id="1535494" url="https://pl.wikipedia.org/wiki?curid=1535494" title="Cierń Mały">
Cierń Mały

Cierń Mały – niewielkie jezioro morenowe położone w zachodniej części Pojezierza Zachodniopomorskiego na Równinie Wełtyńskiej w gminie Gryfino w województwie zachodniopomorskim. 
Powierzchnia 2,1 ha.

</doc>
<doc id="1535496" url="https://pl.wikipedia.org/wiki?curid=1535496" title="XPF">
XPF



</doc>
<doc id="1535498" url="https://pl.wikipedia.org/wiki?curid=1535498" title="Park Narodowy Gros-Morne">
Park Narodowy Gros-Morne



</doc>
<doc id="1535499" url="https://pl.wikipedia.org/wiki?curid=1535499" title="Wacław III (ujednoznacznienie)">
Wacław III (ujednoznacznienie)



</doc>
<doc id="1535500" url="https://pl.wikipedia.org/wiki?curid=1535500" title="Liphistius">
Liphistius

Liphistius – rodzaj pająków z rodziny Liphistiidae. Występują w Japonii, Chinach i Azji Południowo-Wschodniej. Gatunkiem typowym jest "Liphistius desultor".
Gatunki.
Rodzaj obejmuje 47 gatunków:

</doc>
<doc id="1535501" url="https://pl.wikipedia.org/wiki?curid=1535501" title="Rozkaz numer 227">
Rozkaz numer 227



</doc>
<doc id="1535504" url="https://pl.wikipedia.org/wiki?curid=1535504" title="Granville Leveson-Gower (1. hrabia Granville)">
Granville Leveson-Gower (1. hrabia Granville)

Granville Leveson-Gower (ur. 12 października 1773, zm. 8 stycznia 1846) – brytyjski arystokrata, dyplomata i polityk.
Życiorys.
Był synem Granville'a Levesona-Gowera, i Susanah Stewart, córki [Alexandera Stewarta. Wykształcenie odebrał w Christ Church na Uniwersytecie Oksfordzkim.
Uznawany za jednego z najprzystojniejszych mężczyzn swoich czasów, lord Leveson-Gower zrobił karierę w dyplomacji. Dwukrotnie był ambasadorem w Petersburgu (1804-1805) i 1807-1812) i trzykrotnie w Paryżu (1824-1828, 1830-1835 i 1835-1841). Ponadto w 1823 r. był ambasadorem w Hadze.
W 1799 r. został wybrany do Izby Gmin jako reprezentant okręgu Lichfield. Od 1799 r. reprezentował Staffordshire. W 1809 r. był przez krótki czas sekretarzem ds. wojny. W 1815 r. otrzymał tytuł 1. wicehrabiego Granville i zasiadł w Izbie Lordów. W 1833 r. jego tytuł podniesiono do rangi hrabiego.
Rodzina.
24 grudnia 1809 r. poślubił Harriet Cavendish (29 sierpnia 1785 - 25 listopada 1862), córkę Williama Cavendisha, i Georgiany Spencer, córki Johna Spencera. Granville i Harriet mieli razem dwóch synów i dwie córki:
Przed ślubem Leveson-Gower miał romans z ciotką swojej przyszłej żony, lady Bessborough, i miał z nią dwie córki. Ich związek trwał 15 lat.

</doc>
<doc id="1535507" url="https://pl.wikipedia.org/wiki?curid=1535507" title="Live from SoHo (album Linkin Park)">
Live from SoHo (album Linkin Park)

Live from SoHo - minialbum zespołu Linkin Park, wydany w 2008 roku. Znajdują się na nim piosenki z Minutes to Midnight, grane podczas pobytu w SoHo, oraz utwór "My December" (utwór pochodzący z reedycji albumu Hybrid Theory oraz z singla One Step Closer; znalazł się on także jako ostatnia kompozycja na ep-ce Underground V2.0).

</doc>
<doc id="1535508" url="https://pl.wikipedia.org/wiki?curid=1535508" title="Markus Daun">
Markus Daun

Markus Daun (ur. 10 września 1980 w Eschweiler) – niemiecki piłkarz występujący na pozycji napastnika, a także trener.
Kariera klubowa.
Daun zawodową karierę rozpoczynał w 2000 roku w Bayerze 04 Leverkusen. W Bundeslidze zadebiutował 10 grudnia 2000 w wygranym 4:0 pojedynku z Herthą BSC. W styczniu 2002 roku został wypożyczony do drugoligowej Alemannii Akwizgran, gdzie spędził pół roku.
Latem 2002 roku Dauna wypożyczono do Werderu Brema, także występującego w Bundeslidze. Pierwszy ligowy mecz zaliczył tam 11 sierpnia 2002 roku przeciwko Arminii Bielefeld (0:3). 3 listopada 2002 roku w wygranym 2:0 spotkaniu z Bayernem Monachium strzelił pierwszego gola w Bundeslidze. W 2004 roku zdobył z zespołem mistrzostwo Niemiec oraz Puchar Niemiec.
W 2004 roku podpisał kontrakt z zespołem 1. FC Nürnberg, również grającym w Bundeslidze. Zadebiutował tam 7 sierpnia 2004 roku w wygranym 3:1 pojedynku z 1. FC Kaiserslautern. W 2006 roku, po spadku 1. FC Nürnberg do 2. Bundesligi, Daun odszedł do innego drugoligowego klubu, MSV Duisburg. Jego barwy reprezentował przez 2 lata, a w 2008 roku ponownie został graczem Alemannii Akwizgran (2. Bundesliga). W 2011 roku zakończył tam karierę.
W Bundeslidze rozegrał 88 spotkań i zdobył 6 bramek.
Kariera reprezentacyjna.
Daun jest byłym reprezentantem Niemiec U-21.

</doc>
<doc id="1535509" url="https://pl.wikipedia.org/wiki?curid=1535509" title="Budín">
Budín

Budín (1222 m) – szczyt we wschodniej części grupy górskiej Magury Orawskiej na Słowacji. Jest najwyższym szczytem w tej części, określanej też nazwą Pasmo Budína a przez Słowaków – "Budínska Magura".
Szczyt Budína wznosi się mniej więcej w połowie długości tego pasma. Stanowi go niezbyt wybitne wzniesienie głównego grzbietu pasma. Sam szczyt jest zalesiony, większe polany znajdują się na grzbiecie po obu jego stronach.
Na szczyt grzbietem z dwóch stron prowadzi znakowany kolorem czerwonym szlak turystyczny:

</doc>
<doc id="1535514" url="https://pl.wikipedia.org/wiki?curid=1535514" title="Liczba Karlovitza">
Liczba Karlovitza

Liczba Karlovitza – liczba podobieństwa wykorzystywana podczas analizy procesu spalania turbulentnego, porównująca czas charakterystyczny reakcji chemicznych z czasem charakterystycznym dla turbulencji (czasem Kołmogorowa):
gdzie:

</doc>
<doc id="1535517" url="https://pl.wikipedia.org/wiki?curid=1535517" title="Marius Ebbers">
Marius Ebbers

Marius Ebbers (ur. 4 stycznia 1978 w Essen) – niemiecki piłkarz, występujący na pozycji napastnika.
Kariera.
Ebbers jako junior grał w klubach Preußen Steele, SG Wattenscheid 09, Schwarz-Weiß Essen oraz MSV Duisburg, do którego trafił w 1995 roku. W 1998 został włączony do jego pierwszej drużyny. W Bundeslidze zadebiutował 14 listopada 1998 w wygranym 2:0 meczu z VfL Bochum. W sezonie 1998/1999 rozegrał 2 ligowe spotkania. W lipcu 2000 roku został wypożyczony do trzecioligowego SG Wattenscheid 09. Wystąpił tam w 17 meczach i strzelił 14 goli. W grudniu 2000 powrócił do Duisburga. Szybko stał się wówczas podstawowym graczem MSV. Grał tam do 2003 roku. W sumie zaliczył tam 80 ligowych spotkań i strzelił 32 gole.
W 2003 roku przeszedł do beniaminka Bundesligi - 1. FC Köln. Zadebiutował tam 3 sierpnia 2003 w przegranym 0:1 meczu z Borussii Mönchengladbach. 9 sierpnia 2003 w przegranym 1:2 spotkaniu z 1. FC Kaiserslautern zdobył pierwszą bramkę w Bundeslidze. W sezonie 2003/2004 zajął z klubem 18. miejsce w lidze i spadł z nim do 2. Bundesligi.
Latem 2005 roku odszedł do drugoligowej Alemannii Akwizgran. W sezonie 2005/2006 awansował z zespołem do Bundesligi. Po roku powrócił z Alemannią do 2. Bundesligi. Spędził tam jeszcze rok, a w 2008 roku podpisał kontrakt z również drugoligowym FC St. Pauli, w którym grał do 2013.

</doc>
<doc id="1535519" url="https://pl.wikipedia.org/wiki?curid=1535519" title="Rozkaz nr 270">
Rozkaz nr 270

Rozkaz nr 270 z 16 sierpnia 1941 ludowego komisarza obrony Józefa Stalina. Rozkaz nakazywał żołnierzom i komisarzom Armii Czerwonej walczyć z Niemcami do końca pod groźbą śmierci dla nich i kary więzienia dla ich rodzin. 
Najważniejsze punkty rozkazu nr 270:

</doc>
<doc id="1535520" url="https://pl.wikipedia.org/wiki?curid=1535520" title="Jakub Pik">
Jakub Pik

Jakub Pik (ur. 1806 w Częstochowie, zm. 11 stycznia 1897 w Warszawie) – polski optyk i wynalazca żydowskiego pochodzenia.
Życiorys.
Od 1834 roku uczęszczał do Warszawskiej Szkoły Rabinów, następnie pracował w szlifierni optycznej Mateusza Ottona Bachmanna przy ulicy Podwale 22. Od 1844 roku zarządzał zakładem, a w 1845 stał się jego właścicielem. Przez pewien czas zakład mieścił się w pałacu Paca, potem przy tej samej ulicy, ale pod adresem Miodowa 4. W 1847 roku Pik otrzymał tytuł honorowego optyka i mechanika Warszawy.
W 1845 roku ożenił się z Marią (Miną) z domu Rozen, primo voto Płońską, z którą miał trzech synów (Michała, Felicjana i Seweryna) oraz dwie córki. W 1855 odbył podróż po krajach europejskich. W 1871 przyznano mu tytuł dostawcy Uniwersytetu Warszawskiego. Publikował w „Gazecie Lekarskiej”; pod pseudonimem „Optyk miasta Warszawy” wydał broszurę "O probierzu stumiarowym do wódek i spirytusu" (Warszawa, 1865).
W 1878 roku zorganizowano publiczną prezentację możliwości nowego wynalazku telefonu, łącząc przewodami zakład optyczny Pika przy ul. Niecałej z cukiernią Semadeniego w Ogrodzie Saskim.
Jakub Pik zmarł 11 stycznia 1897 roku w Warszawie, pochowany został na cmentarzu żydowskim przy ulicy Okopowej (kwatera 26, rząd 11). Julian Tuwim napisał o nim kuplet „Staroświecki optyk”.
Według Antoniego Słonimskiego pierwszą żoną Pika była ciotka Słonimskiego, po drugim mężu Sobieszczańska. Słonimski w "Alfabecie wspomnień" przytacza warszawską plotkę, która mówiła o rzekomym romansie pani Pikowej z będącym w Warszawie przejazdem szachem perskim; żart krążący po stolicy mówił, że „serce Pikowej pika, ale nie dla Pika”.

</doc>
<doc id="1535528" url="https://pl.wikipedia.org/wiki?curid=1535528" title="Fort-Royal">
Fort-Royal



</doc>
<doc id="1535530" url="https://pl.wikipedia.org/wiki?curid=1535530" title="Fort Royal">
Fort Royal



</doc>
<doc id="1535531" url="https://pl.wikipedia.org/wiki?curid=1535531" title="Polrajon">
Polrajon



</doc>
<doc id="1535532" url="https://pl.wikipedia.org/wiki?curid=1535532" title="Okręg wyborczy Staffordshire">
Okręg wyborczy Staffordshire

Okręg wyborczy Staffordshire powstał w 1290 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował hrabstwo Staffordshire. Został zlikwidowany w 1832 r.

</doc>
<doc id="1535534" url="https://pl.wikipedia.org/wiki?curid=1535534" title="Stanisława Siarkiewicz">
Stanisława Siarkiewicz

Stanisława Siarkiewicz (ur. 1922 w Kałuszu – zm. 2003 w Gryfinie) – nauczycielka, poetka i malarka. Polonistka i nauczycielka LO w Gryfinie, działaczka Ligi Ochrony Przyrody, nagrodzona w 1987 r. na konkursie Ministerstwa Ochrony Środowiska i Zasobów Naturalnych III nagrodą za wiersze "Tylko dla krótkowidzów – wesoło i smutno o ochronie przyrody". W 1992 powstały jej wiersze "Horoskop Galów z suplementem", w 1993 r. wiersze "Der goldene Kamm der Lorelei" (Złoty grzebień Lorelei), w 1995 r. wiersze "Ażebyś małpą nie był"
Stanisława Siarkiewicz korespondowała z paroma zaprzyjaźnionymi pisarzami. Zorganizowała autorskie spotkania w Gryfinie, m.in. Marii Dąbrowskiej. Dzięki niej w latach 40 i 50 gryfinian zaszczycił wizytą J. Żymierski.
Działalność pani Siarkiewicz to także udział w audycjach radiowych, tworzenie inscenizacji, piosenek dla młodzieży, organizowanie wystaw malarskich. Większość przepięknej twórczości pani Stanisławy, to wiersze poświęcone ochronie przyrody, Matce Naturze. Jest patronką Parku Miejskiego w Gryfinie.

</doc>
<doc id="1535535" url="https://pl.wikipedia.org/wiki?curid=1535535" title="Nowa Kaledonia a Unia Europejska">
Nowa Kaledonia a Unia Europejska

Nowa Kaledonia jest francuskim terytorium zależnym, wspólnotą szczególnego rodzaju ("sui generis"). Nie jest częścią Unii Europejskiej i tylko w minimalnym stopniu respektuje prawo wspólnotowe. Wspólne relacje dwustronne zostały ustanowione specjalną decyzją Rady 76/568/EWG. W latach 2000- 2007 otrzymała 21,5 mln euro z Europejskiego Funduszu Rozwoju, w latach 2008- 2013 przyznano kwotę w wysokości 20 mln euro. 

</doc>
<doc id="1535537" url="https://pl.wikipedia.org/wiki?curid=1535537" title="Bitwa pod Shijōnawate">
Bitwa pod Shijōnawate

 – starcie zbrojne, które miało miejsce dnia 4 lutego 1348 r. w trakcie wojen okresu Nanboku-chō (1336–1392).
Armia Dworu Północnego pod wodzą Kō no Moroyasu skierowała się ku rezydencji Dworu Południowego w Yoshino. Dowódca armii Dworu Południowego Kusunoki Masatsura na czele swoich nielicznych sił wyruszył naprzeciwko wroga. Doszło do bitwy, w wyniku której wojska Dworu Północnego posiadające olbrzymią przewagę w ludziach całkowicie rozbiły siły Masatsury oraz jego brata Masatoki. Obaj po walce popełnili seppuku. Po tym zwycięstwie armia Dworu Północnego zajęła Yoshino, nie zastając jednak na miejscu członków dworu, którzy uciekli z miasta.

</doc>
<doc id="1535539" url="https://pl.wikipedia.org/wiki?curid=1535539" title="James Mangold">
James Mangold

James Mangold (ur. 16 grudnia 1963 w Nowym Jorku) – amerykański reżyser, scenarzysta i producent. W 1995 otrzymał Nagrodę Festiwalową na Sundance Film Festival za najlepszą reżyserię dramatu "Victor, syn Dolly".

</doc>
<doc id="1535540" url="https://pl.wikipedia.org/wiki?curid=1535540" title="Ivica Grlić">
Ivica Grlić

Ivica Grlić (ur. 6 sierpnia 1975 w Monachium) – bośniacki piłkarz występujący na pozycji pomocnika. Obecnie jest zawodnikiem klubu MSV Duisburg, w którym jest kapitanem.
Kariera klubowa.
Karierę rozpoczynał jako junior w klubie DSC München. Potem był graczem rezerw Bayernu Monachium oraz TSV 1860 Monachium. W 1997 roku trafił do drugoligowej Fortuny Köln. Od czasu debiutu w jej barwach 22 sierpnia 1997 w zremisowanym 1:1 ligowym meczu ze SpVgg Greuther Fürth, był tam podstawowym graczem. W sezonie 1999/2000 spadł z Fortuną do Regionalligi. Wówczas odszedł z klubu.
Został zawodnikiem pierwszoligowego 1. FC Köln. Debiut w Bundeslidze zaliczył 29 października 2000, w wygranym 3:2 pojedynku z VfB Stuttgart. Nie zdołał jednak przebić się do wyjściowej jedenastki 1. FC Köln, przez cały sezon rozgrywając tam dwa ligowe spotkania. W 2001 roku przeniósł się drugoligowej Alemannii Aachen. Pierwszy mecz zaliczył tam 29 lipca 2001 przeciwko 1. FSV Mainz 05 (0:2). W 2004 roku wystąpił z klubem w finale Pucharu Niemiec, jednak Alemannia uległa tam 2:3 Werderowi Brema. W ciągu trzech sezonów w barwach Alemannii zagrał 89 razy i zdobył 14 bramek.
W 2004 roku podpisał kontrakt z innym drugoligowym zespołem – MSV Duisburg. W sezonie 2004/2005 awansował z MSV do Bundesligi. 21 września 2005 w przegranym 2:3 spotkaniu z Herthą Berlin zdobył pierwszą bramkę w trakcie gry w Bundeslidze. W 2005/2006 spadł z klubem do 2. Bundesligi. W sezonie 2006/2007 ponownie awansował z MSV do ekstraklasy, ale po roku powrócił z zespołem do drugiej ligi.
Kariera reprezentacyjna.
Urodził się w Niemczech, ale jest reprezentantem Bośni i Hercegowiny, z której pochodzą jego rodzice. W drużynie narodowej zadebiutował 28 kwietnia 2004 w wygranym 1:0 towarzyskim meczu z Finlandią. 18 sierpnia 2004 w zremisowanym 1:1 towarzyskim spotkaniu z Francją strzelił pierwszego gola w kadrze. Uczestniczył z reprezentacją w eliminacjach do Mistrzostw Świata 2006 oraz Mistrzostw Europy 2008, jednak na oba turnieje jego zespół nie awansował. Od 2006 roku Grlić znajduje się poza kadrą Bośni i Hercegowiny.

</doc>
<doc id="1535542" url="https://pl.wikipedia.org/wiki?curid=1535542" title="Walery Cyryl Amrogowicz">
Walery Cyryl Amrogowicz



</doc>
<doc id="1535544" url="https://pl.wikipedia.org/wiki?curid=1535544" title="Mazal Tov">
Mazal Tov



</doc>
<doc id="1535545" url="https://pl.wikipedia.org/wiki?curid=1535545" title="Mateusz Rotwand">
Mateusz Rotwand

Mateusz Rotwand (ur. 1809, zm. 5 czerwca 1898 w Warszawie) – polski lekarz żydowskiego pochodzenia.
Życiorys.
Pochodził z Łęczycy. Urodził się jako syn kupca Leona (XVIII-XIX w.) i Anny z domu Izrael (XVIII-XIX w.). Jego bratem był Mikołaj Rotwand (1813-1883), warszawski kupiec, a także Jakub Rotwand (1818-1913) publicysta i działacz żydowski.
Studiował na Akademii Medyko-Chirurgicznej Wileńskiej, którą ukończył w 1839 ze stopniem lekarza pierwszej klasy. Lekarz główny w Szpitalu Św. Mikołaja w Łęczycy, potem ordynator Szpitala Starozakonnych w Warszawie.
Był żonaty z Barbarą Weinberg (1811-1889), z którą miał czworo dzieci: Leona (1837-1868, ojca Felicji, a przez to teścia Ignacego Szebeko), Stanisława (1839-1916, adwokata, przedsiębiorcę), Joannę (1842-1935) i Aleksandrę (1844-?).
Pochowany na cmentarzu żydowskim przy ulicy Okopowej w Warszawie (kwatera 33, rząd 11).

</doc>
<doc id="1535546" url="https://pl.wikipedia.org/wiki?curid=1535546" title="Łubin ogrodowy">
Łubin ogrodowy



</doc>
<doc id="1535553" url="https://pl.wikipedia.org/wiki?curid=1535553" title="Komórczakowate">
Komórczakowate

Komórczakowate (Dysderidae) rodzina pająków z podrzędu Opisthothela, sekcji Labidognatha (syn. Araneomorpha). W Polsce występuje pięć gatunków (zobacz: ).
Systematyka.
Według Joela Hallana:

</doc>
<doc id="1535555" url="https://pl.wikipedia.org/wiki?curid=1535555" title="Thomas Hengen">
Thomas Hengen

Thomas Hengen (ur. 22 września 1974 w Landau in der Pfalz) – niemiecki piłkarz. Występował na pozycji obrońcy.
Kariera klubowa.
Hengen profesjonalną karierę rozpoczynał w 1. FC Kaiserslautern. Debiut w Bundeslidze zaliczył 1 maja 1993 w wygranym 3:1 pojedynku z VfL Bochum. Było to jednak jedyne ligowe spotkanie rozegrane przez Hengena w sezonie 1992/1993. 22 kwietnia 1994 w wygrany 2:0 meczu z SG Wattenscheid 09 strzelił pierwszego gola w Bundeslidze. W 1994 roku wywalczył z klubem wicemistrzostwo Niemiec. Dwa lata później zdobył z zespołem Puchar Niemiec.
W 1996 roku przeszedł do innego pierwszoligowego zespołu - Karlsruher SC. Pierwszy ligowy mecz zaliczył tam 17 sierpnia 1996 przeciwko Hansie Rostock (2:2). W sezonie 1997/1998 zajął z klubem 16. miejsce w lidze i spadł z nim do drugiej ligi. Wtedy Hengen odszedł z klubu.
Został zawodnikiem pierwszoligowej Borussii Dortmund. Zadebiutował tam 9 września 1998 w bezbramkowo zremisowanym ligowym meczu z 1. FC Nürnberg. W 1999 roku został wypożyczony do tureckiego Beşiktaşu JK. W styczniu 2000 przeszedł do VfL Wolfsburg, grającego w Bundeslidze. Przez dwa sezony zaliczył tam 39 ligowych meczów i zdobył jedną bramkę. W 2001 roku powrócił do 1. FC Kaiserslautern. W pierwszym sezonie był tam podstawowym graczem, jednak potem stał się zawodnikiem rezerwowym. W ciągu trzech lat rozegrał tam 53 ligowe spotkania.
W 2004 roku odszedł do drugoligowej Alemannii Akwizgran. Przez dwa sezony z powodu kontuzji nie zagrał tam w żadnym meczu. W 2006 roku zakończył karierę. Pozostał jednak w Alemannii. W sezonie 2006/2007 był trenerem juniorów, a w następnym pełnił funkcję trenera rezerw Alemannii.
Kariera reprezentacyjna.
W latach 1994–1996 rozegrał 13 spotkań w reprezentacji Niemiec U-21.

</doc>
<doc id="1535556" url="https://pl.wikipedia.org/wiki?curid=1535556" title="Dysderidae">
Dysderidae



</doc>
<doc id="1535557" url="https://pl.wikipedia.org/wiki?curid=1535557" title="Niecierpek himalajski">
Niecierpek himalajski



</doc>
<doc id="1535564" url="https://pl.wikipedia.org/wiki?curid=1535564" title="Teleturnieje nadawane w TVP2">
Teleturnieje nadawane w TVP2

Ten artykuł zawiera listę teleturniejów emitowanych na antenie TVP2.
Burza mózgów.
Teleturniej wiedzy ogólnej dla dzieci i młodzieży, oparty na licencji norweskiej, emitowany jesienią 2005 roku.
Duety do mety.
Teleturniej emitowany od 3 października 1998 do 1 lipca 2000 na antenie TVP2. Prowadzącym teleturnieju był Mirosław Siedler. Teleturniej oparty został na pomyśle kanadyjskiej telewizji, w oryginale nosi tytuł "The Mad Dash". Odcinki trwały po 25 minut. Producentem było przedsiębiorstwo WW Wróblewski, a nagrania odbywały się w łódzkiej hali WFF przy ul. Łąkowej 29. Wyemitowano 119 odcinków.
W grze brały udział dwie dwuosobowe drużyny. Zasady teleturnieju były oparte na popularnych grach planszowych. Plansza miała kształt pytajnika i składała się z 20 pól. Jedna z osób z drużyny poruszała się po planszy jako pionek, druga stała za pulpitem i odpowiadała na pytania zadawane przez prowadzącego.
Prowadzący zadawał pytania zawodnikom przy pulpicie w następujący sposób: najpierw trzy możliwe odpowiedzi, a następnie treść pytania. Zawodnik, który pierwszy się zgłosił przez naciśnięcie przycisku, odpowiadał. Poprawna odpowiedź dawała prawo do rzutu kostką. Po wyrzuceniu konkretnej liczby oczek na kostce, zawodnik na planszy przesuwał się o odpowiednią liczbę pól do przodu i musiał zastosować się do pola, na którym się zatrzymał. Wygrywała ta drużyna, której zawodnik-pionek pierwszy dotarł do mety. Obowiązywała zasada, że należało wyrzucić dokładnie tyle oczek na kostce ile pól brakuje do mety, tzn. w przypadku wyrzucenia większej liczby oczek należało cofnąć się o nadwyżkę. Zwycięska drużyna zdobywała nagrody z danej rundy oraz mogła brać udział w kolejnej rozgrywce (maksymalnie 6 razy z rzędu, przy czym przy 5 rundach gwarantowane były nagrody rzeczowe i pieniężne z danej rundy, natomiast w szóstej rundzie gwarantowane były tylko pieniądze, a nagrody rzeczowe wygrane w ostatniej rundzie zamieniane były na główną nagrodą, jaką był samochód).
Gra.
Gra – teleturniej emitowany w TVP2 w latach 1993-1996 w sobotę i niedziele wieczorem, a w ostatnich miesiącach (styczeń-luty 1996) także w piątki. Gracze grali w ping ponga na elektronicznym stole za pomocą joysticków, po czym odpowiadali na pytania – zagadki słowne. Para graczy, która prowadziła punktowo miała większe szansę na zdobycie nagrody głównej w Wielkim Finale, którą był samochód (były to raczej małe auta m.in. Opel Corsa i Peugeot 205). Innymi nagrodami były również bony pieniężne i wycieczki zagraniczne. Prowadzącymi byli Antoni Mielniczuk i Paweł Królikowski. Program emitowany był przez 3 lata (do wiosny 1996 r.), a produkowany był przy współpracy przedsiębiorstwa VERA tv z Telewizją Wrocław.
Kabaretożercy.
Teleturniej poświęcony tematyce kabaretowej emitowany premierowo od 10 września do 26 listopada 2010 roku co piątek o godz. 19.00, prowadzony przez Kabaret Skeczów Męczących. W programie udział brały dwa duety, które odpowiadały na pytania dotyczące polskiego kabaretu.
Nagrodą główną dla uczestników były urządzenia RTV – m.in. telewizory plazmowe lub aparaty fotograficzne.
W każdym odcinku pojawiał się gość związany ze sceną kabaretową.
Kosmiczny test.
Kosmiczny test – teleturniej emitowany w połowie lat 80., produkowany w TVP Łódź. Prowadzony przez Romualda Szokę i Andrzeja Berestowskiego. W programie brały udział dwie trzyosobowe drużyny reprezentujące kluby miłośników fantastyki z różnych miast. Uczestnicy ubrani byli w kombinezony imitujące stroje kosmomautów. W czołówce wykorzystano utwór „Stratosfear” zespołu Tangerine Dream.
Krzyżówka 13-latków.
Krzyżówka 13-latków – teleturniej emitowany w latach 1994–2002. W pierwszym roku program nadawano na TV5, następnie w TVP2, do końca emisji. Prowadzony przez Katarzynę Dowbor, następnie przez Jarosława Kulczyckiego i później przez Andrzeja Nejmana. W teleturnieju spotykały się klasy trzynastolatków z trzech szkół. Każdą szkołę reprezentował jeden zawodnik, który odpowiadając na pytania i rozwiązując zadania quizowe zdobywał punkty oraz nagrody. Program produkowało przedsiębiorstwo Fajgel.
Krzyżówka 13-latków, czyli Światowid.
Krzyżówka 13-latków, czyli Światowid – teleturniej emitowany w TVP2. Prowadził Andrzej Nejman. To program oparty na wspólnym rozwiązywaniu krzyżówki widocznej na „Piramidzie Wiedzy”. Uczestnikami teleturnieju były wyłącznie trzynastolatki. Miejscem akcji była „Dżungla Wiedzy”. Program prowadził Przewodnik, a pytania zadawał Światowid. W każdej edycji brało udział troje zawodników oraz składająca się również z trzynastolatków publiczność. Program miał charakter poznawczy i rozrywkowy. Trwał 25 minut. Program produkowało przedsiębiorstwo Fajgel.
Krzyżówka szczęścia.
Krzyżówka szczęścia – polski teleturniej emitowany w latach 1995-2003. Program miał wielu prowadzących, najdłużej w tej roli występowała Agata Młynarska. Oprócz niej przez program przewinęli się: Magda Mołek, Marek Obszarny, Krzysztof Hołowczyc, Krzysztof Mielańczuk, Rafał Kubacki, Tomasz Stockinger i Zdzisław Smektała. Wyemitowano 8 sezonów, jeden odcinek trwał 30 minut. Program produkowało przedsiębiorstwo Fajgel. Twórcami programu są: Dariusz Dyner, Witold Świętnicki i Leszek Turowski.
Teleturniej był emitowany w następujących stacjach, kolejno: PTV Echo, TVP Regionalna, TVP Wrocław, TVP Polonia oraz TVP2.
W grze brało udział trzech zawodników (w TVP2 brały udział pary). Odgadywali oni hasła krzyżówki. Mogli trafić na pola premiowe i wygrywać różne nagrody rzeczowe (TVP Polonia).
Magia liter.
Teleturniej emitowany w latach 90. XX wieku na antenie TVP2. Prowadził Wojciech Pijanowski. Teleturniej wzorowany był częściowo na pomysłach z teleturnieju "Koło Fortuny". Odcinki trwały po 30 minut. Producentem było przedsiębiorstwo Masterpol.
W grze brało udział troje zawodników, zajmowali oni stanowiska oznaczone literami A, B, C. Zdobywane przez nich punkty odpowiadały kwotom pieniężnym.
Gra polegała na odkrywaniu zdjęcia zakrytego literami w 7 kolumnach i 5 wierszach, z których należało układać słowa składające się z minimum 4 liter. Mogły to być tylko rzeczowniki w mianowniku liczby pojedynczej bez nazw własnych. Za każdą zdjętą literę zawodnik otrzymywał punkt. Gdy choć trochę było już widoczne zdjęcie, można było w swojej kolejce zgadywać hasło. Za odgadnięcie zagadki w pierwszej minucie rundy zawodnik otrzymywał 150 punktów, w drugiej 100, a w kolejnych 50. Jeśli żaden z zawodników nie podawał prawidłowego rozwiązania, runda kończyła się w chwili, gdy wszyscy gracze w swoich kolejkach nie ułożyli wyrazu. Liczba rund nie była ściśle określona – rozgrywano ich tyle, ile zdołano rozegrać przez 20 minut (zwykle ok. 12). Gracz, który zdobył najwięcej punktów wchodził do finału.
W finale gra polegała na odgadnięciu w ciągu 90 sekund siedmiu pięcioliterowych słów, których litery zostały pomieszane. Każda litera odsłaniała kwotę pieniężną, która wpływała na konto gracza.
Moja klasa – Back to School.
Moja klasa – Back to School – teleturniej emitowany od 11 maja do 5 czerwca 2020 roku od poniedziałku do piątku o 18.30 na antenie TVP2, prowadzony przez Macieja Kurzajewskiego, sprawdzający szkolną wiedzę dorosłych i ich bliskich. Program realizowano w czasie pandemii koronawirusa w Polsce, dlatego uczestnicy nie przyjeżdżali do studia, lecz łączyli się z nim za pomocą komunikatora internetowego. Według informacji zawartych w napisach końcowych autorem formatu jest reżyser programu, Konrad Smuga. Telewizja Polska zajmowała się produkcją wspólnie z Hugo Polska. Powstało 20 odcinków programu. Wszystkie wydania teleturnieju udostępniono w serwisie TVP VOD.
Gra podzielona jest na dwa główne etapy: część „szkolną” i „maturę”.
Udział w grze biorą drużyny składające się z trzech, czterech lub pięciu bliskich sobie osób. Etap „szkolny” podzielony jest na 12 poziomów oznaczonych kolejnymi klasami polskich szkół (osiem lat szkoły podstawowej i cztery lata liceum). Drużyna wybiera jedną z dwóch kategorii, następnie prowadzący czyta pytanie i cztery warianty odpowiedzi. Zawodnicy mają osiem sekund na wskazanie jednego z nich. Za poprawną odpowiedź dostają pieniądze: stawką początkową w pierwszych czterech „klasach” jest 200 zł, w „klasach” piątej, szóstej, siódmej i ósmej – 400 zł, w „klasach” licealnych natomiast 600 zł. Udzielenie odpowiedzi w ciągu pierwszych paru sekund – gdy na zegarze widnieje 8, 7, 6 lub 5 sekund – oznacza utrzymanie pełnej kwoty, później jednak potencjalna wygrana zmniejsza się co sekundę o 20% stawki początkowej (aż do zera w momencie upływu czasu na odpowiedź). Poprawna odpowiedź skutkuje również „promocją do następnej klasy”, czyli awansem do kolejnego poziomu gry. Błędna odpowiedź oznacza „poprawkę” – prowadzący zadaje wtedy pytanie z odrzuconej wcześniej kategorii, a uczestnicy grają jedynie o pozostanie w grze. W czasie „poprawki” prawidłowa odpowiedź nie ma wartości pieniężnej, a błędna odpowiedź skutkuje zakończeniem gry. Uczestnicy mogą korzystać ze wszelkich źródeł wiedzy, w tym Internetu. Ponadto otrzymują dwie „ściągi” polegające na odrzuceniu dwóch błędnych odpowiedzi (można ich użyć tylko w etapie „szkolnym”). Po zaliczeniu czterech „klas” suma zdobytych dotychczas pieniędzy staje się gwarantowana, podobna sytuacja ma miejsce po ósmym i po dwunastym poziomie. Łącznie w tym etapie gry można zyskać nawet 4800 zł.
Po przejściu 12 „klas” drużyna przystępuje do etapu nazywanego „maturą”. Drużyna dostaje pięć pytań otwartych i ma 20 sekund na podanie pięciu odpowiedzi (licznik za każdym razem jest uruchamiany po przeczytaniu przez prowadzącego pytania i zatrzymywany po odpowiedzi zespołu). Dotychczasowa wygrana wzrasta do jej pięciokrotności wtedy i tylko wtedy, gdy na wszystkie pięć pytań drużyna udziela poprawnej odpowiedzi. Tym samym maksymalna kwota do wygrania w teleturnieju wynosi 24 000 zł.
Na maksa.
Konkurs dla młodzieży emitowany około 2002 roku (przez mniej więcej dwa lata). Prowadzili go Krzysztof Cybiński, Adrian Klarenbach, a także Anna Skraba.
Program opiera się na polskim pomyśle, przy projektowaniu którego pomagali dydaktycy.
Oto jest pytanie.
Oto jest pytanie – polski teleturniej oparty na formacie "That’s The Question" (opracowanym przez Intellygents) emitowany w latach 2006–2007 na antenie TVP2. Jego pierwszą prowadzącą była Katarzyna Dowbor, a ostatnie odcinki (z jesieni 2007) prowadził Michał Gulewicz.
Gra składała się z dwóch rund (po dwie zagadki) i finału. Przed dwoma graczami pojawiało się ukryte hasło będące pytaniem. Ich zadaniem było odgadnięcie tego hasła. Jeden z zawodników losował literę (nie wiedział, na jaką padło) i wszystkie pola z tą literą podświetlały się. Następnie próbował odgadnąć słowo na podstawie podpowiedzi i rozsypanych liter (wśród nich była jedna niepasująca – ta, którą wylosował). Jeżeli poprawnie zgadł słowo – dostawał tyle punktów, ile razy wylosowana litera powtarzała się w haśle i mógł grać dalej; jeżeli źle – nie dostawał punktów i pałeczkę przejmował przeciwnik. W pierwszej rundzie odpowiedź na szukane pytanie była podawana na początku, a odgadnięcie hasła-pytania warte było bonusowe dziesięć punktów; w drugiej zaś odpowiedź również należało odkrywać (dlatego też punkty tutaj naliczano podwójnie), a poprawne rozwiązanie premiowano dwudziestoma punktami. Po każdej z czterech zagadek prowadząca czytała pytanie dodatkowe, często obrazkowe, zawsze nawiązujące do odgadniętego chwilę wcześniej pytania; odpowiadać mógł na nie tylko zawodnik, któremu powiodło się przy układaniu pytania; do zdobycia było dodatkowe dziesięć lub dwadzieścia punktów (odpowiednio w pierwszej i drugiej rundzie). Uczestnik z większą liczbą punktów wchodził do finału.
W finale obowiązywały analogiczne zasady. W tej rundzie jednak litery odsłaniały się wyłącznie w pytaniu – to znaczy, że odpowiedzi na nie zawodnik musiał udzielić bez podpowiedzi. Ponadto obowiązywało go ograniczenie czasowe – musiał sformułować pytanie i odpowiedź przed upływem czasu (liczba punktów uzbieranych wcześniej była równa liczbie sekund w finale, prowadząca dodawała do tego dziesięć sekund). Zwycięzca za pierwszym razem otrzymywał 5000 zł i możliwość gry w następnym odcinku. Jeśli zdecydował się grać dalej, to ryzykował połowę stawki dla podwojenia nagrody w kolejnym wydaniu.
Na podstawie archiwalnego programu dla prasy Telewizji Polskiej.
Jesienią 2006 roku teleturniej oglądało średnio 1,7 mln widzów (12,5% udziału w rynku w paśmie), a zimą 2007 roku 2,2 mln widzów (13,3%).
Panna z kawalerem.
Teleturniej według pomysłu Rafała Piechoty, emitowany w 2000 r. Regularnie występował w nim kabaret Afera.
Paragon.
Teleturniej emitowany około 1996 roku, prowadzony przez Wojciecha Pijanowskiego.
Planowanie.
Planowanie – teleturniej z drugiej połowy lat 70. XX wieku poświęcony historii Armii Radzieckiej, w którym zadawano pytania dotyczące umundurowania, uzbrojenia, dowódców, bitew i innych faktów. Uczestnicy teleturnieju sporządzali plan gry, tj. określali liczbę pytań z danej dziedziny, na które odpowiedzą. Wygrywała osoba, która zrealizowała swój plan w największym stopniu, a w przypadku remisu decydowała liczba posiadanych punktów (punkty służyły do zakupu prawa do odpowiedzi na pytania).
Rebusy.
Program podobny do późniejszych „Kalamburów” z Polsatu. Emitowany w latach 1991–1992.
Szalone liczby.
Szalone liczby – polski teleturniej edukacyjny dla dzieci i młodzieży emitowany przez telewizję TVP2 od 7 stycznia 1995 do 23 czerwca 2000, prowadzony przez Darię Trafankowską i Januarego Brunova. Każde wydanie programu trwało około 30 minut.
W każdym odcinku brało udział troje zawodników startujących w określonych kategoriach wiekowych na tym samym poziomie szkoły podstawowej, ubranych w czapki baseballowe w kolorach: czerwonym, żółtym i niebieskim. Gra polegała na rozwiązywaniu zadań i łamigłówek matematycznych. Konkursy dla wszystkich grup wiekowych były podobne, ale z odpowiednim stopniem trudności.
Format powstał w wyniku współpracy Euromedia TV i Children’s Television Workshop (obecnie Sesame Workshop). Polska wersja była pierwszą na świecie, kolejne powstawały także w Izraelu, Indonezji i Francji.
Wielka draka o dzieciaka.
Wielka draka o dzieciaka – teleturniej emitowany jesienią 2010 roku, prowadzony przez Wojciecha Jagielskiego, podzielony na kilka rund, w którym rodzice musieli rozpoznać lub przewidzieć zachowanie swojego dziecka. Rywalizowały ze sobą 3 pary opiekunów. Do wygrania było kilkanaście tysięcy złotych – albo na stypendium (jeżeli w finale rodzice wygrali) albo na spełnienie marzenia dziecka, często zachcianek (jeżeli rodzice w finale przegrali). Po jednym sezonie program został zdjęty z anteny. Od 18 września do 4 grudnia nadano 12 odcinków (w soboty o 19.00, początkowo poprzedzanych kulisami o 18.50). Program powstawał w oparciu o brytyjski format "That’s My Kid".
Zakręcony tydzień.
Zakręcony tydzień – pierwszy w Polsce teleturniej z gatunku „news entertainment” oparty na informacjach codziennie przekazywanych przez przemysł mediowy. Premiera miała miejsce 4 lutego 2007.
Troje uczestników programu zostaje na tydzień całkowicie odizolowanych od świata informacji w mazurskim hotelu. Po powrocie poddawani są badaniom wariografem, które potwierdzają ich nieznajomość bieżących wydarzeń. Uczestnicy trafiają do studia, gdzie czekają na nich Wojtek Jagielski i Ewelina Kopic.
Prowadzący program w trakcie sześciu rund sprawdzają biegłość zawodników w odróżnieniu prawdy od fałszu, prawdziwych newsów od redakcyjnej mistyfikacji. Śmiałkowie poznają medialnego bohatera tygodnia i zagrają z gospodarzami programu w skojarzenia.
Finaliści sprawdzą swój refleks odróżniając prawdziwe tytuły prasowe od zmyślonych. Zwycięzca za zdobyte podczas programu mile lotnicze wybierze się w wymarzoną podróż.
W trakcie programu do zgromadzenia jest ponad 7000 punktów – mil lotniczych.
Złoty interes.
Złoty interes – teleturniej, który był nadawany w TVP2 w latach 2003-2005 w czwartkowe popołudnia, prowadzony przez Janusza Weissa. Premiera programu miała miejsce 4 września 2003. Wyemitowano 46 odcinków (5 sezonów). Jeden odcinek trwał 35 minut. Program produkowały kolejno TVP Szczecin i TVP Wrocław.
W programie wyłoniona zostaje jednej (albo dwoje) z trójki bezrobotnych, która przedstawi najlepszy plan biznesowy. Na przedstawienie swojego planu uczestnik ma 1 minutę, zaraz po tym jury w składzie: Dariusz Rosati, Richard Mbewe i ks. Arkadiusz Nowak oceniają punktowo jego pomysł. Po zakończeniu prezentacji publiczność decyduje, kto wygrał nagrodę główną w wysokości 10 tysięcy złotych, dodatkowo jury przyznaje komputer. Teleturniej jest obecnie nieemitowany. Twórcami programu są: Dariusz Dyner, Witold Świętnicki i Leszek Turowski.
Inne programy z celebrytami tworzone na kanwie teleturnieju.
Przyjaciele na zawsze.
Przyjaciele na zawsze – program rozrywkowy z udziałem gwiazd, łączący teleturniej i elementy talk-show, emitowany na antenie TVP2 od 6 września do 25 października 2020 roku w niedziele o 16.15 (nadano wtedy 8 odcinków) i prowadzony przez Łukasza Nowickiego. Autorstwo pomysłu przypisywane jest Konradowi Smudze. Wszystkie odcinki programu nadawca udostępnił w serwisie wideo na życzenie TVP VOD; każdy odcinek opatrzono w napisy.
W programie uczestniczą sławne osoby oraz ich przyjaciele z dzieciństwa. Każdy zespół może wygrać nawet 35 000 złotych w celu wsparcia lokalnych instytucji.
Gra podzielona jest na dwa etapy. W pierwszej części drużyna składająca się z kilku przyjaciół odpowiada na piętnaście pytań (po pięć w trzech kolejkach), których zakres obejmuje wiedzę szkolną lub wydarzenia z okresu młodości gościa odcinka. Pierwsze cztery pytania w każdej kolejce są zamknięte, tzn. drużyny wybierają jeden spośród czterech możliwych wariantów odpowiedzi. Piąte pytanie w każdej turze jest otwarte, ale można za nie otrzymać o tysiąc złotych więcej niż za poprzednie. Kwoty przyznawane za poprawne wynosiły kolejno: 600 zł, 600 zł, 600 zł, 600 zł, 1600 zł (bonus), 800 zł, 800 zł, 800 zł, 800 zł, 1800 zł (bonus), 1000 zł, 1000 zł, 1000 zł, 1000 zł, 2000 zł (bonus).
W każdym momencie gracze mogą skorzystać z trzech pomocy (ale z każdej tylko raz), są nimi: "telefon do kujona", "pół na pół" i "pomoc prowadzącego". "Telefon do kujona" polega na połączeniu się z wybraną przez gości osobą, która może pomóc im w odpowiedzi na pytanie; użycie "pół na pół" powoduje odrzucenie dwóch błędnych wariantów odpowiedzi, a "pomoc prowadzącego" skutkuje podaniem przez gospodarza programu wskazówki naprowadzającej na poprawną odpowiedź. Pomoce te działają na zasadach analogicznych lub podobnych do kół ratunkowych dostępnych w teleturnieju „Milionerzy”. Do tej pory drużyna może uzbierać maksymalnie 15 000 złotych; zdobytych pieniędzy nie można stracić.
W drugiej części gry zawodnicy odpowiadają na pięć pytań otwartych. Nie mają do dyspozycji żadnych pomocy (nawet, jeśli we wcześniejszym etapie gry udało się im zachować jakieś ułatwienie). Za każdą poprawną odpowiedź drużyna powiększa swoją wygraną o 4000 złotych (razem nawet o 20 000 złotych).
Łącznie do wygrania w każdym odcinku jest 35 000 złotych.

</doc>
<doc id="1535567" url="https://pl.wikipedia.org/wiki?curid=1535567" title="Frankfurter Tor">
Frankfurter Tor

Frankfurter Tor (pol. "Brama Frankfurcka") − plac w Berlinie, w dzielnicy Friedrichshain, w okręgu administracyjnym Friedrichshain-Kreuzberg. Znajduje się w miejscu skrzyżowania ulic: Frankfurter Allee i Karl-Marx-Allee z Petersburger Straße i Warschauer Straße. Przecinają się tu drogi krajowe B1/B5 z B96. Pod skrzyżowaniem znajduje się stacja metra o tej samej nazwie.
Plac podlega ochronie jako obiekt zabytkowy. Charakterystyczne dwie wieże stanowią początek Karl-Marx-Allee.

</doc>
<doc id="1535571" url="https://pl.wikipedia.org/wiki?curid=1535571" title="Nicolas Douchez">
Nicolas Douchez

Nicolas Douchez (ur. 22 kwietnia 1980 w Rosny-sous-Bois) – piłkarz francuski grający na pozycji bramkarza. Obecnie jest zawodnikiem klubu Red Star FC.
Kariera klubowa.
Douchez karierę piłkarską rozpoczął w klubie Le Havre AC. Już w 1999 roku stał się członkiem kadry pierwszego zespołu. Był jednak rezerwowym dla Sébastiena Hamela i w swoim debiutanckim sezonie nie rozegrał żadnego spotkania dla klubu z Hawru, który spadł do Ligue 2. Po spadku klubu do drugiej ligi Nicolas nadal był rezerwowym i tym razem przegrywał rywalizację ze Słowakiem Alexandrem Vencelem, a potem także z Kameruńczykiem Idrissem Carlosem Kamenim. Przez 5 sezonów nie rozegrał dla Le Havre żadnego ligowego spotkania.
W sierpniu 2003 roku Douchez odszedł z Le Havre i został zawodnikiem innego drugoligowca, LB Châteauroux. W jego barwach zadebiutował 23 sierpnia w zremisowanym 2:2 domowym spotkaniu z FC Lorient. Przez cały sezon był podstawowym zawodnikiem zespołu i w jego barwach rozegrał 26 spotkań.
W 2004 roku Nicolas odszedł z Châteauroux i został zawodnikiem klubu Ligue 1, Toulouse FC. Jednak w sezonie 2004/2005 nie rozegrał dla zespołu z Tuluzy żadnego meczu i pełnił rolę dublera dla Christophe'a Revaulta. 4 lutego 2006 rozegrał swój pierwszy mecz w barwach Toulouse, które wygrało 1:0 u siebie z FC Nantes. Od sezonu 2006/2007 był pierwszym bramkarzem klubu i na jego koniec zajął 3. miejsce w Ligue 1, najwyższe w historii klubu. W Tolouse grał do końca sezonu 2007/2008 i łącznie rozegrał dla tego klubu 86 meczów.
W lipcu 2008 roku Douchez przeszedł za 2 miliony euro do drużyny Stade Rennais FC. 9 sierpnia rozegrał dla tego bretońskiego zespołu swój pierwszy mecz, zremisowany 4:4 z Olympique Marsylia.
10 czerwca 2011 roku Douchez podpisał 3–letni kontrakt z Paris Saint-Germain.

</doc>
<doc id="1535574" url="https://pl.wikipedia.org/wiki?curid=1535574" title="Wallis i Futuna a Unia Europejska">
Wallis i Futuna a Unia Europejska

Wallis i Futuna jest francuską zbiorowością zamorską. Nie jest częścią Unii Europejskiej i tylko w minimalnym stopniu respektuje prawo wspólnotowe. Wspólne relacje dwustronne zostały ustanowione specjalną decyzją Rady 76/568/EWG. W latach 2000- 2007 otrzymała 16,8 mln euro z Europejskiego Funduszu Rozwoju, w latach 2008- 2013 przyznano kwotę w wysokości 16,5 mln euro. 

</doc>
<doc id="1535577" url="https://pl.wikipedia.org/wiki?curid=1535577" title="Typy klimatów">
Typy klimatów

Typy klimatów – jednostki stosowane w klasyfikacji klimatu. Odznaczają się charakterystycznymi cechami przebiegu elementów klimatu odmiennymi od innych typów; ten sam typ klimatu może występować w różnych obszarach geograficznych, w przeciwieństwie do regionów klimatycznych. Pojęcie "Typ klimatu" zostało wprowadzone do klimatologii pod koniec XIX wieku przez Wladimira Köppena, niezależnie od stref klimatycznych.
Podstawowe typy klimatu wyróżnia się, biorąc pod uwagę wyniesienie terenu, odległość od oceanów i położenie w stosunku do nich, roczną zmienność temperatury i opadów.
Są to klimaty:
W podziale Okołowicza zmodyfikowanym przez Danutę Martyn zostały wydzielone 34 typy klimatów. Spośród nich najczęściej spotyka się klimat wybitnie wilgotny lub wilgotny, suchy lub wybitnie suchy, pośredni między wilgotnym a suchym, wybitnie morski lub morski, przejściowy, kontynentalny, wybitnie i skrajnie kontynentalny. Wyróżniono także monsunową odmianę klimatu.
W klasyfikacji klimatów Köppena autor wydzielił 5 stref klimatycznych i 11 typów klimatu. Strefy klimatyczne to sucha, umiarkowanie ciepła, kontynentalna, polarna i monsunowa. W późniejszym okresie dodano jeszcze strefę wysokogórską.

</doc>
<doc id="1535581" url="https://pl.wikipedia.org/wiki?curid=1535581" title="Filip Lubelski">
Filip Lubelski

Filip Lubelski (ur. 1788 w Zamościu, zm. 17 lutego 1879 w Warszawie) – polski lekarz wojskowy w czasie wojen napoleońskich, powstaniec listopadowy.
Studiował medycynę na Uniwersytecie Wiedeńskim, tytuł doktora medycyny otrzymał w 1811 roku. Od 1815 do 1840 prowadził w Płocku praktykę lekarską. W 1831 założył szpital polowy, w którym leczono rannych żołnierzy polskich i jeńców rosyjskich, a także chorych na cholerę. Podczas powstania listopadowego w randze sztabslekarza. Kawaler orderu francuskiej Legii Honorowej i orderu Virtuti Militari, odznaczony medalem św. Heleny. Biogram Filipa Lubelskiego został opublikowany w Biuletynie Żydowskiego Instytutu Historycznego.
Pochowany jest na cmentarzu żydowskim przy ulicy Okopowej w Warszawie (kwatera 26, rząd 6).
Miał syna Wilhelma, także lekarza, z którym prowadził praktykę lekarską w Warszawie; Wilhelm miał córkę. Jego wnukami byli Alfred Lubelski i Mieczysław Lubelski. Był ożeniony z Wilhelminą Frankenstein z Płocka.

</doc>
<doc id="1535582" url="https://pl.wikipedia.org/wiki?curid=1535582" title="Rezerwat przyrody Czaplisko Ławny Lasek">
Rezerwat przyrody Czaplisko Ławny Lasek



</doc>
<doc id="1535584" url="https://pl.wikipedia.org/wiki?curid=1535584" title="Wojsko Polskie we Francji (1939–1940)">
Wojsko Polskie we Francji (1939–1940)

Wojsko Polskie we Francji – formacja wojskowa utworzona jesienią 1939 we Francji na podstawie międzysojuszniczych umów.
Pierwsze oddziały polskie. wówczas pod nazwą Armia Polska we Francji zaczęto tworzyć już we wrześniu 1939 spośród Polaków przebywających we Francji, Belgii, Holandii i Wielkiej Brytanii.
Łącznie Wojsko Polskie we Francji liczyło w 1940 ok. 85 000 żołnierzy.
Podstawy prawne.
Podstawę formowania polskich wojsk stanowiła polsko-francuska umowa z 9 września 1939 i protokół wykonawczy z 21 września tego roku. Obydwa akty prawne stanowiły, że dywizja będzie jednostką składową Wojska Polskiego, dowodzoną przez polskich dowódców przysłanych z kraju, a żołnierze będą się rekrutowali z obywateli polskich zamieszkałych we Francji, powołanych drogą poboru lub zaciągu ochotniczego. Dywizja miała być formowana na podstawie etatu francuskiej dywizji piechoty. Miały w niej obowiązywać jednak polskie regulaminy i polskie sądownictwo. Pod względem operacyjnym miała podlegać, do zakończenia działań na froncie francusko-niemieckim, dowództwu francuskiemu i wchodzić w struktury organizacyjne jemu podległe. Strona francuska miała też możliwość wcielania polskich pododdziałów do własnych jednostek.
Dużo szersze możliwości rozwoju wojska dawała umowa polsko-francuska z 4 stycznia 1940. Umożliwiała ona powstanie na obczyźnie Wojska Polskiego łącznie z jego rozbudowanymi strukturami organizacyjnymi. Zapewniała ona prezydentowi RP zwierzchnictwo nad siłami zbrojnymi, a Naczelnemu Wodzowi dawała prawo dowodzenia polskimi jednostkami. Pod względem operacyjnym polskie oddziały podporządkowane zostały głównodowodzącemu wojskami francuskimi i wchodziły w ich struktury organizacyjne.
Na mocy tejże umowy, od stycznia 1940 ze zmobilizowanych ochotników zaczęto formować jednostki wojsk lądowych, lotnictwa i marynarki wojennej, działającej w składzie armii francuskiej.
Formowanie jednostek lądowych.
W okresie od listopada 1939 roku rozpoczęto formowanie 4 dywizji piechoty (1 Dywizja Grenadierów, 2 Dywizja Strzelców Pieszych, 3 Dywizja Piechoty, 4 Dywizja Piechoty) oraz 1 brygady pancerno-motorowej (10 Brygada Kawalerii Pancernej). Ze sformowanych oddziałów wydzielono część sił i utworzono Samodzielną Brygadę Strzelców Podhalańskich.
W Syrii formowano Samodzielną Brygadę Strzelców Karpackich (dowódca płk/gen. Stanisław Kopański).
Podczas formowania jednostek odtwarzanego Wojska Polskiego brano pod uwagę doświadczenia z przegranej kampanii w Polsce. Dotyczyło to m.in. silniejszego wyposażenia oddziałów w broń przeciwpancerną.
1 Dywizja Grenadierów
Pierwszą wielką jednostką Wojska Polskiego sformowaną we Francji była 1 Dywizja Piechoty. Formowano ją od 13 listopada 1939 w obozie Coëtquidan w Bretanii. Zawiązki stanowili oficerowie z rezerwowych ośrodków szkolenia i szeregowi z oddziałów polskich zgrupowanych w Coëtquidan uzupełniani napływającymi żołnierzami z poboru i ewakuacji z Rumunii i Węgier.
Od 3 maja 1940 nosiła ona nazwę 1 Dywizji Grenadierów. Początkowo dowodził nią gen. Stanisław Maczek, później płk Zygmunt Bohusz-Szyszko, a do walki poprowadził ją gen. Bronisław Duch.
W drugiej połowie kwietnia 1940 przetransportowano dywizję do strefy przyfrontowej w okolice Colombey-les-Belles w Lotaryngii. Tu w przyspieszonym tempie pobierano sprzęt i szkolono się. Prace organizacyjne wyraźnie utrudniała nieprzychylna postawa ludności cywilnej.
W czerwcu 1940 1 Dywizja Grenadierów osiągnęła stan 16 165 ludzi i stała się pełnowartościową jednostką bojową.
2 Dywizja Strzelców Pieszych
2 Dywizję Piechoty od 11 listopada 1939 formował gen. bryg. Bronisław Prugar-Ketling.
Zalążek piechoty stanowił 4 pułk piechoty, organizowany od 17 listopada 1939 w obozie Coëtquidan. 18 grudnia został on przetransportowany na południe od Loary do Parthenay. Formowanie pozostałych oddziałów dywizji rozpoczęto dopiero w lutym 1940.
W końcu maja dywizja została przetransportowana w rejon Colombey-les-Belles, gdzie przeszła do odwodu francuskiej 3 Armii. Tu kończyła procesy organizacyjne i uzupełniała brakujący sprzęt. Formowano także dodatkowe pododdziały przeciwpancerne, ponieważ macierzyste, przeszkolone w ośrodku Granville, zostały przejęte przez dywizje francuskie.
3 Dywizja Piechoty
3 Dywizję Piechoty rozpoczęła formowanie dopiero po opuszczeniu obozu Coëtquidan przez 1 Dywizję Grenadierów. Na dowódcę wyznaczony został płk. Tadeusz Zieleniewski.
W trakcie formowania dwukrotnie ją reorganizowano. 27 maja z jej struktury wydzielono batalion strzelców „coëtquidańskich” i utworzono z niego odwód przeciwdesantowy. Skierowano go do Arpajon, do 1 BKPanc. 10 czerwca zdecydowano ostatecznie utworzyć dywizję lekką. Rozformowano więc już istniejący 9 pułk piechoty i 3 pułk artylerii ciężkiej. W połowie czerwca stan osobowy dywizji wynosił 9600 żołnierzy.
 4 Dywizja Piechoty
Od 19 kwietnia w Les Sables-d'Olonne, Niort i Fontenay-le-Comte, a od 24 maja na obiektach zwolnionych przez 2 DSP w rejonie Parthenay, formowano 4 Dywizję Piechoty pod dowództwem gen. Rudolfa Dreszera. Organizowano ją także jako dywizję lekką. Oficerowie pochodzili z rozwiązanych oddziałów 3 DP, a szeregowi rekrutowali się z pozostałości po 2 DSP i nie prezentowali sobą zbyt wysokich wartości bojowych.
W połowie czerwca dywizja liczyła 267 oficerów, 308 podoficerów i 2577 szeregowych.
10 Brygada Kawalerii Pancernej
W końcu kwietnia Francuzi wyrazili zgodę na sformowanie jednostki pancernej. Była to 10 Brygada Pancerno-Motorowa. Organizował ją gen. Maczek.
Pobieranie sprzętu i uzbrojenia rozpoczęto 20 maja. Bataliony czołgów i część innych oddziałów zostały przetransportowane do Lamp-de Satory i w rejon Arpajon pod Paryżem. 6 czerwca dowództwo francuskie zażądało – pod groźbą odebrania czołgów – wysłania niedoszkolonej brygady do Szampanii. Na front pod nazwą 10 Brygady Pancerno-Motorowej wyruszył tylko oddział wydzielony pod dowództwem gen. Maczka. Jego siłę bojową stanowił 1 batalion czołgów, kompania czołgów z 2 bcz, dywizjon artylerii przeciwpancernej, dywizjon dragonów i bateria przeciwlotnicza. Pozostała część brygady pod dowództwem płk. Dworaka, kończyła proces formowania pod Paryżem.
Brygada Strzelców Karpackich
30 grudnia 1939 Francuzi wyrazili zgodę na utworzenie w Syrii u boku Armii Lewantu Brygady Strzelców Karpackich. Dowództwo nad nią objął płk Stanisław Kopański.
Miejscem organizacji brygady był obóz w Homs w pobliżu Bejrutu. Jej podstawę stanowili oficerowie i żołnierze z obozów internowania w Rumunii i na Węgrzech.
Po klęsce Francji, w dniach 27–30 czerwca 1940, brygada przeszła do Palestyny. Liczyła wówczas 319 oficerów i 3437 szeregowych.
U boku Brytyjczyków, 12 stycznia 1941, brygada została zreorganizowana i przeszła na etat Samodzielnej Brygady Strzelców Karpackich.
Samodzielna Brygada Strzelców Podhalańskich
Na podstawie rozkazu Naczelnego Wodza z 9 lutego 1940 przystąpiono do tworzenia Samodzielnej Brygady Strzelców Podhalańskich. Organizatorem i dowódcą był płk Zygmunt Bohusz-Szyszko. Brygada, będąc częścią Ochotniczego Korpusu Interwencyjnego, miała wziąć udział w walkach na froncie fińskim. Miejscem formowania brygady był początkowo obóz Coëtquidan, a później rejon Malestroit, Rochefort i Ploermel.
Swoje najlepiej wyszkolone bataliony formującej się brygadzie przekazały 1 Dywizja Piechoty (trzy) i 2 DP (jeden). Brygada liczyła 4 778 żołnierzy.
Polskie Siły Powietrzne.
Odtwarzanie polskiego lotnictwa rozpoczęło się we Francji już w październiku 1939. Główne zgrupowanie znajdowało się w Lyonie. Przybywali tu lotnicy z obozów internowania na Węgrzech i w Rumunii. Nadwyżki pilotów, mechaników i personelu technicznego skierowano do Wielkiej Brytanii.
We Francji sformowano cztery dywizjony myśliwskie, w tym dywizjon I/145, dwa rozpoznawcze i jeden bombowy. Wystawiono też kilkanaście kluczy myśliwskich. Przeszkolenie lotników prowadzono na samolotach „Morane 406" i „Curtiss 75a” w ośrodku Lyon-Bron i ośrodkach francuskich w Montpellier, Rabacie, Marakeszu, Fezie i Blidzie.
Łącznie w lotnictwie polskim we Francji było 6 957 żołnierzy, w tym 557 pilotów.
Marynarka wojenna.
Okręty polskiej marynarki wojennej, które znalazły się po wybuchu wojny na Zachodzie prowadziły walkę w oparciu o bazy brytyjskie. 1 września 1939 do szkockiego portu Rosyth przybył dywizjon niszczycieli pod dowództwem kmdr. Stankiewicza. W jego składzie znajdowały się: ORP „Grom”, ORP „Błyskawica” i ORP „Burza”.
Na Atlantyku znajdował się ORP „Wilia”, a w Casablance okręt szkolny ORP „Iskra”. 20 września dołączył ORP „Wilk”, a 14 października ORP „Orzeł”.
18 listopada 1939 roku podpisano w Londynie polsko-brytyjską umowa, na mocy której Oddział Polskiej Marynarki Wojennej w Wielkiej Brytanii podporządkowano pod względem operacyjnym Admiralicji Brytyjskiej.
Baza polskich okrętów znajdowała się w Plymouth, a Kierownictwo Marynarki Wojennej, utworzone w październiku w Paryżu, zostało przeniesione do Londynu.
Stacje Zborne Oficerów w PSZ.
Stacje Zborne Oficerów w PSZ – jednostki powstałe na polecenie generała Władysława Sikorskiego, grupujące rezerwy oficerów Polskich Sił Zbrojnych. Jednocześnie przede wszystkim służyły one za miejsce izolacji, odosobnienia dla oficerów i osób cywilnych niewygodnych dla Sikorskiego, których osadzano w nich bez wyroków sądowych. Pierwszy taki obóz utworzono we Francji w Cerizay zwanym Serezą – Berezą (ze względu na fonetyczne podobieństwo do Berezy Kartuskiej). Po upadku Francji rozkazem gen. Mariana Kukiela p.o. Dowódcy Obozów i Oddziałów Wojska Polskiego w Szkocji z dnia 11 sierpnia 1940 roku stworzono analogiczny obóz na szkockiej wyspie Bute, zwanej przez Polaków Wyspą Węży, w miejscowości Rothesay. Osoby tam przebywające nie mogły opuszczać wyspy bez zezwolenia komendanta obozu – stacji zbornej.
Działania zbrojne.
W walkach o Norwegię (bitwa o Narwik, maj 1940) uczestniczyła Samodzielna Brygada Strzelców Podhalańskich oraz okręty Polskiej Marynarki Wojennej.
W obronie Francji w 1940 wzięło udział ok. 50 000 polskich żołnierzy.
Zostali oni zaangażowani do walki w drugiej fazie kampanii, po przełamaniu przez Niemców frontu nad Sommą i Aisne.
10 Brygada Kawalerii Pancernej gen. S. Maczka otrzymała zadanie zamknięcia powiększającej się luki między dwoma wycofującymi się w nieładzie na południe 4 a 6 Armią. Pancerniacy walczyli pod Champaubert i Montmiraii. W nocy z 16 na 17 czerwca zaskakującym kontratakiem odzyskali na krótko Montbard. Mimo to zwycięska bitwa nie umożliwiła zdobycia przepraw dla odwrotu francuskiego korpusu przez Kanał Burgundzki, a przerzucony most został wysadzony w powietrze. Gen. Maczek zdecydował się zatem opuścić miasto.
1 Dywizja Grenadierów gen. B. Ducha stanowiła trzon wojsk francuskiego 20 Korpusu – i broniła ufortyfikowanego odcinka Saary. Walczyła z siłami głównymi niemieckiej 1 Armii gen. Witzlebena. Pierwsze walki stoczyła 26 maja. Broniła wtedy odcinka Altwiller–Lening. Następnie prowadziła działania opóźniające na kierunku Dieuze – Lagarde, gdzie toczyła ciężkie boje nad kanałem Marna-Ren pod Lagarde i pod Baccarat.
2 Dywizja Strzelców Pieszych gen. Prugar-Ketlinga walczyła w składzie francuskiego 45 Korpusu, początkowo w rejonie Belfortu, a potem nad Doubs pod Maiche. Nad rzeką Saône osłaniała ugrupowanie korpusu przed oskrzydlającymi je pancernymi dywizjami Guderiana.
Ściągnięta z Norwegii, Samodzielna Brygada Strzelców Podhalańskich gen. Szyszko-Bohusza, wzmocniona grupą bojową z obozu w Coetquidan broniła Reduty Bretońskiej w rejonie Rennes. Brygada została częściowo rozbita przez niemieckie jednostki pancerne, a grupa bojowa obozu w Coetquidan wycofała się za Loarę.
Straty polskie w kampanii francuskiej wyniosły 1400 (inne źródła 4000) poległych, a ponad 4500 (ok. 5000) rannych. W czasie walk na froncie francuskim polscy piloci myśliwców zestrzelili ok. 50 samolotów niemieckich, a 5 prawdopodobnie.
Ewakuacja.
W czerwcu 1940, w obliczu upadku Francji, gen. Sikorski, na pokładzie brytyjskiego bombowca, udał się do Londynu – gdzie na konferencji z premierem Winstonem Churchillem uzgodnił sposób ewakuacji wojsk polskich do Wielkiej Brytanii.
Pierwszy większy transport żołnierzy polskich odszedł z Brestu 19 kwietnia 1940. Byli to przede wszystkim żołnierze nie zaangażowani w walce, skupieni w Bretanii w obozie Coetquidan, w rejonie Parthenay-Saintes i w dolinie Rodanu. Do portów ewakuacyjnych dotarły również niektóre oddziały z jednostek walczących na froncie. Przy granicy hiszpańskiej, w Saint-Jean-de-Luz, zakotwiczyły się na redzie dwa statki, m/s „Batory” i m/s „Sobieski” w celu ewakuowania z Francji do Wielkiej Bretanii głównie jednostki wojskowe. Personel dyplomatyczny i cywile także znaleźli się na pokładzie jak również Francuzi, m.in. Maurice Schumann (na pokładzie m/s „Batorego”). Ewakuacja odbywała się także z portów nad Morzem Śródziemnym. Byli to przeważnie lotnicy.
W sumie po klęsce Francji udało się ewakuować około 27 000 żołnierzy i oficerów PSZ do Palestyny i Wielkiej Brytanii.
Inny los spotkał żołnierzy 2 Dywizji Strzelców Pieszych. Zostali oni, wraz z całą dywizją, internowani w Szwajcarii.
Struktura organizacyjna.
Naczelny Wódz (Minister Spraw Wojskowych)

</doc>
<doc id="1535587" url="https://pl.wikipedia.org/wiki?curid=1535587" title="Carlyle Glean">
Carlyle Glean

Carlyle Arnold Glean (ur. 11 lutego 1932 w Gouyave, zm. 21 grudnia 2021) – grenadyjski polityk, Gubernator generalny Grenady od 27 listopada 2008 do 7 maja 2013.
Życiorys.
Był wykładowcą akademickim. W latach 1990–1995 zajmował stanowisko ministra edukacji w rządzie premiera Nicholasa Brathwaite.
27 listopada 2008 został 5. gubernatorem generalnym Grenady.
Zmarł 21 grudnia 2021.

</doc>
<doc id="1535595" url="https://pl.wikipedia.org/wiki?curid=1535595" title="Rezerwat przyrody Zwierzyniec">
Rezerwat przyrody Zwierzyniec



</doc>
<doc id="1535596" url="https://pl.wikipedia.org/wiki?curid=1535596" title="Współczynnik wypierania">
Współczynnik wypierania

Współczynnik wypierania – określa się go jako:formula_1
gdzie formula_2 oznacza mnożnik wydatków państwa przy amortyzującej polityce monetarnej, a formula_3 ten sam mnożnik, ale przy nie amortyzującej polityce monetarnej. Jeśli polityka monetarna nie jest amortyzująca, to wzrost dochodu narodowego spowodowany wzrostem wydatków państwa, będzie mniejszy niż w przypadku amortyzującej polityki monetarnej państwa, czyli mnożnik formula_4 jest mniejszy na skutek efektu wypierania.

</doc>
<doc id="1535598" url="https://pl.wikipedia.org/wiki?curid=1535598" title="Kotecki">
Kotecki

Kotecki - polskie nazwisko, w Polsce nosi je ok. 3 tys. osób.
Osoby noszące to nazwisko:

</doc>
<doc id="1535600" url="https://pl.wikipedia.org/wiki?curid=1535600" title="Ryszard Andrzejewski">
Ryszard Andrzejewski



</doc>
<doc id="1535602" url="https://pl.wikipedia.org/wiki?curid=1535602" title="Teresa Branna">
Teresa Branna

Teresa Branna (ur. 24 maja 1980 w Karwinie) – czeska aktorka polskiego pochodzenia. 
Życiorys.
W 2004 ukończyła studia na PWST w Warszawie.
Będąc nastolatką, grała na Scenie Polskiej Czeskiego Cieszyna. Wzięła udział w ośmiu spektaklach jeszcze przed szkoła teatralną. Zagrała w trzech spektaklach dyplomowych: "W piątek wieczorem" Russella w reżyserii Glińskiej, "Letnicy" Gorkiego w reżyserii Korina, "Iwona, księżniczka Burgunda" Gombrowicza w reżyserii Zbigniewa Zapasiewicza. W tym ostatnim przypadła jej tytułowa rola Iwony.

</doc>
<doc id="1535603" url="https://pl.wikipedia.org/wiki?curid=1535603" title="Mieczysław Gantz">
Mieczysław Gantz

Mieczysław Gantz (ur. 30 czerwca 1876 w Warszawie, zm. 6 grudnia 1939 w Warszawie) – polski lekarz laryngolog i ftyzjatra żydowskiego pochodzenia.
Życiorys.
Syn prokurenta handlowego Adama Gantza (1840–1913) i Heleny z domu Rothaub (1849–1911). Studiował medycynę na Cesarskim Uniwersytecie Warszawskim, studia ukończył w 1900. Następnie wyjechał do Berlina, gdzie specjalizował się w laryngologii. Po powrocie z Niemiec praktykował w szpitalu Dzieciątka Jezus u docenta W. Janowskiego, oraz w ambulatorium szpitala dziecięcego Bersohnów i Baumanów. Po powołaniu oddziału przeciwgruźliczego w tymże szpitalu został jego ordynatorem. Konsultant lekarski Domu Sierot.
Pochowany jest w grobowcu rodzinnym na cmentarzu żydowskim przy ulicy Okopowej w Warszawie (kwatera 33, rząd 11).

</doc>
<doc id="1535604" url="https://pl.wikipedia.org/wiki?curid=1535604" title="Castries (Saint Lucia)">
Castries (Saint Lucia)



</doc>
<doc id="1535608" url="https://pl.wikipedia.org/wiki?curid=1535608" title="Eliasz Ludwik Bregmann">
Eliasz Ludwik Bregmann



</doc>
<doc id="1535610" url="https://pl.wikipedia.org/wiki?curid=1535610" title="ZNTK Poznań WLs75">
ZNTK Poznań WLs75

WLs75 – wiązarowa wąskotorowa lokomotywa spalinowa o mocy 75 KM, przeznaczona do pracy przetokowej na terenach zakładów przemysłowych, produkowana w latach 1965-1975 w ZNTK Poznań.
Lokomotywa wyposażona jest w czterocylindrowy, czterosuwowy silnik wysokoprężny S324HL produkcji WSW Andrychów o mocy 75 KM. 
Dokumentację lokomotywy opracowało Biuro Konstrukcyjne ZNTK w Poznaniu w 1961, lecz produkcję rozpoczęto w 1965. Zbudowano około 100 sztuk na potrzeby przemysłu, gdyż PKP nie były zainteresowane lokomotywą z uwagi na jej małą moc, a dla potrzeb odbiorców przemysłowych jej cena była znacznie wyższa od nieco słabszej lokomotywy 2WLs50.
Podstawowy model był produkowany na tor o rozstawie 750 mm, część zbudowano na potrzeby kolei śląskich o rozstawie 785 mm (miały one po dwa zderzaki i sprzęg centralny, w miejsce centralnego zderzaka i sprzęgu orczykowego). Dwie sztuki zbudowano w 1972 roku na tor 900 mm (dla kolejki parkowej w Wojewódzkim Parku Kultury i Wypoczynku w Chorzowie - były one w charakterystyczny sposób stylizowane na parowozy). Do dnia dzisiejszego zostało zachowane 11 egzemplarzy tej serii.

</doc>
<doc id="1535612" url="https://pl.wikipedia.org/wiki?curid=1535612" title="NGC 7674A">
NGC 7674A

NGC 7674A (również PGC 71505) – galaktyka spiralna znajdująca się w gwiazdozbiorze Pegaza. Znajduje się w odległości około 400 milionów lat świetlnych od Ziemi. Galaktyka ta jest galaktyką towarzyszącą "NGC 7674", razem stanowią one obiekt "Arp 182" w Atlasie Osobliwych Galaktyk, ponadto wchodzą też w skład zwartej grupy "Hickson 96" ("HCG 96").

</doc>
<doc id="1535618" url="https://pl.wikipedia.org/wiki?curid=1535618" title="Majotta a Unia Europejska">
Majotta a Unia Europejska

Majotta jest francuskim terytorium zależnym o statusie zbiorowości zamorskiej ("collectivité territoriale Française"). Nie jest częścią Unii Europejskiej i tylko w minimalnym stopniu respektuje prawo wspólnotowe. Wspólne relacje dwustronne zostały ustanowione specjalną decyzją Rady 76/568/EWG. W latach 2000- 2007 otrzymała 15,2 mln euro z Europejskiego Funduszu Rozwoju, w latach 2008- 2013 przyznano kwotę w wysokości 22,2 mln euro. 

</doc>
<doc id="1535619" url="https://pl.wikipedia.org/wiki?curid=1535619" title="Henryk Saul Rosenzweig">
Henryk Saul Rosenzweig

Henryk Saul Rosenzweig (ur. 1798? w Krakowie lub 1793 w Pińczowie, zm. 12 czerwca 1853 w Krakowie) – polski lekarz żydowskiego pochodzenia.
Uczęszczał do gimnazjum we Wrocławiu, ukończył je w 1818 roku i podjął studia medyczne, najpierw we Wrocławiu, od 1820 w Krakowie, a od 1821 w Berlinie. 15 lipca 1823 w Berlinie otrzymał tytuł doktora medycyny i chirurgii. Po powrocie do Krakowa nostryfikował dyplom na Uniwersytecie Jagiellońskim. W 1840 roku został lekarzem ordynującym w Szpitalu Żydowskim.
Jego synami byli lekarze: Leon (1825-1884) i Michał Julian (1828-1898).

</doc>
<doc id="1535620" url="https://pl.wikipedia.org/wiki?curid=1535620" title="Eodicynodon">
Eodicynodon

Eodicynodon – rodzaj niewielkiego, prymitywnego dicynodonta, jedyny przedstawiciel rodziny Eodicynodontidae. Żył u schyłku środkowego permu (word, 268–266 mln lat temu) na terenie dzisiejszej Republiki Południowej Afryki. Jest najwcześniejszym i najbardziej bazalnym ze znanych dicynodontów, roślinożernych terapdysów. Szereg cech budowy szkieletu pozwala na odróżnienie eodicynodona od innych przedstawicieli Dicynodontia.
Opis.
"Eodicynodon" był stosunkowo niewielkim dicyonodontem – osiągał 45 cm długości i wysokość 15 cm na poziomie barków. Okna skroniowe bardzo długie i duże. Podniebienie wtórne ukształtowane z kości przedszczękowej, szczęki oraz podniebienia twardego. Z przodu szczęk znajdował się keratynowy dziób. Zęby, z wyjątkiem kłów, zanikły. Odnaleziono osobnika, który w lewej kości szczękowej miał dwa kły, jednak cecha ta została uznana za anomalię.
Szkielet pozaczaszkowy
Rubidge i współpracownicy wyróżnili w 1994 siedem cech budowy kości kończyn odróżniających eodicynodona od pozostałych rodzajów dicynodontów, między innymi fakt, że kości promieniowa i łokciowa są smukłe, a kość biodrowa wysoka ze stosunkowo niewielkim wyrostkiem przednim. Kończyny przednie były ugięte w kolanach i rozstawione na boki, tylne jednak pozostawały wyprostowane. Kilka cech wskazuje na większą bazalność eodicynodona – np. masywna kość ramienna z rozszerzającymi się zakończeniami oraz niewielka liczba żeber krzyżowych – jednak pozostałe są identyczne jak u bardziej pochodnych form Dicynodontia.
Występowanie i zasięg stratygraficzny.
Dokładne określenie cech charakterystycznych eodicynodona jest ważne, gdyż umożliwia odróżnienie go od robertii – innego dicynodonta żyjącego pod koniec środkowego permu w Afryce Południowej. Dokładny zasięg stratygraficzny robertii nie jest znany i dopiero odkrycie pozaczaszkowego szkieletu eodicynodona pozwoliło rozróżnić przedstawicieli tych dwóch rodzajów.
Zarówno "Eodicynodon" jak i "Robertia" odnajdywano w skałach Beaufort Group formacji Karoo w RPA w górnych warstwach „strefy eodicynodonów i tapinocefali” ("Eodicynodon"-"Tapinocephalus" assemblage zone), jednak odnaleziono również szczątki eodicynodona z nieco geologicznie młodszych warstw.
Filogeneza.
Uproszczony kladogram dicynodontów z zaznaczeniem pozycji eodicynodona
 o †Dicynodontia
 |--o †Eodicynodon [Eodicynodontidae]
 | |-- †E. oosthuizeni
 | `-- †E. oelofseni
 `--o †„Neodicynodontia”??
 |--+-- Dicynodontoidea
 | `--o †Robertiidae ["incl". Diictodontidae]
 `--+--o †Endothiodontoidea
 | |--o †Pristerodontidae
 | `--o †Endothiodontidae
 `--o †Emydopoidea
 |--o †Emydopidae
 |--o †Cistecephalidae
 |--o †Myosauridae
 `--o †Kingoriidae

</doc>
<doc id="1535623" url="https://pl.wikipedia.org/wiki?curid=1535623" title="Eodicynodontidae">
Eodicynodontidae



</doc>
<doc id="1535628" url="https://pl.wikipedia.org/wiki?curid=1535628" title="Micoud (Saint Lucia)">
Micoud (Saint Lucia)



</doc>
<doc id="1535631" url="https://pl.wikipedia.org/wiki?curid=1535631" title="Mistrzostwa świata kobiet w boksie">
Mistrzostwa świata kobiet w boksie



</doc>
<doc id="1535632" url="https://pl.wikipedia.org/wiki?curid=1535632" title="František Jaromír Rubeš">
František Jaromír Rubeš

František Jaromír Rubeš (ur. 16 stycznia 1814 w Čížkov, zm. 10 sierpnia 1853 w Skuteč) – czeski prawnik, pisarz, dramaturg, autor humoresek i deklamowań oraz współautor humorystycznego magazynu ("Paleček").
Życiorys.
Przyszedł na świat w wielodzietnej rodzinie. Po śmierci ojca wraz z rodziną przeniósł się do Kolina. Ukończył gimnazjum w Niemieckim Brodzie. Po ukończeniu szkoły rozpoczął studia filozoficzne w Pradze. Po dwóch latach wstąpił do seminarium duchownego. Po wystąpieniu z seminarium został pedagogiem. Pracował w Nowej Bystrzycy, później w Pradze. W tym okresie studiował prawo. Po ukończeniu fakultetu, w 1847 roku, udał się jako adwokat do Načeradec (w czasie Wiosny Ludów w 1848 roku ukrywał w swoim mieszkaniu w ratuszu Josefa Václava Friča, ściganego przez austriacką policję). W 1850 roku został auskultantem Sądu Rejonowego w Kutnej Horze, a z końcem 1851 roku został mianowany adiunktem w Skuteč.
Twórczość.
W 1834 roku miał swój literacki debiut na łamach "Českých Květech". Wraz z przyjaciółmi Františkiem Hajnišem i Václavem Filípkem założył czasopismo "Paleček", w którym publikował swoje utwory. Jego prace były wysoko oceniane przez krytykę literacką. Nazywany był czeskim Dickensem. Jego najsłynniejsze dzieło "Pan Amanuensis na venku, aneb putování za novelou", doczekało się dwunastu wydań.
Od 1851 roku cierpiał na dziedziczną chorobę płuc. Zmarł 10 sierpnia 1853 roku mając trzydzieści dziewięć lat. Tablice pamiątkowe poświęcone pamięci pisarza można znaleźć w Nečeradec, Kolinie i Skuteč.

</doc>
<doc id="1535636" url="https://pl.wikipedia.org/wiki?curid=1535636" title="Bastion Ceglarski">
Bastion Ceglarski

Bastion Ceglarski – fragment fortyfikacji Wrocławia, wybudowany w 1585 w północno-wschodniej części pasa murów zewnętrznych okalających wrocławskie Nowe Miasto. Zburzony wraz z murami na początku XIX wieku. 
Historia.
Bastion powstał w 1585 w miejscu, gdzie wcześniej znajdowała się jedna z bastei flankujących znajdującą się tu Bramę Ceglarską. Zaprojektowany był w systemie nowowłoskim przez Hansa Schneidera von Lindau, architekta, budowniczego i fortyfikatora kilku miast na Pomorzu i Śląsku. Wyposażony był w kazamaty (podobnie jak inny z wrocławskich bastionów projektu Schneidera – Bastion Sakwowy), w późniejszym okresie otrzymał jeszcze rawelin i kawalierę.
Po likwidacji fortyfikacji miejskich po roku 1807, bastion zamieniono na wzgórze widokowe, które weszło w skład promenady spacerowej; kazamaty zasypano, a wszystkie urządzenia wojskowe zlikwidowano. Później na cześć pisarza i aktora Karla von Holteia wzgórze nazwano "Holtei Höhe" (pol. "Wzgórze Holteia"), a na jego szczycie wystawiono pomnik z popiersiem artysty. Po roku 1945 przemianowano je na Wzgórze Polskie; znajduje się ono w czworoboku dzisiejszych ulic Garncarskiej, Purkyniego, Promenady Staromiejskiej i biegnącego wzdłuż brzegu Odry Bulwaru Xawerego Dunikowskiego. 

</doc>
<doc id="1535638" url="https://pl.wikipedia.org/wiki?curid=1535638" title="Timothy Linton">
Timothy Linton



</doc>
<doc id="1535639" url="https://pl.wikipedia.org/wiki?curid=1535639" title="Karolina Michalczuk">
Karolina Michalczuk

Karolina Michalczuk (ur. 6 grudnia 1979 w Brzezicach) – polska bokserka, mistrzyni świata amatorek, dwukrotna mistrzyni Europy, olimpijka z 2012. Zawodniczka klubu Paco Lublin.
Życiorys.
Startuje w kategoriach do 54 kg i do 51 kg, a wcześniej do 57 kg (zdobyła w tej kategorii srebro w mistrzostwach Europy 2003).
Mistrzyni Europy z Tønsberg (2005) i Mikołajowa (2009). 
Zdobywczyni brązowych medali w Vejle (2007) i Rotterdamie (2011).
W 2006 roku w mistrzostwach świata w New Delhi Michalczuk zdobyła srebrny medal. Dwa lata później w Ningbo zdobyła złoty medal (w kategorii do 54 kg) w mistrzostwach świata w boksie amatorskim. To pierwszy złoty medal w historii dotychczasowych startów reprezentantek Polski w mistrzostwach świata. W 2010 roku w Bridgetown nie zdołała obronić tytułu mistrzyni świata i zdobyła brązowy medal, podobnie jak w 2012 roku w Qinhuangdao.
Uczestniczka igrzysk olimpijskich w 2012 roku. W pierwszej walce w kategorii do 51 kg przegrała z indyjską zawodniczką Mary Kom i nie awansowała do ćwierćfinału.

</doc>
<doc id="1535643" url="https://pl.wikipedia.org/wiki?curid=1535643" title="Garbarnia Kraków w krajowych rozgrywkach w piłce nożnej">
Garbarnia Kraków w krajowych rozgrywkach w piłce nożnej

Występy pierwszej drużyny Garbarni w krajowych rozgrywkach w piłce nożnej.
Mistrzostwa kraju.
Poziom rozgrywek:

</doc>
<doc id="1535644" url="https://pl.wikipedia.org/wiki?curid=1535644" title="Garbarnia Kraków w rozgrywkach w piłce nożnej">
Garbarnia Kraków w rozgrywkach w piłce nożnej



</doc>
<doc id="1535645" url="https://pl.wikipedia.org/wiki?curid=1535645" title="Abd Allah Azzam">
Abd Allah Azzam

Abd Allah Jusuf Azzam ("Abdullah Yusuf Azzam") (ur. 1941 w Silat al-Harisijja, zm. 24 listopada 1989 w Peszawarze) – wykładowca teologii, palestyński szejk, jeden z przywódców Stowarzyszenia Braci Muzułmanów.
Życiorys.
Kiedy w grudniu 1979 rozpoczęła się radziecka interwencja w Afganistanie, Azzam był jednym z pierwszych, którzy wezwali muzułmanów do świętej wojny przeciwko „niewiernym”. Uważa się, że to on w 1988 r. stworzył Al-Ka’idę.
Zginął w zamachu bombowym zorganizowanym przez nieznanych sprawców, którzy wysadzili jego samochód. Razem z nim zginęli także jego dwaj synowie.

</doc>
<doc id="1535646" url="https://pl.wikipedia.org/wiki?curid=1535646" title="Klasyfikacja cywilizacji według Kardaszewa">
Klasyfikacja cywilizacji według Kardaszewa



</doc>
<doc id="1535650" url="https://pl.wikipedia.org/wiki?curid=1535650" title="Stowarzyszenie Braci Muzułmanów">
Stowarzyszenie Braci Muzułmanów



</doc>
<doc id="1535653" url="https://pl.wikipedia.org/wiki?curid=1535653" title="Frantisek Jaromir Rubes">
Frantisek Jaromir Rubes



</doc>
<doc id="1535663" url="https://pl.wikipedia.org/wiki?curid=1535663" title="Lockheed">
Lockheed



</doc>
<doc id="1535665" url="https://pl.wikipedia.org/wiki?curid=1535665" title="Przysionek śmierci w Poznaniu">
Przysionek śmierci w Poznaniu

Przysionek śmierci, także Dom dla pozornie zmarłych – niezachowany budynek wzniesiony w obrębie Cmentarza Starofarnego na Wzgórzu św. Wojciecha w Poznaniu (późniejszy Cmentarz Zasłużonych Wielkopolan), ufundowany przez hrabiego Edwarda Raczyńskiego i otwarty 1 stycznia 1848 przez jego syna Rogera, już po samobójczej śmierci fundatora. Budynek był swoistą kostnicą przeznaczoną dla osób obawiających się pogrzebania żywcem w stanie letargu bądź śmierci klinicznej. Wzniesiono go w okresie szerzenia się wśród mieszkańców Poznania pogłosek o odkryciu na cmentarzu winiarskim, podczas związanych z budową poznańskiej Cytadeli ekshumacji, szczątków osób rzekomo pogrzebanych żywcem. Ze względu na brak zainteresowania fundacją budowla została rozebrana w 1852 roku.
Pogłoski o odkryciu szczątków.
W 1828 podczas budowy Cytadeli na Wzgórzu Winiarskim dojść miało do odkrycia specyficznych pochówków zlokalizowanych na terenie likwidowanego przez władze pruskie cmentarza parafialnego św. Leonarda, w ówcześnie stanowiących podpoznańską wieś Winiarach. Szkielety były odwrócone twarzą ku dołowi, co zinterpretowano jako dowód pogrzebania żywcem i późniejszego przebudzenia ofiar tej pomyłki.
Informacje o odkryciu wywołały psychozę strachu wśród mieszkańców Poznania, dodatkowo podsycaną przez sensacyjne publikacje w ówczesnych czasopismach. Atmosferze zagrożenia uległ również hrabia Edward Raczyński, który chcąc się uchronić przed taką ewentualnością, zawarł wówczas układ ze swoim sekretarzem Gottlobem Conradem. Raczyński postanowił również ufundować zakład chroniący mieszkańców Poznania przed pochówkiem za życia. Pod koniec marca 1843 zwrócił się do C. M. Maya, radcy miejskiego w Eisenach w Turyngii, z prośbą o przesłanie mu dokumentacji podobnej, działającej tam instytucji. Otrzymawszy w ciągu dwóch tygodni dokumenty, Raczyński zlecił Karolowi Libeltowi opracowanie instrukcji dla pracownika planowanego domu, zwanego "kopaczem". Przetłumaczoną i zmodyfikowaną przez Libelta instrukcję hrabia przekazał władzom miejskim, zobowiązując się do wzniesienia budynku oraz jego utrzymywania przez 6 lat, po czym fundacja przejść miała na własność miasta.
Wbrew tym zamierzeniom do realizacji projektu wówczas nie doszło, Raczyńskiego absorbowały bowiem inne zobowiązania, m.in. fundacja Złotej Kaplicy, monumentalnego grobowca Mieszka I i Bolesława Chrobrego w poznańskiej archikatedrze, a w późniejszym czasie konflikty związane z jej wyposażeniem wynikłe na forum sejmu prowincjonalnego Wielkiego Księstwa Poznańskiego oraz poczucie niezrozumienia przez społeczeństwo wielkopolskie, które wpłynęły destrukcyjnie na stan jego zdrowia psychicznego. Pogrążony w głębokiej depresji arystokrata popełnił samobójstwo 20 stycznia 1845 na Wyspie Edwarda w Zaniemyślu, gdzie zwykł urządzać inscenizowane bitwy morskie, odstrzeliwując sobie głowę z niewielkiej armaty. W sporządzonym krótko przed śmiercią testamencie Raczyński polecił swemu synowi Rogerowi m.in. dokończenie podjętych zobowiązań związanych z Domem dla pozornie zmarłych, co ten uczynił. Budynek oddano do użytku 1 stycznia 1848.
Opis budynku i jego funkcjonowanie.
Dom dla pozornie zmarłych umiejscowiono na terenie Cmentarza Starofarnego należącego do parafii św. Marii Magdaleny. W budynku znajdowały się dwie sale, osobno dla kobiet i mężczyzn oraz mieszkanie dla dozorcy. W salach tych ustawiono szereg katafalków położonych na trzystopniowej podstawie. Na nich umieszczono wyłożone pościelą kosze przeznaczone do składania ciał. Dozorca domu zobowiązany był na palcach rąk i nóg "pozornie zmarłych" umieszczać pewien rodzaj naparstków połączonych sznurkiem z dzwonkami. W momencie usłyszenia dźwięku dzwonka wywołanego, jak zakładano, poruszeniem spoczywającej osoby, dozorca miał wzywać mieszkającego w pobliżu lekarza, który poddawał zmarłego reanimacji – tak ją wówczas rozumiano – wlewał na język odrobinę nafty, podsuwał pod nos pachnący spirytus i smarował naftą okolice serca.
Ze względu na rozładowanie nastrojów paniki wśród mieszkańców Poznania, budynek był niewykorzystany. Ostatecznie w 1852 roku rozebrano go, zaś pieniądze ze sprzedaży budulca przeznaczono na pomoc dla ubogich.

</doc>
<doc id="1535667" url="https://pl.wikipedia.org/wiki?curid=1535667" title="Dom dla pozornie zmarłych w Poznaniu">
Dom dla pozornie zmarłych w Poznaniu



</doc>
<doc id="1535668" url="https://pl.wikipedia.org/wiki?curid=1535668" title="Popek (raper)">
Popek (raper)

Popek, właśc. Paweł Ryszard Mikołajuw (ur. 2 grudnia 1978 w Legnicy) – polski raper, wokalista, muzyk, aktor i zawodnik MMA wagi ciężkiej, członek zespołów Firma (od 2001) i Gang Albanii (2014–2017).
Działalność muzyczna.
W 2001 został członkiem krakowskiego zespołu Firma, założonego rok wcześniej przez Tadka oraz Kaliego. Wziął udział w nagraniu pięciu płyt Firmy: "Pierwszy nielegal" (2001), "Z dedykacją dla ulicy" (2002), "Przeciwko kurestwu i upadkowi zasad" (2008), "NieLegalne Rytmy. Kontynuacja" (2009) oraz "Nasza broń to nasza pasja" (2011). Jako członek Firmy był współzałożycielem marki odzieżowej „JP”.
W 2007 zrealizował pierwszy album solowy pt. "Wyjęty spod prawa", za którego produkcję odpowiedzialny był Jędker. W 2008 wydał w Londynie swój drugi album pt. "Heavyweight", na którym gościnnie wystąpili m.in.: Jędker, Sokół i Bosski Roman.
11 stycznia 2013 nakładem brytyjskiego wydawnictwa WagWan Production i Prosto wydał kolejny solowy album pt. "Monster", za którego produkcję odpowiadali m.in. Matheo i P.A.F.F. W utworach wystąpili gościnnie brytyjscy i polscy wykonawcy, w tym m.in. Wiley, Sobota, Sokół, Paluch i Borixon. Album znalazł się na 28. miejscu w zestawieniu OLiS i zdobył status złotej płyty w Czechach, Polsce i Słowacji.
W lipcu 2014 wraz z producentem Matheo wydał remiks piosenki „Dirty Diana” Michaela Jacksona. Teledysk do nowej wersji utworu stał się ogólnopolskim hitem i w dwa tygodnie uzyskał wynik 1,5 mln wyświetleń w serwisie YouTube. 9 grudnia 2014 wydał czwarty solowy album pt. "Monster 2", który dotarł do 41. miejsca zestawienia OLiS. Na płycie gościnnie wystąpili m.in.: Olsen, The Game, NON Koneksja oraz Kaen.
W 2015 wraz z producentem muzycznym Robertem M powołał zespół pod nazwą Gang Albanii do którego dołączył następnie raper Borixon. Debiutancki album formacji zatytułowany "Królowie życia" ukazał się 24 kwietnia 2015 nakładem wytwórni muzycznej Step Records. Album grupy współtworzonej przez Popka zadebiutował na 1. miejscu polskiej listy przebojów – OLiS. Wydawnictwo wyróżnił status diamentowej płyty. Do formuły Gangu Albanii muzycy powrócili w 2016. 29 kwietnia ukazał się ich drugi album "Ciężki gnój". Również i to wydawnictwo odniosło komercyjny sukces. "Ciężki gnój" zadebiutował na zestawieniu OLiS na 2. miejscu a jego sprzedaż nagrodzono podwójną platynową płytą.
29 stycznia 2016 nakładem wytwórni muzycznej Step Records ukazał się wspólny album Popka i producenta Matheo pt. "Król Albanii", który dotarł do 1. miejsca polskiej listy OLiS i uzyskał status diamentowej płyty. 16 grudnia 2016 raper wydał album kompilacyjny pt. "Sweet 17th", zawierający jego największe przeboje. Wydawnictwo dotarło do 18. miejsca listy OLiS.
Styl muzyczny.
Jako muzyk wywodzi się z rapu. Do jego zainteresowania hip-hopem przyczyniła się muzyka amerykańskiego rapera Tupaca Shakura (portret artysty w formie tatuażu widnieje na klatce piersiowej Popka). Pierwsze nagrania Mikołajuwa rozpoczęły się po ukazaniu się klasycznego albumu "Skandal", zespołu Molesta Ewenement. Przez lata muzyka Popka oscylowała wokół gatunków związanych z rapem i muzyką elektroniczną (hardcore rap, grime, dubstep czy trap). Wraz z uzyskaniem przez niego szerszego grona odbiorców, wokalista zaczął udostępniać słuchaczom utwory w bardzo szerokim spektrum gatunków. Wiele z utworów wieloletniego rapera jest śpiewanych czy okraszonych jego grą na gitarze. Wśród utworów Popka znalazły się piosenki utrzymane w konwencji bluesa (w tym w ramach duetu B.A.D. POP), punk rocka (zespół POPaprańcy), reggae, jazzu czy disco polo. W dyskografii artysty obecne są nawet utwory w których rapuje lub śpiewa on pod beat oparty na muzyce towarzyszącej tango czy pod szum wiatru.
Kariera MMA.
Początki treningów i walki w Anglii.
Dawniej ćwiczył krav magę. Po wyemigrowaniu do Londynu zainteresował się mieszanymi sztukami walki (MMA). Podjął treningi w klubie "Team Titan", gdzie jego trenerem był Mickey Papas.
W 2008 rozpoczął starty w profesjonalnych zawodach MMA, występując pod pseudonimem Popek Rak. Stoczył trzy walki, z których dwie wygrał w największej ówcześnie brytyjskiej organizacji Cage Rage. Dalsze występy zawiesił z powodu zamieszek, jakie wszczęła wspierająca go publiczność podczas trzeciej walki 13 września 2008 na gali FX3 Fight Night 9 w Reading oraz z uwagi na „własne wybryki sprzed lat”. Ponadto na terenie Anglii ukarano go zakazem odbywania oficjalnych walk MMA.
KSW.
19 września 2016 oficjalnie poinformowano o podpisaniu przez Popka kontraktu z polską federacją MMA, Konfrontacją Sztuk Walki. Tydzień później federacja potwierdziła zakontraktowanie pojedynku Popka z Mariuszem Pudzianowskim na gali nr 37 KSW zaplanowanej na 3 grudnia 2016. Do tego pojedynku Pawła Mikołajuwa przygotowywał Marcin Różalski. Pudzianowski wygrał walkę w pierwszej rundzie przez nokaut techniczny. Po tej walce Różalski przestał trenować Popka, a w sztabie trenerskim rapera znaleźli się: Robert Złotkowski (trener boksu i kickboxingu), Kamil Umiński (trener brazylijskiego jiu-jitsu) i Dariusz Giers (trener od przygotowania fizycznego).
27 maja 2017 na KSW 39: Colosseum na Stadionie Narodowym w Warszawie wygrał z Robertem „Hardkorowym Koksem” Burneiką, który odklepał po ciosach w 45 sekundzie walki.
23 grudnia 2017 stoczył walkę z Tomaszem Oświecińskim, z którym przegrał w drugiej rundzie. 6 października 2018 na KSW 45: The Return to Wembley stoczył pojedynek z zawodnikiem z Bośni – Erko Junem. Erko Jun wygrał walkę w drugiej rundzie przez techniczny nokaut.
Fame MMA.
22 czerwca 2020 w mediach społecznościowych poinformował o zakończeniu współpracy z KSW i nawiązaniu współpracy z Fame MMA. 1 sierpnia 2020 federacja Fame MMA na swoim oficjalnym Instagramie ogłosiła, że rywalem „Popka Monstera”, na gali „Fame MMA 7: Popek vs. Stifler”, będzie znany uczestnik z programu , Damian „Stifler” Zduńczyk. 5 września w walce wieczoru pokonał Stiflera poprzez poddanie (dźwignia na staw łokciowy) w pierwszej rundzie.
6 marca 2021 miał zmierzyć się z innym raperem Patrykiem „Kizo” Wozińskim w walce wieczoru gali „Fame 9: Let’s Play”. Tydzień przed walką „Popek Monster” doznał kontuzji ręki, co wykluczyło jego pojedynek.
23 stycznia 2022 federacja Fame MMA ogłosiła, że Co-Main Eventem gali „Fame 13: Nitro vs. Unboxall”, która odbyła się 26 marca 2022 w Arenie Gliwice, będzie pojedynek pomiędzy „Popkiem” oraz zawodowym zawodnikiem MMA, pochodzącym z Irlandii Północnej, Normanem „Storminem” Parke. Walka zaplanowana była na 3 rundy po 3 minuty w kategorii otwartej (open), jednak starcie zakończyła się po 37 sekundach przez TKO, po tym jak Mikołajuw doznał kontuzji ręki w pierwszej rundzie.
Boks.
Prime Show MMA.
8 lipca 2022 Prime Show MMA, kolejna organizacja typu freak show fight za pośrednictwem mediów społecznościowych podała informację o zakontraktowaniu „Popka”. 27 września Prime Show MMA ogłosiło walkę wieczoru gali Prime 4, pomiędzy „Popkiem” oraz Kasjuszem „Don Kasjo” Życińskim. Walkę w drugiej rundzie przez TKO wygrał "Don Kasjo", nokdaunując "Popka Monstera", po którym ten nie był zdolny kontynuować tego starcia.
Życie prywatne.
Urodził się i wychowywał w Legnicy. W wieku 14 lat opuścił rodzinny dom, z tego powodu nie zdobył formalnego wykształcenia, choć zna języki niemiecki i angielski. W 2007 opuścił Polskę i udał się na emigrację do Wielkiej Brytanii. Wyjazd związany był z poszukiwaniem rapera przez organy ścigania. Mikołajuw ścigany był listem gończym za kradzież z włamaniem. Za muzykiem wydano następnie europejski nakaz aresztowania. Nakaz aresztowania prokuratura uchyliła w 2016, co pozwoliło Popkowi na powrót do Polski. Przestępstwo, za które wydano za nim europejski nakaz aresztowania, nie było pierwszym, którego artysta się dopuścił. W przeszłości Popek odbył wyrok 7 lat pozbawienia wolności.
W grudniu 2018 zapowiedział tworzenie nowej partii politycznej „Młoda Polska”, w której program gospodarczy zaangażował Warrena Moslera.
Obecnie związany jest z Katarzyną, z którą ma córkę Julię i syna Borysa.
Wizerunek medialny.
Znany jest ze specyficznego wizerunku. Ciało Popka w większości pokryte jest tatuażami. Duże kontrowersje w mediach wzbudziły akty skaryfikacji ciała jakim się poddał (zabieg polegający na nacinaniu skóry). Zabiegi te były w mediach określane jako „okaleczania”. Artysta ponownie zszokował opinię publiczną tatuując sobie gałki oczne (zmieniając ich kolor) oraz podwieszając się na hakach pod sufit (na potrzeby klipu do piosenki „Pain Be My Guest”).
Od 2 marca do 4 maja 2018 brał udział w ósmej polsatowskiej edycji programu "Dancing with the Stars. Taniec z gwiazdami". Udział rapera w programie wywołał skrajne opinie w mediach. Jego partnerką taneczną była Janja Lesar, z którą zajął trzecie miejsce, odpadając w odcinku półfinałowym.

</doc>
<doc id="1535670" url="https://pl.wikipedia.org/wiki?curid=1535670" title="Popek">
Popek



</doc>
<doc id="1535675" url="https://pl.wikipedia.org/wiki?curid=1535675" title="Rolle Mit Hip Hop">
Rolle Mit Hip Hop

Rolle Mit Hip Hop jest debiutanckim albumem niemieckiego rapera o pseudonimie Afrob. Płytę promował utwór Reimemonster z gościnnym udziałem Ferris MC.

</doc>
<doc id="1535676" url="https://pl.wikipedia.org/wiki?curid=1535676" title="NZD">
NZD



</doc>
<doc id="1535678" url="https://pl.wikipedia.org/wiki?curid=1535678" title="Pitcairn a Unia Europejska">
Pitcairn a Unia Europejska

Pitcairn jest brytyjskim terytorium zależnym, o statusie terytorium zamorskiego ("overseas territories"). Nie jest częścią Unii Europejskiej i tylko w minimalnym stopniu respektuje prawo wspólnotowe. Wspólne relacje dwustronne zostały ustanowione specjalną decyzją Rady 76/568/EWG. W latach 2000- 2007 otrzymała 2 mln euro z Europejskiego Funduszu Rozwoju, w latach 2008- 2013 przyznano kwotę w wysokości 2,4 mln euro. 

</doc>
<doc id="1535681" url="https://pl.wikipedia.org/wiki?curid=1535681" title="Ibrahim Tukiçi">
Ibrahim Tukiçi

Ibrahim Tukiçi (ur. 5 kwietnia 1926 w Szkodrze, zm. 24 maja 2004 w Tiranie) – albański wokalista i kompozytor, tenor.
Życiorys.
Pochodził z rodziny rzemieślniczej. Już w dzieciństwie związał się z zespołem muzycznym działającym w Szkodrze, gdzie śpiewał pieśni ludowe. W czasie okupacji przyłączył się do ruchu oporu, śpiewał wtedy głównie pieśni partyzanckie.
W 1945 rozpoczął służbę wojskową i wstąpił do Zespołu Artystycznego Armii Albańskiej, z którym występował do 1947 jako solista. W tym samym zespole występowali wówczas Maliq Herri, Gaqo Çako i Avni Mula. Po zakończeniu służby wojskowej wrócił do rodzinnej Szkodry, gdzie został mianowany solistą w zespole artystycznym miejscowego Domu Kultury. Wraz z zespołem występował na koncertach w kraju i za granicą (Bułgaria, ZSRR).
W 1952 wyjechał z kraju, aby rozpocząć studia w konserwatorium moskiewskim, pod kierunkiem Anatolija Doliwy. Dyplom obronił w 1957 i wkrótce potem wrócił do kraju. Tam został mianowany solistą stołecznego Teatru Opery i Baletu, występował także w Zespole Pieśni i Tańców Ludowych. Oprócz występów na scenie śpiewał arie operowe, romanse i ballady na koncertach, organizowanych na terenie całego kraju.
Na Festiwalu w Bukareszcie w 1953 r. otrzymał drugą nagrodę w kategorii „najlepszego wokalisty”. Zdobywał nagrody na konkursach wokalnych w Warszawie (1955) i w Wiedniu (1958). Od lat 60. poza działalnością na scenie uczył także w szkole muzycznej. W 1987 przeszedł na emeryturę. Za swoją działalność artystyczną został wyróżniony w 1951 tytułem Zasłużonego Artysty ( "Artist i Merituar") i w 1985 Artysty Ludu ( "Artist i Popullit").
Był ojcem dwóch muzyków albańskich – Genca i Davida Tukiçiego.

</doc>
<doc id="1535682" url="https://pl.wikipedia.org/wiki?curid=1535682" title="Telegramm für X">
Telegramm für X

Telegramm für X – sześciokrotnie platynowy album niemieckiego piosenkarza i pisarza piosenek Xaviera Naidoo z 2005 roku.

</doc>
<doc id="1535683" url="https://pl.wikipedia.org/wiki?curid=1535683" title="Valona">
Valona



</doc>
<doc id="1535687" url="https://pl.wikipedia.org/wiki?curid=1535687" title="Witold H. Paryski">
Witold H. Paryski



</doc>
<doc id="1535688" url="https://pl.wikipedia.org/wiki?curid=1535688" title="Dzięciur krasnogłowy">
Dzięciur krasnogłowy

Dzięciur krasnogłowy ("Melanerpes erythrocephalus") – gatunek średniej wielkości ptaka z rodziny dzięciołowatych (Picidae). Występuje w Ameryce Północnej. Jego liczebność spada, ale nie jest zagrożony wyginięciem.
Systematyka.
Dzięciur krasnogłowy jest jednym z wielu gatunków opisanych przez Karola Linneusza w jego pracy "Systema Naturae". Autor nadał mu nazwę "Picus erythrocephalus". Obecnie umieszczany jest w rodzaju "Melanerpes". Nazwa łacińska ptaka wywodzi się z języka greckiego, z połączenia dwóch wyrazów "erythros" „czerwony” i "kephalos" „głowa”.
Międzynarodowy Komitet Ornitologiczny (IOC) oraz autorzy "Handbook of the Birds of the World" uznają dzięciura krasnogłowego za gatunek monotypowy. Dawniej wyróżniano trzy podgatunki: "erythrocephalus", "brodkorbi" i "caurinus".
Morfologia.
Długość ciała około 24 cm; masa ciała 56–97 g.
Dorosłe osobniki czysto trójkolorowe, tył i ogon są czarne, głowa oraz szyja jaskrawoczerwona, natomiast cała część brzuszna jest głównie biała. Skrzydła są czarne z białymi lotkami. Dorosłe samce i samice są identyczne w upierzeniu. Młode są opierzone podobnie, jednak ich pióra mają brązowy odcień. Często można błędnie zidentyfikować ten gatunek jako dzięciura czerwonobrzuchego ("Melanerpes carolinus"), ponieważ pokrywają się regiony ich występowania. Dzięciur czerwonobrzuchy ma czerwone ubarwienie na plecach, szyi i głowie, jednak dzięciur krasnogłowy ma dużo głębszy odcień czerwonego, ponadto czerwone opierzenie całkowicie obejmuje jego głowę i szyję.
Zasięg występowania.
Występuje na południowo-środkowych i południowo-wschodnich krańcach Kanady oraz w środkowych i wschodnich Stanach Zjednoczonych. Północne populacje są wędrowne.
Status.
Międzynarodowa Unia Ochrony Przyrody (IUCN) od 2018 roku uznaje dzięciura krasnogłowego za gatunek najmniejszej troski (LC – "Least Concern"); wcześniej, od 2004 roku miał on status gatunku bliskiego zagrożenia (NT – "Near Threatened"), a od 1988 – najmniejszej troski.
Populacja dzięciura krasnogłowego od 1966 roku szybko spada w związku ze zwiększoną konkurencją w zajmowaniu gniazd ze strony szpaków oraz utratą miejsc gniazdowania (wycinka martwych drzew). W niektórych północno-wschodnich stanach Ameryki Północnej już nie gniazduje. Dzięciur krasnogłowy jest wymieniony jako jeden z zagrożonych gatunków w Kanadzie oraz w niektórych stanach USA. Liczebność ptaków spadła z powodu utraty siedlisk, spowodowanej przez likwidowanie suszek (martwych drzew), rozwój rolnictwa, regulację rzek oraz monokulturę upraw.

</doc>
<doc id="1535693" url="https://pl.wikipedia.org/wiki?curid=1535693" title="Melanerpes erythrocephalus">
Melanerpes erythrocephalus



</doc>
<doc id="1535695" url="https://pl.wikipedia.org/wiki?curid=1535695" title="Agent Pink">
Agent Pink

Agent Pink – nazwa nadana mieszance herbicydów i defoliantów używanych przez Siły Zbrojne Stanów Zjednoczonych podczas wojny w Wietnamie. Nazwa (dosł. mieszanka różowa) pochodzi od różowych pasków umieszczanych na beczkach, w których znajdowały się te substancje chemiczne. Agent Pink należał do tzw. tęczowych herbicydów i był używany jedynie w fazie „testów”, przed 1964 rokiem.
Jedynym aktywnym składnikiem tej mieszanki był kwas 2,4,5-trichlorofenoksyoctowy.

</doc>
<doc id="1535697" url="https://pl.wikipedia.org/wiki?curid=1535697" title="Lola Pagnani">
Lola Pagnani

Lola Pagnani (ur. 3 kwietnia 1972 w Rzymie) – włoska aktorka oraz tancerka baletowa. 
Życiorys.
Urodzona w Rzymie jako Anna Lola Pagnani Stavros, córka pisarza i scenarzysty Enzo Pagnaniego. Ukończyła paryską szkołę tańca współczesnego w wieku 17 lat, wzięła udział w światowym tournée grupy Momix, później pracowała nad choreografią Circe du Soleil w Montrealu. Była główną tancerką monachijskiej opery Liny Wertmüller, dyrygowanej przez Giuseppe Sinopoliego. Zaraz potem ukończyła Nowojorski Alvin Ailey American Dance Theater. Po studiach aktorskich wróciła do Włoch.
We Włoszech współpracowała ze znanymi twarzami teatru i kina, jak Ettore Scola i Giulio Base; występowała również dla Spike'a Lee, Johna Turturro i Abla Ferrara. Była również twarzą Lavazzy z Tullio Solenghi i Riccardo Garrone, później współpracowała z Maurizio Costanzo z jego telewizyjnym show. Zaproszono ją do współpracy z Enrico Montesano, Marco Columbro, Barbarą de Rossi, Blas Roca Rey, Enrico Brignano, Nino Manfredi, Vittorio Gassman oraz Shelley Winters, która umożliwiła jej prywatne studia w Los Angeles.

</doc>
<doc id="1535698" url="https://pl.wikipedia.org/wiki?curid=1535698" title="Vang Pao">
Vang Pao

Vang Pao (ur. 1929 w prowincji Xieng Khouang, zm. 6 stycznia 2011 w Clovis) – laotański wojskowy, generał major w armii Królestwa Laosu. Wywodził się z ludu Hmong i był przywódcą społeczności Hmongów w Stanach Zjednoczonych.
Młodość.
Vang Pao urodził się prawdopodobnie w 1931 w środkowej części Prowincji Xiangkhuang, w północnowschodnim Laosie. Pochodzenie z rodziny rolniczej wskazywało na to, że on również będzie uprawiał ziemię, ale w początkach lat czterdziestych XX wieku siły japońskie zajęły Indochiny Francuskie i okupowały je do zakończenia II wojny światowej. Dlatego kilkunastoletni Vang Pao, chcąc bronić swój lud przed najeźdźcą, zaciągnął się do francuskich wojsk kolonialnych.
W wojsku.
Francuscy oficerowie, a za nimi agenci alianckich wywiadów nazywali antyjapońską partyzantkę Hmongów „Meo Maquis”, czym nawiązywali do ruchu Wolnych Francuzów. Po wojnie wobec zagrożenia komunistycznego dowództwo francuskiej formacji "Groupement de Commandos Mixtes Aéroportés" (GCMA) awansowało Vang Pao na pierwszy stopień oficerski i skierowało do walki przeciw Việt Minhowi podczas I wojny indochińskiej. Francuzi wojnę przegrali i wycofali się z Indochin, ale Vang został w armii właśnie powstałego Królestwa Laosu. Był jedynym przedstawicielem Hmongów, który osiągnął w tej armii stopień generalski. We wstrząsanym zamachami stanu Laosie pozostał lojalny wobec dworu w Luang Prabang i jednocześnie popularnym przywódcą Hmongów. W latach sześćdziesiątych i siedemdziesiątych XX wieku generał Vang prowadził tzw. "„sekretną wojnę”", dowodząc szkolonymi i wyposażanymi przez CIA siłami partyzanckimi z powodzeniem zwalczającymi Pathet Lao i armię północnowietnamską (PAVN). Po obaleniu monarchii w partyzantce Hmongów doszło do podziału. Część z nich uznała klęskę, inni postanowili kontynuować walkę, z nadzieją na utworzenie niepodległego państwa Hmongów – Chao Fa. Ich powstanie zostało zdławione w latach 1977–1978 siłami armii laotańskiej wspieranymi przez wojska Wietnamu. Na resztki partyzantki Hmongów w sile kilkuset osób natrafił jeszcze w 2003 dziennikarz magazynu Time, Andrew Perrin.
Handel opium.
Kilku Amerykanów zaangażowanych w tajne operacje w Laosie twierdziło, że Vang Pao i jego oficerowie uprawiali na szeroką skalę handel opium w celu zdobycia funduszy na utrzymanie armii, jak również dla wzbogacenia się osobiście, przerzucając narkotyki samolotami Air America, rzekomej prywatnej kompanii lotniczej, w rzeczywistości operacyjnego ramienia CIA. Wśród oskarżających Vanga byli przedstawiciel USAID Ron Rickenbach, agent CIA Anthony Poshepny i fotograf John Everingham. Oskarżenia te potwierdził historyk i pisarz Alfred McCoy, który przeprowadzał wywiady z uprawiającymi mak Hmongami w Laosie pod koniec wojny.
Vang Pao w USA.
Gdy komuniści przejęli władzę w Laosie w roku 1975, generał Vang wyemigrował do Stanów Zjednoczonych. Cieszy się wielkim szacunkiem wśród osiadłych w USA Hmongów, z których wielu doświadczyło okropności wojny i represji, jakie na nich spadły po wojnie. Chociaż wśród młodych amerykańskich Hmongów, którzy w większości urodzili się w Stanach Zjednoczonych, jest mniej popularny, generalnie jest uważany za wpływowego przywódcę, co zawdzięcza zarówno swej obecnej pozycji, jak i sukcesom w czasie wojny.
Rząd Laosu, podobnie jak rządy Wietnamu, ChRL, Kuby i KRLD, są ostatnimi bastionami komunizmu. W połowie lat dziewięćdziesiątych XX wieku Vang Pao wspierany przez wpływowych amerykańskich sprzymierzeńców i szerokie rzesze Hmongów z USA zdołał powstrzymać sponsorowaną przez ONZ przymusową repatriację do Laosu tysięcy Hmongów – uchodźców w Tajlandii. Dla Hmongów było to wielkie zwycięstwo w walce o prawa człowieka. Uchodźcy w Tajlandii, zamieszkujący w większości obozy skupione wokół świątyni buddyjskiej Wat Tham Krabok, uzyskali prawo do pozostania na miejscu i – zamiast powrotu do Laosu – prawo do przemieszczenia i osiedlenia się w USA.
Przywódca Hmongów przeciwstawiał się naruszaniu praw człowieka przez komunistyczne władze Laosu w stosunku do Hmongów. Jednak w roku 2001 Vang Pao zaczął zmieniać swe stanowisko, publicznie wspierając normalizację stosunków amerykańsko-laotańskich w nadziei na złagodzenie kursu rządu laotańskiego wobec jego ludu. 
Od czasu, gdy Pathet Lao przejął władzę w Laosie w 1975 roku, mnożą się oskarżenia o łamanie przez komunistyczny rząd praw człowieka, w tym o ludobójstwo w stosunku do Hmongów, szczególnie gdy w roku 2001 rząd ogłosił, że lud Hmongów to w rzeczywistości międzynarodowe ugrupowanie terrorystyczne.
Oskarżenie o spisek.
4 czerwca 2007 roku, po długim dochodzeniu prowadzonym przez służby federalne pod kryptonimem „Operation Flawed Eagle”, amerykańskie sądy federalne wydały nakazy aresztowania Vang Pao i dziewięciu innych osób oskarżonych o próbę obalenia siłą rządu laotańskiego z naruszeniem amerykańskiej ustawy o neutralności. Po wydaniu nakazów około 250 funkcjonariuszy licznych instytucji i agencji rządowych, powołanych celem utrzymywania porządku prawnego w Stanach Zjednoczonych, rozpoczęło jednoczesne naloty na miejsca zamieszkania oskarżonych w środkowej i południowej Kalifornii, aresztując wszystkich podejrzanych. Akt oskarżenia stwierdza, że podejrzani dokonywali przeglądu broni, w tym karabinków szturmowych AK-47, granatów dymnych i pocisków rakietowych Stinger, z zamiarem zakupu ich i przesłania do Tajlandii, skąd miały być przerzucone przez granicę i dostarczone antyrządowym siłom oporu w Laosie. Jedynym nie-Hmongiem wśród aresztowanych był Harrison Jack, absolwent (1968) West Point, obecnie emerytowany oficer US Army, oskarżony o próby rekrutowania weteranów oddziałów sił specjalnych jako najemników do akcji zbrojnych w Indochinach.
15 czerwca oskarżeni stanęli przed ławą przysięgłych, a jednocześnie aresztowano jedenastego podejrzanego. Za próbę naruszenia "Ustawy o Neutralności Stanów Zjednoczonych" oraz usiłowanie zakupu i przerzutu broni oskarżonym grozi nawet kara dożywotniego więzienia. Generałowi Vang Pao i pozostałym Hmongom federalny sąd kalifornijski odmówił początkowo wyjścia z aresztu za kaucją, twierdząc, że mogą oni zbiec za granicę.
Od 4 czerwca aresztowanie Vang Pao napotykało narastającą falę krytyki. Wiece protestacyjne z udziałem tysięcy Hmongów i ich zwolenników miały miejsce w stanach Kalifornia, Minnesota, Michigan, Karolina Północna i Wisconsin. Kilku wysoko postawionych zwolenników Vang Pao skrytykowało kalifornijski sąd za wystawienie aktów aresztowania, argumentując, że Vang Pao jest historycznie ważnym sprzymierzeńcem USA, a obecnie wpływowym przywódcą zamieszkałych w Ameryce Hmongów. Wezwanie skierowane do republikańskiego gubernatora Arnolda Schwarzeneggera o oddalenie oskarżenia, z poparciem prezydenta Busha, wciąż czeka na odpowiedź. 
Przed swym aresztowaniem Vang Pao miał zostać uhonorowany poprzez nadanie jego imienia jednej ze szkół podstawowych w Madison (Wisconsin), ale propozycja ta spotkała się ze sprzeciwem ze strony Alfreda McCoya, który oskarża Vanga o udział w zbrodniach wojennych i handlu narkotykami, ale jego opinię podważa Gary Yia Lee i inni naukowcy. 18 czerwca 2007 roku Rada Szkolna Okręgu Madison głosowała za usunięciem nazwiska Vanga z listy kandydatów na patrona szkoły.
Zwolnienie z aresztu.
12 lipca, pod silnym naciskiem Hmongów i wpływowych amerykańskich zwolenników Vang Pao, kalifornijski sąd zgodził się uwolnić generała za kaucją 1,5 miliona USD z zabezpieczeniem w postaci nieruchomości zamieszkanych przez jego krewnych. Wiadomość ta zakończyła liczne wiece protestacyjne trwające całymi tygodniami w Kalifornii i innych stanach, wzywające do uwolnienia Vang Pao.

</doc>
<doc id="1535700" url="https://pl.wikipedia.org/wiki?curid=1535700" title="Basse Terre">
Basse Terre



</doc>
<doc id="1535701" url="https://pl.wikipedia.org/wiki?curid=1535701" title="Brąz koryncki">
Brąz koryncki

Brąz koryncki (także "mosiądz koryncki" lub "corinthiacum") – ceniony w starożytności stop, prawdopodobnie miedzi ze złotem lub srebrem (bądź też oboma). Uważa się również, że mógł być wysokiej jakości brązem, lub też rodzajem brązu produkowanego w Koryncie. Wzmianki o nim można znaleźć w niektórych antycznych tekstach, do naszych czasów nie zachowały się żadne przedmioty wykonane z brązu korynckiego.
Europa.
Ze wszystkich znanych w starożytności typów brązu i mosiądzu (znanego w łacinie jako "aes", w grece jako χαλκός), brąz koryncki był ceniony najwyżej, wyżej nawet niż złoto. Statuy, naczynia i inne obiekty wykonane z tego stopu były bezcenne. Rzymskie wazy i ornamenty z brązu korynckiego miały mieć większą wartość, niż gdyby były wykonane ze srebra czy złota. Wedle przekazów ze starożytności, m.in. Pliniusza Starszego, brąz koryncki dzielił się na trzy rodzaje, w zależności od metalu, dodawanego do miedzi – złota ("leutem"), srebra ("candidum") lub złota i srebra wymieszanego w równej proporcji z miedzią. Według Plutarcha i Cycerona, koryncki brąz w przeciwieństwie do większości innych stopów miedzi był odporny na ścieranie. Pliniusz wspominał również o czwartym, ciemnym stopie, znanym jako "hepatizon".
Wedle legendy, brąz koryncki powstał przez przypadek, podczas pożaru Koryntu w 146 p.n.e. po zdobyciu miasta przez Lucjusza Mummiusa Achaicusa, gdy przechowywane w mieście ogromne ilości złota, srebra i miedzi uległy stopieniu. Pliniusz uważał tę historię za niewiarygodną, albowiem już za jego czasów metoda produkcji brązu korynckiego była zaginiona, chociaż niektóre źródła opisywały proces jego wytwarzania, na który składały się obróbka termiczna, hartowanie, ługowanie i dogniatanie, zbliżony do niektórych technik pozłacania.
Poza Europą.
Przedmioty wykonane z brązu korynckiego wspomniane są w Biblii. Południowa brama Drugiej Świątyni w Jerozolimie, znana jako Piękna (Dzieje Apostolskie 3,2) podobno była wykonana z brązu korynckiego, bądź też nim pokryta. Jest również wspomniany w Księdze Ezdrasza (8,27, "złocisty spiż" w Biblii Tysiąclecia). Być może brązem korynckim był "drogocenny metal" (gr. "chalkolibanon") wspominany w Apokalipsie św. Jana 1,15; 2,18 w opisie nóg wizji Chrystusa. Józef Flawiusz relacjonuje, że zamożni Żydzi posiadali wyroby z brązu korynckiego.
Stop złota i miedzi, znany jako "tumbaga", był w powszechnym użyciu w prekolumbijskich kulturach środkowoamerykańskich. Jego skład był identyczny z brązem korynckim. Zbliżony proces metalurgiczny opisany został w egipskim papirusie, datowanym na IV wiek p.n.e.

</doc>
<doc id="1535702" url="https://pl.wikipedia.org/wiki?curid=1535702" title="Ulica Jasna w Warszawie">
Ulica Jasna w Warszawie

Ulica Jasna – ulica w warszawskiej dzielnicy Śródmieście, biegnąca od zbiegu ulic Zgoda, Przeskok i Złotej do placu Jana Henryka Dąbrowskiego.
Historia.
Jasna powstała w 1757 jako jedna z ulic jurydyki Bielino; wytyczono ją na osi pałacu marszałka Franciszka Bielińskiego przy ul. Królewskiej. Sięgała wtedy tylko do ul. Świętokrzyskiej; po jej zachodniej stronie wytyczono szereg parcel sięgających aż do ul. Szkolnej, z których powstały działki przypisane do obu ulic. Przeciwna strona Jasnej tworzyła w tym czasie wschodnią pierzeję rynku jurydyki Bielino, z którego powstał z czasem plac Zielony, dzisiejszy pl. Dąbrowskiego.
Nazwa ulicy została oficjalnie nadana w 1770. Ma charakter metaforyczny i topograficzny - jest związana z jej ówczesną rzadką zabudową.
Na wytyczonych parcelach pobudowano dworki według projektu Jakuba Fontany; w pierwszym okresie istnienia Bielina wyróżniał się jego autorstwa wielki dwór pod nr. 11/13, istniejący do 1944. Pozostałe budynki z tego okresu były znacznie skromniejsze: murowane dworki wznoszono nierzadko wraz z drewnianymi oficynami.
Mieszkańcami Bielina i ulicy Jasnej w dużej mierze byli rzemieślnicy i kupcy wyznania ewangelickiego, przybyli tu z Niemiec. Magnesem, który ich przyciągnął, były przywileje ekonomiczne: ceny zbywanych przez nich towarów mogły być niższe niż w Starej Warszawie, i przez to konkurencyjne. Dobrą passę przerwało zlikwidowanie przez władze pruskie jurydyki w 1796.
Przełom nastąpił dopiero po wybudowaniu w latach 1844-45 dworca kolei Warszawsko-Wiedeńskiej; zapoczątkowało to nowy rozdział w dziejach całej okolicy ul. Marszałkowskiej, w tym placu Zielonego i ulicy Jasnej. Bliskie sąsiedztwo dworca, a zarazem zaciszność sprawiły, że Jasna stała się atrakcyjnym miejscem do wznoszenia hoteli i kamienic czynszowych.
Jako pierwszy powstał dwupiętrowy dom Ciszewskiego pod nr. 22, wzmiankowany w 1844; niedługo potem dwie wielkie posesje przy Jasnej nabył architekt Piotr Frydrych. Wkrótce rozparcelował mniejszą z nich na kolejne działki, z których jedną nabył znany architekt Julian Ankiewicz, by niedługo potem pod nr. 17 wznieść własną, rodzinną kamienicę. Pozostałą część nabył znany fabrykant cegieł Kazimierz Granzow, i wkrótce wzniósł podobny obiekt, tyle że zwrócony fasadą na plac Zielony.
Większą z pozyskanych posesji Frydrych podzielił na cztery mniejsze; do 1866 wzniesiono tam pod nr. 26 hotel „Victoria”, należący do spółki "Mader&amp;Jacobi". Około 1893 łazienki hotelu ozdobiły malowidła olejne pędzla Wojciecha Gersona. W zbliżonym okresie powstały dwa budynki na dalszych częściach działki Frydrycha; obok w latach 1881-83 według projektu Witolda Lanciego wzniósł swój przyuliczny pałac przemysłowiec Karol Szlenkier.
W 1922 budynki położone przy pl. Jana Henryka Dąbrowskiego zaliczane dotąd do Jasnej otrzymały odrębną numerację; jednak wielkie zmiany przyniosła dopiero parcelacja terenów Szpitala Dzieciątka Jezus leżących pomiędzy ulicami Świętokrzyską, Zgoda, Marszałkowską i placem Wareckim (obecnie plac Powstańców Warszawy). W okresie 1896–1901 wyburzono dawne zabudowania szpitalne, wytyczając na ich miejscu nowe ulice, w tym przedłużenie Jasnej do ul. Zgoda.
Pierwszym obiektem wybudowanym przy nowym odcinku ulicy był gmach "Filharmonii Warszawskiej", znanej po 1955 jako Filharmonia Narodowa. Autor projektu, Karol Kozłowski, nadał siedzibie filharmonii formę eklektycznej, nakrytej efektownym dachem budowli wzorowanej na paryskiej Operze. Po kilku latach walory estetyczne gmachu Filharmonii stały się słabo widoczne z powodu gęstej zabudowy przecznic i braku właściwej perspektywy.
Budowę "Filharmonii Warszawskiej" ukończono w 1901; dwa lata później powstała projektowana także przez Kozłowskiego efektowna kamienica pod nr. 2. Również w 1903 przeprowadzono rozbiórkę kamienicy Strausów przy ul. Świętokrzyskiej; ów dom przegradzał Jasną, uniemożliwiając dwa lata połączenie jej starego i nowego odcinka. Wkrótce przy Jasnej wzniesiono szereg kamienic o bogatej ornamentyce fasad i wielkich witrynach sklepowych w przyziemiach, m.in. pod nr 8 i 10 powstały narożne kamienice projektu Dawida Landego wzniesione dla znanego spekulanta budowlanego Maksymiliana Harczyka. Eklektyczne i secesyjne detale nowych budynków świetnie harmonizowały z gmachem filharmonii. Jasna stała się jedną z najlepiej zabudowanych ulic w mieście.
Nowy, południowy odcinek ulicy miał początkowo charakter mieszkaniowy; z czasem jednak zaczęły się lokować przy nim instytucje ubezpieczeniowe i banki, tworząc zaczątek finansowego "city".
Również wielopiętrowe kamienice mieszkalne zaczęły z biegiem czasu pełnić rolę biurowców; wynajęte lokale mieszkalne pomieściły przedstawicielstwa licznych firm finansowych. Metamorfozę taką przeszła kamienica pod nr. 4, mieszcząca od 1913 biura "Towarzystwa Ubezpieczeń od Ognia"; również pod nr. 6 od 1818 miał swą siedzibę "Bank Spółek Zarobkowych i Gospodarczych".
Naprzeciwko, pod numerem 1, według projektu Jana Heuricha wzniesiono w latach 1912-17 wczesnomodernistyczny gmach "Banku Towarzystw Spółdzielczych", znany też jako "Dom pod Orłami" – jedno z najwybitniejszych dzieł architektury polskiej początków XX wieku.
Także w 1913 ukończono budowę budynku "Teatru Nowoczesnego", wzniesionego pod nr. 3 według projektu Czesława Przybylskiego; nowy teatr wraz z "Filharmonią Warszawską" stworzyły enklawę placówek kulturalnych w śródmieściu miasta.
Najpóźniej wzniesionym obiektem stanowiącym o finansowym i wielkomiejskim charakterze okolicy był gmach "Pocztowej Kasy Oszczędności", przypisany jednak numeracji ul. Świętokrzyskiej; wzniesiony w 1921 według projektu Józefa Handzelewicza, został rozbudowany w 1930 na podstawie obliczeń konstrukcyjnych Stefana Bryły. W latach dwudziestych XX wieku przy Jasnej w dalszym ciągu lokowały się poważne firmy i ich przedstawicielstwa, działało kilka redakcji gazet, m. in: "Pediatrii Polskiej", "Głosu Lokatorskiego" i "Ekonomisty".
Przy początkowym odcinku ulicy działały kawiarnia, cukiernia i restauracja; pozostałe, liczne sklepy oferowały książki, obuwie marki "Dobrochód" czy części zamienne do automobili marki Ford. Przy Jasnej mieściły się także dwa sklepy kolonialne oraz salon sprzedaży motocykli i rowerów "Maison Ormonde".
Dawne przedwojenne fotografie ukazują Jasną jako tętniącą życiem ulicę, pełną nowoczesnych aut, wielkomiejskich kamienic i ich eleganckich, zamożnych mieszkańców. Ten sielankowy obraz zburzył 1939 – całkowicie spłonął gmach "Filharmonii Warszawskiej", zaś narożna kamienica pod nr. 8 została trafiona bombą. 
W dniach od 1 sierpnia do 4 września 1944, tj. dnia zburzenia budynku, w hotelu „Victoria” kwaterował sztab sztab komendanta Okręgu Warszawskiego AK płk. Antoniego Chruściela, ps. „Monter”. W 1944 zniszczeniu uległa niemal cała zabudowa w okolicy ul. Świętokrzyskiej; ocalał jedynie silnie uszkodzony narożny gmach PKO. Pozostałe obiekty mimo uszkodzenia nadawały się do odbudowy, jednak część z nich rozebrano – przepadł budynek Teatru Nowoczesnego, hotel „Victoria” oraz kilka kamienic. 
Powojenna niedbała odbudowa zmieniła wygląd niemal wszystkich obiektów przy Jasnej; najlepiej zachowanymi obiektami są kamienice 10, 17 i 19.

</doc>
<doc id="1535704" url="https://pl.wikipedia.org/wiki?curid=1535704" title="Wabik">
Wabik

Wabik – przyrząd do wabienia zwierzyny poprzez imitowanie głosów zwierząt i ptaków. Przy pomocy wabika myśliwy wydaje odgłosy godowe lub oznaczające znalezienie pokarmu.
Rodzaje wabików:

</doc>
<doc id="1535706" url="https://pl.wikipedia.org/wiki?curid=1535706" title="Bradley Haddin">
Bradley Haddin



</doc>
<doc id="1535707" url="https://pl.wikipedia.org/wiki?curid=1535707" title="CSS Olustee">
CSS Olustee



</doc>
<doc id="1535708" url="https://pl.wikipedia.org/wiki?curid=1535708" title="CSS Chameleon">
CSS Chameleon



</doc>
<doc id="1535712" url="https://pl.wikipedia.org/wiki?curid=1535712" title="Amadeo Ortega">
Amadeo Ortega

Amadeo Ortega – piłkarz paragwajski, napastnik.
Jako piłkarz klubu River Plate Montevideo był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Ortega nie zagrał w żadnym meczu.
Ortega wziął udział w turnieju Copa América 1937, gdzie Paragwaj zajął 4. miejsce. Zagrał w 3 meczach - z Urugwajem (zdobył 2 bramki), Brazylią i Peru.

</doc>
<doc id="1535714" url="https://pl.wikipedia.org/wiki?curid=1535714" title="10 Brygada Pancerno-Motorowa">
10 Brygada Pancerno-Motorowa



</doc>
<doc id="1535715" url="https://pl.wikipedia.org/wiki?curid=1535715" title="Władysław Dybowski (biolog)">
Władysław Dybowski (biolog)

Władysław Dybowski (ur. 18 kwietnia 1838 w Adamarynie, zm. 27 sierpnia 1910 w Wojnowie koło Lubczy) – polski biolog, brat Benedykta, autor wielu wartościowych publikacji naukowych na tematy zoologiczne i paleontologiczne.
Życiorys.
Urodził się w Adamarynie, w powiecie mińskim. Gimnazjum ukończył w Mińsku Litewskim, uniwersytet w Dorpacie. Członek korporacji akademickiej Konwent Polonia. Od 1876 wykładał w Dorpacie jako docent, ale z powodu dokuczliwej choroby serca i nabytego jeszcze w dzieciństwie kalectwa musiał opuścić uniwersytet i osiąść w majątku Niańkowo w Nowogródzkiem, gdzie od tej chwili prowadził swą działalność naukową.
Brat, zesłaniec, a jednocześnie biolog, dostarczał mu z Syberii bogate materiały, głównie bezkręgowce wodne. Władysław opracowywał te materiały z niesłychaną starannością, publikując szereg rozpraw i monografii, które rozsławiły jego imię w świecie naukowym. Ostatnie 10 lat życia spędził w majątku swej siostry w Wojnowie, pracując, pomimo pogłębiającej się choroby.
Dorobek naukowy.
Władysław Dybowski ma na swym koncie około 100 publikacji, głównie z dziedziny zoologii i paleontologii. Do najważniejszych należą jego rozprawy o koralach kopalnych oraz o systematyce i anatomii mięczaków i gąbek. Oprócz głównej dziedziny swoich badań interesował się też florystyką i etnografią, drukując w różnych czasopismach naukowych. Z prac warto wymienić: "Studien über die Spongien des Russischen Reiches mit besonderer Berücksichtigung der Spongienfauna des Baikalsees" (Petersburg, 1880), "Monographie der Spongilla sibirica" (Dorpat, 1884), "Die Gasteropoden Fauna du Baicalsees" (Petersburg, 1875), "Supplement a la faune des Mollusques du lac Baical" (Petersburg, 1909).
Upamiętnienie.
W Legnicy, nazwiskiem Władysława Dybowskiego upamiętniono jedną z ulic.
Linki zewnętrzne.
Publikacje Władysława Dybowskiego dostępne w serwisie Polona

</doc>
<doc id="1535716" url="https://pl.wikipedia.org/wiki?curid=1535716" title="Pseudohistoria">
Pseudohistoria

Pseudohistoria – termin najczęściej określający zamieszczane w pewnych książkach tezy o podłożu historycznym, ale odbiegające od standardów metod historycznych w taki sposób, by przedstawić ich wnioski w złym świetle. Prace, które przedstawiają kontrowersyjne wnioski dotyczące nowych, przypuszczalnych lub spornych dowodów historycznych, w szczególności dotyczące polityki, wojska czy religii, są często określane mianem pseudohistorii.

</doc>
<doc id="1535718" url="https://pl.wikipedia.org/wiki?curid=1535718" title="Tony Meo">
Tony Meo

Tony Meo (ur. 4 października 1959 w Londynie) – angielski snookerzysta.
Szkolny przyjaciel Jimmy'ego White'a.
W gronie zawodowców od 1979 roku. W swojej karierze wygrał jeden turniej rankingowy, British Open w 1989. W finale pokonał Deana Reynoldsa 13:6. W tym samym roku dotarł do półfinału mistrzostw świata, gdzie przegrał z Johnem Parrottem 7:16. 20 lutego 1988 roku w meczu Rothmans Matchroom League ze Stephenem Hendrym uzyskał breaka maksymalnego 147 punktów. Mecz został rozegrany w Winding Wheel Centre w Chesterfield. Wraz z Steve'em Davisem czterokrotnie triumfował w mistrzostwach świata par (1982, 1983, 1985, 1986). Dwa razy, w latach 1986–1987, został mistrzem Anglii zawodowców (English Professional Championship), również dwukrotnie triumfował w Australian Masters (1981, 1985).
Zakończył karierę w 1997 roku.

</doc>
<doc id="1535721" url="https://pl.wikipedia.org/wiki?curid=1535721" title="Okręty podwodne typu Trident">
Okręty podwodne typu Trident



</doc>
<doc id="1535728" url="https://pl.wikipedia.org/wiki?curid=1535728" title="Köse Bahir Mustafa Pasza">
Köse Bahir Mustafa Pasza

Köse Bahir Mustafa Pasza (zm. w kwietniu 1765) - często nazywany w literaturze po prostu jako Mustafa Bahir był tureckim politykiem żyjącym w XVIII wieku. Z pochodzenia Turek urodzony w Çorlu.
Był trzykrotnym wielkim wezyrem (1 lipca 1752-16 lutego 1755, 30 kwietnia 1756-3 grudnia 1756, 29 września 1763-30 marca 1765). Miał bardzo antyrosyjskie poglądy polityczne. Jego dymisja w marcu 1765 umożliwiła rozwinięcie dyplomatycznych kontaktów z Polską. Dlatego do Stambułu pojechał Karol Boscamp-Lasopolski. Mustafa Pasza krytykował plany sojuszu polsko-rosyjskiego.

</doc>
<doc id="1535729" url="https://pl.wikipedia.org/wiki?curid=1535729" title="Eimsbuttel">
Eimsbuttel



</doc>
<doc id="1535731" url="https://pl.wikipedia.org/wiki?curid=1535731" title="Bernabé Rivera (piłkarz)">
Bernabé Rivera (piłkarz)

Bernabé Rivera – paragwajski piłkarz, napastnik.
Jako piłkarz klubu Sportivo Luqueño był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Nie zagrał jednak w żadnym meczu.
Rivera nigdy nie wziął udziału w turnieju Copa América.

</doc>
<doc id="1535732" url="https://pl.wikipedia.org/wiki?curid=1535732" title="Bernabe Rivera">
Bernabe Rivera



</doc>
<doc id="1535733" url="https://pl.wikipedia.org/wiki?curid=1535733" title="Ewangelia Macieja">
Ewangelia Macieja

Ewangelia Macieja – zaginiony, powstały w II wieku apokryf Nowego Testamentu, którego rzekomym autorem miał być Maciej Apostoł (według Dz 1,15-26 wybrany w miejsce Judasza Iskarioty).
O ewangelii wzmiankują Klemens Aleksandryjski, Orygenes, Euzebiusz z Cezarei (który określił ją jako heretycką) i Hieronim ze Strydonu (który określił ją jako apokryf).
Można przypuszczać, że fragmenty tej ewangelii mają zabarwienie gnostyckie – Klemens Aleksandryjski w liście napisał: "Podobno również Maciej tak nauczał, że trzeba walczyć z ciałem i lekceważyć je, w najmniejszym zaś stopniu nie folgować jego pragnieniu rozkoszy, lecz stosować karę, duszę natomiast rozwijać za pośrednictwem wiary i poznania".

</doc>
<doc id="1535734" url="https://pl.wikipedia.org/wiki?curid=1535734" title="Bob Chaperon">
Bob Chaperon

Robert "Bob" Chaperon (ur. 18 maja 1958 roku) – kanadyjski snookerzysta.
W gronie zawodowców od 1984 roku.
Jedyny, obok Cliffa Thorburna, zwycięzca turnieju rankingowego pochodzący z Kanady. W 1990 roku sensacyjnie triumfował w British Open, pokonując w finale Alexa Higginsa 10:8. Oprócz tego sukcesu, jego najlepszym wynikiem był ćwierćfinał Grand Prix w 1987 roku (porażka z Johnem Parrottem 2:5).
W 1990 roku wraz z Cliffem Thorburnem i Alainem Robidoux zdobył Drużynowy Puchar Świata po finałowym zwycięstwie z reprezentacją Irlandii Północnej.
W 1981 roku zwyciężył w Canadian Open.
Zakończył karierę w 2001 roku, od tego czasu okazyjnie występuje w amatorskich rozgrywkach w pool bilardzie.

</doc>
<doc id="1535735" url="https://pl.wikipedia.org/wiki?curid=1535735" title="Wincenty Zawisza">
Wincenty Zawisza

Wincenty Czarny Zawisza herbu Przerowa – polski dyplomata, łowczy łęczycki w latach 1758-1760 i 1763-1781. Był szambelanem Stanisława Augusta Poniatowskiego w 1764 roku.
Życiorys.
Był członkiem konfederacji generalnej 1764 roku. W 1764 roku był elektorem Stanisława Augusta Poniatowskiego z województwa łęczyckiego i posłem łęczyckim na sejm elekcyjny.
W 1744 roku nabył dobra sobockie (dziś miejscowość Sobota koło Bielawy). 
W latach 1765-1767 był polskim "chargé d’affaires" w Holandii. Do Hagi dotarł w maju 1765. Przebieg jego misji nie jest dokładnie znany. Wiadomo jedynie, że miał zbierać informacje gospodarcze i inspirować holenderską prasę do zaangażowania się po stronie polskich interesów.

</doc>
<doc id="1535736" url="https://pl.wikipedia.org/wiki?curid=1535736" title="Australijski Uniwersytet Narodowy">
Australijski Uniwersytet Narodowy

Australijski Uniwersytet Narodowy () – australijska uczelnia państwowa z siedzibą w Canberze.
Według prestiżowego rankingu czasopisma "Times Higher Education" jest jedynym australijskim uniwersytetem sytuującym się w grupie 20 najlepszych na świecie (w zestawieniu za rok 2008 zajął 16. miejsce). Jest również jedyną uczelnią działającą na mocy ustawy przyjętej przez australijski parlament federalny, co miało miejsce 1 sierpnia 1946. Powołanie go do życia było częścią pakietu reform wprowadzonych tuż po II wojnie światowej przez rząd Bena Chifleya w ramach powojennej „odbudowy” (co należy rozumieć raczej jako przestawianie państwa i społeczeństwa z powrotem na warunki pokoju – zniszczenia były w Australii stosunkowo bardzo niewielkie).
Struktura.
Podstawowym założeniem przy tworzeniu ANU było, że ma on być nie tylko placówką dydaktyczną, ale też wysokiej klasy ośrodkiem badawczym. Z tego względu podzielony został na siedem kolegiów – które oferują studia na podobnych zasadach jak inne uczelnie, począwszy od poziomu licencjackiego – oraz dziewięć szkół, w których prowadzone są przede wszystkim badania, zaś dydaktyka obejmuje tylko studia II i III stopnia (magisterskie i doktoranckie).
Szkoły.
Szkoły zgrupowane są w Instytucie Studiów Zaawansowanych ("Institute of Advanced Studies"):

</doc>
<doc id="1535738" url="https://pl.wikipedia.org/wiki?curid=1535738" title="Charles Lee (dyplomata)">
Charles Lee (dyplomata)



</doc>
<doc id="1535739" url="https://pl.wikipedia.org/wiki?curid=1535739" title="Wandsbek (okręg administracyjny)">
Wandsbek (okręg administracyjny)

Wandsbek, Bezirk Wandsbek – okręg administracyjny w północno-wschodniej części Hamburga. Z ponad 416 tysiącami mieszkańców jest najliczniejszym okręgiem Hamburga. W jego skład wchodzi 18 dzielnic.
Dzielnice.
W skład okręgu wchodzi 18 dzielnic "(Stadtteil)":

</doc>
<doc id="1535740" url="https://pl.wikipedia.org/wiki?curid=1535740" title="Gerardo Romero">
Gerardo Romero

Gerardo Romero (1906 - ?) – piłkarz paragwajski, napastnik (prawy łącznik). Wzrost 171 cm, waga 75 kg.
Jako piłkarz klubu Club Libertad był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Zagrał tylko w jednym meczu - z Belgią.
Romero nigdy nie wziął udziału w turnieju Copa América.

</doc>
<doc id="1535744" url="https://pl.wikipedia.org/wiki?curid=1535744" title="Jakob Henrick Düben">
Jakob Henrick Düben

Jakob Henrick Düben – szwedzki dyplomata żyjący w XVIII wieku.
Był związany z prorosyjską „partią czapek” ("Mösspartiet"). We wrześniu 1767 roku przysłany do Warszawy jako nowy poseł szwedzki przy dworze polskim. Odwołany w listopadzie 1769 roku po zwycięstwie wyborczym profrancuskiej „partii kapeluszy” ("Hattpartiet").
Jego krewnym był również związany z „partią czapek” polityk Joachim von Düben.

</doc>
<doc id="1535752" url="https://pl.wikipedia.org/wiki?curid=1535752" title="Sally Hawkins">
Sally Hawkins

Sally Cecilia Hawkins (ur. 27 kwietnia 1976 w Londynie) − brytyjska aktorka, nagrodzona Srebrnym Niedźwiedziem podczas 56. MFF w Berlinie.
Życiorys.
Sally Hawkins jest córką autorów i ilustratorów książek dla dzieci, Jacqui i Colina Hawkinsów. Dorastała w południowo-wschodniej części Londynu – Dulwichu, gdzie uczęszczała do James Allen's Girls' School, który ukończyła w 1994 roku. W 1998 ukończyła Royal Academy of Dramatic Arts (RADA).
W 2000 roku zaczęła grać w sztukach teatralnych, m.in. szekspirowskich "Wiele hałasu o nic", "Sen nocy letniej", "Błędne pojęcie" i ekranizacji powieści Federica Garcíi Lorki "Dom Bernarda Alby". W 2002 roku Hawkins wystąpiła w filmie Mike’a Leigha "Wszystko albo nic". Następnie zagrała w telewizyjnej produkcji "Złodziejka", na podstawie powieści Sary Waters; film był nominowany do nagrody BAFTA. W tym samym roku wystąpiła u boku Imeldy Staunton w dramacie "Vera Drake", nominowanym do Oscara.
W 2006 roku Hawkins otrzymała angaż do sztuki "The Winterling" w Royal Court Theatre. Tego samego roku zagrała w filmie "Malowany welon" u boku Naomi Watts i Edwarda Nortona. W BBC Radio 4 udzieliła głosu w serialu "Concrete Cow", wystąpiła również w sitcomie "Mała Brytania". W 2007 roku wystąpiła w filmie w reżyserii Woody’ego Allena "Sen Kasandry" u boku Colina Farrella i Ewana McGregora. W 2008 roku została nagrodzona Srebrnym Niedźwiedziem podczas 56. MFF w Berlinie za rolę w filmie "Happy-Go-Lucky, czyli co nas uszczęśliwia". Za ten sam film otrzymała również Złoty Glob dla najlepszej aktorki w filmie komediowym lub musicalu.

</doc>
<doc id="1535761" url="https://pl.wikipedia.org/wiki?curid=1535761" title="Stanisław Kobyliński">
Stanisław Kobyliński

Stanisław Franciszek Kobyliński (ur. 27 września 1888 w Kobylanach-Kozach, zm. 31 grudnia 1974 w Warszawie) − major piechoty Wojska Polskiego.
Życiorys.
Urodził się w rodzinie Ignacego i Barbary z Kobylińskich, jako najstarszy z pięciorga dzieci: Grzegorz (ur. 12 marca 1891), Maria (ur. 9 września 1893), Apolonia (ur. 29 czerwca 1896) i Wincenty (ur. 30 września 1898). Wykształcenie zdobył w polskim Gimnazjum Podlaskim w Siedlcach. Ze względu na brak uprawnień państwowych szkoły polskiej maturę uzyskał w 1913 w Warszawie. Po maturze pracował w firmie Braci Borkowskich w Grodnie pomagając stamtąd rodzinie. 
W dniu wybuchu I wojny światowej 1 sierpnia 1914 został powołany do rosyjskiej armii. Dostał przydział do 149 pieszej grodzieńskiej drużyny, mającej za zadanie ochronę przepraw na Bugu. W maju 1916 r. został skierowany do szkoły oficerskiej w Pskowie, którą ukończył w stopniu starszego lejtnanta (por.). 
Po rewolucji lutowej w 1917 został wcielony do I Korpusu Polskiego dowodzonego przez gen. Dowbor-Muśnickiego. W 1918 roku, w stopniu podkapitana, pełnił służbę w 7 pułku strzelców polskich. Początkowo korpus ten wobec walk rewolucyjnych zachowywał neutralność, jednak po zaatakowaniu przez Gwardię Czerwoną rozgromił bolszewików, zdobył miasto Bobrujsk i osadził się w tamtejszej twierdzy. 
Po pokoju brzeskim Bobrujsk został przejęli Niemcy, którzy bez walki rozwiązali I Korpus. Stanisław Kobyliński wrócił do kraju, a dokładnie 11 listopada 1918 zgłosił się jako porucznik do organizującego się 22 pułku piechoty w Siedlcach. 8 lipca 1920, podczas wojny z bolszewikami, został przeniesiony z baonu zapasowego 22 pułku piechoty do VI Lubelskiego baonu etapowego na stanowisko dowódcy. Podczas walki został ranny w bitwie pod Równem. 
Po zakończeniu wojny kontynuował zawodową służbę wojskową w 22 pp w Siedlcach. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 240. lokatą w korpusie oficerów piechoty. 1 grudnia 1924 roku został mianowany majorem ze starszeństwem z dniem 15 sierpnia 1924 roku i 63. lokatą w korpusie oficerów piechoty. W 1925 został dowódcą II batalionu w macierzystym pułku. W marcu 1926 został zwolniony ze stanowiska dowódcy II/22 pp i przeniesiony służbowo do Powiatowej Komendy Uzupełnień Siedlce na trzy miesiące, w celu odbycia praktyki poborowej. We wrześniu tego roku został przeniesiony do nowo powstałej Powiatowej Komendy Uzupełnień Wilno Miasto na stanowisko kierownika I referatu administracji rezerw. 23 grudnia 1927 roku został przeniesiony do kadry oficerów piechoty z pozostawieniem na dotychczas zajmowanym stanowisku w PKU Wilno Miasto. W listopadzie 1928 ogłoszono jego przeniesienie do Powiatowej Komendy Uzupełnień Siedlce na stanowisko pełniącego obowiązki komendanta. W lipcu 1929 został zwolniony z zajmowanego stanowiska i pozostawiony bez przynależności służbowej z równoczesnym oddaniem do dyspozycji dowódcy Okręgu Korpusu Nr IX. Z dniem 30 listopada 1929 został przeniesiony w stan spoczynku.
W 1940 został aresztowany w Wilnie, przewieziony do Moskwy i osadzony w więzieniu Łubianka. Po umowie premiera Sikorskiego za Stalinem wypuszczony z więzienia wstąpił do Polskich Sił Zbrojnych w ZSRR. Razem z armią przez Persję przeszedł do Palestyny. W Palestynie ukończył roczny kurs specjalistów administracji państwowej. W 1947 powrócił do kraju. Zmarł 31 grudnia 1974. Pochowany został w kwaterze dowborczyków na warszawskim Cmentarzu Wojskowym na Powązkach (kwatera A18-5-21).
Stanisław Kobyliński w styczniu 1920 ożenił się z Ireną Sawicką, z którą miał syna Jerzego (ur. 1921) − późniejszego oficera Kedywu Okręgu Wilno Armii Krajowej ps. „Bejka” oraz córkę Marię Barbarę (1927−2003), po mężu Adamczyk.

</doc>
<doc id="1535771" url="https://pl.wikipedia.org/wiki?curid=1535771" title="Giuseppe dall'Oglio">
Giuseppe dall'Oglio

Giuseppe dall'Oglio – był agentem Stanisława Augusta Poniatowskiego w Republice Weneckiej. 
Życiorys.
Pierwsza wzmianka o nim pochodzi z 25 maja 1766 roku. Wiadomo, że tego dnia składał królowi polskiemu i ministrom raport ze swej działalności w Wenecji. Działalność ta jest jednak zupełnie nie zbadana.

</doc>
<doc id="1535772" url="https://pl.wikipedia.org/wiki?curid=1535772" title="Przedstawiciele dyplomatyczni Polski we Włoszech">
Przedstawiciele dyplomatyczni Polski we Włoszech

Jako pierwszy stałe polskie placówki dyplomatyczne w krajach włoskich starał się tworzyć Stanisław August Poniatowski, który poszukiwał w nich wsparcia finansowego.
Poczet przedstawicieli dyplomatycznych Polski we Włoszech.
Zjednoczone Włochy.
13 VI 1940 – likwidacja placówki wobec zerwania stosunków dyplomatycznych

</doc>
<doc id="1535775" url="https://pl.wikipedia.org/wiki?curid=1535775" title="Melissa Leo">
Melissa Leo

Melissa Chessington Leo bądź Margaret May II (ur. 14 września 1960 w Nowym Jorku) − amerykańska aktorka filmowa i telewizyjna, laureatka Oscara za drugoplanową rolę w filmie "Fighter" w 2010 roku. Wcześniej nominowana za pierwszoplanową rolę w filmie "Rzeka ocalenia" w 2008 roku.
Życiorys.
Leo urodziła się w Nowym Jorku jako córka nauczycielki Peggy i rybaka Arnolda. Studiowała na Stanowym Uniwersytecie Nowego Jorku Purchase, jednak studiów nie ukończyła. W 1984 roku dostała angaż do serialu "Wszystkie moje dzieci", o jej rolę ubiegała się Julia Roberts. Z aktorem Johnem Heardem ma syna Johna Matthew (ur. w 1987). Przez długi czas występowała w serialach: "Policjanci z Miami", "Prawo i porządek", "Dowody zbrodni", "Weronika Mars". W 2004 roku została zaangażowana do filmu w reżyserii Alejandro Gonzáleza Iñárritu "21 gramów", w którym wystąpiła u boku Benicio del Toro, Naomi Watts, Seana Penna, Charlotte Gainsbourg i Cleii DuVall. Cała obsada otrzymała nagrodę Stowarzyszenia Krytyków Stanu Phoenix. W 2006 roku wystąpiła w filmie w reżyserii Tommy’ego Lee Jonesa "Trzy pogrzeby Melquiadesa Estrady". Dwa lata później film "Rzeka ocalenia" z jej główną rolą został bardzo wysoko oceniony przez krytyków: Leo otrzymała nagrodę Independent Spirit Awards; Międzynarodowa Akademia Prasy nominowała aktorkę do swoich corocznych nagród Satelitów w kategorii najlepsza aktorka w filmie dramatycznym. Za rolę w tym filmie aktorka otrzymała także nominacje do Oscara dla najlepszej aktorki pierwszoplanowej i nagrody Gildii Aktorów Filmowych.
Rok późnej aktorka wystąpiła w aż ośmiu filmach, głównie w drugoplanowych rolach. W "Weronika postanawia umrzeć" według powieści Paulo Coelho wcieliła się w postać pensjonariuszki zakładu dla psychicznie chorych, natomiast w komedii romantycznej "Wszyscy mają się dobrze" zagrała u boku Roberta De Niro i Drew Barrymore. W 2010 roku aktorka otrzymała jedną z głównych ról w serialu "Treme", który opowiada historię życia mieszkańców Nowego Orleanu po przejściu huraganu Katrina. W tym samym roku aktorka wystąpiła w dwóch znaczących dramatach: w "Conviction" wcieliła się w postać policjantki Nancy Taylor, które zeznaje przeciwko bratu głównej bohaterki (w tej roli Hilary Swank), natomiast w "Fighterze" w reżyserii Davida O. Russella zagrała matkę dwójki bokserów, partnerując tym samym Christianowi Bale'owi, Markowi Wahlbergowi i Amy Adams. Za rolę w tym ostatnim filmie Leo otrzymała Złoty Glob dla najlepszej aktorki drugoplanowej i Oscara.
Linki zewnętrzne.
 

</doc>
<doc id="1535776" url="https://pl.wikipedia.org/wiki?curid=1535776" title="Kaplica Czaszek w Kudowie-Zdroju">
Kaplica Czaszek w Kudowie-Zdroju

Kaplica Czaszek – zabytek sakralny znajdujący się w Kudowie-Zdroju, w dzielnicy Czermna. Kaplica położona jest w odległości ok. 1 km od centrum Kudowy, w dolinie rzeki Czermnicy.
Historia.
Kaplicę zbudował w latach 1776–1784 ksiądz Wacław Tomaszek (czes. Václav Tomášek), z pochodzenia Czech, proboszcz parafii w Czermnej. W 1776 r. w skarpie koło dzwonnicy w pobliżu kościoła ksiądz Tomaszek zauważył ludzkie czaszki i kości. Wezwał grabarza J. Langera i kościelnego J. Schmidta. Razem zaczęli wygrzebywać znajdujące się płytko pod ziemią szczątki. Nie spodziewali się, że natrafią na tak dużą liczbę ludzkich kości. Były to kości ofiar wojen na ziemi kłodzkiej, prawdopodobnie z czasów wojny trzydziestoletniej, prusko-austriackiej i szerzących się po niej epidemiach cholery w XVII i XVIII w. oraz z wojny siedmioletniej (1756–1763). Szczątki te pochodziły głównie z obszaru dzisiejszego cmentarza parafialnego.
Ksiądz Tomaszek postanowił wydobyć wszystkie szczątki. Polecił grabarzowi i kościelnemu oczyścić, wybielić kości wraz z czaszkami i zgromadzić w kaplicy. Ten fakt oraz doznany wstrząs podczas zwiedzania w 1775 r. katakumb w Rzymie zrodził pomysł wybudowania kaplicy ossuarium. Budowę kaplicy wspomaganą przez Leopolda von Leslie rozpoczęto w 1776 r. Po wybudowaniu kaplicy ks. Tomaszek z grabarzem Langerem przez blisko 20 lat zbierali w rejonie Kudowy, Dusznik i Polanicy ludzkie szczątki i gromadzili je. Prace przy wystroju kaplicy trwały do 1804 r. Przejęci spotkaniem z przemijalnością świata i śmierci, ks. Tomaszek i grabarz Langer postanowili, aby 20 lat po śmierci ich szczątki też spoczęły w tym miejscu. Ks. Tomaszek zmarł w 1804 r.
Architektura.
Niewielka barokowa kaplica murowana posadowiona na podstawie kwadratu, usytuowana została pomiędzy kościołem św. Bartłomieja a wolnostojącą dzwonnicą. Ściany i sklepienie wnętrza kaplicy pokrywa ok. 3 tys. ciasno ułożonych czaszek i kości ludzkich, ofiar wojen oraz epidemii chorób zakaźnych. Dalsze 20–30 tys. szczątków leży w krypcie pod kaplicą. Na ścianie głównej znajduje się niewielki skromny ołtarz z barokowym krucyfiksem, na którym leżą ciekawsze okazy czaszek. Wśród piszczeli i czaszek ułożonych warstwami przy ścianach kaplicy znajdują się dwie drewniane rzeźby aniołów, jeden z trąbką i napisem łacińskim „Powstańcie z martwych”, drugi z wagą i napisem łacińskim „Pójdźcie pod sąd”. Przed wejściem stoi pomnik z trójjęzycznym napisem po niemiecku, czesku i polsku: „Ofiarom wojen ku upamiętnieniu, a żywym ku przestrodze 1914”.
W kaplicy eksponowane są czaszki: grabarza Langera, sołtysa Czermnej i jego żony, czaszka Tatara (świadczy o tym jej anatomia), czaszka ze zmianami chorobowymi oraz kość udowa człowieka o wzroście ok. 2 metrów (prawdopodobnie Szweda), źle zrośnięta kość kończyny. Ślady kul nosi czaszka sołtysa Martinca, który w czasie wojny siedmioletniej (1756–1763) został rozstrzelany przez Prusaków za to, że przeprowadzał wojska austriackie przez Błędne Skały. Jego żona zginęła od ciosu ostrym narzędziem (ślad na czaszce), próbując zasłonić męża własnym ciałem.

</doc>
<doc id="1535777" url="https://pl.wikipedia.org/wiki?curid=1535777" title="Wolf Heinrich Wickedé">
Wolf Heinrich Wickedé

Wolf Heinrich Wickedé – dyplomata pracujący dla Stanisława Augusta Poniatowskiego. Pochodził z Westfalii.
Życiorys.
W związku ze staraniami króla Stanisława Augusta o pożyczkę w Hamburgu, Wickedé został uchwałą senatu z 24 marca 1768 rezydentem polskim w Hamburgu, Lubece i Bremie. Pracował na placówce od 1768 do 1786 roku z tytułem „ministra-rezydenta JKMości (i Najjaśniejszej Rzeczypospolitej Polskiej) w okręgu Dolnej Saksonii” z siedzibą w Hamburgu. W latach 1787-1791 pracował na placówce w Amsterdamie.
Przed królem polskim zaprotegował go poseł brytyjski w Warszawie Thomas Wroughton. 

</doc>
<doc id="1535778" url="https://pl.wikipedia.org/wiki?curid=1535778" title="Dyskografia Eleny Paparizou">
Dyskografia Eleny Paparizou

Ten artykuł zawiera informacje na temat dyskografii greckiej piosenkarki Eleny Paparizou.
Albumy studyjne.
Poniższe albumy zostały wydane i były na listach przebojów w Grecji i na Cyprze.
Single.
Single wydane poza Grecją i Cyprem.
Wszystkie Single CD wydane poza Grecją i ich pozycje na zagranicznych listach przebojów: Szwecja (SWE), Rumunia (ROM), Niemcy (GER), Rosja (RUS), Belgia (BEL) i Stany Zjednoczone (US).

</doc>
<doc id="1535779" url="https://pl.wikipedia.org/wiki?curid=1535779" title="Viola Davis">
Viola Davis

Viola Davis (ur. 11 sierpnia 1965 w St. Matthews) – amerykańska aktorka, laureatka m.in. Oscara i Złotego Globu za rolę w filmie "Płoty", dwóch nagród Tony, nagrody Emmy i BAFTA.
Życiorys.
Ukończyła Rhode Island College w 1988 roku oraz The Juilliard School. W 2001 roku została nagrodzona nagrodą Tony za rolę Tonyi w sztuce "King Hedley II". W kinie po niewielkich rolach w takich filmach jak "Co z oczu, to z serca", "Traffic" (reż. Steven Soderbergh), "Kate i Leopold" otrzymała pierwszą znaczącą rolę w ekranizacji powieści Stanisława Lema "Solaris". Jej następne filmy, takie jak "Daleko od nieba", "World Trade Center" i "Niepokój" były wielokrotnie nagradzane.
W 2007 roku wystąpiła w filmie "Noce w Rodanthe" u boku Richarda Gere'a oraz Diane Lane. Jej następny film "Wątpliwość", gdzie Davis zagrała z Meryl Streep, Philipem Seymourem Hoffmanem i Amy Adams został bardzo wysoko oceniony przez krytykę, a sama Davis została nominowana do Oscara i Złotego Globu jako najlepsza aktorka drugoplanowa. Otrzymała również dwie nominacje do nagrody Gildii Aktorów Ekranowych: jako najlepsza aktorka drugoplanowa i najlepszy zespół aktorski w filmie.
Następnie aktorka wystąpiła w thrillerze "Stan gry" Kevina Macdonalda, grając u boku Helen Mirren, Russella Crowe’a, Rachel McAdams i Bena Afflecka. Davis dołączyła też do obsady serialu "Wszystkie wcielenia Tary". Rok 2010 przynosi role w dwóch komediach: w filmie "Jedz, módl się", adaptacji popularnej powieści, wcieliła się w postać najlepszej przyjaciółki głównej bohaterki granej przez Julię Roberts. W filmie akcji "Wybuchowa para" partnerowała Cameron Diaz i Tomowi Cruise.
W 2010 roku otrzymała nagrodę Tony dla najlepszej aktorki pierwszoplanowej w sztuce, za rolę w przedstawieniu "Fences".
W 2011 roku, aktorka wystąpiła w głównej roli w filmie "Służące", adaptacji bestsellerowej powieści pod tym samym tytułem, grając u boku Emmy Stone i Jessiki Chastain. Za rolę w tym obrazie Davis dostała Satelitę dla najlepszej aktorki w filmie fabularnym, oraz nominację do Złotego Globu i nominację do Oscara. W tym samym roku aktorka pojawiła się w tragikomedii "Strasznie głośno, niesamowicie blisko" w reżyserii Stephena Daldry’ego, występując u boku Toma Hanksa i Sandry Bullock. W 2016 zagrała w filmie "Płoty" w roli żony głównego bohatera. Za tę rolę dostała Oscara w kategorii aktorki drugoplanowej.
Życie prywatne.
Od 2003 roku związana z Juliusem Tennonem. W 2011 para adoptowała dziewczynkę o imieniu Genesis.

</doc>
<doc id="1535780" url="https://pl.wikipedia.org/wiki?curid=1535780" title="Bill Werbeniuk">
Bill Werbeniuk

Bill Werbeniuk, właśc. William Alexander Werbeniuk (ur. 14 stycznia 1947 w Winnipeg, zm. 20 stycznia 2003 w Vancouver) – kanadyjski snookerzysta.
Kariera.
Jeden z czołowych snookerzystów lat 80. XX wieku, choć nigdy nie triumfował w turnieju rankingowym. Jego najlepszym wynikiem był finał Lada Classic w 1983 roku (ostatnia edycja nierankingowa), gdzie przegrał ze Steve'em Davisem 5:9.
W mistrzostwach świata cztery razy dochodził do ćwierćfinału (1978, 1979, 1981, 1983).
W 1982 roku wraz z Cliffem Thorburnem i Kirkiem Stevensem zdobył Drużynowy Puchar Świata po finałowym zwycięstwie nad reprezentacją Anglii.
Styl bycia.
Znany z masywnej postury; ważył ok. 130 kilogramów. Cierpiał na drżenie samoistne, którego skutki uśmierzał propranololem. W połowie lat 80. Światowa Federacja Snookera wprowadziła kontrole antydopingowe, w efekcie czego ww. środek został uznany za nielegalny w użyciu. Po tym wydarzeniu kariera Werbeniuka załamała się, do czego doszły problemy z alkoholem (w trakcie swojej kariery notorycznie wypijał przed meczami spore ilości piwa).
W 1977 roku nie zagrał w mistrzostwach świata, bowiem przegapił datę zgłoszenia do turnieju.
Po meczu kwalifikacyjnym do mistrzostw świata w 1990, który przegrał z Nigelem Bondem 1:10, przyznał, że przed jego rozpoczęciem wypił 24 kufle piwa i osiem podwójnych porcji wódki. Był to jednocześnie jego ostatni mecz w Main Tourze. Wobec nieskutecznych prób zerwania z nałogami i licznych ostrzeżeń ze strony Światowej Federacji w 1990 roku zrezygnował z występów międzynarodowych i powrócił do Kanady. Od tego czasu grywał okazjonalnie w pool bilarda.
Otyłość, alkoholizm i problemy z propranololem znacznie wpłynęły na jego stan zdrowia. Ostatnie trzy miesiące życia spędził w szpitalu Ridge Meadows w Maple Ridge na przedmieściach Vancouver, gdzie zmarł z powodu niewydolności krążenia.

</doc>
<doc id="1535781" url="https://pl.wikipedia.org/wiki?curid=1535781" title="Opera w Sydney">
Opera w Sydney



</doc>
<doc id="1535782" url="https://pl.wikipedia.org/wiki?curid=1535782" title="Grochowiec Wielki">
Grochowiec Wielki



</doc>
<doc id="1535783" url="https://pl.wikipedia.org/wiki?curid=1535783" title="Horace St Paul">
Horace St Paul

Horace St Paul – brytyjski dyplomata żyjący w XVIII wieku. 
Pochodził ze szlacheckiej rodziny w Northumbrii. Siedzibą rodu był Ewart Park niedaleko Berwick on Tweed. St Paul jest autorem dzienników z wojny siedmioletniej (1756-1763). 
W latach 1776-1778 był brytyjskim ambasadorem w Sztokholmie.
Jego synem był Sir Horace David Cholwell St Paul, 1st Baronet (1775-1840) poseł do parlamentu.

</doc>
<doc id="1535785" url="https://pl.wikipedia.org/wiki?curid=1535785" title="Charles Keene">
Charles Keene

Charles Keene (ur. 1741, zm. 1807) - brytyjski dyplomata.
W latach 1787-1788 pełnił funkcję brytyjskiego "Chargé d’affaires" w Sztokholmie. Wcześniej zastępował ambasadora Thomasa Wroughtona.

</doc>
<doc id="1535788" url="https://pl.wikipedia.org/wiki?curid=1535788" title="Henry John Spencer">
Henry John Spencer

Henry John Spencer (ur. 20 grudnia 1770, zm. 3 lipca 1795) – brytyjski polityk i dyplomata.
Jego ojcem był George Spencer, 4. książę Marlborough. Henry John Spencer kształcił się w Eton College i Christ Church w Oxfordzie. W roku 1790 wybrany do parlamentu z okręgu Woodstock. przez krótki czas potem był sekretarzem William Eden, 1. barona Auckland, wówczas brytyjskiego ambasadora w Hadze. Potem (1790) sam przejął jego stanowisko.
W latach 1793–1795 był brytyjskim ambasadorem w Sztokholmie. W 1795 uzyskał stanowisko ambasadora w Berlinie, lecz niedługo pełnił ten urząd. 3 lipca 1795 zmarł w Berlinie w wieku zaledwie 24 lat.

</doc>
<doc id="1535792" url="https://pl.wikipedia.org/wiki?curid=1535792" title="Joseph Ewart">
Joseph Ewart

Joseph Ewart (ur. 1759, zm. 1792) – brytyjski dyplomata.
W latach 1788-1791 Ewart był posłem brytyjskim w Sztokholmie.

</doc>
<doc id="1535793" url="https://pl.wikipedia.org/wiki?curid=1535793" title="Vaterland – Tajemnica III Rzeszy">
Vaterland – Tajemnica III Rzeszy

Vaterland – Tajemnica III Rzeszy (ang. "Fatherland") – amerykański film telewizyjny na podstawie napisanej w 1992 powieści "Vaterland" angielskiego pisarza i dziennikarza Roberta Harrisa. Zrealizowany został w 1994 w czeskiej Pradze.
Budynek w którym znajduje się filmowa główna kwatera SS, to w rzeczywistości siedziba Radia Wolna Europa/Radia Wolność. Po drugiej stronie ulicy, podczas II wojny światowej mieściła się kwatera Gestapo, sprawującego pieczę nad Protektoratem Czech i Moraw. Albert Speer to prawdziwa postać; masywne budynki powojennego Berlina, które widzimy w filmie stworzono na podstawie jego planów. Także wspominany Joseph P. Kennedy Sr. to postać prawdziwa.
Fabuła.
Film pokazuje alternatywną wersję historii: Hitler zwyciężył w Europie, pokonał także Imperium Brytyjskie zrzucając na Londyn dwie bomby atomowe. Stany Zjednoczone po porażce w Normandii wycofały się z konfliktu w Europie i w ramach odwetu za Pearl Harbor zrzucają latem 1945 bombę atomową na Japonię. Upokorzony generał Eisenhower po powrocie do USA, przechodzi na emeryturę; w 1947 król Edward i królowa Wallis zasiadają na brytyjskim tronie na wygnaniu, a premier Churchill umiera na wygnaniu w Kanadzie w maju 1953. Jedynie na wschodzie Rosjanie prowadzą walki partyzanckie. Świat powoli odradza się z wojennego koszmaru.
Pod koniec lat 50. Hitler zdołał stworzyć iluzję cywilizowanego kraju, jednak w dalszym ciągu istniała bariera – przepływ informacji znajdował się pod ścisłą kontrolą.
Jest rok 1964, w Berlinie – stolicy superimperium Germanii trwają przygotowania do 75 rocznicy urodzin Führera; na uroczystości zaproszony zostaje nowo wybrany prezydent USA – Joseph P. Kennedy Senior, w którym Hitler widzi szansę na odbudowę stosunków dyplomatycznych i stworzenie sojuszu przeciwko wciąż wojującym Rosjanom.
Dziennikarze z całego świata również zostali zaproszeni, by relacjonować to zdarzenie, a także przekazać ludziom obraz „ludzkiej” Germanii. W jednej z grup reporterów znajduje się Charlie Maguire, która zostaje przypadkiem wplątana w intrygę zabójstw politycznych mogących zachwiać planami Führera. Wraz z poznanym SS-Sturmbannführerem Xavierem Marchem, próbuje rozwikłać tytułową tajemnicę III Rzeszy.

</doc>
<doc id="1535794" url="https://pl.wikipedia.org/wiki?curid=1535794" title="Aleksy Husarzewski">
Aleksy Husarzewski

Aleksy Onufry Husarzewski, także Hussarzewski herbu Sas i Prus (ur. 1714, zm. 25 grudnia 1782) – polski dyplomata, komisarz królewski, starosta lipieński.
Życiorys.
Od młodości związany z rodziną Poniatowskich, cieszył się ich zaufaniem. Od około 1764 pełnił funkcję nieformalnego przedstawiciela króla Stanisława Augusta Poniatowskiego w Gdańsku, od 1764 jako komisarz do spraw przyjęcia palowego, od 1768 komisarz palowy, zaś w 1770 uczynił go generalnym komisarzem królewskim w Gdańsku (1770-1782). Był uważany za zaufanego człowieka Poniatowskiego, "de facto" królewskiego ministra zagranicznej propagandy prasowej, m.in. był odpowiedzialny za kontakty pomiędzy dworem królewskim a zagranicznymi dziennikami (takimi jak "Courier du Bas-Rhin" i "Nouvelles Extraordinaires de Divers Endroits").

</doc>
<doc id="1535795" url="https://pl.wikipedia.org/wiki?curid=1535795" title="Australia (film 2008)">
Australia (film 2008)

Australia − amerykańsko-australijski melodramat w reżyserii Baza Luhrmanna z głównymi rolami Nicole Kidman i Hugh Jackmana. Scenariusz opracował m.in. Ronald Harwood autor scenariusza do "Pianisty" Romana Polańskiego. Polska premiera filmu odbyła się 26 grudnia 2008 roku.
Fabuła.
Północna Australia, rok 1939, trwa II wojna światowa. Lady Sarah Ashley (Nicole Kidman), brytyjska arystokratka, dziedziczka farmy bydlęcej, niespodziewanie zostaje wdową. Na dodatek brytyjscy magnaci postanowili odebrać jej ziemię. Kobieta nie poddaje się i łączy swe siły (niechętnie) z poganiaczem bydła Droverem (Hugh Jackman). Razem pędzą ponad 1500 sztuk bydła przez setki mil australijskich ziem. Gdy docierają do Darwin, miasto zostaje zbombardowane przez japońskie lotnictwo, które kilka miesięcy wcześniej zniszczyło Pearl Harbor. Oboje angażują się w walkę, nie tylko z wrogiem, ale i o własne wspólne szczęście.
Produkcja.
Pierwotnie Baz Luhrmann planował nakręcić widowiskowy film o Aleksandrze Wielkim z rolami Leonardo DiCaprio i Nicole Kidman według scenariusza Davida Hare’a. Jednak reżyser oraz studio zrezygnowało z projektu, ze względu na wyprodukowanie wcześniej filmu Olivera Stone’a o tej samej tematyce.
Gdy prace na planie ruszyły, ekipa musiała opuścić plener, gdyż okolice nawiedziła pierwsza od ponad 100 lat powódź.
Premiera.
Studio 20th Century Fox prognozowało 5-dniowe otwarcie filmu w kinach na 18 milionów USD. Jednak film nie ściągnął ludzi do kin i zarobił niecałe 2,5 miliona USD.

</doc>
<doc id="1535796" url="https://pl.wikipedia.org/wiki?curid=1535796" title="Australia (ujednoznacznienie)">
Australia (ujednoznacznienie)



</doc>
<doc id="1535797" url="https://pl.wikipedia.org/wiki?curid=1535797" title="Ekonomia Unii Europejskiej">
Ekonomia Unii Europejskiej



</doc>
<doc id="1535798" url="https://pl.wikipedia.org/wiki?curid=1535798" title="Franz de Paula Gundaccar von Colloredo-Mannsfeld">
Franz de Paula Gundaccar von Colloredo-Mannsfeld

Franz de Paula Gundaccar von Colloredo-Mannsfeld (niem. "Franz de Paula Adam Gundackar Joseph Rudolf Johannes Nepomuc Hieronymus Franz Xaver Wilhelm, cr Fürst von Colloredo-Mannsfeld", ur. 28 maja 1731 w Wiedniu, zm. 27 października 1807 tamże) – austriacki książę, dyplomata i polityk.
16 listopada 1765 roku wyznaczono go na szefa misji dyplomatycznej w Polsce, by pogratulować Stanisławowi Augustowi wstąpienia na tron. W latach 1767–1770 był austriackim ambasadorem w Hiszpanii, a w latach 1788–1806 ostatnim wicekanclerzem Świętego Cesarstwa Rzymskiego.
Dwukrotnie żonaty, po raz pierwszy 6 stycznia 1771 roku z hrabianką Marią Izabellą von Mansfeld-Vonderort (1750–1794), z którą miał pięcioro dzieci. Jego drugą żoną została 8 października 1797 roku, hrabina Maria Józefa von Schrattenbach (1750–1806).

</doc>
<doc id="1535799" url="https://pl.wikipedia.org/wiki?curid=1535799" title="Koman">
Koman

Osoby o nazwisku Koman:
Osoby o imieniu Koman:
Inne:

</doc>
<doc id="1535800" url="https://pl.wikipedia.org/wiki?curid=1535800" title="CSS Shenandoah">
CSS Shenandoah

CSS Shenandoah – żaglowy pełnorejowiec "Sea King" zakupiony przez marynarkę Skonfederowanych Stanów Ameryki w brytyjskiej stoczni "River Clyde", z przeznaczeniem do działań krążowniczych podczas wojny secesyjnej jako rajder przeciwko statkom i okrętom Unii w końcowym okresie wojny. Budowany przez Brytyjczyków z myślą używania go na trasie do Indii miał solidny żelazny szkielet kryty poszyciem z drewna tekowego, był więc szczególnie odporny na porastanie wodorostami i skorupiakami. Była to jednostka o dużej dzielności morskiej, szybka i zwrotna. Dowódcą "Shenandoah" został kmd. James Waddell z Karoliny Północnej, który miał za sobą 20 lat służby w US Navy i CS Navy. "Shenandoah" oddał ostatni strzał wojny secesyjnej na wodach subarktycznych w pobliżu Aleutów.
Początki.
Po zakończeniu prac w stoczni "Sea King" wyszedł 8 października w morze, rzekomo w rejs do Bombaju, w rzeczywistości udał się do portu Funchal na Maderze, gdzie spotkał się z parowcem "Laurel", który dostarczył na pokład brakujących oficerów i członków załogi szkieletowej, działa, amunicję i resztą wyposażenia. Po zakończeniu prac i dokooptowaniu do załogi marynarzy z tymczasowej załogi "Sea Kinga" oraz z "Laurela", zmieniono nazwę na CSS "Shenandoah" i wciągnięto na maszt nową, obowiązującą od 26 maja banderę CS Navy. Rajder był gotów do działania.
Rajd.
Jak uzgodniono wcześniej w Departamencie Marynarki Konfederacji CSS "Shenandoah" miał "poszukiwać i niszczyć" statki handlowe nieprzyjaciela na tych akwenach, gdzie dotąd CS Navy nie działała. Dlatego z Madery okręt udał się na południe, by po opłynięciu Przylądka Dobrej Nadziei podążyć ku Australii, a po wejściu na wody Pacyfiku skoncentrować się na atakowaniu flotylli wielorybniczych Unii.
W drodze wzdłuż wybrzeży Afryki rajder zajął sześć pryzów. Pięć z nich posłał na dno, szósty zaś (po skrzętnym podjęciu z morza rozbitków) został obsadzony własną załogą i odesłany z więźniami do Salvador de Bahia w Brazylii. 25 stycznia 1865 roku, wciąż z brakami w załodze (mimo dobrania pewnej liczby ochotników z pryzów), "Shenandoah" zawinął do Melbourne. Postój w tym porcie nie trwał długo, bowiem Waddell próbował werbować członków załogi, przez co popadł w konflikt z władzami. Na dodatek na ląd zeszło – i więcej nie wróciło – osiemnastu marynarzy, którzy wkrótce złożyli zeznania w konsulacie unionistów. Sprawa zakończyła się zwerbowaniem czterdziestu dwóch krążących wokół portu włóczęgów, którzy mieli w zwyczaju podróżować z wyspy na wyspę jako pasażerowie na gapę, i wyjściem w morze 18 lutego.
Na Oceanie Indyjskim i w pobliżu Australii rajder nie miał specjalnie szczęścia i mógł poszczycić się tylko jedną zdobyczą, ale po przybyciu na wody archipelagu Karolinów zatopił cztery statki wielorybnicze, a w okolicach Kurylów kolejny. Po trzech tygodniach żeglugi po pokrytym gęstą krą Morzu Ochockim i zdobyciu jednego tylko pryzu Waddell minął łańcuch Wysp Aleuckich i przez Morze Beringa wszedł aż na Ocean Arktyczny. 21 czerwca z gazety z San Francisco, znalezionej na jednym z pryzów, dowiedział się o kapitulacji gen. Roberta Lee, ale jednocześnie przeczytał apel konfederackiego prezydenta Jeffersona Davisa wzywającego do dalszej walki. Kontynuował więc swoje dzieło zniszczenia, topiąc dalszych dwadzieścia jeden pryzów, z czego jedenaście w ciągu zaledwie siedmiu godzin. Dopiero na początku sierpnia dowiedział się od napotkanego brytyjskiego statku, że wojna została w kwietniu zakończona.
"Shenandoah" przeszedł teraz błyskawiczną przemianę w statek handlowy. Całe uzbrojenie zniknęło pod pokładem, a burty przemalowano, by rajder wyglądał jak zwykły statek handlowy. 6 listopada zawinięto do Liverpoolu, gdzie Waddell poddał okręt Brytyjczykom, którzy zwrócili go Amerykanom.
Podsumowanie.
W trakcie swego rajdu "Shenandoah" zatrzymał w sumie trzydzieści osiem statków, z których trzydzieści dwa zniszczył, a sześć zwolnił. Tym samym był po "Alabamie" i obok "Floridy" najskuteczniejszym konfederackim rajderem. Pozostawał w morzu dwanaście miesięcy i siedemnaście dni, pokonując 58 tysięcy mil morskich, i jako jedyny okręt konfederacji dokonał okrążenia globu. Waddell wziął blisko tysiąc jeńców, nie tracąc nawet jednego człowieka w walce (dwóch marynarzy zmarło z chorób). Przyczyną było to, że rajder działał przeciwko nieuzbrojonym statkom (głównie wielorybniczym) i że największe natężenie tej działalności miało już po zakończeniu działań wojennych.

</doc>
<doc id="1535801" url="https://pl.wikipedia.org/wiki?curid=1535801" title="Hieronymus Karl von Colloredo-Mansfeld">
Hieronymus Karl von Colloredo-Mansfeld

Hieronymus Karl von Colloredo-Mansfeld (ur. 30 marca 1775 w Wetzlarze, zm. 23 lipca 1822 w Wiedniu) – austriacki generał podczas wojen napoleońskich.
Jego ojcem był dyplomata i polityk, książę Franz de Paula Gundaccar von Colloredo-Mannsfeld (1731–1807). Ożenił się 2 lutego 1801 roku z hrabianką Wilhelminą von Waldstein-Wartenberg (1775–1849), z którą dochował się dwojga dzieci: syna, Franciszka de Paula Gundackar, księcia von Colloredo-Mannsfelda (1802–1852), oraz córki, Wilhelminy Elżbiety (1804–1871).
Colloredo wstąpił w roku 1792 jako porucznik do armii austriackiej. Walczył w latach 1793-1794 we Flandrii a w 1809 we Włoszech.

</doc>
<doc id="1535802" url="https://pl.wikipedia.org/wiki?curid=1535802" title="Hotel umarlaków">
Hotel umarlaków

Hotel umarlaków () – niezależny film fabularny produkcji amerykańskiej z 2004 roku, łączący w sobie elementy horroru, czarnej komedii, a nawet musicalu, i wpisujący się w nurt podgatunków gore oraz slasher. Film, do własnego scenariusza, wyreżyserował Matthew Leutwyler, a jego światowa premiera odbyła się w marcu 2004 roku. Był on promowany sloganem reklamowym "To jest jak kiepski horror, tylko jeszcze gorsze". Przez krytyków został określony jako najlepszy niezależny horror roku.
Fabuła.
Szóstka przyjaciół – Kate (Bianca Lawson), jej chłopak David (Erik Palladino), Sara (Ever Carradine), Christian (Jeremy Sisto), Melody (Gina Philips) i Johnny (Oz Perkins) – wybiera się na ślub i wesele siostry jednego z nich. Podczas podróży, ciemną nocą, gubią drogę i trafiają do zapomnianego, sennego miasteczka w Teksasie o nazwie Lovelock. Grupa zatrzymuje się ostatecznie w jedynym w okolicach motelu, cieszącym się złą sławą, prowadzonym przez ekscentrycznego pana Wise'a (David Carradine). O ile noc mija w miarę spokojnie, tak nazajutrz z przerażeniem odkrywają, że właściciel i motelowy kucharz nie żyją. Miejscowy szeryf wszczyna śledztwo. Młodych przybyszów uważa za w najwyższym stopniu podejrzanych i zabrania im opuszczać miasto.
Na nieszczęście bohaterów, wbrew wcześniejszym przestrogom, jeden z nich, Johnny, otwiera pudełko, którego zawartość pozostawała ściśle skrywana przez właściciela hotelu przez wiele lat. Johnny od tego momentu staje się zombie i zaczyna mordować mieszkańców Lovelock, którzy w następstwie podzielają jego los, przechodząc podobną transformację. Wczesnym wieczorem bohaterowie spotykają się w miejscowym barze. Znajduje ich tam Johnny, który wraz ze swoimi nowymi kompanami atakuje bawiących się tam mieszkańców. Christian zostaje zabity siekierą, a David, Kate, Sara i Melody, w towarzystwie szeryfa, wracają do hotelu, by tam się ukryć przez żywymi trupami. Po drodze na ich samochód wpada Enus (Mark Kelly), który wyjaśnia, im jaką tajemnicę skrywał Wise w swoim pudełku. Gdy hordy żywych trupów uderzają na zabarykadowane schronisko bohaterów, tym pozostaje walka z nimi. Szeryf, Melody i Enus wybierają się na pobliski cmentarz, gdzie pochowany został syn Wise'a, którego zwłoki, w mniemaniu zajmującego się okultyzmem Enusa, mogą mieć kluczowe znaczenie dla krytycznej już sytuacji. Do grupy dołącza włóczący się po okolicach, przerażony doktor Riley (Vincent Ventresca). W trakcie wykopywania trumny, Enus ginie, zaatakowany przez jednego z mieszkańców.
Tymczasem David, Sara i Kate walczą z żywymi trupami, strzelając do nich z okien z utworzonej dzięki pomysłowości Sary broni. W międzyczasie David przemienia się w zombie i morduje swoją dziewczynę. Sara zostaje zaatakowana, lecz zabija opętanego piłą mechaniczną, która później przydaje się jej do walki z pozostałymi żywymi trupami. Melody, szeryf i Riley przyjeżdżają do centrum miasta, gdzie szeryf ginie z rąk jednego z kanibali. Melody zabija następnie Johnny'ego, który jako ostatni z opętanych pozostał przy życiu, a kolejnego dnia ona, Riley i Sara opuszczają opustoszałe miasto.
Nawiązania.
W filmie pojawiają się nawiązania do innych filmów, których bohaterami są żywe trupy, oraz do innych horrorów:

</doc>
<doc id="1535804" url="https://pl.wikipedia.org/wiki?curid=1535804" title="Antoniów (gmina)">
Antoniów (gmina)

Antoniów (od 1935 "Radomyśl nad Sanem") – dawna gmina wiejska istniejąca w latach 1934–1935 w woj. lwowskim (dzisiejsze woj. podkarpackie). Siedzibą władz gminy był Antoniów.
Gminę Antoniów utworzono 1 sierpnia 1934 roku w województwie lwowskim, w powiecie tarnobrzeskim, z dotychczasowych drobnych gmin wiejskich: Antoniów, Chwałowice, Nowiny, Orzechów, Pniów, Radomyśl nad Sanem, Witkowice, Wola Rzeczycka, Wrzawy (tylko przysiółek "Brzóza") i Żabno. 
Gminę zniesiono 5 lipca 1935 roku, a z jej obszaru utworzono gminę Radomyśl nad Sanem.

</doc>
<doc id="1535805" url="https://pl.wikipedia.org/wiki?curid=1535805" title="Manasterz (gmina)">
Manasterz (gmina)

Manasterz – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy był Manasterz.
Gminę Manasterz utworzono 1 sierpnia 1934 roku w województwo lwowskim, w powiecie przeworskim, z dotychczasowych drobnych gmin wiejskich: Hadle Kańczuckie, Hucisko Jawornickie, Łopuszka Wielka, Manasterz, Medynia Kańczucka, Tarnawka, Widaczów i Zagórze.
Po wojnie gmina Manasterz weszła w skład woj. rzeszowskiego (w powiecie przeworskim). Według stanu z dnia 1 lipca 1952 roku gmina składała się z 8 gromad: Hadle Kańczuckie, Hucisko Jawornickie, Łopuszka Wielka, Manasterz, Medynia Kańczucka, Tarnawka, Widaczów i Zagórze. Gmina Manasterz została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1535806" url="https://pl.wikipedia.org/wiki?curid=1535806" title="Ciekawy przypadek Benjamina Buttona (film)">
Ciekawy przypadek Benjamina Buttona (film)

Ciekawy przypadek Benjamina Buttona (ang. "The Curious Case of Benjamin Button") – amerykański melodramat z elementami fantastyki w reżyserii Davida Finchera z głównymi rolami Brada Pitta, Cate Blanchett i Tildy Swinton. Adaptacja opowiadania autorstwa Francisa Scotta Fitzgeralda z 1922 roku opublikowanego pod tym samym tytułem.
Fabuła.
Nowy Orlean, rok 1918 – koniec I wojny światowej. Na świat przychodzi Benjamin Button (Brad Pitt), lecz jego narodziny są czymś niezwykłym. Rodzi się jako osiemdziesięcioletni staruszek i stopniowo młodnieje. Jego ojciec przerażony brzydotą dziecka porzuca go na progu domu dla starców; tam Benjamin wychowuje się pod opieką troskliwej Queenie (Taraji P. Henson). Tutaj też poznaje swoją miłość – wnuczkę jednej z pensjonariuszek – Daisy (Cate Blanchett). Przez kolejne lata Benjamin zamiast starzeć się staje się coraz młodszy. Film opowiada historie o ludziach i o miejscach, o odnalezionych i utraconych miłościach, o radości życia i smutku śmierci, lecz również o tym, czego czas nie może zmienić.

</doc>
<doc id="1535808" url="https://pl.wikipedia.org/wiki?curid=1535808" title="Słocina (gmina)">
Słocina (gmina)

Słocina – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy była Słocina (obecnie dzielnica Rzeszowa).
Gminę Słocina utworzono 1 sierpnia 1934 roku w województwo lwowskim, w powiecie rzeszowskim, z dotychczasowych drobnych gmin wiejskich: Drabinianka, Krasne, Malawa, Matysówka, Palikówka, Pobitno, Słocina, Wilkowyja i Zalesie.
Po wojnie gmina Słocina weszła w skład woj. rzeszowskiego (nadal w powiecie rzeszowskim). Według stanu z dnia 1 lipca 1952 roku gmina składała się z 8 gromad: Krasne, Malawa, Matysówka, Palikówka, Słocina, Wilkowyja, Zalesie i Załęże.
Gmina Słocina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1535809" url="https://pl.wikipedia.org/wiki?curid=1535809" title="Franz von Colloredo">
Franz von Colloredo



</doc>
<doc id="1535810" url="https://pl.wikipedia.org/wiki?curid=1535810" title="Chmielów (gmina)">
Chmielów (gmina)

Chmielów – dawna gmina wiejska istniejąca w latach 1934–1954 w woj. lwowskimi rzeszowskim (dzisiejsze woj. podkarpackie). Siedzibą władz gminy był Chmielów.
Gminę Chmielów utworzono 1 sierpnia 1934 roku w województwo lwowskim, w powiecie tarnobrzeskim, z dotychczasowych drobnych gmin wiejskich: Alfredówka, Chmielów, Cygany, Dęba, Jadachy, Nagnajów, Rozalin i Tarnowska Wola.
Po wojnie gmina Chmielów weszła w skład woj. rzeszowskiego (nadal w powiecie tarnobrzeskim). Według stanu z dnia 1 lipca 1952 roku gmina składała się z 4 gromad: Chmielów, Cygany, Jadachy i Nagnajów. 1 stycznia 1949 roku z części obszaru gminy Chmielów utworzono nową gminę Dęba z siedzibą w Dębie.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1535811" url="https://pl.wikipedia.org/wiki?curid=1535811" title="Zbydniów (gmina)">
Zbydniów (gmina)

Zbydniów (od 1973 "Zaleszany") – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy był Zbydniów.
Gminę Zbydniów utworzono 1 sierpnia 1934 roku w województwo lwowskim, w powiecie tarnobrzeskim, z dotychczasowych drobnych gmin wiejskich: Kotowa Wola, Majdan Zbydniowski, Motycze Szlacheckie, Skowierzyn, Wólka Turebska, Zaleszany i Zbydniów.
Po wojnie gmina Zbydniów weszła w skład woj. rzeszowskiego (nadal w powiecie tarnobrzeskim). Według stanu z dnia 1 lipca 1952 roku gmina składała się z 9 gromad: Dzierdziówka, Kępie Zaleszańskie, Kotowa Wola, Majdan Zbydniowski, Motycze Szlacheckie, Skowierzyn, Wólka Turebska, Zaleszany i Zbydniów. 1 lipca 1952 roku do gminy Zbydniów przyłączono część obszaru gminy Radomyśl.
Gmina Zbydniów została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, utworzono natomiast jej terytorialny odpowiednik, gminę Zaleszany.

</doc>
<doc id="1535812" url="https://pl.wikipedia.org/wiki?curid=1535812" title="Lodovico Canale">
Lodovico Canale



</doc>
<doc id="1535813" url="https://pl.wikipedia.org/wiki?curid=1535813" title="Antoni Dominik Kotecki">
Antoni Dominik Kotecki

Antoni Dominik Kotecki (ur. 1741, zm. po 1807) – prezydent miasta Poznania, piwowar, prawnik.
Był reprezentantem Poznania na Sejmie Czteroletnim (1788-1789). Już wtedy był prezydentem tego miasta. Na sejmie towarzyszyli mu wójt Dionizy Szperna i sekretarz miejski Piotr Sobolewski.
Na prezydenta Poznania wybierany we wrześniu 1789 i 1793 roku. Później (do 1807 roku) znów piastował funkcję prezydenta Poznania.

</doc>
<doc id="1535814" url="https://pl.wikipedia.org/wiki?curid=1535814" title="Matthew Leutwyler">
Matthew Leutwyler

Matthew Steven Leutwyler (ur. 23 lipca 1969 w San Francisco, w stanie Kalifornia) – amerykański reżyser, okazjonalnie scenarzysta i producent filmowy.
Studiował w San Francisco Art Institute (SFAI). W 1999 zadebiutował jako reżyser i scenarzysta czarnej komedii "Śmierć w obiektywie" ("Road Kill") z udziałem Jennifer Rubin, Erika Palladino, Anthonye’ego Johna Denisona, Jeffreya Deana Morgana i Jona Polito. Film zdobył nagrodę Audience Award dla najlepszego filmu podczas Santa Barbara International Film Festival (SBIFF) i na New Haven Film Fest za najlepszą fabułę narracyjną. 
Jego komedia muzyczna grozy "Hotel umarlaków" ("Dead &amp; Breakfast", 2004), gdzie wystąpili m.in. Jeremy Sisto, Jeffrey Dean Morgan i David Carradine, zdobyła pozytywne recenzje krytyki, pięć prestiżowych nagród (na Shriekfest w Los Angeles, Rhode Island International Horror Film Festival w Providence, San Francisco Horrorfest i Weekend of Fear w Norymberdze) oraz nominację do nagrody Saturna jako najlepsza realizacja DVD.
Od 2002 współprodukował filmy dla wytwórni Ambush Entertainment. Prócz "Hotelu umarlaków", Ambush wyprodukowało nominowany do Oscara film "Walka żywiołów" ("The Squid and the Whale", 2005), z Jeffem Danielsem i Laurą Linney obsadzonych w rolach głównych.

</doc>
<doc id="1535815" url="https://pl.wikipedia.org/wiki?curid=1535815" title="Trześń (gmina w powiecie tarnobrzeskim)">
Trześń (gmina w powiecie tarnobrzeskim)

Trześń (od 1973 "Gorzyce") – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy była Trześń.
Gminę Trześń utworzono 1 sierpnia 1934 roku w województwie lwowskim, w powiecie tarnobrzeskim, z dotychczasowych drobnych gmin wiejskich: Furmany, Gorzyce, Koćmierzów, Motycze Poduchowne, Nadbrzezie, Ostrówek, Sokolniki, Trześń, Wielowieś, Wrzawy (główna część), Zalesie Gorzyckie i Zarzekowice.
1 kwietnia 1938 zniesiono gromadę Ostrówek, włączając ją do Nadbrzezia. 7 listopada 1938 część obszaru gminy Trześń (Nadbrzezie z Ostrówkiem, Zarzekowice i część Trześni) włączono do Sandomierza.
Po wojnie gmina Trześń weszła w skład woj. rzeszowskiego (nadal w powiecie tarnobrzeskim). Według stanu z dnia 1 lipca 1952 roku gmina składała się z 9 gromad: Furmany, Gorzyce, Koćmierzów, Motycze Poduchowne, Sokolniki, Trześń, Wielowieś, Wrzawy i Zalesie Gorzyckie.
Gmina Trześń została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, utworzono natomiast jej terytorialny odpowiednik, gminę Gorzyce.

</doc>
<doc id="1535816" url="https://pl.wikipedia.org/wiki?curid=1535816" title="Trześń (gmina w powiecie kolbuszowskim)">
Trześń (gmina w powiecie kolbuszowskim)

Trześń – dawna gmina wiejska (tzw. gmina jednostkowa) istniejąca do 1932 roku w woj. lwowskim (dzisiejsze woj. podkarpackie). Siedzibą gminy była Trześń.
W okresie międzywojennym gmina Trześń należała do powiatu kolbuszowskiego w województwie lwowskim. 1 kwietnia 1932 roku gmina została zniesiona a jej obszar włączony do gminy Niwiska.

</doc>
<doc id="1535817" url="https://pl.wikipedia.org/wiki?curid=1535817" title="Stefan Garczyński (wojewoda poznański)">
Stefan Garczyński (wojewoda poznański)

Stefan Garczyński herbu własnego (Garczyński) (ur. 1690 koło Zbąszynia, zm. 23 września 1755 tamże) – polski polityk i autor pism politycznych.
Życiorys.
Stefan Garczyński był synem chorążego poznańskiego Damiana i Anny z Radomickich. W szkołach na Śląsku (zapewne we Wrocławiu) zdobył wykształcenie, co miało wpływ na jego poglądy społeczno–gospodarcze. Jako zwolennik Sasów już od młodych lat brał udział w rozgrywkach politycznych ze stronnikami Stanisława Leszczyńskiego. Walczył pod Kaliszem w 1706, a wkrótce w randze kapitana brał udział 21 marca 1708 w bitwie pod Koniecpolem. W 1709 po śmierci ojca zajął się gospodarowaniem w swych majątkach oraz zaczął działać w administracji cywilnej. W 1713 i 1714 jako marszałek na sejmikach ziemskich szybko zdobył zaufanie wielkopolskiej szlachty. Zachowując sympatię do dworu saskich Wettynów, starał się jednak stać na uboczu walki politycznej, co pomogło mu w dalszej karierze. Od grudnia 1717 chorąży wschowski, który był angażowany do rozmaitych misji dyplomatycznych, m.in. brał udział w komisji do układów z Prusami w związku z wykupem starostwa drahimskiego i obwodu elbląskiego. Wchodził również w skład komisji do rokowań w sprawach pogranicza z Austrią, komisji kurlandzkiej i komisji powołanej do przejęcia skarbu oraz archiwum koronnego z depozytu u Szembeków. Znawca problemów prawnych, ponieważ powołano go obok J. Dunina i J. Małachowskiego do opracowania projektu reformy trybunałów, dokonanej na sejmie grodzieńskim 1726. Został kasztelanem gnieźnieńskim w 1729. Starał się zachować neutralność w latach 1733–1734, a mimo sympatii do Augusta III podpisał akt elekcji Stanisława Leszczyńskiego, lecz na sejm konwokacyjny nie pojechał. Oświadczył się ponownie po stronie Wettynów (uzyskał ich poparcie) po upadku Leszczyńskiego. Został kasztelanem kaliskim w 1737. 10 lipca 1737 roku podpisał we Wschowie konkordat ze Stolicą Apostolską. Następnie wchodził w skład komisji gdańskiej, która przekazywała Bironowi lenno kurlandzkie. Kasztelanem poznańskim został w 1748, a wojewodą kaliskim w 1749 oraz w 1750 otrzymał urząd wojewody poznańskiego. Jego siedzibą był Zbąszyń, który w 1751 wykupił wraz z kluczem majątków. Wprowadzał w mieście i 15 folwarkach w życie reformy, których projekty zrodziły się podczas jego podróży po Śląsku i Brandenburgii. Tutaj powstało również jego główne dzieło: "Anatomia Rzeczypospolitej Polskiej", w którym zawarł krytykę polskiej gospodarki oraz propozycje umiarkowanych reform gospodarczych. Anatomia... miała 3 wydania (1750, 1751, 1953). Był on także twórcą mów i odezw sejmowych oraz nie zachowanych laudiów dotyczących jego majątków. Zmarł nagle w Zbąszyniu 24 września 1755, a jak podejrzewano, otruty został przez służącego Szorsza – protestanta. Pochowany w kolegiacie zbąszyńskiej.
Przed rokiem 1742 poślubił Zofię z Tuchołków Czapską, podkomorzynę malborską. Miał 3 synów: Franciszka (stolnik kaliski i podkomorzy wschowski), Rudolfa Stefana (generał major, adiutant Stanisława Augusta, ojciec Antoniego), Edwarda (kasztelan rozpierski) oraz 3 córki: Ludwikę, Eleonorę i Teresę.
Twórczość.
Jego najważniejszym dziełem politycznym jest "Anatomia Rzeczypospolitey Polskiej…" (1749).
Przedmiotem jego troski była sytuacja w ówczesnej Polsce. Wielokrotnie wskazywał na konieczność przeprowadzenia reform w upadającym kraju. Zwracał uwagę na brak przemysłu i manufaktur, zły system podatkowy i stosunki własnościowe, na fatalne drogi i słabość miast. Niepokoiło go zrywanie sejmów i rozrzutność szlachty. Domagał się zwiększenia liczby wojska. Postulował także prowadzenie protekcjonalistycznej polityki państwa w stosunku do przemysłu i handlu oraz poprawę położenia chłopów.
Zwracał również uwagę na to, że powinności i podatki ciążące na chłopach są zbyt wysokie. Opowiadał się za zniesieniem pańszczyzny na rzecz czynszu. W dobrach Garczyńskiego chłopi mieli o wiele lepiej niż w sąsiednich wioskach. W swoich gospodarstwach wojewoda poznański wprowadził szereg zmian zgodnych z jego poglądami ekonomicznymi. Właściciel ziemski powinien być – według niego – swego rodzaju przedsiębiorcą, który powiększa swój kapitał przez inwestycje. Dzięki temu też stwarza miejsca zatrudnienia, co daje z kolei korzyści ludziom niższego stanu.
Ważniejsze utwory.
Ogłaszał ponadto liczne mowy i odezwy, sejmowe i okolicznościowe (informacja G. Korbuta, Estreicher rejestruje tylko 2, zobacz: poz. 1 i 3).

</doc>
<doc id="1535818" url="https://pl.wikipedia.org/wiki?curid=1535818" title="Gmina Trześń">
Gmina Trześń

dawne gminy:

</doc>
<doc id="1535820" url="https://pl.wikipedia.org/wiki?curid=1535820" title="Gina Philips">
Gina Philips

Gina Philips, właśc. Gina Consolo (ur. 10 maja 1970 w Miami Beach) – amerykańska aktorka, okazjonalnie producentka filmowa.
Studiowała na Uniwersytecie Pensylwańskim. Jako aktorka zadebiutowała na telewizyjnym ekranie epizodem w ostatnim sezonie serialu "Growing Pains" w 1992. Najbardziej znana z roli Patricii „Trish” Jenner w horrorze wyprodukowanym przez Francisa Forda Coppolę – "Smakosz" (2001).

</doc>
<doc id="1535821" url="https://pl.wikipedia.org/wiki?curid=1535821" title="NGC 5331-1">
NGC 5331-1

NGC 5331-1 – galaktyka spiralna znajdująca się w gwiazdozbiorze Panny. Została odkryta 13 maja 1793 roku przez Williama Herschela. Galaktyka ta jest powiązana grawitacyjnie z NGC 5331-2. Znajduje się w odległości około 450 milionów lat świetlnych od Ziemi.

</doc>
<doc id="1535822" url="https://pl.wikipedia.org/wiki?curid=1535822" title="Oz Perkins">
Oz Perkins

Oz Perkins, właśc. Osgood Robert Perkins II (ur. 2 lutego 1974 w Nowym Jorku) – amerykański aktor filmowy i telewizyjny, reżyser oraz scenarzysta.
Syn aktora Anthony’ego Perkinsa i fotograf i aktorki Berry Berenson, która zginęła w zamachach na World Trade Center 11 września 2001 roku, brat muzyka Elvisa Perkinsa, wnuk aktora teatralnego Osgooda Perkinsa oraz prawnuk włoskiej projektantki mody Elsy Schiaparelli.
Zadebiutował jako aktor w wieku dziewięciu lat, w 1983 roku, w filmie "Psychoza 2" ("Psycho II"), w którym wcielił się w postać dwunastoletniego Normana Batesa, postaci, którą grał jego ojciec. Od tamtej pory pojawił się w kilku filmach kinowych, m.in. w "Legalnej blondynce" ("Legally Blonde", 2001), obok Reese Witherspoon, w "Hotel umarlaków" ("Dead &amp; Breakfast", 2004) Matthew Leutwylera, w parodii "To nie jest kolejna komedia dla kretynów" ("Not Another Teen Movie", 2001), czy przy boku Maggie Gyllenhaal i Jamesa Spadera w czarnej komedii "Sekretarka" ("Secretary", 2002). Występuje również w telewizji.
Autor scenariuszy filmowych. Na kanwie jednego z nich powstał horror "The Girl in the Photographs" (2015), wyprodukowany przez Wesa Cravena. Wyreżyserował horrory "Zło we mnie" ("February", 2015), "I Am the Pretty Thing That Lives in the House" (2016) oraz "Małgosia i Jaś" ("Gretel &amp; Hansel", 2020).

</doc>
<doc id="1535823" url="https://pl.wikipedia.org/wiki?curid=1535823" title="NGC 5331-2">
NGC 5331-2

NGC 5331-2 (również PGC 49264 lub UGC 8774) – galaktyka spiralna znajdująca się w gwiazdozbiorze Panny. Została odkryta 13 maja 1793 roku przez Williama Herschela. Galaktyka ta jest powiązana grawitacyjnie z NGC 5331-1. Znajduje się w odległości około 450 milionów lat świetlnych od Ziemi.

</doc>
<doc id="1535826" url="https://pl.wikipedia.org/wiki?curid=1535826" title="NGC 5331">
NGC 5331



</doc>
<doc id="1535827" url="https://pl.wikipedia.org/wiki?curid=1535827" title="Vincent Ventresca">
Vincent Ventresca

Vincent Paul Gerard Ventresca (ur. 29 kwietnia 1966 w Indianapolis) – amerykański aktor, znany głównie z roli Dariena Fawkesa w serialu stacji Sci Fi Channel "The Invisible Man" (2000–2002).
Najmłodszy z jedenaściorga rodzeństwa. Absolwent Indiana University, gdzie studiował teatroznawstwo i psychologię. W 1995 poślubił swoją licealną miłość Dianne Shiner, z którą ma dwójkę dzieci – syna Benjamina i córkę Renee Marie.
Wystąpił gościnnie w popularnych serialach telewizyjnych, m.in. w "Przyjaciołach" ("Friends"), "Dowodach zbrodni" ("Cold Case"), "Detektywie Monku" ("Monk") czy "" ("CSI: Miami").

</doc>
<doc id="1535828" url="https://pl.wikipedia.org/wiki?curid=1535828" title="KY Cygni">
KY Cygni

KY Cygni – czerwony nadolbrzym położony w gwiazdozbiorze Łabędzia, odległy o 5200 lat świetlnych od Ziemi, jedna z największych znanych gwiazd. Promień KY Cygni wynosi ok. 1420 promieni Słońca, a jej jasność ponad 300 tys. razy tyle co jasność Słońca.

</doc>
<doc id="1535831" url="https://pl.wikipedia.org/wiki?curid=1535831" title="Mark Kelly (aktor)">
Mark Kelly (aktor)

Mark Joseph Kelly (ur. 12 kwietnia 1973 w Portsmouth) – amerykański aktor, reżyser, scenarzysta. Twórca filmu "We Are the World: Inside the World" z 2005 roku.

</doc>
<doc id="1535832" url="https://pl.wikipedia.org/wiki?curid=1535832" title="Erik Palladino">
Erik Palladino

Erik Palladino (ur. 10 maja 1968 w Yonkers) – amerykański aktor filmowy i telewizyjny pochodzenia włoskiego. Wystąpił w roli doktora Dave’a Malucciego w serialu NBC "Ostry dyżur" ("ER").
Życiorys.
Urodził się i dorastał w Yonkers w stanie Nowy Jork, jako syn Queenie Palladino, nauczycielki i Petera, zajmującego się ogrzewaniem. Był najmłodszy z trójki braci. Chciał zostać aktorem, odkąd w wieku dwunastu lat zobaczył Roberta De Niro w filmie "Wściekły Byk". Z bratem Chrisem grał w rockowym zespole No More Happy Faces. W tym okresie był wielkim fanem Jona Bon Joviego. W wieku siedemnastu lat był aresztowany za napaść, pomimo iż uczęszczał do męskiego katolickiego liceum. Erik studiował w Marymount Manhattan College, który ukończył w 1991.
Po szkole rozwijał swoją karierę aktorską, której przełom nastąpił wraz z rolą doktora Dave’a Malucciego w serialu "Ostry dyżur" ("ER"). David występował w nim w latach 1999–2001, w sezonach 6., 7. i 8.
W 2005 występował obok Luke’a Macfarlane’a i Nicki Lynn Aycox w serialu wojennym "Odległy front" ("Over There"). Wystąpił w kinowych horrorach – "Hotel umarlaków" ("Dead &amp; Breakfast", 2004) i "Powrót do Domu na Przeklętym Wzgórzu" (2007).
Dwukrotnie nominowany, w 2000 i 2001 przez Screen Actors Guild Awards do nagrody dla najlepszego zespołu aktorskiego m.in. za swoją rolę w "Ostrym dyżurze".

</doc>
<doc id="1535833" url="https://pl.wikipedia.org/wiki?curid=1535833" title="Bianca Lawson">
Bianca Lawson

Bianca Jasmine Lawson (ur. 20 marca 1979 w Los Angeles w stanie Kalifornia) – amerykańska aktorka filmowa i telewizyjna.
Córka aktora Richarda Lawsona. Karierę aktorską rozpoczęła jako dziewięciolatka. Występowała w roli Megan Jones w serialu telewizyjnym "" w latach 1993–94. Wystąpiła w filmach kinowych: "W rytmie hip-hopu", "Pledge This!" i "Łamiąc wszystkie zasady". Grała epizodyczne role w "Pamiętniki wampirów" jako Emily i w "Słodkie kłamstewka" jako Maya. Zagrała również w serialu Teen Wolf jako szkolny pedagog oraz jedna z istot nadprzyrodzonych.

</doc>
<doc id="1535834" url="https://pl.wikipedia.org/wiki?curid=1535834" title="Teriańskie Stawy">
Teriańskie Stawy

Teriańskie Stawy (, , ) – grupa dziewięciu stawów w Tatrach Wysokich po stronie słowackiej, położonych w Niewcyrce na wysokości od 1947 do ok. 2210 m. Są to:
Woda z tych stawów zasila Niewcyrski Potok, który opadając z wysokiego progu skalnego doliny Niewcyrki, tworzy trzy wodospady zwane Niewcyrskimi Siklawami.
Pochodzenie nazwy stawów nie jest jasne. Dolina Niewcyrka bywała dawniej nazywana także "Doliną Teriańską". Jednak element nazewniczy „Terianska” lub „Teriansko” występuje czasem na starszych mapach regionu, gdzie jest umieszczany poza obrysem całej doliny Niewcyrki (np. na austriackiej tzw. "Spezialkarte" 1:75 000 z 1876 r. leży ok. 1 km od jej zachodnich krańców i 2 km ku południowemu zachodowi od stawów, już po zachodniej stronie Krywania).
Od nazwy stawów pochodzą nowsze nazwy w rejonie, np. Teriańskich Turni i Teriańskich Przełęczy w Grani Hrubego Wierchu.
Stawy te znajdują się na obszarze ochrony ścisłej i nie prowadzą do nich żadne szlaki turystyczne. Jednak silnie zaznaczają się one (zwłaszcza Niżni) w panoramie z licznie odwiedzanego wierzchołka Krywania.

</doc>
<doc id="1535835" url="https://pl.wikipedia.org/wiki?curid=1535835" title="Tessa Worley">
Tessa Worley

Tessa Worley (ur. 4 października 1989 w Annemasse) – francuska narciarka alpejska, wielokrotna medalistka mistrzostw świata.
Kariera.
Po raz pierwszy na arenie międzynarodowej pojawiła się 25 listopada 2004 roku w Tignes, gdzie w zawodach FIS Race zajęła 32. miejsce w specjalistka gigancie. W 2006 roku wystartowała na mistrzostwach świata juniorów w Quebecu, zajmując czternaste miejsce w tej samej konkurencji. Jeszcze trzykrotnie startowała na imprezach tego cyklu, najlepszy wynik osiągając podczas mistrzostw świata juniorów w Formigal w 2008 roku, gdzie zdobyła brązowy medal w gigancie.
W Pucharze Świata zadebiutowała 4 lutego 2006 roku w Ofterschwang, zajmując 29. miejsce w gigancie. Tym samym już w swoim debiucie zdobyła pierwsze pucharowe punkty. Pierwsze podium zawodów PŚ wywalczyła 29 listopada 2008 r. w Aspen, wygrywając giganta. W zawodach tych wyprzedziła Tanję Poutiainen z Finlandii i Austriaczkę Elisabeth Görgl. W sezonie 2016/2017 zdobyła Małą Kryształową Kulę w klasyfikacji giganta, wynik ten powtarzając później w sezonie 2021/2022. Ponadto w tej samej klasyfikacji zajęła drugie miejsce w sezonach 2010/2011 i 2017/2018, a w sezonach 2011/2012, 2018/2019 i 2020/2021 była trzecia.
Pierwszy medal wśród seniorek Francuzka wywalczyła na mistrzostwach świata w Garmisch-Partenkirchen w 2011 roku, gdzie wspólnie z kolegami i koleżankami z reprezentacji zwyciężyła w rywalizacji drużynowej. Na tej samej imprezie zdobyła też brązowy medal w gigancie, przegrywając tylko z Tiną Maze ze Słowenii i Włoszką Federicą Brignone. Po drugim przejeździe awansowała aż o 16 pozycji, awansując na podium z 19. miejsca, które zajmowała po pierwszym przejeździe. Na rozgrywanych dwa lata później mistrzostwach świata w Schladming zwyciężyła w swojej koronnej konkurencji, wyprzedzając Maze i Austriaczkę Annę Fenninger. Następnie zdobyła złote medale w gigancie i zawodach drużynowych podczas mistrzostw świata w Sankt Moritz w 2017 roku. Ponadto wywalczyła brązowy medal w gigancie równoległym na mistrzostwach świata w Cortina d’Ampezzo w 2021 roku.
Na igrzyskach olimpijskich w Vancouver w 2010 roku giganta ukończyła na szesnastej pozycji. Podczas rozgrywanych osiem lat później igrzysk w Pjongczangu była czwarta w zawodach drużynowych, siódma w gigancie, a w supergigancie zajęła 28. miejsce. Brała też udział w igrzyskach olimpijskich w Pekinie w 2022 roku, gdzie giganta nie ukończyła, w zawodach drużynowych była piąta, a w supergigancie dziewiętnasta.

</doc>
<doc id="1535842" url="https://pl.wikipedia.org/wiki?curid=1535842" title="Carlo Janka">
Carlo Janka

Carlo Janka (ur. 15 października 1986 w Obersaxen) – szwajcarski narciarz alpejski, mistrz olimpijski, dwukrotny medalista mistrzostw świata oraz zdobywca Pucharu Świata.
Kariera.
Pierwszy raz na arenie międzynarodowej Carlo Janka pojawił się 8 grudnia 2001 roku w Sulden, gdzie w zawodach FIS Race w slalomie zajął 24. miejsce. W lutym 2005 roku brał udział w mistrzostwach świata juniorów w Bardonecchii, gdzie był między innymi dziewiąty w biegu zjazdowym i szesnasty w supergigancie. Na rozgrywanych rok później mistrzostwach świata juniorów w Quebecu zdobył brązowy medal w gigancie. Na tej samej imprezie zajął także siódme miejsce w supergigancie.
W zawodach Pucharu Świata zadebiutował 21 grudnia 2005 roku w Kranjskiej Gorze, gdzie nie ukończył giganta. Pierwsze pucharowe punkty wywalczył 17 grudnia 2006 roku w Alta Badia, zajmując dwudzieste miejsce w tej samej konkurencji. Blisko dwa lata później, 29 listopada 2008 roku w Lake Louise, pierwszy raz stanął na podium, zajmując drugie miejsce w zjeździe. W zawodach tych rozdzielił Włocha Petera Filla oraz Hansa Olssona ze Szwecji. W sezonie 2008/2009 na podium stawał jeszcze trzy razy, w tym 13 grudnia 2008 roku w Val d’Isère wygrał giganta, a 16 stycznia 2009 roku w Wengen był najlepszy w superkombinacji. Ostatecznie w klasyfikacji generalnej zajął siódme miejsce, a w klasyfikacji kombinacji zdobył Małą Kryształową Kulę. W lutym 2009 roku wystartował na mistrzostwach świata w Val d’Isère, zdobywając dwa medale. Najpierw zdobył brązowy medal w zjeździe, w którym o 0,17 sekundy wyprzedził go John Kucera z Kanady, a o 0,13 sekundy szybszy był jego rodak, Didier Cuche. Sześć dni później wystartował w gigancie, w którym prowadził po pierwszym przejeździe z przewagą 0,48 sekundy nad Austriakiem Benjaminem Raichem. W drugim przejeździe uzyskał dopiero dwunasty wynik, wystarczyło to jednak do zwycięstwa. Ostatecznie wyprzedził Raicha o 0,71 sekundy i Teda Ligety'ego z USA o 0,99 sekundy.
Najważniejszym punktem sezonu 2009/2010 były igrzyska olimpijskie w Vancouver. Szwajcar sięgnął tam po złoty medal w gigancie, wygrywając pierwszy przejazd i uzyskując trzeci wynik w drugim przejeździe. Pozostałe miejsca na podium zajęli Norwegowie: Kjetil Jansrud ze stratą 0,39 sekundy oraz Aksel Lund Svindal ze stratą 0,61 sekundy. Na tej samej imprezie Janka był też między innymi ósmy w supergigancie i czwarty w superkombinacji, walkę o medal przegrywając 0,22 sekundy ze swym rodakiem, Silvanem Zurbriggenem. W zawodach pucharowych wielokrotnie stawał na podium, w tym sześć razy zwyciężał: w dniach 4-6 grudnia w Beaver Creek był kolejno najlepszy w superkombinacji, zjeździe i gigancie, 16 stycznia w Wengen i 10 marca w Garmisch-Partenkirchen wygrywał zjazdy, a 12 marca w Ga-Pa ponownie zwyciężył w gigancie. Wyniki te dały mu zwycięstwo w klasyfikacji generalnej, został tym samym pierwszym Szwajcarem od 18 lat, który zdobył Puchar Świata (w sezonie 1991/1992 najlepszy był Paul Accola). Zajął ponadto drugie miejsca w klasyfikacjach zjazdu, giganta i kombinacji.
Z mistrzostw świata z Garmisch-Partenkirchen w 2011 roku wrócił bez medalu. Wystąpił tam w gigancie i supergigancie, w obu przypadkach kończąc rywalizację na siódmym miejscu. Tuż po zakończeniu mistrzostw Janka przeszedł operację serca po tym, jak podczas wysiłku jego serce zaczęło bić nieregularnie. Już dziesięć dni później wrócił do rywalizacji pucharowej i odniósł swoje jedyne zwycięstwo w sezonie 2010/2011, 5 marca 2011 roku w Kranjskiej Gorze wygrywając giganta. Poza tym jeszcze cztery razy stawał na podium: 28 listopada w Lake Louise był drugi w supergigancie, 14 stycznia w Wengen był drugi w superkombinacji, dzień później był trzeci w zjeździe, a 6 lutego w Hinterstoder zajął trzecie miejsce w gigancie. W klasyfikacji generalnej był tym razem trzeci, ustępując tylko Chorwatowi Ivicy Kosteliciowi i Didierowi Cuche'owi. Był też piąty w klasyfikacji giganta oraz szósty w supergigancie i kombinacji.
Przez trzy kolejne lata osiągał słabsze wyniki, plasując się poza czołową dziesiątką klasyfikacji generalnej. W tym czasie tylko raz stanął na podium, 18 stycznia 2013 roku w Wengen zajmując trzecie miejsce w superkombinacji. W lutym 2013 roku wystąpił na mistrzostwach świata z Schladming, gdzie zajął ósme miejsce w superkombinacji, 19. miejsce w gigancie i 25. w supergigancie. Na rozgrywanych rok później igrzyskach olimpijskich w Soczi był szósty w zjeździe, ósmy w superkombinacji i trzynasty w gigancie.
Dziesiąte w karierze i pierwsze od czterech lat zwycięstwo w zawodach Pucharu Świata odniósł 16 stycznia 2015 roku w Wengen, gdzie po raz kolejny wygrał superkombinację. Dwa dni później w tej samej miejscowości Janka zajął trzecie miejsce w gigancie, przegrywając tylko z Austriakiem Hannesem Reicheltem i swym rodakiem, Beatem Feuzem. Ponadto kilkukrotnie plasował się w czołowej dziesiątce, co dało mu drugie w karierze zwycięstwo w klasyfikacji superkombinacji. W 2015 roku brał także udział w mistrzostwach świata z Vail/Beaver Creek, gdzie zajął między innymi szóste miejsce w superkombinacji oraz dziewiąte w zjeździe.
W 2010 otrzymał nagrodę Skieur d’Or, przyznawaną przez Międzynarodowe Stowarzyszenie Dziennikarzy Narciarskich. Kilkukrotnie zdobywał medale mistrzostw Szwajcarii, jednak nigdy nie zwyciężył.
15 stycznia 2022 r. w szwajcarskim Wengen zaliczył swój ostatni występ w Pucharze Świata, tym samym kończąc karierę.

</doc>
<doc id="1535843" url="https://pl.wikipedia.org/wiki?curid=1535843" title="Metylotrof">
Metylotrof



</doc>
<doc id="1535844" url="https://pl.wikipedia.org/wiki?curid=1535844" title="Poppers">
Poppers

Poppers – potoczne określenie różnych azotynów alkilu przyjmowanych wziewnie w celach rekreacyjnych. Zalicza się do nich w szczególności azotyn amylu, azotyn butylu i azotyn izobutylu. Azotyn amylu był długo wykorzystany w leczeniu dławicy piersiowej, a także jako antidotum w zatruciach cyjankami. Azotyn amylu i kilka innych alkilowych azotynów, które są wykorzystywane w wielu produktach, takich jak odświeżacze powietrza i spreje do czyszczenia głowic video, można wykorzystywać do zwiększenia seksualnej przyjemności po przyjęciu drogą wziewną. Produkty te stały się również częścią kultury klubowej z lat 1970. sceny disco aż do lat 1980. i lat 1990. stylu rave.
Działanie.
Wdychane azotyny wywołują rozluźnienie mięśni gładkich w całym organizmie, w tym zwieraczy odbytu i mięśni pochwy. Dalszym efektem działania azotynów jest rozszerzenie naczyń krwionośnych (co powoduje nagły spadek ciśnienia krwi), zwiększenie częstości akcji serca oraz wywołanie uczucia ciepła i podniecenia, które zazwyczaj trwa kilka minut.
Azotyny są często wykorzystywane jako narkotyki lub w celu zwiększenia odczuć seksualnych. Powodują powstanie uczucia euforii, uderzenia krwi do głowy, śmiechu lub niekontrolowanego chichotania i inne odczucia, które wynikają ze spadku ciśnienia krwi – te efekty są często odczuwane jako zwiększenie pobudzenia i pożądania seksualnego. Jednocześnie rozluźnienie mięśni pochwy i odbytu może ułatwić penetrację. Powszechnie uważa się, że poppers mogą wzmocnić i przedłużyć orgazm.
Według niepotwierdzonych naukowo informacji zarówno mężczyźni jak i kobiety mogą czerpać przyjemność ze stosowania poppersów, jednak nie jest to uniwersalne odczucie; niektórzy mężczyźni twierdzą, że poppers mogą powodować krótkotrwałe problemy z erekcją.
Kwestie zdrowotne.
Wysokie dawki azotynów mogą powodować wystąpienie rzadkiego zaburzenia jakim jest methemoglobinemia, zwłaszcza u osób do tego predysponowanych. Sugeruje się, że przyjmowanie Viagry w połączeniu z azotynami może spowodować poważne spadki ciśnienia krwi, prowadząc do omdleń, udaru lub zawału serca. Poppers mogą spowodować wzrost ciśnienia wewnątrz gałki ocznej, dlatego u osób cierpiących na jaskrę mogą wystąpić dodatkowe zagrożenia w razie ich używania. Przypuszcza się również, że używanie poppersa przyspiesza wzrost komórek nowotworowych, ale dotychczas dowiedziono tego tylko w przypadku myszy.
Do innych zagrożeń związanych z użyciem poppersów należą: oparzenia przy rozlaniu na skórze, utrata świadomości, bóle głowy.
Właściwości chemiczne.
Do poppersów zalicza się związki chemiczne z grupy azotynów alkilowych. Są to estry alkilowe kwasu azotawego [azotowego(III)] o strukturze R–ONO.
Organiczne azotany są przygotowywane na bazie alkoholi i azotynu sodu w roztworze kwasu siarkowego. Pozostawione ulegają powolnemu rozpadowi do tlenków azotu, wody, alkoholu i produktów polimeryzacji aldehydu.

</doc>
<doc id="1535845" url="https://pl.wikipedia.org/wiki?curid=1535845" title="Henry Lee Lucas">
Henry Lee Lucas

Henry Lee Lucas (ur. 23 sierpnia 1936 w Blacksburgu, zm. 13 marca 2001 w Huntsville) – amerykański przestępca, skazany za morderstwa i nazwany największym seryjnym mordercą Ameryki. Przyznał się do popełnienia około 600 morderstw, razem z Ottisem Toolem pomiędzy 1975 a 1983 rokiem. W wywiadach z jednym z dziennikarzy stwierdził, że to policja zmusiła go do tego przyznania i nie jest seryjnym zabójcą. Został skazany na karę śmierci za kilka morderstw.
Życiorys.
Lucas urodził się w 1936 roku w Blacksburg w stanie Wirginia. Był synem prostytutki i kalekiego mężczyzny. Matka często zmuszała syna do zakładania dziewczęcych ubrań oraz obserwowania jej aktów seksualnych z klientami. 11 stycznia 1960 roku zabił swoją matkę. Szybko został zatrzymany, osądzony i skazany. Po dziesięciu latach wypuszczono go z zakładu karnego, gdyż sąd uwierzył w możliwość jego resocjalizacji.
Zbrodnie.
Po wyjściu z więzienia Lucas poznał kobietę, z którą zaczął romansować, jednak gdy wyszło na jaw, że Lucas molestuje jej córki, ta natychmiast zerwała z nim wszelkie kontakty. Niedługo później Lucas wyjechał na Florydę, gdzie poznał Ottisa Toola. Wkrótce obaj zaczęli napadać na młode kobiety, głównie prostytutki, turystki, autostopowiczki i uciekinierki z domu. Lucas i Toole zabijali ofiary, czasem odbywali stosunek z ich zwłokami, a następnie ćwiartowali ich ciała. Zwłoki ofiar ukrywali najczęściej w trudno dostępnych miejscach. Lucas i Toole unikali sprawiedliwości, prawdopodobnie dlatego, że po każdym zabójstwie odjeżdżali jak najdalej od miejsca zbrodni. Lucas wpadł, gdy zabił kobietę, z którą utrzymywał wcześniej regularne kontakty. Przyznał się do zbrodni i opowiedział detektywom ze szczegółami, jak do niej doszło. Opowiedział również o morderstwach dokonanych razem z Toolem. W listopadzie 1983 roku powołano zespół, którego zadaniem była analiza wszystkich przypadków zabójstw, które przypominały te dokonane przez Lucasa i Toola. Chodziło głównie o osoby znalezione w pobliżu dróg, których ciała zostały w jakiś sposób rozczłonkowane.
15 czerwca 1983 roku Lucas i Toole zostali skazani za wielokrotne morderstwa, przez sąd w Huntington (Wirginia Zachodnia) na karę śmierci. W obu przypadkach wyroku nie wykonano. W 1996 roku Toole zmarł na marskość wątroby, natomiast wyrok Lucasa został przekształcony w karę dożywotniego pozbawienia wolności przez urzędującego wówczas gubernatora stanu Teksas – George'a W. Busha. Lucas zmarł na atak serca w 2001 roku.
Dokładna liczba zabójstw dokonanych zarówno przez Lucasa, jak i Toole do dziś nie jest znana.
Ofiary Lucasa.
Lista zawiera osoby, za których zamordowanie Lucas został skazany.

</doc>
<doc id="1535847" url="https://pl.wikipedia.org/wiki?curid=1535847" title="Pteria">
Pteria

Pteria – rodzaj małży z rodziny perłopławowatych (Pteriidae). W języku polskim są nazywane, wraz z rodzajem "Pinctada", perłopławami. Występują w morzach tropikalnych przytwierdzone bisiorem do twardych elementów dna. Osiągają od 10–30 cm średnicy. Wytwarzana przez nie masa perłowa i perły są stosowane do wyrobu ozdób.
Systematyka.
Do rodzaju "Pteria" zaliczane są gatunki:

</doc>
<doc id="1535849" url="https://pl.wikipedia.org/wiki?curid=1535849" title="XCD">
XCD



</doc>
<doc id="1535855" url="https://pl.wikipedia.org/wiki?curid=1535855" title="LRAD">
LRAD

Long Range Acoustic Device (LRAD) (ang. "urządzenie dźwiękowe dalekiego zasięgu") – urządzenie dźwiękowe, wytwarzające dźwięk o bardzo wysokiej głośności, który jest słyszalny na dużych odległościach. Jego głównym celem jest emitowanie fal dźwiękowych, które będą wywoływały u odbiorcy nieprzyjemną reakcję i wpływały na jego zachowanie poprzez odstraszanie. Urządzenie może także pełnić rolę wzmacniacza dużej mocy, który nie wywołuje negatywnych reakcji u słuchacza i nie powoduje bólu.
Zasada działania.
LRAD do emitowania fal wykorzystuje przetworniki piezoelektryczne. 
Środki ochronne, które redukują działanie LRAD obejmują między innymi ochraniacze nauszne, które redukują siłę dźwięku. Ponadto emitowane fale mogą być zatrzymane przez stałą powierzchnię, która spowoduje odbicie fal w kierunku nadawcy.
Użycie.
Początkowo urządzenie miało być używane na okrętach w celu ostrzegania przed zbliżaniem się bez pozwolenia innych statków. Znany jest przypadek luksusowego statku wycieczkowego "Seabourne Spirit", który w listopadzie 2005 skutecznie obronił się przed atakiem piratów somalijskich, mając na pokładzie LRAD. Nie jest wiadomo jaki miał on wpływ na wydarzenie. Urządzenie może być również używane do rozpraszania manifestacji i zgromadzeń przez siły policyjne. Jednakże jego użycie budzi kontrowersje, ponieważ może prowadzić do uszkodzenia słuchu. Ponadto jego skuteczność jest wysoce dyskusyjna ze względu na proste środki, które pozwalają uniknąć negatywnego działania LRAD (np. słuchawki ochronne).
W Polsce.
W grudniu 2010 roku Komenda Główna Policji zakupiła wersję LRAD-500X dla Oddziałów Prewencji Policji w Warszawie, Gdańsku, Krakowie, Wrocławiu, Poznaniu i Łodzi. Ponieważ stosowanie LRAD nie jest dopuszczane przez polskie prawo policja po zakupie dokonała dezaktywacji przycisku uruchamiającego funkcję wywoływania bólu. Ponadto NIK zarzucił policji nieprawidłowości w procedurze przetargowej.

</doc>
<doc id="1535856" url="https://pl.wikipedia.org/wiki?curid=1535856" title="Hans Olsson">
Hans Olsson

Hans Olsson (ur. 27 sierpnia 1984 w Mora) – szwedzki narciarz alpejski, dwukrotny medalista mistrzostw świata i mistrz świata juniorów.
Kariera.
Po raz pierwszy na arenie międzynarodowej pojawił się 6 stycznia 2000 roku w Trondheim, gdzie w zawodach FIS Race zajął 60. miejsce w gigancie. W 2003 roku wystartował na mistrzostwach świata juniorów w Briançonnais, gdzie jego najlepszym wynikiem było dziesiąte miejsce w kombinacji. Na rozgrywanych rok później mistrzostwach świata juniorów w Mariborze zdobył złoty medal w zjeździe.
W zawodach Pucharu Świata zadebiutował 6 marca 2004 roku w Kvitfjell, gdzie nie ukończył zjazdu. Pierwsze pucharowe punkty wywalczył 11 grudnia 2005 roku w Val d’Isère, zajmując 13. miejsce w superkombinacji. Na podium zawodów tego cyklu po raz pierwszy stanął 29 listopada 2008 roku w Lake Louise, kończąc zjazd na trzeciej pozycji. W zawodach tych wyprzedzili go jedynie Włoch Peter Fill i Carlo Janka ze Szwajcarii. Jeszcze jeden raz stanął na podium, 11 marca 2009 roku w Åre ponownie był trzeci w zjeździe. Najlepsze wyniki osiągnął w sezonie 2008/2009, kiedy zajął ósme jedenaste w klasyfikacji generalnej.
Na mistrzostwach świata w Åre w 2007 roku wspólnie z kolegami i koleżankami wywalczył srebrny medal w zawodach drużynowych. Podczas rozgrywanych cztery lata później mistrzostw świata w Garmisch-Partenkirchen w tej samej konkurencji zdobył brązowy medal. Był też między innymi siedemnasty w superkombinacji na mistrzostwach świata w Val d’Isère w 2009 roku. W 2010 roku wystartował na igrzyskach olimpijskich w Vancouver, zajmując dwunaste miejsce w zjeździe.

</doc>
<doc id="1535859" url="https://pl.wikipedia.org/wiki?curid=1535859" title="Long range acoustic device">
Long range acoustic device



</doc>
<doc id="1535861" url="https://pl.wikipedia.org/wiki?curid=1535861" title="Popper">
Popper



</doc>
<doc id="1535874" url="https://pl.wikipedia.org/wiki?curid=1535874" title="Holaspis">
Holaspis

Holaspis – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w Afryce. 
Systematyka.
Etymologia.
"Holaspis": "holos" „kompletny, cały”; ασπις "aspis", ασπιδος "aspidos" „tarcza”.
Podział systematyczny.
Do rodzaju należą następujące gatunki: 

</doc>
<doc id="1535875" url="https://pl.wikipedia.org/wiki?curid=1535875" title="Opatrunek indywidualny">
Opatrunek indywidualny

Opatrunki indywidualne początkowo były wyprodukowane na potrzeby wojska, aby umożliwić szybkie opatrywanie rannych żołnierzy na polu walki.
Opatrunki indywidualne są to wyroby wysoko chłonne składające się z tamponów połączonych z bandażem mocującym. Przeznaczone są do opatrywania ran i urazów, szczególnie ran postrzałowych. Opatrunki zawierające dwa tampony, w tym jeden przesuwny, pozwalają zabezpieczyć ranę spowodowaną wlotem, jak i wylotem pocisku. Tampony chłonne wykonane są z warstwy chłonnej oraz warstwy zewnętrznej w postaci gazy bawełnianej, bielonej lub włókniny medycznej.
W Polsce produkowane są przez Toruńskie Zakłady Materiałów Opatrunkowych SA (TZMO SA).
Produkowane są w trzech wersjach:
Aplikacja opatrunków:
W mundurze polowym żołnierza polskiego (wersja letnia) przewidziano specjalną kieszeń do przenoszenia opatrunku indywidualnego (jedna z kieszeni wew. bluzy). Podobnie ma się sprawa w US Army. Specjalne kieszenie przeznaczone na opatrunki osobiste występują w spodniach umundurowania ACU. Na opatrunki osobiste produkowane są specjalne kieszenie w systemie MOLLE (przyłączane do taśm PALS), a dawniej w systemie ALICE.
Opatrunki indywidualne są szeroko stosowane w cywilnych: turystycznych i samochodowych apteczkach pierwszej pomocy, gdyż zajmują niewiele miejsca.

</doc>
<doc id="1535876" url="https://pl.wikipedia.org/wiki?curid=1535876" title="Silnik w układzie X">
Silnik w układzie X

Silnik w układzie X – silnik tłokowy zawierający dwa bloki silnika typu V leżące poziomo naprzeciwko siebie, a cylindry są osadzone na czterech brzegach, z centralnym wałem korbowym.
Silniki te z powodu dużej masy jednostkowej i skomplikowania nie są popularne i często przyrównywane do silnika gwiazdowego.
Silniki w układzie X stosowano zazwyczaj w epoce II wojny światowej. Przykłady takich silników:

</doc>
<doc id="1535878" url="https://pl.wikipedia.org/wiki?curid=1535878" title="Konrad II mazowiecki">
Konrad II mazowiecki



</doc>
<doc id="1535881" url="https://pl.wikipedia.org/wiki?curid=1535881" title="Aurélien Joachim">
Aurélien Joachim

Aurélien Joachim (ur. 10 sierpnia 1986 w Luksemburgu) – luksemburski piłkarz występujący na pozycji napastnika w luksemburskim klubie FC Differdange 03.
Kariera klubowa.
Joachim seniorską karierę rozpoczynał w 2004 roku w belgijskim zespole Excelsior Virton z drugiej ligi. Przez 1,5 roku rozegrał tam 31 spotkań i zdobył 1 bramkę. W styczniu 2006 roku odszedł do rezerw niemieckiego VfL Bochum. Występował tam przez rok, a potem przeszedł do rezerw Alemannii Aachen.
W 2007 roku przeszedł do luksemburskiego FC Differdange 03. W 2010 roku oraz 2011 roku zdobył z nim Puchar Luksemburga. W połowie 2011 roku odszedł do F91 Dudelange. W 2012 roku zdobył z nim mistrzostwo Luksemburga. W 2014 przeszedł do CSKA Sofia. Następnie grał w Burton Albion i White Star Bruksela, a w 2016 trafił do Lierse SK. Po dwóch sezonach w barwach Lierse powrócił do swojego pierwszego klubu w karierze – RE Virton.
Kariera reprezentacyjna.
W reprezentacji Luksemburga Joachim zadebiutował 7 września 2005 roku w przegranym 0:3 meczu eliminacji Mistrzostw Świata 2006 z Liechtensteinem. 7 lutego 2007 roku w wygranym 2:1 towarzyskim spotkaniu z Gambią strzelił pierwszego gola w drużynie narodowej.
Strzelił 4 gole w eliminacjach do rosyjskiego mundialu w meczach z Bułgarią (3:4 – 2 gole), Francją (1:3) i Białorusią (1:1).

</doc>
<doc id="1535882" url="https://pl.wikipedia.org/wiki?curid=1535882" title="Heliobolus">
Heliobolus

Heliobolus – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w Afryce. 
Systematyka.
Etymologia.
"Heliobolus": "hēlios" „słońce”; βoλος "bolos" „rzucanie”.
Podział systematyczny.
Do rodzaju należą następujące gatunki: 

</doc>
<doc id="1535885" url="https://pl.wikipedia.org/wiki?curid=1535885" title="Rzepień kolczasty">
Rzepień kolczasty

Rzepień kolczasty, rzepień ciernisty ("Xanthium spinosum" L.) – gatunek rośliny z rodziny astrowatych. Pochodzi z Ameryki Południowej. Zawleczony i zadomowiony na wszystkich kontynentach z wyjątkiem Antarktydy. W polskiej florze jest antropofitem zadomowionym zwłaszcza w południowo-wschodniej części kraju. 
Biologia i ekologia.
Roślina jednoroczna. Występuje na glebach żyznych i piaszczystych, zachwaszcza ogrody, pastwiska, rzadko pola. Występuje też na przydrożach i rumowiskach. Okres kwitnienia lipiec-wrzesień.
Zastosowanie.
Roślina zawierająca w sobie jod, w nasionach zawarty jest glikozyd. W medycynie ludowej ziele używane jest przy leczeniu zewnętrznym liszaju. Korzeń i nasiona używane są w leczeniu krwawych biegunek.

</doc>
<doc id="1535886" url="https://pl.wikipedia.org/wiki?curid=1535886" title="Rzepień ciernisty">
Rzepień ciernisty



</doc>
<doc id="1535887" url="https://pl.wikipedia.org/wiki?curid=1535887" title="Xanthium spinosum">
Xanthium spinosum



</doc>
<doc id="1535888" url="https://pl.wikipedia.org/wiki?curid=1535888" title="Henry John Spencer, lord Spencer">
Henry John Spencer, lord Spencer



</doc>
<doc id="1535889" url="https://pl.wikipedia.org/wiki?curid=1535889" title="Luis Vargas Peña">
Luis Vargas Peña

Luis Vargas Peña (1905 - 1994) - piłkarz paragwajski, napastnik (lewoskrzydłowy).
Luis Vargas Peña przez większość swej kariery był piłkarzem klubu Club Olimpia.
Wziął udział w turnieju Copa América 1926, gdzie Paragwaj zajął czwarte miejsce. Zagrał w dwóch ostatnich meczach - z Urugwajem i Chile (zdobył honorową bramkę).
Jako piłkarz Olimpii był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Zagrał w obu meczach - ze Stanami Zjednoczonymi i z Belgią.
Jest pierwszym piłkarzem Paragwaju, który zdobył bramkę na mistrzostwach świata - uczynił to 10 lipca w spotkaniu z Belgami. Także pierwszy kapitan Paragwaju w historii mistrzostw świata.
Vargas Peña jest jednym z najlepszych i najbardziej popularnych piłkarzy Paragwaju w okresie przed II wojną światową. Wybitny technik i wieloletni kapitan Olimpii Asunción. Po zakończeniu kariery piłkarskiej został trenerem.

</doc>
<doc id="1535890" url="https://pl.wikipedia.org/wiki?curid=1535890" title="Luis Vargas Pena">
Luis Vargas Pena



</doc>
<doc id="1535891" url="https://pl.wikipedia.org/wiki?curid=1535891" title="Emilio Córdova">
Emilio Córdova

Emilio Arturo Córdova Daza (ur. 8 lipca 1991 w Limie) – peruwiański szachista, czwarty w historii arcymistrz tego kraju (tytuł otrzymał w 2008 roku).
Kariera szachowa.
Zasady gry w szachy poznał w wieku 8 lat, wkrótce zaczął odnosić pierwsze szachowe sukcesy. W 2001 r. zwyciężył (przed Fabiano Caruaną) w rozegranych w Guaymallén mistrzostwach państw panamerykańskich juniorów w kategorii do 10 lat, wynik ten powtarzając w 2002 (w Córdobie, do 12 lat) i 2004 (w Bogocie, do 14 lat) roku. Od 2001 r. corocznie reprezentuje również Peru na mistrzostwach świata juniorów (najlepszy wynik: Kalithea, 2003, VIII m. w grupie do 12 lat). W latach 2004, 2006 i 2010 wystąpił w narodowej drużynie na szachowych olimpiadach.
Normy na tytuł arcymistrza wypełnił na turniejach rozegranych w Santiago (2006, dz. I m. wspólnie z Julio Grandą Zuñigą), Chicago (2006, turniej "US Open", dz. II m. za Jurijem Szulmanem, wspólnie z m.in. Aleksandrem Szabałowem, Joelem Benjaminem, Zwiadem Izorią i Grigorijem Kajdanowem) oraz Méridzie (2007, memoriał Carlosa Torre Repetto).
Do innych jego indywidualnych sukcesów należą m.in.:
Najwyższy ranking w dotychczasowej karierze osiągnął 1 czerwca 2014 r., z wynikiem 2629 punktów zajmował wówczas 2. miejsce (za Julio Grandą Zuñigą) wśród peruwiańskich szachistów.

</doc>
<doc id="1535892" url="https://pl.wikipedia.org/wiki?curid=1535892" title="Emilio Cordova">
Emilio Cordova



</doc>
<doc id="1535893" url="https://pl.wikipedia.org/wiki?curid=1535893" title="Seyi Olajengbesi">
Seyi Olajengbesi

Seyi Olajengbesi (ur. 17 listopada 1980 w Ibadanie) – nigeryjski piłkarz występujący na pozycji obrońcy. Od 2013 jest zawodnikiem niemieckiego SV Sandhausen.
Kariera klubowa.
Olajengbesi karierę rozpoczynał w Shooting Stars. W 1996 roku dotarł z tym klubem do finały Ligi Mistrzów, jednak uległ tam z nim po rzutach karnych egipskiemu Zamalekowi. W 1997 roku odszedł do Plateau United. W 1999 roku zdobył z nim Puchar Nigerii. W 2000 roku jego klub występował w Pucharze Zdobywców Pucharów, który zakończył na pierwszej rundzie. W 2001 roku Olajengbesi przeszedł do klubu Julius Berger. W tym samym roku grał z nim w Lidze Mistrzów (faza grupowa), a w 2003 dotarł z nim do finału Pucharu Zdobywców Pucharów (porażka z Étoile Sportive du Sahel).
W styczniu 2004 roku podpisał kontrakt z niemieckim SC Freiburgiem. W Bundeslidze zadebiutował 6 marca 2004 w przegranym 0:3 meczu z FC Schalke 04. W sezonie 2004/2005 zajął z klubem osiemnaste miejsce w lidze i spadł z nim do drugiej ligi. 1 kwietnia 2007 w wygranym 2:0 ligowym pojedynku z Eintrachtem Brunszwik strzelił pierwszego gola w ligowej karierze. We Freiburgu Olajengbesi spędził 4,5 roku. W sumie rozegrał tam 62 spotkania i zdobył jedną bramkę.
W styczniu 2008 odszedł do innego drugoligowca - Alemannii Akwizgran. Pierwszy występ w jej barwach zanotował 4 lutego 2008 w wygranym 3:2 meczu z FC Carl Zeiss Jena. W 2013 przeszedł do SV Sandhausen.
Kariera reprezentacyjna.
W reprezentacji Nigerii Olajengbesi zadebiutował w 2002 roku. Do 2004 roku rozegrał w niej 7 spotkań. Od tego czasu znajduje się poza kadrą Nigerii.

</doc>
<doc id="1535894" url="https://pl.wikipedia.org/wiki?curid=1535894" title="Latastia">
Latastia

Latastia – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w Afryce. 
Systematyka.
Etymologia.
"Latastia": Fernand Lataste (1847–1934), francuski zoolog.
Podział systematyczny.
Do rodzaju należą następujące gatunki: 

</doc>
<doc id="1535897" url="https://pl.wikipedia.org/wiki?curid=1535897" title="Punkt dystrybucyjny">
Punkt dystrybucyjny

Punkt dystrybucyjny - jest to centralne miejsce, od którego wychodzi poziome i pionowe okablowanie miedziane z danego obszaru i wyposażone jest w odpowiednie urządzenia. W sieci komputerowej punkt dystrybucyjny stanowi zazwyczaj szafa 19", w prosty sposób umożliwiająca konfigurację posiadanych zasobów i zarządzanie nimi z jednego miejsca. 
Rodzaje punktów dystrybucyjnych.
Punkty dystrybucyjne można podzielić ze względu na obszary, które obsługują:

</doc>
<doc id="1535913" url="https://pl.wikipedia.org/wiki?curid=1535913" title="Alexander Patch">
Alexander Patch

Alexander McCarrell „Sandy” Patch (ur. 23 listopada 1889 w Fort Huachuca w Arizonie, zm. 21 listopada 1945 w Fort Sam Houston w Teksasie) – generał, dowódca jednostek United States Army oraz United States Marine Corps podczas walk o Guadalcanal oraz operacji Dragoon (lądowanie w południowej Francji) podczas II wojny światowej.
Młodość.
Patch urodził się w Fort Huachuca w Arizonie, gdzie jego ojciec dowodził oddziałem kawalerii. Od najwcześniejszych lat marzył o karierze wojskowej i w 1909 wstąpił do West Point. Chciał zostać – jak jego ojciec – kawalerzystą, ale zrozumiawszy, że konnica staje się przestarzałym rodzajem wojsk, zmienił kierunek studiów i ukończył akademię w 1913 jako podporucznik piechoty.
W czasie I wojny światowej służył jako instruktor w armijnej szkole karabinów maszynowych. Posłany na front wykazał się zdolnościami przywódczymi, na co zwrócił uwagę generał George Marshall, który spowodował, że gen. John Pershing przyjął go do swego sztabu.
Gdy Stany Zjednoczone przygotowywały się do ewentualnego udziału w II wojnie światowej, Marshall został mianowany szefem sztabu armii lądowej. Marshall awansował Patcha na stopień generała brygady i skierował go do Fort Bragg dla nadzorowania szkolenia rekrutów.
II wojna światowa.
W 1942 Patch został skierowany w rejon Pacyfiku celem przygotowania i zorganizowania obrony wyspy Nowa Kaledonia. Objąwszy dowodzenie nad różnorakimi oddziałami sformował z nich dywizję o nazwie „Americal” (taką nazwę podsunęli sami żołnierze; była to jedna z dwóch dywizji amerykańskich posiadająca nazwę w miejsce numeracji). Oddział ten po raz pierwszy wszedł do akcji podczas walk o Guadalcanal. W październiku 1942 jego żołnierze zluzowali zdziesiątkowaną przez malarię 1 Dywizję Marines. W grudniu Patch objął dowodzenie nad XIV Korpusem Armijnym (dywizje Americal, 25 DP i 2 DMar), który poprowadził do ostatecznej ofensywy na Guadalcanalu. Patch osobiście prowadził swe wojsko podczas ciężkich walk o silne ufortyfikowane przez Japończyków wzgórza i pasma górskie. Ostatecznie w lutym 1943 resztki oddziałów japońskich zmuszone zostały do opuszczenia wyspy.
Będąc pod wrażeniem dokonań Patcha na Guadalcanalu, gen. Marshall skierował go do Europy, gdzie przejął – z rąk krytykowanego za nieudolność gen. Marka Clarka – dowództwo amerykańskiej 7 Armii. Siódma Armia dokonała 15 sierpnia 1944 lądowania w południowej Francji. Patch poprowadził swe wojska do szybkiej ofensywy w górę doliny Rodanu. 9 września, w pobliżu Dijon, napotkały one czołowe elementy 3 Armii gen. Pattona posuwające się na południowy wschód z plaż w Normandii. Patch przeżył osobistą tragedię, gdy 22 października poległ jego syn, kpt. Alexander M. Patch III, dowódca kompanii w 79 Dywizji Piechoty.
Patch dowodził 7 Armią do końca wojny forsując Ren i przełamując obronę niemiecką na Linii Zygfryda, a na koniec zajmując południowe Niemcy.
Niespodziewana śmierć.
W sierpniu 1945 Patch wrócił do Stanów Zjednoczonych, gdzie miał objąć dowództwo 4 Armii, ale nigdy do tego nie doszło: krótko po wylądowaniu trafił do szpitala w Fort Sam Houston w Teksasie, gdzie zmarł w dniu 21 listopada na zapalenie płuc. Został pochowany na Cmentarzu Wojskowym w West Point.
Koszary Kurmärker Kaserne pod Stuttgartem w Niemczech zostały w lipcu 1952 na jego cześć przemianowane na „Patch Barracks”. Patch Barracks są siedzibą United States European Command (HQ USEUCOM), naczelnego dowództwa wojsk amerykańskich w Europie. Na terenie Patch Barracks znajduje się również szkoła podstawowa i średnia jego imienia. Statek transportowy USNS General Alexander M. Patch (T-AP-122) także nosi jego imię.
Patch został pośmiertnie awansowany na stopień czterogwiazdkowego generała 19 lipca 1954.

</doc>
<doc id="1535918" url="https://pl.wikipedia.org/wiki?curid=1535918" title="Joseph Jonas">
Joseph Jonas



</doc>
<doc id="1535930" url="https://pl.wikipedia.org/wiki?curid=1535930" title="Hart(z) IV">
Hart(z) IV

Hart(z) IV - drugi solowy album rapera Eko Fresh. Został wydany w wytwórni German Dream Evangelium, Subword i Sony BMG.

</doc>
<doc id="1535933" url="https://pl.wikipedia.org/wiki?curid=1535933" title="Julijan Hołowinśkyj">
Julijan Hołowinśkyj



</doc>
<doc id="1535935" url="https://pl.wikipedia.org/wiki?curid=1535935" title="Jes Holtsø">
Jes Holtsø

Jes Holtsø (ur. 30 grudnia 1956 w Kopenhadze) – duński aktor, występował w roli Børge Jensena - syna Kjelda w serii "Gang Olsena".
Do obsady serii trafił ze względu na noszone okulary z grubymi szkłami, co czyniło odgrywaną postać bardzo charakterystyczną. Jako dorosły aktor zagrał tylko jedną rolę - Børge Jensena w "" (1998).
W 2009 roku wystąpił w duńskiej wersji „Got Talent”, awansował do półfinału.

</doc>
<doc id="1535938" url="https://pl.wikipedia.org/wiki?curid=1535938" title="Manolo Sanchis">
Manolo Sanchis



</doc>
<doc id="1535939" url="https://pl.wikipedia.org/wiki?curid=1535939" title="Francisco Aramburu">
Francisco Aramburu

Chico, właśc. Francisco Aramburu (ur. 7 stycznia 1922 w Uruguaianie, zm. 10 stycznia 1997 w Rio de Janeiro) – brazylijski piłkarz występujący na pozycji napastnika.
W reprezentacji Brazylii zagrał w 21 meczach (w tym 2 nieoficjalnych) i strzelił 8 goli. Wystąpił na mistrzostwach świata 1950, na których Brazylia zajęła 2. miejsce oraz Copa América 1946. Z CR Vasco da Gama pięciokrotnie zdobył mistrzostwo stanu Rio de Janeiro (Campeonato Carioca) (1945, 1947, 1949, 1950, 1952)

</doc>
<doc id="1535941" url="https://pl.wikipedia.org/wiki?curid=1535941" title="Manolo Sanchís">
Manolo Sanchís



</doc>
<doc id="1535942" url="https://pl.wikipedia.org/wiki?curid=1535942" title="Herb Rabki-Zdroju">
Herb Rabki-Zdroju

Herb Rabki-Zdroju – jeden z symboli miasta Rabka-Zdrój i gminy Rabka Zdrój w postaci herbu, przyjęty został w 1977 roku, autorstwa Jerzego Koleckiego.
Wygląd i symbolika.
Herb przedstawia na tarczy dwudzielnej w słup, w polu prawym, błękitnym połowę złotego promiennego słońca, w polu lewym, czerwonym połowę białej dziecięcej główki ze złotymi włosami. Nad tarczą herbową w zielonym prostokącie znajduje się drukowany zapis RABKA-ZDRÓJ.

</doc>
<doc id="1535943" url="https://pl.wikipedia.org/wiki?curid=1535943" title="Das Leben ist Saad">
Das Leben ist Saad

Das Leben ist Saad – pierwszy solowy album niemieckiego rapera Saada. Został wydany w 2006 roku przez wytwórnię Ersguterjunge.

</doc>
<doc id="1535944" url="https://pl.wikipedia.org/wiki?curid=1535944" title="Mipam Czoki Lodro">
Mipam Czoki Lodro

Czternasty Szamarpa Mipam Czoki Lodro (tyb. མི་ཕམ་ཆོས་ཀྱི་བློ་གྲོས་་, Mi-pham Chos-kyi Blo-gros) (ur. 1952, zm. 11 czerwca 2014) – 14. inkarnacja Szamarpy mistrza szkoły Karma Kagyu buddyzmu tybetańskiego. Znany jest także jako Kunzig Szamar Rinpocze. Był najważniejszym nauczycielem w szkole Karma Kagyu po Karmapie.
Drugi Karmapa, Karma Pakszi, przepowiedział, że "przyszli Karmapowie będą manifestować się w dwóch formach Nirmanakaja". Trzeci Karmapa Rangdziung Dordże ofiarował swojemu najbliższemu uczniowi, Khedrup Drakpa Sengdzie, rubinowo-czerwoną koronę, która była dokładną repliką jego Czarnej Korony. Karmapa wyjaśnił, że symbolizuje to ich identyczną naturę i zapoczątkowanie linii Szamarpów.
XIV Szamarpa, Mipam Czoki Lodro urodził się w 1952 roku w prowincji Kham, w pałacu arystokratycznej rodziny Athub, jako bratanek XVI Karmapy. Został rozpoznany przez Karmapę jako 14. inkarnacja Szamarpy. Po intronizacji młody Szamar Rinpocze pozostał przy Karmapie, otrzymując wszystkie instrukcje linii kagju. Ponadto studiował tradycyjne rodzaje nauk i sztuk, sutry i tantry, głównie pod kierunkiem Trangu Rinpocze. Część nauk otrzymał również od Kalu Rinpocze.
Po śmierci XVI Karmapy, Kunzig Szamar Rinpocze kontynuował projekty rozpoczęte przez Karmapę. Zgodnie z jego życzeniem założył w Nowym Delhi KIBI - Karmapa International Buddhist Institute. Wykłada się tam filozofię buddyjską na poziomie akademickim. Szamarpa przewidywał odnowę esencjonalnych nauk mahamudry. Kładł nacisk na źródłowe teksty, odnajduje i uaktualnia traktaty wielkich mahasiddhów, takie jak "Skarbnica Mahamudry" siódmego Karmapy.
Kunzig Szamar Rinpocze odnalazł i rozpoznał siedemnastą inkarnację Karmapy - Trinleja Taje Dordże. Proces identyfikacji XVII Karmapy przebiegał ściśle według duchowej tradycji utrzymywanej w linii karma kagyu przez ostatnie osiemset lat.
Szamarpa Mipam Cieki Lodro zmarł na atak serca rankiem 11 czerwca 2014 w ośrodku nauk Bodhi Path Buddhist Center e.V w Renchen-Ulm w Niemczech.

</doc>
<doc id="1535945" url="https://pl.wikipedia.org/wiki?curid=1535945" title="Axel Strøbye">
Axel Strøbye

Axel Strøbye, właściwie Axel Strøby Jacobsen (ur. 22 lutego 1928 we Frederiksbergu, dzielnicy Kopenhagi, zm. 12 lipca 2005 w Kopenhadze) – duński aktor, znany w Polsce głównie z roli inspektora policji Jensena w serii "Gang Olsena". Zagrał w ponad 100 filmach. Ze związku z Lone Hertz (w latach 1962-1975) miał dwoje dzieci: syna Thomasa (ur. 1966) i córkę Michäelę (ur. 1968).

</doc>
<doc id="1535946" url="https://pl.wikipedia.org/wiki?curid=1535946" title="William Hood Simpson">
William Hood Simpson

William Hood Simpson (ur. 18 maja 1888 w Weatherford w stanie Teksas, zm. 15 sierpnia 1980 w San Antonio w Teksasie) – amerykański wojskowy, uczestnik ekspedycji amerykańskiej podczas rewolucji meksykańskiej oraz I wojny światowej, generał z okresu II wojny światowej.
Życiorys.
Urodził się 18 maja 1888 w Weatherford w stanie Teksas. W 1909 ukończył Akademię Wojskową West Point i został wcielony do piechoty. Uczestnik rewolucji meksykańskiej i I wojny światowej. W maju 1917 awansowany na stopień kapitana, służył w 33 Dywizji Piechoty. Podczas działań wojennych na frontach I wojny światowej otrzymał kolejne awanse na majora i podpułkownika.
W latach 1919–1941 odbył szereg spotkań na uczelniach wojskowych, m.in. w latach 1932–1936 wykładał na Pomona College w Claremont w stanie Kalifornia. W połowie 1940 został mianowany dowódcą 9 Dywizji Piechoty w Fort Sam Houston w Teksasie.
Przed przystąpieniem USA do II wojny światowej otrzymał awans na generała majora i dowództwo 35 Dywizji Piechoty, z którą przeniósł się z Camp Robinson w Arkansas do miejsca szkolenia w Kalifornii.
Po promocji na stopień generała porucznika, w maju 1944 został skierowany do Wielkiej Brytanii w celu utworzenia 9 Armii USA. Formacja ta została aktywowana 5 września 1944 w składzie 12 Grupy Armii dowodzonej przez gen. Omara Bradleya w okolicach Brestu we Francji. Brest został wyzwolony 20 września 1944. Następnie na czele 9 Armii walczył w Ardenach i na północy Francji. W listopadzie 1944 po przełamaniu Linii Zygfryda walczył w rejonie rzeki Rur. 23 lutego przekroczył rzekę i ruszył w stronę Renu. Po bitwie o Ardeny z 21 Grupą Armii dowodzoną przez marsz. Bernarda L. Montgomery'ego przystąpił do ostatecznego ataku na Niemcy. 4 kwietnia 1945 wraz z 9 Armią powrócił do 12 Grupy Armii.
W ramach Operacji Plunder, Ren został przekroczony 24 marca 1945, na północ od przemysłowego Zagłębia Ruhry. 19 kwietnia 9. Armia nawiązała kontakt z 1 Armią USA gen. Courtneya Hodgesa, co pozwoliło na pełne okrążenie Ruhry.
W czerwcu 1945 powrócił do Stanów Zjednoczonych i podjął się misji w Chinach, a następnie dowodził 2 Armią USA w Memphis w stanie Tennessee. W listopadzie 1946 odszedł na emeryturę. 19 lipca 1954 specjalną uchwałą Kongresu Stanów Zjednoczonych (Public Law 83-508) został awansowany na stopień generała.
Zmarł 15 sierpnia 1980 w San Antonio w stanie Teksas. Został pochowany na Narodowym Cmentarzu w Arlington w stanie Wirginia.

</doc>
<doc id="1535948" url="https://pl.wikipedia.org/wiki?curid=1535948" title="Mipham Chokyi Lodro">
Mipham Chokyi Lodro



</doc>
<doc id="1535949" url="https://pl.wikipedia.org/wiki?curid=1535949" title="XIV Szamarpa">
XIV Szamarpa



</doc>
<doc id="1535951" url="https://pl.wikipedia.org/wiki?curid=1535951" title="Granåsen HS131">
Granåsen HS131



</doc>
<doc id="1535952" url="https://pl.wikipedia.org/wiki?curid=1535952" title="Axel Strobye">
Axel Strobye



</doc>
<doc id="1535953" url="https://pl.wikipedia.org/wiki?curid=1535953" title="Saadcore">
Saadcore

Saadcore – wydany w 2008 roku album niemieckiego rapera Baba Saad.
Lista utworów.
CD 1
CD 2

</doc>
<doc id="1535954" url="https://pl.wikipedia.org/wiki?curid=1535954" title="Stepan Łenkawśkyj">
Stepan Łenkawśkyj



</doc>
<doc id="1535955" url="https://pl.wikipedia.org/wiki?curid=1535955" title="Denys Kwitkowśkyj">
Denys Kwitkowśkyj



</doc>
<doc id="1535960" url="https://pl.wikipedia.org/wiki?curid=1535960" title="Ove Verner Hansen">
Ove Verner Hansen

Ove Verner Hansen (ur. 20 lipca 1932 w Helsingør, zm. 20 lutego 2016 w Gentofte) – duński aktor, występował w roli osiłka "Bøffena" (z dun. "stek") w serii Gang Olsena.
Hansen występował w roli Bøffena zarówno w oryginalnej, duńskiej serii, jak też w jej norweskim remake’u.
Ponadto zagrał w filmach:

</doc>
<doc id="1535961" url="https://pl.wikipedia.org/wiki?curid=1535961" title="Domagoj Duvnjak">
Domagoj Duvnjak

Domagoj Duvnjak (ur. 1 lipca 1988 w Đakovie) – chorwacki piłkarz ręczny, reprezentant kraju, występuje na pozycji rozgrywającego. Obecnie występuje w Bundeslidze, w drużynie THW Kiel. Brązowy medalista olimpijski 2012.
Kariera.
Karierę sportową rozpoczynał, w wieku 14 lat, w rodzinnym mieście Đakovo, w klubie RK Đakovo. Wraz z reprezentacją Chorwacji kadetów wywalczył, w 2006 roku, złoty medal mistrzostw Europy rozgrywanych w Estonii. Dzięki dobrej grze, od sezonu 2006/2007 zaczął występować w chorwackim RK Croatia Osiguranje Zagrzeb. W reprezentacji seniorów zadebiutował w 2008 roku. W 2008 roku wystąpił również na Igrzyskach Olimpijskich w Pekinie, Chorwaci zajęli 4. miejsce. W tym samym roku zdobył wicemistrzostwo Europy w Norwegii.
W 2009 roku wywalczył srebrny medal mistrzostw Świata rozgrywanych w Chorwacji. W finale Chorwaci przegrali 24:19 z ekipa Francji. W sezonie 2008/2009 "Dule" zdobył mistrzostwo oraz puchar Chorwacji.
Od sezonu 2009/2010 występuje w Bundeslidze, w drużynie HSV Hamburg.
Dwukrotny wicemistrz Europy z 2008 r. w Norwegii i z 2010 r. z Austrii. Podczas ME w 2010 r. Chorwaci zostali pokonani w wielkim finale przez Francję "25:21".
W 2010 r. zdobył z Hamburgiem puchar Niemiec, a także wicemistrzostwo Niemiec.
Sezon 2010/11 rozpoczął od zwycięstwa w meczu o Superpuchar Niemiec, pomiędzy Hamburgiem a THW Kiel.
W 2012 razem z reprezentacją Chorwacji sięgnął po brązowy medal Igrzysk Olimpijskich w Londynie. Rok później (w 2013) zdobył brązowy medal
Zdobył również mistrzostwo Niemiec i brązowy medal Ligi Mistrzów. Sezon 2011/12 nie należał do udanych dla HSV Hamburg. W sezonie 2012/13 zwyciężył w prestiżowych rozgrywkach Ligi Mistrzów. Na zakończenie sezonu 2012/13 został wybrany MVP w Bundeslidze w corocznym głosowaniu trenerów i menadżerów.
W czerwcu 2013 podpisał kontrakt z drużyną THW Kiel, który obowiązuje od sezonu 2014/15.
Został wybrany najlepszy piłkarze ręcznym na Świecie w 2013 r. według plebiscytu przeprowadzonego przez IHF, a także znalazł się w "Siódemce gwiazd".
Podczas Mistrzostw Europy 2014 rozegranych w Danii został najlepszym środkowym rozgrywającym turnieju, a reprezentacja Chorwacji czwartą drużyną Europy.
Życie prywatne.
Obecnie jest w związku z Luciją Žulj, którą poznał jeszcze w szkole w Zagrzebiu.
Osiągnięcia.
klubowe.
Mistrzostwa Chorwacji:
Puchar Chorwacji:
Superpuchar Niemiec:
Puchar Niemiec:
Mistrzostwa Niemiec:
Liga Mistrzów:
Puchar EHF:
Puchar IHF:
reprezentacyjne.
Mistrzostwa Europy:
Mistrzostwa Świata:
Igrzyska Olimpijskie:

</doc>
<doc id="1535962" url="https://pl.wikipedia.org/wiki?curid=1535962" title="Aron Sołowiejczyk">
Aron Sołowiejczyk



</doc>
<doc id="1535965" url="https://pl.wikipedia.org/wiki?curid=1535965" title="City Cobra">
City Cobra

City Cobra – solowy album rapera Chakuza. Promował go utwór Eure Kinder.

</doc>
<doc id="1535966" url="https://pl.wikipedia.org/wiki?curid=1535966" title="Bethingen">
Bethingen

Bethingen – dzielnica niemieckiej gminy Mettlach, w kraju związkowym Saara, w powiecie Merzig-Wadern, w Parku Natury Saar-Hunsrück, nad rzeką Salzbach, ok. 2 km od zjazdu "4 Merzig-Wellingen" z autostrady A8. Dzielnica leży na wysokości 220–311 m n.p.m., ma 1,77 km² powierzchni, zamieszkuje ją 249 mieszkańców (2007).
Historia.
Pierwsza autentyczna wzmianka o Bethingen pochodzi z aktu darowizny margrabiny Jutha dla Lotaryngii z 1030. W miejscowości znajduje się kaplica pw. św. Otylii i źródło Otylii (niem. "Odilienbrunnen"), wzmianki o nich pojawiają się od 1630. Jednak Bethingen już od 1330 do 1920 było miejscem pielgrzymek osób z chorobami oczu. Kaplica została zburzona w 1953 przy budowie dróg, odbudowano ją w latach 1955-1960 i poświęcono ją 21 maja 1961 w uroczystość Zesłania Ducha Świętego. Bethingen posiada również mały cmentarz. Nazwa miejscowości pochodzi od germańskiego imienia Batho.
Przewodniczącym rady dzielnicy jest Christian Hampe z SPD, w skład rady dzielnicy wchodzi dziewięć osób (cztery z CDU, pięć z SPD, w tym przewodniczący).

</doc>
<doc id="1535973" url="https://pl.wikipedia.org/wiki?curid=1535973" title="Zbigniew Szacherski">
Zbigniew Szacherski

Zbigniew Szacherski (ur. 25 stycznia 1901 w Pułtusku, zm. 28 września 1985 w Warszawie) – pułkownik Wojska Polskiego.
Życiorys.
Urodził się 25 stycznia 1901 w Pułtusku, w rodzinie Piotra (1849–1929), dr. med., i Haliny z Grabowskich (1871–1955). Kształcił się w Gimnazjum Wojciecha Górskiego w Warszawie, rozpoczął również studia na Wydziale Prawa Uniwersytetu Warszawskiego. Był harcerzem drużyny im. Hetmana Żółkiewskiego. W listopadzie 1918 uczestniczył w rozbrajaniu Niemców w Warszawie. Ochotnik Szwadronu Ziemi Mazowieckiej oraz uczestnik wojny polsko-bolszewickiej. Ukończył kurs w Centralnej Szkole Kawalerii w Grudziądzu, otrzymując stopień podchorążego. Był oficerem służby stałej 16 Pułku Ułanów Wielkopolskich z garnizonem w Bydgoszczy. Awansowany do stopnia podporucznika rezerwy w korpusie oficerów kawalerii ze starszeństwem z 1 czerwca 1919. W październiku 1931 został przeniesiony do 7 Pułk Strzelców Konnych Wielkopolskich w Poznaniu. 22 lutego 1934 został mianowany rotmistrzem ze starszeństwem z 1 stycznia 1934 i 11. lokatą w korpusie oficerów kawalerii. Z dniem 1 stycznia 1939, po ośmiu latach dowodzenia 2 szwadronem, został wyznaczony na stanowisko adiutanta pułku. 
Po wybuchu II wojny światowej w kampanii wrześniowej jego pułk walczył w strukturach Wielkopolskiej Brygady Kawalerii. Brał udział m.in. w bitwie nad Bzurą, pod Zbrożkową Wolą, o Brochów. 9 września 1939 zastąpił majora Pawła Budzika na stanowisku kwatermistrza pułku, a 14 września, po śmiertelnym zranieniu majora Budzika, zastąpił go na stanowisku zastępcy dowódcy pułku. 17 września, po zranieniu pułkownika Stanisława Królickiego, objął dowództwo pułku. 19 września został ciężko ranny i przekazał dowództwo pułku rotmistrzowi Konstantemu Kozłowskiemu. Następnego dnia został przetransportowany do Szpitala Chirurgii Urazowej w Warszawie. Po pięciu miesiącach leczenia opuścił szpital jako inwalida. Pod koniec 1943 został formalnie przyjęty do Armii Krajowej.
We wrześniu 1944 został przyjęty do ludowego Wojska Polskiego i przydzielony do Wojskowego Instytutu Wydawniczego w Lublinie. Po wyzwoleniu Warszawy został dyrektorem Muzeum Wojska Polskiego w Warszawie. Z wojska odszedł w roku 1950. Pod koniec lat 50. przeszedł na rentę. Przez wiele lat był wiceprezesem Związku Inwalidów Wojennych.
W 1966 Instytut Wydawniczy Pax wydał jego wspomnienia zatytułowane „Wierni Przysiędze”.
Zmarł 28 września 1985 w Warszawie. Pochowany na cmentarzu w Starych Proboszczewicach k. Płocka.
Życie prywatne.
Od 1931 był mężem Stelli Marii z Rolbieskich (1911–1997). Mieli córkę Marię (1937–2003).

</doc>
<doc id="1535974" url="https://pl.wikipedia.org/wiki?curid=1535974" title="Mikio Oda">
Mikio Oda

 – japoński lekkoatleta, trójskoczek, pierwszy złoty medalista olimpijski Japonii i Azji (w konkurencjach indywidualnych).
Oda oprócz udziału w zawodach trójskoku uczestniczył także w konkursach skoku w dal oraz skoku wzwyż. Brał udział w tych konkurencjach na trzech igrzyskach olimpijskich. Na igrzyskach w 1924 w Paryżu zajął 6. miejsce w trójskoku oraz 10. miejsca w skoku wzwyż i w dal.
Na igrzyskach olimpijskich w 1928 w Amsterdamie zdobył złoty medal wygrywając zawody w trójskoku z rezultatem 15,21 metrów. W skoku wzwyż zajął 7. miejsce, a w skoku w dal odpadł w eliminacjach.
W 1931 podczas studiów na Uniwersytecie Waseda pobił rekord świata w trójskoku osiągając wynik 15,58 metrów. Na igrzyskach olimpijskich w 1932 w Los Angeles startował tylko w konkursie trójskoku, w którym zajął 12. miejsce.
Podczas Letnich Igrzysk Olimpijskich w 1964 w Tokio flaga olimpijska została wciągnięta na maszt dokładnie na wysokość 15,21 metrów, aby upamiętnić osiągnięcie Ody sprzed 36 lat. W 2000 Oda został wybrany przez ekspertów za najlepszego azjatyckiego lekkoatletę XX wieku.

</doc>
<doc id="1535976" url="https://pl.wikipedia.org/wiki?curid=1535976" title="Ole Ernst">
Ole Ernst

Ole Ernst (ur. 16 maja 1940 w Kopenhadze, zm. 1 września 2013 tamże) − duński aktor, występował w roli inspektora policji Holma w serii Gang Olsena.
Dwukrotny zdobywca nagrody Bodil za najlepszą rolę męską. Nominowany do nagrody Bodil i Roberta.

</doc>
<doc id="1535978" url="https://pl.wikipedia.org/wiki?curid=1535978" title="Osetia Północna-Alania">
Osetia Północna-Alania



</doc>
<doc id="1535979" url="https://pl.wikipedia.org/wiki?curid=1535979" title="Stanisław Mizerny">
Stanisław Mizerny

Stanisław Mizerny (ur. 28 listopada 1901 w Nadrenii, zm. 1 marca 1990 w Wiechowiczach) – działacz Polskiego Towarzystwa Gimnastycznego „Sokół”, żołnierz Armii Krajowej na Podlasiu.
Urodził się w rodzinie polskiego robotnika Józefa Mizernego i Stanisławy z domu Domin, pracującego jako górnik w Nadrenii.
W 1920 w drodze do domu w okolicach Brześcia zatrzymał się w Dabrówce Wielkopolskiej. Zainteresował młodzież z tej wsi najpierw lekkoatletyką a potem futbolem. To był zalążek Sokoła. Organizacyjne spotkanie dąbrowieckiego Sokoła odbyło się z udziałem przedstawicieli Wydziału Okręgu 5 Związków Sokołów Polskich z Berlina. Na pierwszego prezesa wybrano Michała Kleszkę. Stowarzyszenie zarejestrowano u komisarza żandarmerii w Kosieczynie – Beugera.
Służył w Armii Krajowej, pseudonim „Długi”. W okresie od grudnia 1940 do lipca 1944 był dowódcą drużyny w rejonie Witoldów – Wiechowicze. 25 lipca 1940 aresztowany w Konstantynowie, przebywał w więzieniu w Białej Podlaskiej przy ul. Prostej. Zwolniony pod koniec listopada 1940. 

</doc>
<doc id="1535980" url="https://pl.wikipedia.org/wiki?curid=1535980" title="Mermithidae">
Mermithidae

Mermithidae – rodzina nicieni, będących endopasożytami stawonogów. Już w 1877 roku Mermithidae były klasyfikowane jako jedna z dziewięciu podgrup Nematoidea. Mermithidae bywają mylone z nitkowcami, robakami o podobnej biologii i morfologii.
Mermithidae są obligatoryjnymi pasożytami, głównym żywicielem są różne gatunki stawonogów. Większość opisywano u owadów, ale znane są też pasożyty pająków, skorpionów i skorupiaków. Rzadziej opisywano przypadki zarażenia dżdżownic, pijawek i mięczaków. Znany jest przedstawiciel tej rodziny zachowany razem z zainfestowanym pająkiem w bałtyckim bursztynie, pochodzącym sprzed 40 milionów lat. Przynajmniej 25 gatunków pasożytuje na larwach komarów, co czyni je interesującymi z punktu widzenia biologicznego zwalczania tych owadów.
Mermithidae mają wydłużony kształt, pokryte są cienkim oskórkiem zbudowanym z warstw spiralnych włókien. Przewód pokarmowy ma budowę zbliżoną do tej u wolnożyjących nicieni jedynie u larw, nieprowadzących jeszcze pasożytniczego trybu życia: w stadiach pasożytujących przełyk nie ma łączności z jelitem środkowym, a u samic brak jest odbytu.
Otwór płciowy u samic znajduje się w połowie długości ciała, podczas gdy u samców znajduje się na końcu i jest widoczny jako jedno lub dwa ujścia. Jaja składane są albo do wody albo na lądzie, wylęgające się z nich larwy są wolnożyjące, tak jak dojrzałe płciowo osobniki, które opuszczają żywicieli by złożyć jaja.
Taksonomia tej grupy nie jest wyjaśniona; robaki te są słabo reprezentowane w kolekcjach zoologicznych, mają też mało morfologicznych cech charakterystycznych pozwalających na ich oznaczanie; ponadto, częściej są odkrywane przez entomologów niż nematologów. Nawet pozycja systematyczna najlepiej poznanego gatunku "Romanomermis culicivorax" jest niepewna.

</doc>
<doc id="1535982" url="https://pl.wikipedia.org/wiki?curid=1535982" title="Åsne Seierstad">
Åsne Seierstad

Åsne Guldahl Seierstad (ur. 10 lutego 1970 w Oslo, Norwegia) - norweska dziennikarka-wolny strzelec i pisarka, najbardziej znana dzięki relacjom o życiu codziennym w strefach działań wojennych (Kabul po 2001, Bagdad w 2003 i zrujnowane miasto Grozny w 2006).
Życie osobiste i zawodowe.
Åsne Seierstad studiowała na Uniwersytecie Oslo, gdzie z powodzeniem ukończyła rusycystykę, iberystykę i historię filozofii. W latach 1993-96 była reporterką gazety "Arbeiderbladet" w Rosji, a w 1997 roku w Chinach. W latach 1998-2000 pracowała dla państwowej telewizji NRK, dla której relacjonowała sytuację w Kosowie. 
Następnie była reporterką w Afganistanie, Iraku, Czeczenii, zajmowała się także zamachami z 11 września. Pierwszą książkę napisała o Serbii, druga, "Księgarz z Kabulu", stała się międzynarodowym bestsellerem, a opowiada o tym, jak Seierstad mieszkała u afgańskiej rodziny w Kabulu po upadku talibów w 2001 roku. Dalsze książki to relacje z trzymiesięcznego pobytu w Bagdadzie przed wybuchem wojny w 2003 roku i pobytu w Czeczenii po ostatniej tamtejszej wojnie.
Obecnie mieszka i pracuje w Oslo. Otrzymała w swoim kraju wiele prestiżowych nagród dla dziennikarzy.

</doc>
<doc id="1535985" url="https://pl.wikipedia.org/wiki?curid=1535985" title="Sublokatorka">
Sublokatorka

Sublokatorka (oryg. "Single White Female") – thriller amerykański z 1992 roku w reżyserii Barbeta Schroedera.
Nagrody.
Jennifer Jason Leigh otrzymała nagrodę Złoty Popcorn za najlepszy czarny charakter.

</doc>
<doc id="1535988" url="https://pl.wikipedia.org/wiki?curid=1535988" title="Chośadam">
Chośadam

Chośadam – według syberyjskiego plemienia Ketów to bogini śmierci, nieszczęść i ciemności. Jest mściwą władczynią świata podziemnego i złych duchów. Zamężna z bogiem nieba – Esiem. Ketowie wierzą, że Chośadam zsyłała na ludzi choroby, cierpienia i śmierć oraz pożera ludzkie dusze i po przetrawieniu wprowadza je do łon matek.

</doc>
<doc id="1535990" url="https://pl.wikipedia.org/wiki?curid=1535990" title="RMS Andania (1921)">
RMS Andania (1921)

RMS Andania – brytyjski transatlantycki statek pasażerski linii Cunard Line z okresu międzywojennego, zbudowany w 1922 roku. Należał do serii 6 jednostek, średniej wielkości jednokominowych turbinowców o nazwach na literę A, przewidzianych na trasę do Ameryki Północnej. Podczas II wojny światowej służył jako krążownik pomocniczy HMS Andania i został zatopiony 16 czerwca 1940 przez U-Boota.
Budowa i służba jako statek.
"Andania" zbudowana została przez stocznię Hawthorn, Leslie &amp; Company w Hebburn-on-Tyne, pod numerem stoczniowym 500. Była bliźniaczym statkiem "Alaunia", "Aurania", "Ascania", "Ausonia" i "Antonia" i drugim statkiem linii noszącym imię "Andania". Mogła przewozić 484 pasażerów klasy kabinowej i 1222 III klasy. Budowę ukończono 24 maja 1922. 
Dziewicza podróż statku rozpoczęła się 1 czerwca 1922 na trasie Southampton-Montreal. Od 1925 pływała na trasie Hamburg – Nowy Jork, a od 1927 na trasie Liverpool – Montreal.
Służba wojenna.
Z początkiem II wojny światowej 5 września 1939 statek został zarekwirowany przez marynarkę brytyjską i przekształcony w krążownik pomocniczy HMS "Andania". Adaptacji dokonano w stoczni Cammell Laird w Birkenhead (lub Liverpoolu). Okręt otrzymał uzbrojenie z 8 pojedynczych armat kalibru 152 mm MK VII (o kącie podniesienia 14°) i dwóch armat przeciwlotniczych 76 mm. Zapas paliwa wynosił 1847 ts.
Od końca listopada 1939 okręt służył w Patrolu Północnym. 15 czerwca 1940 został storpedowany przez niemieckiego U-Boota U-A około 200 mil morskich na południowy wschód od Islandii i zatonął 16 czerwca 1940 o godz. 0.25 na pozycji (według innych danych, zatonął około 70 mil morskich od Reykjavíku i zatonął o świcie), bez ofiar w ludziach.

</doc>
<doc id="1535997" url="https://pl.wikipedia.org/wiki?curid=1535997" title="Gumpert Apollo">
Gumpert Apollo

Gumpert Apollo – supersamochód skonstruowany w Niemczech przez techników współpracujących z firmą Audi. Szefem projektu i założycielem marki był Niemiec Roland Gumpert, były szef działu sportowego Audi, któremu w realizacji projektu pomagali m.in. specjaliści ze znanego niemieckiego tunera Audi - MTM, a także specjaliści odpowiedzialni za konstrukcję wyścigowych bolidów biorących udział w długodystansowych wyścigach Le Mans Series oraz American Le Mans Series – Audi R10 oraz Audi R12 TDI. Bankructwo firmy Gumpert spowodowało zakończenie produkcji modelu. W 2016 roku spółka została wykupiona przez konsorcjum Ideal Team Venture, a nazwa przedsiębiorstwa zmieniona na Apollo Automobil. Mimo wystawienia na Międzynarodowym Salonie Samochodowym w Genewie lekko odświeżonej wersji samochodu, noszącej nazwę Apollo N, produkcja seryjna nie została wznowiona.
Konstrukcja.
Projektanci Apollo od początku stawiali na stworzenie samochodu wyścigowego, którego wersja drogowa miała tylko i wyłącznie spełniać wymagania FIA dotyczące dopuszczenia pojazdu do startów w wyścigach samochodowych. Apollo jest więc dwumiejscowym, supersportowym bolidem o specyficznym, wysoce aerodynamicznym nadwoziu z włókna szklanego. Napędzający poprzez manualną skrzynię biegów o sześciu przełożeniach silnik to konstrukcja pochodząca z Audi, której mocy (650 KM, choć powstaje wersja o mocy nawet 800 KM) dodają dwie turbosprężarki. Skrzynia biegów, potrzebna do przeniesienia momentu 850 Nm, ma natomiast wiele wspólnego z konstrukcjami pochodzącymi wprost z Formuły 1.
Twórcy Gumperta Apollo twierdzą, że jego konstrukcja aerodynamiczna przy prędkości 310 km/h tworzy siłę dociskową o wartości równej jego masie. To oznacza, że (teoretycznie) powyżej tej prędkości samochód mógłby poruszać się np. po suficie tunelu, ponieważ siła dociskowa przewyższałaby siłę grawitacji działającą na ten samochód. W praktyce mało prawdopodobnym jest, aby tego typu próbę przeprowadzono, choć według niektórych inżynierów istnieją miejsca (tunele), gdzie można by taki test przeprowadzić.
Osiągi.
Gumpert Apollo był jednym z najszybszych samochodów produkowanych w Niemczech. Do prędkości 100 km/h Apollo przyśpiesza w 3 sekundy, do 200 km/h w 8,9 sekundy. Prędkość maksymalna wynosi 360 km/h..
Samochód miał drugi czas na torze programu motoryzacyjnego Top Gear (1:17.1; dla samochodów dopuszczonych do ruchu ulicznego).
W wyścigach.
W 2008 roku podczas wyścigu Nürburgring użyto Gumperta Apollo w wersji hybrydowej. Bolid napędzany był przez silnik V8 3.3L oraz silnik elektryczny o mocy 100 kW (łączna moc - 630 KM).

</doc>
<doc id="1535998" url="https://pl.wikipedia.org/wiki?curid=1535998" title="Daimler Benz">
Daimler Benz



</doc>
<doc id="1536000" url="https://pl.wikipedia.org/wiki?curid=1536000" title="Radio PiK">
Radio PiK



</doc>
<doc id="1536003" url="https://pl.wikipedia.org/wiki?curid=1536003" title="Hans Johannes Daniel Jensen">
Hans Johannes Daniel Jensen



</doc>
<doc id="1536004" url="https://pl.wikipedia.org/wiki?curid=1536004" title="IiO">
IiO

Nowojorską grupę iiO początkowo tworzyli producent i autor piosenek Markus Moser, urodzony w Wielkiej Brytanii oraz wokalistka Nadia Ali pochodząca z Libii. Duet zyskał rozgłos głównie dzięki przebojowi "Rapture". W 2005 roku Nadia zdecydowała się opuścić zespół na rzecz kariery solowej.
Pod koniec 2001 roku ukazał się debiutancki singiel duetu zatytułowany "Rapture", który osiągnął wielki sukces. Uplasował się na drugim miejscu brytyjskiej listy UK Singles Chart, oraz na 46 miejscu Billboard Hot 100 w Stanach Zjednoczonych. Na liście USA Dance znalazł się na 2. miejscu. Wielką popularnością utwór cieszył się na Ibizie, a także w Polsce.
Remiksami "Rapture" zajęli się m.in. Armin van Buuren, Deep Dish, Paul Van Dyk czy chociażby duet John Creamer &amp; Stephane K. Drugim singlem zespołu był cieszący się niemałą popularnością "At The End". Utwór znalazł się na 1. miejscu listy najchętniej kupowanych singli w Hiszpanii, a w Wielkiej Brytanii na pozycji 20.
Pierwszy album IIO zatytułowany 'Poetica' kilkukrotnie miał przekładaną premierę. Ostatecznie ukazał się w marcu 2005 roku. Znalazło się na nim 15 utworów utrzymanych w stylu dance. Zespół wydał jeszcze 4 single z czego dużym sukcesem cieszyły się "Kiss You" (3. miejsce na USA Dance, 11. na USA Dance Airplay) oraz "Is It Love?" (1. miejsce na USA Dance i 6. na USA Dance Airplay).
W sześć lat po wydaniu pierwszego singla ukazała się jego nowa wersja, która dotarła do trzeciego miejsca amerykańskiego notowania USA Dance Charts.

</doc>
<doc id="1536005" url="https://pl.wikipedia.org/wiki?curid=1536005" title="TUBE">
TUBE

 - japońska grupa muzyczna grająca J-Pop, będący wypadkową pop rocka, surf rocka, blues rocka i power popu .

</doc>
<doc id="1536007" url="https://pl.wikipedia.org/wiki?curid=1536007" title="FaMa">
FaMa



</doc>
<doc id="1536008" url="https://pl.wikipedia.org/wiki?curid=1536008" title="Anna Habsburg">
Anna Habsburg



</doc>
<doc id="1536009" url="https://pl.wikipedia.org/wiki?curid=1536009" title="Dead to the World">
Dead to the World

Dead to the World – wideo Marilyn Manson, dokumentujące tak samo nazwaną trasę promującą album "Antichrist Superstar". Materiał został wydany przez Nothing Records na VHS 10 lutego 1998 roku.
Na kasecie, oprócz utworów grupy, znajdują się sceny przedstawiające zespół za kulisami, komentarze Mansona oraz nagrania, protestujących przeciwko koncertom, działaczy chrześcijańskich.

</doc>
<doc id="1536011" url="https://pl.wikipedia.org/wiki?curid=1536011" title="Lodovico Trevisan">
Lodovico Trevisan



</doc>
<doc id="1536016" url="https://pl.wikipedia.org/wiki?curid=1536016" title="Anna Austriaczka">
Anna Austriaczka



</doc>
<doc id="1536019" url="https://pl.wikipedia.org/wiki?curid=1536019" title="Brama Mostowa">
Brama Mostowa



</doc>
<doc id="1536023" url="https://pl.wikipedia.org/wiki?curid=1536023" title="Mistrzostwa Świata w Wyciskaniu Belki 2008">
Mistrzostwa Świata w Wyciskaniu Belki 2008

Mistrzostwa Świata w Wyciskaniu Belki – (The World Log Lift
Championships) mistrzostwa świata siłaczy w jednej, wybranej
konkurencji: Wyciskaniu belki w pozycji stojącej.
Rozegrane zostały po raz pierwszy w 2008 r.
Data: 16 listopada 2008 r.
Miejsce: Wilno 
WYNIKI ZAWODÓW:

</doc>
<doc id="1536024" url="https://pl.wikipedia.org/wiki?curid=1536024" title="Anna Habsburżanka">
Anna Habsburżanka



</doc>
<doc id="1536026" url="https://pl.wikipedia.org/wiki?curid=1536026" title="Sabadyla lekarska">
Sabadyla lekarska

Sabadyla lekarska, kichawiec lekarski ("Schoenocaulon officinale") – gatunek cebulkowej byliny z rodziny melantkowatych ("Melanthiaceae"). Występuje na terenach górzystych Ameryki Środkowej oraz w Wenezueli. Rośnie na łąkach.
Zastosowanie.
Nasiona zawierają trujący alkaloid (weratryna) o działaniu owadobójczym. Są surowcem do wyrobu leków reumatycznych. Preparaty w postaci maści działają rozgrzewająco i przeciwbólowo. Nalewka z nasion w postaci wyciągu stosowana jest w przy leczeniu wszawicy i zwalczaniu wszy oraz w weterynarii przeciwko pchłom.

</doc>
<doc id="1536027" url="https://pl.wikipedia.org/wiki?curid=1536027" title="Anna Tyrolska">
Anna Tyrolska



</doc>
<doc id="1536028" url="https://pl.wikipedia.org/wiki?curid=1536028" title="Sabadilla officinarum">
Sabadilla officinarum



</doc>
<doc id="1536030" url="https://pl.wikipedia.org/wiki?curid=1536030" title="Eberhard Schaetzing">
Eberhard Schaetzing

Eberhard Schaetzing (ur. 30 października 1905 w Kolonii, zm. 13 grudnia 1989 w Starnbergu) – niemiecki ginekolog i psychoanalityk. Część prac opublikował pod pseudonimem „Psychopax”.
Urodził się 30 października 1905 roku w Kolonii. Studiował medycynę, psychoterapię kliniczną i (przez dwa lata) filozofię we Fryburgu, Lipsku, Rostocku i Berlinie. Jako student wstąpił do organizacji Corps Lusatia Leipzig. Egzaminy państwowe zdał w 1931 roku, tytuł doktora medycyny uzyskał w 1932 roku. Przez dwa lata służył jako lekarz okrętowy w "Hamburg-Amerikanische Packetfahrt-Actien-Gesellschaft", pracował wówczas w Amerykach, na Dalekim Wschodzie, w Japonii i Stanach Zjednoczonych. Następnie otworzył prywatną praktykę w Berlinie.
Znany jest z opisu nerwicy eklezjogennej („ekklesiogene Neurose”). Pisał też książki poświęcone zagadnieniom psychologicznym, między innymi wykorzystywaniu hipnozy w praktyce lekarskiej i (pod pseudonimem) humorystycznemu przedstawieniu psychologii człowieka. Był przeciwnikiem tabletki antykoncepcyjnej.

</doc>
<doc id="1536037" url="https://pl.wikipedia.org/wiki?curid=1536037" title="Małgorzata Austriaczka">
Małgorzata Austriaczka



</doc>
<doc id="1536041" url="https://pl.wikipedia.org/wiki?curid=1536041" title="Rejon szyszacki">
Rejon szyszacki

Rejon szyszacki - jednostka administracyjna w składzie obwodu połtawskiego Ukrainy.
Powstał w 1923. Ma powierzchnię 790 km2. Siedzibą władz rejonu są Szyszaki.
W skład rejonu wchodzą 1 osiedlowa rada oraz 11 silskich rad, obejmujących 74 wsie.

</doc>
<doc id="1536042" url="https://pl.wikipedia.org/wiki?curid=1536042" title="Reklama uciążliwa">
Reklama uciążliwa

Reklama uciążliwa, polega na ingerowaniu w sferę prywatności potencjalnych odbiorców w miejscach publicznych przez nagabywanie, przesyłanie niezamówionych towarów, nadużywanie technicznych środków przekazu. W celu ochrony konsumenta powstała ustawa o zwalczaniu nieuczciwej konkurencji (art. 16 ust. 1 pkt 5), w której reklama uciążliwa jest określona jako niedopuszczalna.

</doc>
<doc id="1536043" url="https://pl.wikipedia.org/wiki?curid=1536043" title="RMS Aurania">
RMS Aurania

RMS Aurania – brytyjski transatlantycki statek pasażerski linii Cunard Line z okresu międzywojennego. Należał do serii 6 jednostek, średniej wielkości jednokominowych turbinowców o nazwach na literę A, przewidzianych na trasę do Ameryki Północnej. Podczas II wojny światowej służył jako krążownik pomocniczy HMS Aurania, następnie okręt warsztatowy HMS Artifex. 
Budowa i służba jako statek.
„Aurania” zbudowana została w 1924 w stoczni Swan Hunter &amp; Wigham Richardson w Wallsend, pod numerem stoczniowym 1127. Była bliźniaczym statkiem „Alaunia”, „Andania”, „Ascania”, „Ausonia” i „Antonia” i trzecim statkiem linii noszącym imię „Aurania”. Mogła przewozić 500 pasażerów klasy kabinowej i 1200 III klasy. Budowę ukończono 6 września 1924. Jej dziewicza podróż rozpoczęła się 13 września 1924 na trasie Liverpool – Nowy Jork. Od 1925 roku pływała na trasie Liverpool – Montreal, a od 1928: Londyn – Montreal.
Służba wojenna.
Zarekwirowana przez brytyjską Admiralicję 30 sierpnia 1939, została przekształcona w krążownik pomocniczy HMS „Aurania”. Adaptacji dokonano w macierzystej stoczni Swan Hunter. Okręt otrzymał uzbrojenie z 8 pojedynczych armat kalibru 152 mm MK VII (o kącie podniesienia 20°) i dwóch armat przeciwlotniczych 76 mm. Zapas paliwa wynosił 1591 ts.
Od 15 października 1939 okręt służył w Patrolu Północnym, a od maja 1940 został przeniesiony do Sił Eskortowych Halifax, po czym od czerwca do Sił Eskortowych Bermudy i Halifax ("Bermuda &amp; Halifax Escort Force"). Od maja 1941 roku służył w Siłach Eskortowych Północnego Atlantyku ("North Atlantic Escort Force").
21 października 1941 „Aurania” płynąca w eskorcie konwoju SL-89 z Freetown do Wielkiej Brytanii, została trafiona jedną z torped wystrzelonych przez niemieckiego U-Boota U-123 (dowódca Reinhard Hardegen), lecz mimo uszkodzenia kadłuba dotarła do portu. Do marca 1942 roku była przydzielona do Dowództwa Plymouth.
9 (według innych danych, 24) marca 1942 okręt został sprzedany Admiralicji i rozpoczęto jego przebudowę na okręt warsztatowy, przemianowany 1 grudnia 1942 na HMS „Artifex”. Do służby w nowej roli wszedł dopiero w maju 1944. W 1947 okręt otrzymał znak taktyczny A118. Zezłomowany w 1961 roku w La Spezia.

</doc>
<doc id="1536044" url="https://pl.wikipedia.org/wiki?curid=1536044" title="Rejon zinkowski">
Rejon zinkowski

Rejon zinkowski – jednostka administracyjna w składzie obwodu połtawskiego Ukrainy.
Powstał w 1923. Ma powierzchnię 1360 km2 i liczy około 42 tysięcy mieszkańców. Siedzibą władz rejonu jest Zinków.
W skład rejonu wchodzą 1 miejska rada, 1 osiedlowa rada oraz 18 silskich rad, obejmujących 113 wsi.

</doc>
<doc id="1536045" url="https://pl.wikipedia.org/wiki?curid=1536045" title="Przełęcz nad Czerwonym Żlebem">
Przełęcz nad Czerwonym Żlebem

Przełęcz nad Czerwonym Żlebem (, , ) – przełęcz w Grani Baszt w słowackich Tatrach Wysokich. Położona jest na wysokości 2324 m (według innych źródeł ok. 2325 m lub 2315 m), pomiędzy Szatanem (2422 m) a Pośrednią Basztą (2374 m). Jej nazwa pochodzi od bardzo stromego Czerwonego Żlebu opadającego z tej przełęczy do Doliny Mięguszowieckiej. Po przeciwnej stronie, do Doliny Młynickiej opada inny, nienazwany i mniej stromy żleb. Pierwszego odnotowanego przejścia przez przełęcz dokonał ok. 1880 r. Jan Gwalbert Pawlikowski z przewodnikiem Maciejem Sieczką, zimą zaś Alfred Martin 18 lutego 1906 r.
Taternictwo.
Przez przełęcz nie prowadzi żaden znakowany szlak turystyczny, jest ona jednak udostępniona dla zrzeszonych taterników i turystów z uprawnionym przewodnikiem. Zazwyczaj na przełęcz wychodzi się od Doliny Młynickiej, przy buli powyżej Stawu nad Skokiem, skręcając na nieznakowaną perć w kierunku Ściany przed Skokiem.

</doc>
<doc id="1536047" url="https://pl.wikipedia.org/wiki?curid=1536047" title="Eugène Lami">
Eugène Lami

Eugène Louis Lami (ur. 12 stycznia 1800 w Paryżu, zm. 19 grudnia 1890 tamże) – francuski malarz i rysownik. 
Życiorys.
Studiował w pracowni Gros'a, Horacego Verneta, Camille Requeplana i Paula Delaroche. Początkowo zajmował się malarstwem batalistycznym, potem malował sceny rodzajowe z życia wielkiego świata. Zasłynął jako świetny akwarelista, malował przeważnie sceny z życia towarzyskiego Paryża oraz ilustrował dzieła Musseta i Prévosta ("Gil Blas" i "Manon Lescaut"). Jego litografie są ciekawymi ilustracjami obyczajów XIX wieku. 
Był autorem m.in. obrazów "Wyścigi z przeszkodami", "Foyer Starej Opery" oraz "Karol I w drodze do więzienia".

</doc>
<doc id="1536048" url="https://pl.wikipedia.org/wiki?curid=1536048" title="Dywizja Adama Ponińskiego">
Dywizja Adama Ponińskiego

 Dywizja Adama Ponińskiego – jedna z formacji zbrojnych okresu powstania kościuszkowskiego.
Formowanie i struktura dywizji.
Dywizja została sformowana we wrześniu 1794 z formacji milicji wspieranej przez pospolite ruszenie, a od sierpnia osłaniającej linię środkowej Wisły i dolnego Wieprza. We wrześniu wzmocniona przez kilka pododdziałów regularnych pod dowództwem gen. Ponińskiego nadal spełniała to zadanie. Nie doszła w porę pod Maciejowice i wycofała się na Pragę. Tam została zniszczona.
Dywizja nie miała standardowej organizacji. W każdym okresie składała się jednak z trzech rodzajów wojsk: piechoty i strzelców, kawalerii oraz artylerii. Podział wewnętrzny ograniczał się jedynie do tzw. komed. Występował natomiast podział ugrupowana dywizji:

</doc>
<doc id="1536049" url="https://pl.wikipedia.org/wiki?curid=1536049" title="Gianluca Comotto">
Gianluca Comotto

Gianluca Comotto (ur. 16 października 1978 w Ivrei) – włoski piłkarz występujący na pozycji obrońcy. Jego największym sukcesem jest drugie miejsce w Serie B w sezonach 1998/1999 oraz 2004/2005 z klubem Torino FC.
W Serie A rozegrał 277 spotkań i zdobył 11 bramek.

</doc>
<doc id="1536050" url="https://pl.wikipedia.org/wiki?curid=1536050" title="Koń morski">
Koń morski



</doc>
<doc id="1536052" url="https://pl.wikipedia.org/wiki?curid=1536052" title="IC 4687">
IC 4687

IC 4687 – galaktyka spiralna znajdująca się w konstelacji Pawia w odległości około 250 milionów lat świetlnych od Ziemi. Odkrył ją Royal Frost 1 sierpnia 1904. Galaktyka IC 4687 jest powiązana grawitacyjnie z IC 4686 oraz IC 4689.

</doc>
<doc id="1536056" url="https://pl.wikipedia.org/wiki?curid=1536056" title="Jacinto Villalba">
Jacinto Villalba

Jacinto Villalba – piłkarz paragwajski, napastnik. Ojciec Salvadora, uczestnika finałów Mistrzostw Świata 1958.
Jako piłkarz klubu Cerro Porteño był w kadrze narodowej na pierwsze mistrzostwa świata w 1930 roku, gdzie Paragwaj odpadł w fazie grupowej. Nie zagrał jednak w żadnym meczu.
Villalba wziął udział w turnieju Copa América 1939, gdzie Paragwaj zajął 3. miejsce za Peru i Urugwajem. Zagrał we wszystkich 4 meczach - z Chile, Peru, Urugwajem i Ekwadorem.

</doc>
<doc id="1536057" url="https://pl.wikipedia.org/wiki?curid=1536057" title="Edward Law (1. baron Ellenborough)">
Edward Law (1. baron Ellenborough)

Edward Law, 1. baron Ellenborough (ur. 16 listopada 1750 w Great Salkeld w hrabstwie Cumberland, zm. 13 grudnia 1818) – brytyjski sędzia i polityk, przewodniczący Sądu Ławy Królewskiej, doprowadził do uchwalenia pierwszej brytyjskiej ustawy regulującej problem aborcji.
Był synem Edmunda Lawa, biskupa Carlisle. Wykształcenie odebrał w Charterhouse School oraz w Peterhouse na Uniwersytecie Cambridge. Wkrótce po ukończeniu studiów został członkiem Trinity College. Wkrótce jednak zrezygnował z kariery na uczelni i rozpoczął pracę prawnika w Lincoln’s Inn. W 1790 r. otrzymał powołanie do korporacji prawniczej. W 1787 r. był obrońcą Warrena Hastingsa w jego procesie przed Izbą Lordów.
Początkowo Law związany był ze stronnictwem wigów, ale wydarzenia rewolucji francuskiej i poparcie udzielane jej przez wielu wigowskich polityków, skłoniły go do przejścia do bardziej konserwatywnego stronnictwa torysów i poparcia gabinetu Williama Pitta Młodszego. W 1801 r. Law otrzymał stanowisko prokuratora generalnego Anglii i Walii w rządzie Henry’ego Addingtona. Wkrótce uzyskał mandat parlamentarny z okręgu Newtown.
Jednak już w 1802 r. Law otrzymał stanowisko Najwyższego Sędziego Sądu Ławy Królewskiej i tytuł 1. barona Ellenborough, dzięki któremu zasiadł w Izbie Lordów. W 1803 r. doprowadził do uchwalenia ustawy "Malicious Shooting or Stabbing Act" (znanej także jako "Lord Ellenborough's Act"), która jako pierwsza regulowała problem aborcji w brytyjskim prawie. Za przeprowadzenie zabiegu usunięcia ciąży groziła od tej pory kara śmierci.
W 1806 r. powstał tzw. Gabinet Wszystkich Talentów ("Ministry of All the Talents") na czele z lordem Grenville’em. Lord Ellenborough odrzucił ofertę objęcia stanowiska lorda kanclerza, ale został włączony do gabinetu, pozostając jednocześnie przewodniczącym sądu, co było często krytykowane. Ellenborough był ostatnią osobą, która będąc członkiem gabinetu, piastowała stanowisko sędziowskie. Ellenborough pozostał w gabinecie do jego upadku w 1807 r.
Jako sędzia Ellenborough specjalizował się głównie w prawie handlowym. Prowadził również wiele słynnych procesów. W 1814 r. sądził oskarżonego w malwersacje giełdowe lorda Cochrane’a, a w 1817 r. karykaturzystę Williama Hone'a oskarżonego o obrazę uczuć religijnych i moralności publicznej. Ellenborough zrezygnował ze stanowiska sędziego w listopadzie 1818 r. Zmarł niedługo później.
Był żonaty z Anne Towry, córką George’a Towry'ego. Po jego śmierci tytuł barona odziedziczył jego najstarszy syn, Edward.

</doc>
<doc id="1536058" url="https://pl.wikipedia.org/wiki?curid=1536058" title="Luigj Gurakuqi (reżyser)">
Luigj Gurakuqi (reżyser)

Luigj Gurakuqi (ur. 13 stycznia 1928 w Tiranie, zm. 2006 w Tiranie) – albański reżyser i śpiewak operowy.
Życiorys.
Karierę artystyczną rozpoczynał w wieku 17 lat, występując od grudnia 1944 w Państwowym Chórze Albanii. W tym zespole występował do 1947, uczestnicząc także w koncertach zagranicznych, w Bułgarii i Jugosławii. Równocześnie z występami w chórze uczył się w liceum artystycznym Jordan Misja w Tiranie, a także pracował w Dyrekcji Kolei Państwowych w Durrësie.
W 1950 został powołany do służby wojskowej, którą odbywał w Korczy. W tym czasie związał się z Zespołem Artystycznym Armii Albańskiej, w którym występował do 1955, już po przejściu do cywila. Jednorazowo "wypożyczony" do Chóru Młodzieży Albańskiej wystąpił w 1951 na III Światowym Festiwalu Młodzieży i Studentów w Berlinie.
W roku 1956 rozpoczął pracę suflera i konferansjera w Filharmonii Albańskiej. W 1959 wygrał konkurs na stypendium w ZSRR dla kandydatów na reżyserów operowych. Zwycięstwo w konkursie umożliwiło mu podjęcie studiów w Rosyjskiej Akademii Sztuki Teatralnej GITIS w Moskwie. Po zerwaniu stosunków sowiecko-albańskich w 1961 został zmuszony przerwać studia i wrócić do Albanii. Tam kontynuował studia w szkole aktorskiej im. Aleksandra Moisiu, specjalizując się w reżyserii operowej. Dyplom obronił w 1964 r. wystawiając na scenie narodowej operę "Poławiacze pereł" Bizeta. Do 1978 przygotował 10 spektakli operowych, wystawiając m.in. Rigoletto, Cyganerię, a także pierwsze opery albańskie – "Mrika" czy "Kwiaty pamięci" (Lulja e kujtimit). Do kilku spektakli operowych (Carmen, Rycerskość wieśniacza, Cyrulik sewilski) przetłumaczył libretta z języka włoskiego. Zagrał też epizodyczne role w trzech filmach fabularnych (m.in. "Plumba Perandorit", "Gracka" i "Mysafiri").
Równolegle do pracy na scenie, kierował specjalizacją operową w Instytucie Sztuk w Tiranie, a także współpracował z Telewizją Albańską. W 1983 odszedł na emeryturę, ale sporadycznie reżyserował spektakle operowe do 1988. Pośmiertnie został wyróżniony tytułem Wielkiego Mistrza (Mjeshter i Madh).

</doc>
<doc id="1536060" url="https://pl.wikipedia.org/wiki?curid=1536060" title="Dywizja Jana Henryka Dąbrowskiego">
Dywizja Jana Henryka Dąbrowskiego

 Dywizja Jana Henryka Dąbrowskiego – jedna z formacji zbrojnych okresu powstania kościuszkowskiego.
Formowanie i walki dywizji.
Dywizja sformowana została 6 - 8 września 1794 z przeznaczeniem do walk na terenie Wielkopolski. Wzmocniona została brygadą Antoniego Madalińskiego. 
13 - 17 września sforsowała dolną Bzurę i przeszła pod Gniezno łącząc się z powstańcami wielkopolskimi, stoczyła bitwę pod Łabiszynem z pułkownikiem pruskim Szekulim&gt;, zdobyła Bydgoszcz i uderzyła na Toruń. Następnie przez Kujawy, 23 października powróciła na prawy brzeg Bzury. Do połowy listopada zachowała zdolność bojową. Ostatecznie rozeszła się 17 listopada pod Radoszycami.
Skład dywizji 16 września 1794.
Razem: 3100 żołnierzy; 8 dział 6 funtowych, 8 dział 3 funtowych

</doc>
<doc id="1536061" url="https://pl.wikipedia.org/wiki?curid=1536061" title="Walenty Maciej Tomaszewski">
Walenty Maciej Tomaszewski

Walenty Maciej Tomaszewski herbu Bończa (ur. 14 lutego 1781 w Łęczycy, zm. 18 stycznia 1851 tamże) – duchowny katolicki, święcenia kapłańskie przyjął 1804, w dniu 21 listopada 1836 ustanowiony biskupem kujawsko-kaliskim, konsekrowany 15 stycznia 1837.

</doc>
<doc id="1536067" url="https://pl.wikipedia.org/wiki?curid=1536067" title="IC 4686">
IC 4686

IC 4686 – galaktyka spiralna znajdująca się w konstelacji Pawia w odległości około 250 milionów lat świetlnych od Ziemi. Odkrył ją Royal Frost 1 sierpnia 1904. Galaktyka IC 4686 jest powiązana grawitacyjnie z IC 4687 oraz IC 4689.

</doc>
<doc id="1536068" url="https://pl.wikipedia.org/wiki?curid=1536068" title="Luigj Gurakuqi (ujednoznacznienie)">
Luigj Gurakuqi (ujednoznacznienie)



</doc>
<doc id="1536071" url="https://pl.wikipedia.org/wiki?curid=1536071" title="Caye Caulker">
Caye Caulker

Caye Caulker (także "Cayo Corker", "Key Caulker") – niewielka wyspa koralowa zbudowana z wapienia u wybrzeży Belize, w dystrykcie Belize, jedna z Wysp Północnych. Wyspa ma długość ok. 8,0 km (z północy na południe), a szerokość dochodzi do 1,6 km (ze wschodu na zachód). Najwyższy punkt wyspy ma wysokość 2,4 m. Główne miasto na wyspie także nosi nazwę "Caye Caulker". Wyspa leży 32 km na północ od Belize City. Znajdują się tutaj m.in. lotnisko, port, hotele, sklepy i restauracje. Liczba stałych mieszkańców wynosi ok. 2000 i stale rośnie.

</doc>
<doc id="1536072" url="https://pl.wikipedia.org/wiki?curid=1536072" title="Jan Michał Marszewski">
Jan Michał Marszewski

Jan Michał Marszewski (ur. 13 sierpnia 1800, zm. 3 września 1867) – duchowny katolicki, święcenia kapłańskie od 1823. Kanonik honorowy kaliski (1829). Administrator diecezji kujawsko-kaliskiej w latach 1850-1857. Od 18 września 1856 biskup ordynariusz kujawsko-kaliski, konsekrowany na biskupa w 1857. Asystent tronu papieskiego (1862).

</doc>
<doc id="1536074" url="https://pl.wikipedia.org/wiki?curid=1536074" title="Dywizja Główna Litewska">
Dywizja Główna Litewska

 Dywizja Główna Litewska – jedna z formacji zbrojnych okresu powstania kościuszkowskiego.
Formowanie i struktura dywizji.
Dywizja sformowana została w kwietniu 1794 na bazie 1 Dywizji. Działała w rejonie Wilna. Organizowała wyprawy na Soły i Polany. Manewrem na skrzydło Rosjan w lipcu 1794 obroniła Wilno. W sierpniu, po przegranej opuściła miasto i kilkoma komedami wycofała się na linię Niemna, a później ześrodkowała w rejonie Grodna. 
Później jej wojska przeszły do Warszawy i stanowiły trzon garnizonu Praga. Tam 4 listopada dywizja została zniszczona.
Dywizja nie miała standardowej organizacji. W każdym okresie składała się jednak z trzech rodzajów wojsk: piechoty i strzelców, kawalerii oraz artylerii. Podział wewnętrzny ograniczał się jedynie do tzw. komed. Występował natomiast podział ugrupowana dywizji:

</doc>
<doc id="1536075" url="https://pl.wikipedia.org/wiki?curid=1536075" title="Mo Johnston">
Mo Johnston

Mo Johnston, właśc. Maurice John Giblin Johnston (ur. 13 kwietnia 1963 w Glasgow) – piłkarz szkocki grający na pozycji napastnika.
Kariera klubowa.
Johnston urodził się w mieście Glasgow i tam też rozpoczął karierę piłkarską w klubie Partick Thistle F.C. W 1981 roku zadebiutował w jego barwach w Second Division i w klubie tym spędził 2,5 sezonu, w trakcie którego strzelił 41 goli w rozgrywkach ligowych. W listopadzie 1983 roku został zawodnikiem angielskiego pierwszoligowca, Watfordu, do którego przeszedł za 200 tysięcy funtów. W Watfordzie zadebiutował 19 listopada w przegranym 1:4 wyjazdowym spotkaniu z Manchesterem United. W sezonie 1983/1984 był najlepszym strzelcem zespołu z 20 golami, a także dotarł z tym klubem do finału Pucharu Anglii, który 2:0 wygrał zespół Evertonu.
W październiku 1984 roku Johnston wrócił do szkockiej ligi i przeszedł do zespołu Celtic F.C. W Scottish Premier League zadebiutował 13 października w wygranym 3:0 domowym spotkaniu z Hibernian F.C. W „The Bhoys” był podstawowym zawodnikiem i w 1985 roku zdobył z tym klubem Puchar Szkocji. Z kolei w sezonie 1985/1986 wywalczył z Celtikiem swoje pierwsze mistrzostwo Szkocji. W latach 1984–1987 rozegrał dla Celticu 140 ligowych spotkań, w których strzelił 57 goli.
W lipcu 1987 roku Johnston odszedł z Celticu i trafił do ligi francuskiej, do klubu FC Nantes. W Nantes Szkot występował przez dwa sezony i w „Kanarkach” stworzył atak najpierw z Philippe Anzianim, a następnie z Senegalczykiem Thierno Youmem. Przez dwa sezony strzelił 22 gole dla Nantes.
Latem 1989 roku Maurice był bliski powrotu do Celticu, jednak ostatecznie 10 lipca przyjął ofertę menedżera odwiecznego rywala Celtiku Rangers F.C., Graeme Sounessa. Transfer był wydarzeniem bezprecedensowym, gdyż Johnston był katolikiem, a Rangers od początku istnienia był klubem protestanckim. Po tym transferze fani Celticu nadali mu przydomek „Judasz”, a sam piłkarz otrzymał ochronę. W zespole Rangersów Johnston zadebiutował 12 sierpnia w przegranym 0:1 domowym spotkaniu z St. Mirren F.C. Do 1991 roku rozegrał dla tego klubu 100 oficjalnych spotkań, w których strzelił 46 goli. W tym okresie trzykrotnie przyczynił się do wywalczenia przez Rangersów mistrzostwa Szkocji, a w 1990 roku zdobył także Puchar Ligi Szkockiej.
W listopadzie 1991 roku Johnston został piłkarzem Evertonu, a 23 listopada zadebiutował w jego barwach w Premiership w wygranym 1:0 meczu z Notts County. W „The Toffies” bez sukcesów występował przez dwa lata i w 1993 roku wrócił do Szkocji i podpisał kontrakt z drużyną Heart of Midlothian F.C. z Edynburga (debiut: 23 października w zremisowanym 0:0 meczu z Partick Thistle). Po półtora sezonu ponownie zmienił barwy klubowe i odszedł do Falkirk F.C. Ostatnim klubem Szkota w karierze był Kansas City Wizards, grający w amerykańskiej Major League Soccer. W klubie tym Johnston grał od 1996 do 2001 roku. Rozegrał dla niego 149 meczów i zdobył 31 goli, a największym sukcesem było wywalczenie MLS Cup w 2000 roku.
Kariera reprezentacyjna.
W reprezentacji Szkocji Johnston zadebiutował 28 lutego 1984 roku w wygranym 2:1 towarzyskim spotkaniu z Walią, gdy w 46. minucie zmienił Francisa McGarveya. W 78. minucie tego meczu zdobył swojego pierwszego gola w drużynie narodowej. W 1986 roku był bliski nominacji do kadry Szkotów na mundial w Meksyku, jednak ostatecznie na ten turniej nie został powołany przez menedżera Alexa Fergusona z powodów dyscyplinarnych. W 1990 roku Andy Roxburgh zabrał go na Mistrzostwa Świata we Włoszech, na których zagrał we wszystkich trzech grupowych spotkaniach Szkotów: przegranym 0:1 z Kostaryką, w wygranym 2:1 ze Szwecją (gol w 83. minucie z rzutu karnego) i przegranym 0:1 z Brazylią. Ostatni mecz w drużynie narodowej rozegrał w listopadzie 1991 przeciwko San Marino (4:0), a łącznie wystąpił w niej 38 razy i strzelił 14 goli.
Kariera trenerska.
Po zakończeniu kariery piłkarskiej Johnston został trenerem. W latach 2003–2005 pełnił funkcję asystenta Boba Bradleya w nowojorskim MetroStars. Gdy Bradley został zwolniony w 2005 roku, pierwszym szkoleniowcem MetroStars został Johnston. Z drużyną awansował do fazy play-off, jednak 27 czerwca 2006 został zwolniony ze stanowiska po 7 porażkach w sezonie.
Przed rozpoczęciem sezonu 2007 Johnston został zatrudniony w nowo powstałym klubie Major League Soccer, kanadyjskim Toronto FC. Pod jego wodzą Toronto ustanowiło rekord ligi: przez 824 minuty nie straciło gola w meczu ligowym. W 2008 roku Johnston został mianowany dyrektorem klubu, a jego miejsce na stanowisku trenerskim zajął John Carver.

</doc>
<doc id="1536077" url="https://pl.wikipedia.org/wiki?curid=1536077" title="Maurice Johnston">
Maurice Johnston



</doc>
<doc id="1536078" url="https://pl.wikipedia.org/wiki?curid=1536078" title="IC 4689">
IC 4689

IC 4689 – galaktyka spiralna znajdująca się w konstelacji Pawia w odległości około 250 milionów lat świetlnych od Ziemi. Odkrył ją Royal Frost 1 sierpnia 1904. Galaktyka IC 4689 jest powiązana grawitacyjnie z IC 4687 oraz IC 4686.

</doc>
<doc id="1536080" url="https://pl.wikipedia.org/wiki?curid=1536080" title="Kryzys berliński 1961">
Kryzys berliński 1961

Kryzys berliński (4 czerwca – 9 listopada 1961) – epizod zimnej wojny, którego efektem była budowa Muru Berlińskiego. Kryzys wywołany został przez ultimatum Chruszczowa, żądające wycofania wojsk zachodnich z Berlina.
W ultimatum, przedstawionym prezydentowi USA Johnowi F. Kennedy’emu na szczycie wiedeńskim 4 czerwca 1961, premier Nikita Chruszczow domagał się wycofania sił alianckich z Berlina do końca roku 1961. Związek Radziecki zagroził, że w przeciwnym razie podpisze dwustronne porozumienie pokojowe z Niemcami Wschodnimi, które jego zdaniem zakończy prawo sił amerykańskich, brytyjskich i francuskich do przebywania w Berlinie Zachodnim. W odpowiedzi na stanowisko radzieckie, 25 lipca, prezydent Kennedy w orędziu telewizyjnym zapowiedział zwrócenie się do senatu USA o dodatkowe 3,25 mld dolarów na zwiększenie uzbrojenia konwencjonalnego oraz ogłosił plan potrojenia poboru do wojska. Jednocześnie, władze Niemiec Wschodnich w tajemnicy przygotowywały się do budowy muru, który miałby uniemożliwić dalszą ucieczkę obywateli do Berlina Zachodniego. Polecenie zamknięcia granicy podpisane zostało w sobotę 12 sierpnia. W odpowiedzi na próbę odcięcia aliantów od Berlina Zachodniego, Kennedy powołał 31 sierpnia 148 tys. rezerwistów do czynnej służby, Jesienią 1961 roku USA przegrupowały do Europy 8 związków taktycznych lotnictwa wojskowego (216 samolotów). Pomimo szeregu incydentów związanych z blokadą granicy Berlina Zachodniego, Amerykanie, obawiając się konfrontacji zbrojnej, nie zdecydowali się na zniszczenie muru i de facto zaakceptowali wymuszony przez stronę radziecką status quo.

</doc>
<doc id="1536084" url="https://pl.wikipedia.org/wiki?curid=1536084" title="Saint-Barthelemy">
Saint-Barthelemy



</doc>
<doc id="1536086" url="https://pl.wikipedia.org/wiki?curid=1536086" title="Saint Barthélemy">
Saint Barthélemy



</doc>
<doc id="1536089" url="https://pl.wikipedia.org/wiki?curid=1536089" title="Saint Barthelemy">
Saint Barthelemy



</doc>
<doc id="1536094" url="https://pl.wikipedia.org/wiki?curid=1536094" title="Dywizja Nadnarwiańska">
Dywizja Nadnarwiańska

 Dywizja Nadnarwiańska – jedna z formacji zbrojnych okresu powstania kościuszkowskiego.
Formowanie i struktura dywizji.
Dywizja sformowana została w kwietniu 1794 do osłony linii Narwi. Złożona była niemal wyłącznie z milicji wspieranej przez pospolite ruszenie. Przez pół roku skutecznie osłaniała powierzone jej rubieże. Okrążona, częściowo dostała się do niewoli, pozostali żołnierze rozeszli się do domów. 
Dywizja nie miała standardowej organizacji. W każdym okresie składała się jednak z trzech rodzajów wojsk: piechoty i strzelców, kawalerii oraz artylerii. Podział wewnętrzny ograniczał się jedynie do tzw. komed. Występował natomiast podział ugrupowana dywizji:

</doc>
<doc id="1536095" url="https://pl.wikipedia.org/wiki?curid=1536095" title="Monika Swarowska-Walawska">
Monika Swarowska-Walawska

Monika Swarowska Walawska (ur. 16 marca 1956 w Tarnowie, zm. 15 sierpnia 2020 w Krakowie) – polska śpiewaczka operowa (sopran), primadonna Opery Krakowskiej, oraz profesor Akademii Muzycznej w Krakowie.
Życiorys.
Edukacje w dziedzinie wokalistyki rozpoczęła pod kierunkiem mgr Heleny Styczeń oraz mgr Jadwigi Redych – Czarnikowej. Absolwentka Wydziału Wokalno – Aktorskiego Akademii Muzycznej w Krakowie w klasie śpiewu prof. Adama Szybowskiego.
Uczestniczka i laureatka krajowych i międzynarodowych konkursów wokalnych: Finalistka – "Voci Verdiane" – Busseto. Zdobywczyni Pierwszej Nagrody, oraz Nagród Specjalnych im. H. Halskiej – Fiałkowskiej dla najlepszego sopranu, oraz Nagrody MkiSz w formie stypendium zagranicznego w Ogólnopolskim Konkursie Wokalistyki Operowej im. Adama Didura – Bytom (Polska). Finalistka konkursu – Francisco Vinas – Barcelona. Laureatka II Konkursu "Głosów Operowych" im. J. Kiepury – Krynica. Związana z Operą w Krakowie, gdzie debiutowała tytułową partią Halki z opery "Halka" St. Moniuszki.
Do jej popisowych ról należały m.in. partie: Abigail w "Nabucco" i Amelii w "Balu maskowym" G. Verdiego, Łucji w "Łucji z Lammermoor" i Noriny w "Don Pasquale" G. Donizettiego, Mimi w "Cyganerii" i Toski w "Tosce" G. Pucciniego, Santuzzy w "Rycerskości wieśniaczej" P. Mascagniego, Senty w "Holendrze tułaczu" R. Wagnera, Micaëli w "Carmen" G. Bizeta, Halki w "Halce" S. Moniuszki.
Wielokrotnie występowała za granicą na licznych tournée z Operą Krakowską oraz przyjmowała indywidualne zaproszenia.
Współpracowała ze "Stagione Teatro Italiana" oraz Polską Operą Telewizyjną pod dyrekcją Marka Tracza – Wrocław. Śpiewała przedstawienia gościnne w Teatrze Wielkim w Poznaniu i Łodzi oraz w Operze Wrocławskiej.
Śpiewała m.in. w Niemczech, Szwajcarii, Austrii, Francji, Belgii, Luksemburgu, Hiszpanii, Włoszech, Holandii, Danii oraz w Ameryce Północnej. Dysponowała rozległym repertuarem operowym, oratoryjno – kantatowym, pieśniarskim i operetkowym.
Dokonała licznych nagrań radiowych, płytowych i telewizyjnych m. in: Zagrała rolę Córy Ziemi w filmowej wersji "Śmierć Don Juana" Romana Palestra. Dokonała nagrania płytowego Rapsodii “Maria venisti a noi…” Aldo Chiappinelliego. Dokonywała nagrań dla Polskiego Radia i Telewizji w Krakowie, Katowicach, Wrocławiu, Poznaniu, Gdańsku. Od 1987 r. związana z Akademią Muzyczną w Krakowie, gdzie prowadziła klasę śpiewu solowego.
Jej nota biograficzna została ujęta w pierwszym leksykonie operowym napisanym przez Jana Stanisława Witkiewicza wydanym w nakładzie ISKRY w 2000 r.
Odznaczona m.in. Brązowym Medalem Zasłużony Kulturze Gloria Artis, oraz Złotym Laurem za Mistrzostwo w Sztuce przyznawanym przez Fundację Kultury Polskiej.
Pochowana na Cmentarzu Prądnik Czerwony w Krakowie (kwatera CCLXXVII-19-15).

</doc>
<doc id="1536096" url="https://pl.wikipedia.org/wiki?curid=1536096" title="Martin Johnsrud Sundby">
Martin Johnsrud Sundby

Martin Johnsrud Sundby (ur. 26 września 1984 w Oslo) – norweski biegacz narciarski, dwukrotny medalista olimpijski, wielokrotny medalista mistrzostw świata, wicemistrz świata juniorów, trzykrotny zdobywca Pucharu Świata, trzykrotny zdobywca Małej Kryształowej Kuli w klasyfikacji dystansowej, dwukrotny zwycięzca Tour de Ski oraz zwycięzca Ski Tour Kanada.
Kariera.
Po raz pierwszy na arenie międzynarodowej Martin Johnsrud Sundby pojawił się 30 listopada 2002 roku podczas zawodów FIS Race w Gålå, gdzie zajął 35. miejsce w sprincie techniką klasyczną. W 2003 roku wystartował na mistrzostwach świata juniorów w Sollefteå, gdzie wspólnie z kolegami z reprezentacji zdobył srebrny medal w sztafecie, a indywidualnie był między innymi ósmy na dystansie 30 km stylem dowolnym. Na rozgrywanych rok później mistrzostwach świata juniorów w Stryn był piąty w sztafecie i dziewiąty w biegu na 30 km klasykiem. Dwukrotnie startował na mistrzostwach świata U-23, najlepszy wynik osiągając podczas mistrzostw świata młodzieżowców w Tarvisio w 2007 roku, gdzie był piąty w biegu łączonym na 30 km. W Pucharze Świata zadebiutował 12 marca 2005 roku w Oslo, gdzie nie ukończył biegu na 50 techniką klasyczną. Pierwsze pucharowe punkty zdobył 16 grudnia 2007 roku w La Clusaz, zajmując 25. miejsce w biegu na 30 km stylem dowolnym. Sundby kilkakrotnie stał na podium zawodów PŚ, po raz pierwszy 30 listopada 2008 roku w Ruce, gdzie był najlepszy w biegu na 15 km klasykiem. Wygrał także bieg na 15 km stylem dowolnym 24 listopada 2012 roku w Gällivare. Najlepsze wyniki osiągnął w sezonie 2012/2013, który ukończył na ósmej pozycji, przy czym czterokrotnie stawał na podium. W styczniu 2014 roku został pierwszym norweskim biegaczem narciarskim, który zwyciężył w Tour de Ski. W ósmej edycji tego cyklu wyprzedził swego rodaka Chrisa Jespersena i Austriaka Johannesa Dürra.
W 2009 roku wystartował w biegu na 15 km stylem klasycznym podczas mistrzostw świata w Libercu, kończąc rywalizację na 34. miejscu. Na tym samym dystansie zdobył brązowy medal na mistrzostwach świata w Oslo w 2011 roku, przegrywając tylko z Finem Mattim Heikkinenem i innym Norwegiem, Eldarem Rønningiem. Na tych samych mistrzostwach wspólnie z Rønningiem, Tordem Asle Gjerdalenem i Petterem Northugiem zdobył złoty medal w sztafecie. Na rozgrywanych dwa lata później mistrzostwach świata w Val di Fiemme wystąpił tylko w biegu łączonym na 30 km, w którym zdobył srebrny medal. Wyprzedził go tylko Szwajcar Dario Cologna, a trzeci był kolejny reprezentant Norwegii - Sjur Røthe. Sundby brał ponadto udział w igrzyskach olimpijskich w Vancouver w 2010 roku, gdzie razem z Odd-Bjørnem Hjelmesetem, Larsem Bergerem i Petterem Northugiem wywalczył srebrny medal w sztafecie. W swoim najlepszym indywidualnym starcie na tych igrzyskach zajął piętnastą pozycję na dystansie 50 km techniką klasyczną.
20 lipca 2016 Międzynarodowa Federacja Narciarska ogłosiła, że ze względu na pozytywny wynik testu dopingowego Sundby'ego podczas dwóch kontroli po zawodach w Davos i Toblach zostały anulowane jego wyniki w dwóch biegach. W związku z tym stracił on również zdobyte punkty, za miejsca w tych biegach, przez co w klasyfikacji generalnej Pucharu Świata spadł z 1. miejsca na 6. Ponadto stracił zwycięstwo w klasyfikacji generalnej Tour de Ski 2015.
Bibliografia.
 

</doc>
<doc id="1536097" url="https://pl.wikipedia.org/wiki?curid=1536097" title="Cristian Sebastián Cejas">
Cristian Sebastián Cejas

Cristian Sebastián Cejas (ur. 21 kwietnia 1975 w Gualeguay) – argentyński piłkarz, grający na pozycji bramkarza. Ma przydomek "Terremoto Cejas".
Karierę rozpoczynał w 1994 roku w klubie Newell’s Old Boys. W tym klubie zagrał w 170 meczach, w których zdobył sześć goli. W 2001 roku przeszedł do włoskiej Serie A, do klubu AS Roma, jednakże był tam jedynie rezerwowym, stąd Roma wypożyczyła go do innego włoskiego klubu - AC Siena, gdzie wystąpił w 17 meczach. Następnie został transferowany do klubu Serie B - Ascoli Calcio, gdzie rozegrał 35 meczów i strzelił jednego gola. W 2003 roku przeszedł do innego klubu Serie B - ACF Fiorentina. Cejas zagrał w 52 meczach i przyczynił się do awansu tego klubu do Serie A. W 2006 roku został sprzedany do Empoli FC w zamian za Gianlukę Bertiego, jednakże w nowym klubie zagrał jedynie w 6 meczach, w związku z czym poprosił klub o przedterminowe rozwiązanie kontraktu, na co jego klub przystał. Cejasem zainteresował się chilijski klub, CSD Colo-Colo, gdyż ich podstawowy bramkarz, Claudio Bravo, odszedł do Realu Sociedad. W Colo-Colo Cejas zagrał w 14 meczach, grał także w Copa Sudamericana 2006. Colo-Colo z Cejasem w składzie dwukrotnie zostało mistrzem Chile. W 2007 przeniósł się do argentyńskiego Gimnasia y Esgrima La Plata, gdzie zagrał w 18 meczach. W 2008 roku był na testach w angielskim klubie Hull City, ale ten ostatecznie nie skorzystał z jego usług. Obecnie Cejas gra w Chacarita Juniors.
Jego młodszy brat, Mauro Cejas, gra dla meksykańskiego klubu CF Monterrey.

</doc>
<doc id="1536099" url="https://pl.wikipedia.org/wiki?curid=1536099" title="Ivica Grlic">
Ivica Grlic



</doc>
<doc id="1536100" url="https://pl.wikipedia.org/wiki?curid=1536100" title="Sebastián Cejas">
Sebastián Cejas



</doc>
<doc id="1536101" url="https://pl.wikipedia.org/wiki?curid=1536101" title="Aurelien Joachim">
Aurelien Joachim



</doc>
<doc id="1536106" url="https://pl.wikipedia.org/wiki?curid=1536106" title="Parafia św. Floriana w Jednorożcu">
Parafia św. Floriana w Jednorożcu

Parafia pw. św. Floriana w Jednorożcu – rzymskokatolicka parafia należąca do dekanatu Chorzele, diecezji łomżyńskiej, metropolii białostockiej.
Obszar parafii.
Zmiany administracyjne.
Od średniowiecza północne Mazowsze podlegało arcybiskupstwu gnieźnieńskiemu, następnie biskupstwu w Poznaniu. W 1079 wyodrębniła się diecezja płocka. Do momentu utworzenia parafii w Jednorożcu miejscowości współcześnie do niej należące znajdowało się w graniach następujących parafii:
Pierwotnie w kaplicy w Jednorożcu modlili się mieszkańcy Jednorożca, Budzisk i Ulatowa-Pogorzeli. W 1889 powstała filia parafii Chorzele z siedzibą w Jednorożcu, która objęła wspomniane trzy wsie. W końcu XIX wieku do kościoła zaczęli przychodzić wierni z Bud Rządowych i Nakła. W 1903 mieszkańcy Nakła złożyli podanie o przyłączenie do jednorożeckiej filii. Dołączyli do nich mieszkańcy Ulatowa-Słabogóry, Kobylaków-Wólki i Bud Rządowych. Dwie ostatnie miejscowości włączono do filii w 1905. Ulatowo-Słabogóra została oficjalnie włączona do jednorożeckiej filii w 1907. Wymienione miejscowości wraz ze wsią Ulatowo-Czerniaki znalazły się w granicach parafii Jednorożec. Powołano ją w 1916 jako część dekanatu przasnyskiego.
W 1928 do parafii włączono wydzieloną z parafii Drążdżewo wieś Stegna Drążdżewskie. To określenie części dzisiejszej wsi Drążdżewo Nowe (dziś nazywa się ją Nabywcami). Z dniem 1 września 1938 Ulatowo-Czerniaki i Kobylaki-Wólkę włączono do nowo powstałej parafii pw. św. Andrzeja Boboli w Skierkowiźnie.
Bullą Totus Tuus Poloniae populus papieża Jana Pawła II z dniem 25 marca 1992 parafia Jednorożec została wyłączona z dekanatu przasnyskiego w diecezji płockiej i włączona do dekanatu chorzelskiego w diecezji łomżyńskiej. Parafia jest jedyną pod wezwaniem św. Floriana w diecezji łomżyńskiej.
Zasięg terytorialny.
Od północy, wschodu i południa parafia sąsiaduje z jednostkami w diecezji łomżyńskiej (Chorzele, Połoń, Olszewka, Parciaki w dekanacie chorzelskim; Drążdżewo w dekanacie krasnosieleckim), natomiast od południa i zachodu z parafiami w diecezji płockiej (Święte Miejsce w dekanacie przasnyskim; Skierkowizna i Krzynowłoga Wielka w dekanacie dzierzgowskim).
W granicach parafii znajdują się miejscowości (w nawiasie odległość w km):
Historia.
Do I wojny światowej.
Z powodu znacznego oddalenia od kościoła parafialnego (18 km) mieszkańcy Jednorożca w 1862 rozpoczęli budowę drewnianej kaplicy. W 1879 kaplicę powiększono do rozmiarów kościoła. Od 1889 kaplica zaczęła funkcjonować jako kościół filialny parafii chorzelskiej. Zaczęto wówczas prowadzić osobne księgi metrykalne.
W 1868 w Jednorożcu zatrzymał się wizytujący diecezję biskup Wincenty Teofil Popiel. W 1886 przez Jednorożec przejeżdżał biskup Henryk Piotr Kossowski. W 1892 wieś wizytował biskup Michał Nowodworski. W 1906 do Jednorożca zawitał biskup Apolinary Wnukowski. Wizytację w 1912 przeprowadził biskup Antoni Julian Nowowiejski.
W 1906 filii nadano status "sui iuris". W Jednorożcu obchodzono odpusty: 5 sierpnia we wspomnienie Matki Bożej Śnieżnej i we wspomnienie św. Pawła Pustelnika 15 stycznia. Kościół nosił wezwanie Narodzenia NMP.
W 1906 w Jednorożcu powstało koło terenowe Polskiej Macierzy Szkolnej. Ks. Izydor Połubiński został jego skarbnikiem. Działający w kole gospodarze założyli we wsi szkołę powszechną, bibliotekę i ochronkę. Działało też Bractwo Różańcowe.
Wiek XX.
W latach 1914–1945.
W 1915 w Jednorożcu zorganizowano Gminny Komitet Obywatelski. W jego zarządzie zasiadał ks. Józef Ciesielski. Środki finansowe, które przyznano komitetowi, przeznaczono na żywność dla potrzebujących. Kapłan opiekował się uciekinierami z Chorzel. Kiedy z wiernymi uciekł do Krasnosielca, zajmował się też bieżeńcami z gmin Jednorożec i Zaręby. Komitet zlikwidowano w 1915, kiedy do Królestwa Polskiego wkroczyły wojska niemieckie.Prawdopodobnie w lutym 1915, w czasie I bitwy przasnyskiej, w Jednorożcu spłonęły: kościół, plebania, dzwonnica i zabudowania gospodarcze. Ocalał jedynie kamienny parkan. Całkowicie spłonęły wsie Stegna, Nakieł i Budy Rządowe. W Ulatowie-Słabogórze zniszczono 58%, a w Ulatowie-Pogorzeli 72% zabudowań. Mieszkańcy udali się w bieżeństwo lub uciekli do sąsiednich parafii, które znajdowały się poza linią frontu. Czasowo nabożeństwa odprawiano w prywatnych domach w Ulatowie-Pogorzeli i Jednorożcu. W listopadzie 1915 ks. Józef Ciesielski poprosił o zwolnienie z placówki w Jednorożcu. Do lata 1916 nie było duszpasterza.
Już w 1862 mieszkańcy Jednorożca i okolic starali się o osobną parafię. Postulat udało się zrealizować w 1916. Parafia powstała w wyniku wydzielenia z terytorium parafii pw. św Mikołaja w Chorzelach. Parafię erygował ordynariusz płocki bp Antoni Julian Nowowiejski. Nie zachował się jednak dokument erygacyjny. O wydzieleniu samodzielnego ośrodka duszpasterskiego w Jednorożcu świadczy wyznaczenie z dniem 19 czerwca 1916 ks. Konstantego Lewandowskiego "wikariuszem parafii Jednorożec" (z czasowym zarządzaniem parafią Brodowe Łąki). Z początkiem 1917 zaczęto spisywać metryki. Parafia uzyskała wezwanie św. Floriana.
W 1917 rozpoczęto budowę drewnianego kościoła pw. Narodzenia NMP według projektu majstra Walentego Ferenca z Jednorożca. Postawiono też plebanię, a później inne zabudowania. Prace nadzorował ks. Konstanty Lewandowski.
W czerwcu 1916 ks. Konstanty Lewandowski został przewodniczącym Miejscowej Rady Opiekuńczej parafii Jednorożec. Między 1915 a 1916 obszar dawnej filii parafii Chorzele z siedzibą w Jednorożcu podlegał ks. Walentemu Mroczkowskiemu, proboszczowi z Parciak. Ks. Lewandowski został członkiem Powiatowej Rady Opiekuńczej w Przasnyszu. W Jednorożcu rada wydawała zapomogi dla potrzebujących, żywność i odzież itp.
W 1918 ks. Kontanty Lewandowski zainicjował powstanie Ochotniczej Straży Pożarnej w Jednorożcu. Duchowny był jej pierwszym prezesem.
W 1920 parafia nie doznała strat. Ks. Konstanty Lewandowski został członkiem gminnej komisji szacującej straty mieszkańców gmin Jednorożec, Baranowo i Zaręby poniesione w wyniku wojny polsko-bolszewickiej.
Po I wojnie światowej wykonano cztery feretrony, które są używane do dziś: pierwszy z wizerunkami św. Stanisława Kostki przyjmującego komunię od anioła na jednej oraz obrazem św. Teresy od Dzieciątka Jezus na drugiej stronie, drugi z chrztem Jezusa w Jordanie z jednej i Matką Bożą Częstochowską z drugiej strony, trzeci ze św. Antonim z Dzieciątkiem Jezus na ramieniu z jednej strony oraz Najświętszym Sercem Jezusa z drugiej, wreszcie czwarty z Matką Bożą Częstochowską oraz św. Bartłomiejem. W 1920 wykonano najstarszą do dziś zachowaną chorągiew poświęconą św. Kazimierzowi. W 1926 powstał proporzec strażacki z Orłem Białym i św. Florianem. W 1937 wykonano chorągiew Katolickiego Stowarzyszenia Kobiet.
W 1925 nieudaną agitację polityczną w Jednorożcu prowadził ks. Eugeniusz Okoń. Proboszcz ks. Wacław Woźniak stanowczo wystąpił przeciw działaniom posła. Z inspiracji kapłana w Jednorożcu powstała placówka pocztowa oraz mleczarnia spółdzielcza. Ks. Wacław Woźniak został jej prezesem. Był też prezesem OSP Jednorożec. Kolejny proboszcz, ks. Stefan Bernatowicz, wspierał harcerstwo i amatorski teatr.
Parafia Jednorożec była jedyną na Kurpiach, gdzie w 1925, po likwidacji Ogniska Związku Nauczycielstwa Polskiego, z inspiracji proboszcza powstało Koło Stowarzyszenia Chrześcijańsko-Narodowego Nauczycieli Szkół Powszechnych.
W okresie międzywojennym w parafii działały następujące organizacje: Akcja Katolicka (w ramach niej Stowarzyszenie Młodzieży Męskiej, Stowarzyszenie Młodzieży Żeńskiej – późniejsze Katolickie Stowarzyszenie Młodzieży – i Katolickie Stowarzyszenie Kobiet), Krucjata Eucharystyczna, Bractwo Różańca Świętego i Unia Żywego Różańca, III Zakon św. Franciszka oraz schola.
W międzywojniu parafię wizytowali: biskup Antoni Julian Nowowiejski (1926 oficjalnie, 1931 prywatnie) i biskup Leon Wetmański (1935).
W czasie II wojny światowej kościół w Jednorożcu nie był używany na cele kultowe. Wierni chodzili na msze do Drążdżewa albo Parciak. Ks. Stefan Bernatowicz odprawiał msze potajemnie w organistówce, w której mieszkał. Ten sam kapłan wiosną 1941 odebrał przysięgę od członków Ośrodka nr III Związku Walki Zbrojnej w Jednorożcu.
W latach 1946–2000.
Po II wojnie światowej w parafii działały: koła Żywego Różańca, III Zakon św. Franciszka, Caritas i schola. Sprawiono drewniany różaniec procesyjny oraz feretron z przedstawieniem Najświętszego Serca Jezusa z jednej oraz Niepokalanego Serca Maryi z drugiej strony, ufundowany przez parafianki z Bud Rządowych, jak również feretron z obrazem św. Antoniego z Dzieciątkiem oraz Jezusa Chrystusa Króla Wszechświata – fundację parafianek z Drążdżewa Nowego. W 1976 pojawiła się chorągiew tercjarek. Zakupiono też 3 poduszki procesyjne: z obrazem Matki Bożej Nieustającej Pomocy, z koroną oraz poświęconą Najświętszemu Sercu Pana Jezusa. Wierni z parafii Jednorożec brali udział w misjach w Drążdżewie w 1948, ponieważ posługę z Jednorożcu jako administrator pełnił proboszcz z Drążdżewa ks. Stefan Morko. Misje w Jednorożcu zorganizowano w latach: 1951, 1959, 1960, 1961, 1967, 1986 i 1997.
We wrześniu 1958 społeczność Jednorożca zbuntowała się przeciw decyzji o zdjęciu krzyży ze ścian w budynku szkoły podstawowej. Udało się im ponownie zawiesić krzyże. Za czyn zostali ukarani: aktywni wierni aresztem, a proboszcz ks. Józef Wójcik naganą. Podobne wypadki miały miejsce w 1984. Zdjęcie krzyży na czas remontu sal w szkole skutkowało protestami wiernych i upomnieniem władzy z ambony przez ks. Mariana Mecha.
W latach 1965–1966 po parafii peregrynował obraz Matki Bożej Częstochowskiej. Była to forma przygotowana do milenium chrztu Polski. 23 stycznia 1976 w parafii pojawił się taki sam obraz peregrynujący po diecezji płockiej.
Pielgrzymowano do Częstochowy, Świętej Lipki, Gietrzwałdu, Lichenia, Czerwińska nad Wisłą i Rostkowa. Na Zielone Świątki udawano się do najbliższego sanktuarium, czyli do Świętego Miejsca.
4 maja 1987 z Krakowa sprowadzono relikwie św. Floriana. Opust ku jego czci jest w Jednorożcu obchodzony od międzywojnia. Do 1989 obchodzono odpust na Narodzenie NMP, związany z tytułem drugiego kościoła. Po zbudowaniu murowanego kościoła drugi z jednorożeckich odpustów obchodzony jest 15 sierpnia.
Po wojnie wizytacje biskupie w Jednorożcu przeprowadzili: biskup Tadeusz Paweł Zakrzewski (1949), biskup Piotr Dudziec (1954, 1959), biskup Jan Wosiński (1964, 1974), biskup Bogdan Sikorski (1969, 1979), bp Zygmunt Kamiński (1984), biskup Andrzej Suski (1989), biskup Juliusz Paetz (1995) i biskup Tadeusz Zawistowski (2000).
Wiek XXI.
Od 2007 w jednorożeckim kościele organizowane są koncerty pieśni wielkanocnych, które gromadzą chóry i grupy śpiewacze z różnych parafii diecezji łomżyńskiej i płockiej.
W 2007 dokonano renowacji obrazu Matki Bożej Nieustającej Pomocy. W 2008 odrestaurowano dwie figury przedstawiające Niepokalane Serce Maryi i Najświętsze Serce Jezusa. 23 kwietnia 2008 w parafii odbyła się peregrynacja obrazu Jezusa Miłosiernego. W październiku 2010 w Jednorożcu na trzy dni pojawiły się relikwie i obraz bł. Karoliny Kózkówny.
Ks. Andrzej Kron kupił feretron z figurą św. Stanisława Kostki oraz podobny z figurą św. Floriana. Zaopatrzył parafię w relikwie św. Jana Pawła II, św. Faustyny Kowalskiej i bł. ks. Michała Sopoćki.
W 2011 w parafii przywrócono Katolickie Stowarzyszenie Młodzieży, które zastąpiło oazę funkcjonującą od lat 80. XX wieku. KSM przetrwało do 2018. 
W parafii organizuje się pielgrzymki i wyjazdy na Światowe Dni Młodzieży (najczęściej w wydaniu diecezjalnym). Działają koła Żywego Różańca. Od początku istnienia parafii funkcjonuje asysta procesyjna, a od 1930 chór parafialny. W 2013 chór otrzymał Statuetkę Jednorożca, najwyższe wyróżnienie w gminie Jednorożec.
W 2005 wizytację biskupią w Jednorożcu przeprowadził biskup Tadeusz Bronakowski, a w 2014 biskup Janusz Stepnowski. Ostatnie misje w parafii odbyły się w 2013, a pamiątką po nich jest krzyż stojący przy kościele.
15 sierpnia 2016, na mszy odpustowej z okazji Wniebowzięcia NMP, parafia świętowała stulecie erygowania.
W sierpniu 2017 przy dzwonnicy zainstalowano plenerową wystawę zdjęć historycznych „Jednorożec i Stegna w fotografii”. Jest to inicjatywa Stowarzyszenia „Przyjaciele Ziemi Jednorożeckiej”. Wystawa jest dostępna online na stronie Jednorożeckiego Archiwum Społecznego.
29 grudnia 2017 w Jednorożcu na uroczystej sesji Rady Gminy Jednorożec połączonej z sesją Rady Powiatu Przasnyskiego ks. Konstaty Lewandowski, pierwszy proboszcz parafii Jednorożec, został pośmiertnie wyróżniony Statuetką Jednorożca 2017. Wyróżnienie odebrał proboszcz parafii ks. Andrzej Kron.
Na terenie parafii znajduje się ponad 100 przydrożnych figur, kapliczek i krzyży.
Świątynie.
Kościół pw. Narodzenia NMP (1862–1915).
Kościół był orientowany. Zbudowano go w konstrukcji zrębowej. Miał około 27 m długości i około 9 m szerokości. Ściany zewnętrzne oszalowano. Na złączeniu dwóch części łamanego szczytu znajdowało się dwuskrzydłowe okno z trzema szybami zakończone. Prezbiterium było niższe od korpusu. Na ścianie północnej dobudowano zakrystię, a na południowej, nieco bliżej frontonu i niesymetrycznie do zakrystii, postawiono przybudówkę. Do kościoła prowadziły cztery wejścia – główne od frontu (ściana zachodnia), drzwi boczne na środku ściany północnej, drzwi do zakrystii od strony zachodniej oraz wejście do przybudówki od wschodu. Drzwi były szalowane w figury geometryczne. Świątynia była jednonawowa, miała płaski strop. Na ścianach bocznych umieszczono po cztery dwuskrzydłowe prostokątne okna z poczwórnymi szybami. Dwa otwory okienne wybito w ścianie wschodniej nad prezbiterium. Dwa prostokątne okna z półkolistym szczytem zamontowano w ścianie frontowej. Między nimi zamontowano jedno półkoliste okno. Dach pokryto żelazną blachą, później cynkowaną. Świątynia miała wieżę bez dzwonów z sygnaturką oraz dwie małe wieżyczki: jedną nad prezbiterium, drugą na froncie. Według opinii z 1912 kościół mógł pomieścić ok. 700 osób.
W świątyni umieszczono trzy drewniane ołtarze. W ołtarzu głównym był obraz Matki Bożej (zapewne Śnieżnej, skoro w jej wspomnienie 5 sierpnia wypadał odpust), a nad nim wizerunek św. Józefa. W bocznych ołtarzach zamieszczono przedstawienia Męki Pańskiej i Matki Bożej z Dzieciątkiem Jezus. W jednym z ołtarzy zamieszczono wizerunek Jezusa błogosławiącego chleb. W kościele znajdowała się też drewniana pozłocona chrzcielnica, pozłocona ambona oraz stacje drogi krzyżowej. Konfesjonał wykonał Mikołaj Wilga (1854–1931) ze Stegny. W nawie głównej kościoła ustawiono 12 ławek. W świątyni były też organy (lub raczej fisharmonia). Kościół był wyposażone we wszystkie potrzebne utensylia.
Kościół pw. Narodzenia NMP (1917–1989).
Obiekt wpisany do rejestru zabytków, istniejący w latach 1917–1989. Rozebrany został decyzją ks. Mariana Mecha po zbudowaniu nowego kościoła.
Kościół pw. Wniebowzięcia NMP.
Budowa.
W latach 1983–1986 wybudowano murowany kościół pw. Wniebowzięcia Najświętszej Maryi Panny.
Plany murowanej świątyni snuto już w 1952, ponieważ drewniany kościół nie mieścił rosnącej liczby parafian. Brak stałego proboszcza, trudności w zdobyciu materiałów budowlanych, a później brak przygotowania proboszcza, by kierować pracami budowlanymi sprawiły, że realizacja planu się opóźniała. Niemniej gromadzono materiały budowlane i środki finansowe, m.in. pochodzące od emigrantów przebywających w USA. W latach 70. i 80. XX wieku, choć łatwiej było otrzymać pozwolenie na budowę kościoła niż we wcześniejszych dekadach, na zgodę na realizację dużych inwestycji kościelnych – a taką planowano w Jednorożcu – trzeba było czekać.
W 1979 do parafii skierowano ks. Jana Krynickiego, który rozpoczął budowę kościoła. W 1981 pierwsze projekty przygotował architekt Stanisław Marzyński. W tym samym roku zgodę na budowę wydały Kuria Diecezjalna Płocka i Wydział ds. Wyznań Urzędu Wojewódzkiego w Ostrołęce. W kolejnym roku Wojewódzkie Biuro Planowania Przestrzennego w Ostrołęce zatwierdziło plan techniczny, a Naczelnik Gminy Jednorożec wydał zezwolenie na budowę.
Wiosną 1983 pojawił się konflikt pomiędzy proboszczem a komitetem budowy kościoła. Kapłan zatrudnił murarza z Drążdżewa, a wierni chcieli powierzyć budowę miejscowemu majstrowi. Parafianie zażądali większej swobody w decydowaniu o kościele. Proboszcz odszedł z parafii. Dzieło kontynuował i dokończył jego następca, ks. Marian Mech. Od lipca 1983 robiono wykopy. W końcu maja 1984 proboszcze zmienił plany świątyni: rozbudować część podpiwniczoną, dobudować jedną pełną kondygnację na plebanię, skorygować kształt okien. Budowę nadzorował inż. Jerzy Bigoszewski z Warszawy. Budowę kierował majster Roman Ciuchta ze Stegny, potem Eugeniusz Kossakowski z Ulatowa-Pogorzeli, wreszcie Edward Berg ze Stegny. Zmiana głównego majstra następowała decyzją rady parafialnej. Majstrom pomagali murarze z terenu parafii, pracownicy budowlani i wyznaczani przez proboszcza z poszczególnych wsi parafianie. W sierpniu 1983 zalano fundamenty (osobno dla kościoła, osobno dla plebanii). Oprócz pracy parafianie angażowali się, przekazując na budowę datki pieniężne.
4 maja 1984 na fundamentach nowego kościoła odprawiono mszę w odpust ku czci św. Floriana. Odtąd nabożeństwa odbywały się w nowej świątyni. Stary drewniany kościół wyłączono z użytku. W 1985 zbudowano szczyty i wieżę murowanego kościoła. Biskup płocki Bogdan Sikorski wmurował kamień węgielny 24 czerwca 1984. Budowę zakończono w 1986. Poświęcenie kościoła odbyło się 9 listopada 1986. Świątynia została konsekrowana 18 czerwca 1991 przez biskupa Zygmunta Kamińskiego.
Po 1986 prowadzono prace wykończeniowe i wyposażano kościół. Kościół został zbudowany z niskiej jakości materiałów. Ze względu na trudności w zaopatrzeniu cięto koszty, wybierając tańsze surowce.
Świątynia.
Kościół jest trójnawowy, z cegły wapienno-piaskowej pojedynczej i ceramicznej. Stoi na cokole z kamienia polnego łupanego, częściowo obrobionego. Kolorowe elewacje budynku wykonano z cegły czerwonej i białej oraz naturalnego kamienia. Cegła nie jest ofugowana. Wysokość kościoła w kalenicy dachowej to ok. 18 m. Dzwonnica zakończona kopułą z krzyżem ma 37,5 m. Powierzchnia użytkowa kościoła to ok. 450 m².
W kościele są: prezbiterium, nawa główna, dwie nawy boczne, zakrystia, chór, kaplica przy wejściu i wieża. Kościół nie jest orientowany. Strop jest żelbetowy i podparty belkowaniem. Dach ma drewnianą konstrukcję i jest wielospadowy, a pokrywa go blacha miedziana. Sześć lukarn doświetla poddasze kościoła. Belkowanie stropu nad nawami opiera się na dwóch podłużnych podciągach żelbetowych, a ten na jednej kolumnie i dwóch filarach w ścianach wewnętrznych kościoła. W zewnętrznych ścianach zauważamy dziesięć filarów – to podparcie dla podciągów poprzecznych.
Do kościoła wchodzi się na elewacji północnej przez schody płytami betonowymi i kamiennymi, a następnie głównymi drzwiami dwuskrzydłowymi. Jest podjazd dla osób z niepełnosprawnościami oraz barierka przy schodach prowadzących do prawych bocznych jednoskrzydłowych drzwi. Takie same drzwi umieszczono na lewej stronie. Na prawo z kruchty przechodzi się zachowanka na paramenty procesyjne, a schodami można dostać się na chór muzyczny i ulokowaną wyżej dzwonnicę.
Chór muzyczny to wewnętrzna wnęka balkonowa szeroka jak nawa główna. Chór mieści się nad kruchtą i częścią nawy głównej. Po obu stronach chóru są mniejsze pomieszczenia do przechowywania przedmiotów z wyposażenia kościoła.
Po prawej stronie wejścia do nawy głównej stoi aspersorium w formie kamienia ze starego kościoła. Nawy boczne są krótsze i węższe niż nawa główna oraz oddzielone od niej filarami (po jednym z każdej strony). Wnętrze oświetlają podwójne okna ze szkłem ornamentowym. Planowano wypełnić je witrażami, ale pomysłu nie zrealizowano. Kościół oświetlają kinkiety i żyrandole, niektóre pochodzące ze starego kościoła.
Od wschodu z prezbiterium styka się zakrystia, przez którą można przejść do plebanii. Od zachodu do prezbiterium przylega pomieszczenie, w którym planowano salę katechetyczną. Wykorzystano je na kancelarię parafialną, do której wchodzi się na zachodniej elewacji, od strony plebanii.
Kościół wyłożony jest posadzką z kamienia łamanego i różnych gatunków marmuru. Są to wyszlifowane odpady kamienne, których użycie obniżyło koszty. Na ścianach wewnętrznych położono filungową dębową boazerię. Pod bocznymi ścianami i na granicy nawy oraz prezbiterium widoczne są otwory, którymi rozchodzi się ciepłe powietrze, ponieważ kościół zimą jest ogrzewany.
Prezbiterium jest przedłużeniem nawy głównej, zakończone jest prosto (tuż za nim jest plebania). Ołtarz mieści się na środku, a pancerne i srebrzone tabernakulum przytwierdzone jest do ściany. Stoi na niewielkim ołtarzyku z marmuru i granitu. Ofiarodawczynią tabernakulum była Genowefa Grabowska z USA. Na stronie ewangelii umieszczono granitową ambonę. Po przeciwnej stronie prezbiterium ustawiono granitową chrzcielnicę z miedzianą kopułą. Przed 2009 w prezbiterium ustawiono marmurowy lekcjonarz z wizerunkiem Ducha Świętego w postaci gołębicy, od której odchodzą złote promienie. Przy ołtarzu stoi lichtarz, ewangeliarz z otwartą księgą Ewangelii oraz krzyż procesjonalny.
Kościół jest otynkowany. W drugiej połowie 2007 świątynia została pokryta polichromią. Wykonali ją pracownicy warsztatu malarsko-rzemieślniczego Piotra Warzyńskiego z Augustowa. Ściany pomalowano na jasne kolory. Na ścianie tęczowej namalowano monogram Maryi, nad nim gołębicę, 12 języków ognia nawiązujących do Zesłania Ducha Świętego oraz wywinięte liście akantu. Monogram flankują dwaj aniołowie. Ściana główna prezbiterium została pokryta trzemi odcieniami koloru niebieskiego, które stopniowo przechodzą do koloru białego. Granice pasów kolorów wyznaczają złote półokręgi. Wnękę, w której znajduje się drewniany krucyfiks, pomalowano różnymi kolorami farbami. Nad krzyżem wyrysowano gołębicę flankowaną przez litery: A i Ω. Boczne ściany prezbiterium zdobią przedstawienia: nad wejściem do zakrystii Jana Pawła II z bazyliką św. Piotra w tle i hasłem "Totus Tuus", naprzeciw kard. Stefana Wyszyńskiego z klasztorem jasnogórskim w tle i hasłem "Soli Deo". Na spływach stropu w nawie głównej namalowano świętych w medalionach z ornamentem z liści akantu. Na stronie lekcji znajdują się: św. Jadwiga Andegaweńska, św. Faustyna Kowalska, bł. Karolina Kózkówna i św. Kinga. Na stronie ewangelii są: św. Wojciech, św. Andrzej Bobola, św. Stanisław Kostka oraz św. Kazimierz. Między każdą z par okien w nawach bocznych widzimy po trzy medaliony z bogatym programem ikonograficzno-ideowym (gołębica, pastorał, języki ognia, krzyże, stuła, hostia, kielich, kłos, kiść winogrona, ewangeliarz, greckie litery A i Ω oraz X i P, dzban, woda). Naprzeciw ołtarzy bocznych, na ścianach z konfesjonałami, namalowano: na stronie lekcji św. Huberta, na stronie ewangelii św. Izydora Oracza. Jest to nawiązanie do rolniczego charakteru parafii i przynależności jej obszaru do dwóch nadleśnictw: Parciaki i Przasnysz. Obrazy dekoruje złoto-biała lamówka oraz złote liście akantu z niebiesko-białym cieniowaniem. Takie same dekoracje umieszczono na ścianach przy ołtarzach bocznych. Na chórze znamalowano przedstawienia św. Cecylii na stronie lekcji oraz króla Dawida na stronie ewangelii. Organy flankowane są przez przedstawienia złotych harf na czerwonym tle, które udekorowano roślinną wicią akantu powtarzającą się w całym kościele. Na balustradzie chóru umieszczono dwa malowidła ze stylizowanymi biało-złotymi krzyżami na czerwonym tle, które otacza dekoracją z liści akantu. Podobny motyw znajdziemy na przyporach i filarach w kościele. Strop w nawie głównej i bocznych dekorowany jest tak samo.
Wyposażenie.
W kościele stoją drewniane meble, których większość wykonał stolarz Waldemar Kalinowski z Płocka. Są tu 4 rzędy po 13 ławek. Ławki zaprojektował Stanisław Marzyński. Rząd ławek przed ołtarzem św. Floriana ufundowali Czesława z Chudzików (1920–2003) i Stanisław Władysław (1917–2018) Lesińscy z USA. W pierwszy rzędzie stoją sosnowe ławy bez oparć, a przed nimi ławki o długości 240 cm. W kościele jest ponad 400 miejsc siedzących.
Dwa dębowe filongowe konfesjonały ustawiono w nawach bocznych. To ofiara Tadeusza Sadowskiego z USA. W kościele jest też 8 klęczników-konfesjonałów z drewna jesionowego. W prezbiterium stoją dębowe tapicerowane stołki, krzesło dla celebransa oraz 2 ławy dla ministrantów i kredencja.
Ołtarz główny wykonano z marmuru. Ma wymiary 225 na 90 na 100 cm. Nad ołtarzem wisi wieczna lampka ze starego kościoła. Nad tabernakulum umieszczono dębowy czterometrowy krzyż z figurą Jezusa o wysokości 175 cm. Wyrzeźbił ją Andrzej Staszewski z Krajewa Wielkiego. Krzyż ufundowały Koła Gospodyń Wiejskich z Jednorożca i Kółko Rolnicze z Jednorożca. Na lewo od krzyża wisi olejny obraz Matki Bożej Częstochowskiej o wymiarach 140 na 90 cm, kopia obrazu z Jasnej Góry wykonana przez Wiesława Sawczuka z Warszawy. Obraz to ofiara ks. Mariana Mecha. Po przeciwnej stronie krzyża od 2004 wisi obraz Matki Bożej Ostrobramskiej ufundowany przez jedną z parafianek z Nakła z rodziną.
Na filarach na granicy prezbiterium, nawy głównej i naw bocznych zawieszono obrazy: po lewej stronie olej na płótnie o wymiarach 130 na 70 cm z wizerunkiem Jezusa Miłosiernego autorstwa Wiesława Sawczuka, ofiara Marianny z Kobylińskich (1914–1990) i Franciszka (1913–1996) Bobińskich z Ulatowa-Pogorzeli; po prawej stronie wykonany tą samą techniką i w takim samym rozmiarze obraz św. Jana Chrzciciela, ofiara Eleonory Sobolewskiej z Biłków (1909–1996) z Jednorożca.
Ołtarze boczne wykonano z drewna modrzewiowego. Ołtarz boczny Wniebowzięcia NMP znajduje się na stronie lekcji. Obraz Matki Bożej Wniebowziętej (olej na płótnie, 162 na 235 cm) wykonał Wiesław Sawczuk na podstawie dzieła Murilla. Ołtarz sfinansował komitet budowy kościoła. Na ołtarzu od 2001 stoi figura Matki Bożej Fatimskiej, która w 2000–2001 peregrynowała po domach parafii. Ołtarz boczny św. Floriana na stronie ewangelii to ofiara Ochotniczej Straży Pożarnej z Jednorożca. Obraz patrona parafii ma wymiary 162 na 235 cm. Przed ołtarzem św. Floriana stoi Pasyjny Krzyż Serca Jezusowego Końca Czasów. Gdy kościół pokryto polichromią, ołtarze pomalowano na kolory korespondujące ze ścianami i udekorowano złotymi fleur-de-lis, które mają formę drewnianych płaskorzeźb po 4 z każdej strony obrazu w ołtarzu bocznym.
W kościele są też inne obrazy: włoska reprodukcja obrazu Najświętszego Serca Pana Jezusa ze starego kościoła, obraz św. Brunona z Kwerfurtu, obraz Matki Bożej Nieustającej Pomocy ze starego kościoła, dar Bronisławy Zasadzkiej z Biłków (1905–1993) z Jednorożca. Ostatni obraz w 2007 został poddany renowacji, a 3 maja 2007 ponownie założono mu korony. Na filarach oddzielających nawę główną od bocznych stoją: na stronie lekcji figura Matki Bożej Róży Duchownej, na stronie ewangelii figura św. Michała Archanioła.
Na ścianach bocznych kościoła wiszą stacje drogi krzyżowej. Płaskorzeźby w drewnie topolowym oprawionym modrzewiową ramę o wymiarach 66 na 79 cm wykonał Andrzej Staszewski z Krajewa Wielkiego. To dar Stanisława i Genowefy Grabowskich z USA. Przy głównych drzwiach, pod chórem, wiszą dwa dębowe krzyże z Pasyją, jeden ufundowany przez Czesławę Mordwę z Jednorożca, drugi przez Stanisławę Tworkowską z Jednorożca. Krzyże zrobił Waldemar Kalinowski z Płocka, a postaci Jezusa wyrzeźbił Andrzej Staszewski.
W 1986 do murowango kościoła przeniesiono wyremontowane organy. Remont wykonał organista Eugeniusz Bednarek z Kaczanowa. W 2018 instrument poddano konserwacji i rozbudowano go. Zadanie powierzono Romualdowi Milewskiemu z Zambrowa. Z kościoła św. Mikołaja na Czwartku w Lublinie sprowadzono elementy organów, które w 1959 zbudował Wacław Biernacki. Liczbę głosów zwiększono z 6 do 12, a liczbę manuałów z jednego do dwóch. Po rozbudowie klawiatury manuałowe liczą 58 klawiszy (wcześniej 54). Na obudowie instrumentu zamontowano elementy dekoracyjne. Organy są elektropneumatyczne.
Ziemia parafialna.
Uposażenie kapłana.
W 1862 wierni przeznaczyli dla kapłana uposażenie w gotówce i ziemi. W 1889 ksiądz dysponował w Jednorożcu 6 morgami gruntu. Wierni zobowiązani byli do świadczenia posług, np. podwody. Kapłan otrzymywał co roku 150 rubli w srebrze. Utrzymywał się z opłat za posługi religijne (chrzty, śluby, pogrzeby itp.) oraz spisanie aktu metrykalnego, z wypominek i intencji mszalnych oraz opłaty za miejsce na cmentarzu. Do 1912 uposażenie księdza wzrosło dwukrotnie do około 6 ha, a wypłata do około 800 rubli rocznie. W okresie międzywojennym proboszcz parafii Jednorożec czerpał dochody z wymienionych źródeł, a także subwencji państwowych, tacy i prywatnych donacji wiernych. Urządzano zbiórki na remonty, zakup potrzebnych sprzętów, ubezpieczenia pożarowe itp. Wierni płacili za miejsce w ławce w kościele. Majątkiem parafialnym administrował proboszcz, a pomagał mu dozór kościelny. Od lat 90. XX wieku proboszcz parafii Jednorożec nie prowadzi gospodarstwa rolnego i utrzymuje się tylko z dobrowolnych ofiar parafian. Pobiera pensję jako nauczyciel religii.
Ziemia i zabudowania gospodarskie.
W 1924 notowano 1 morgę ziemi na kościół i zabudowania gospodarskie, 2 morgi uprawiane przez organistę i kościelnego oraz 11 mórg uprawianych przez proboszcza. Za plebanią był ogród owocowo-warzywny. Zbudowano piwnicę do przechowywania warzyw. Proboszcz korzystał z 8 mórg łąk nad Orzycem i wspólnego pastwiska wiejskiego. W 1938 po komasacji gruntów majątek parafii obejmował 2343 m² gruntu (pod organistówkę), 2 ha 1374 m² (pod plebanię), 5 ha 1681 m² (działka nr 109) gruntu ornego zwanego Pieczyska, pastwisko o powierzchni 2 ha 4506 m² (nr 621) oraz łąki nad Orzycem o powierzchni 3 ha 2919 m² (nr 851). Uprawą ziemi zajmował się kościelny. Uprawiano zboża i rośliny okopowe. Część ziemi ksiądz oddawał w dzierżawę rolnikom z Jednorożca. W pracach pomagali parafianie. 
W latach 50., a potem 70. i 80. XX wieku część gruntów parafii Jednorożec wydzierżawiono lub sprzedano m.in. pod kiosk „Ruchu”, przystanek autobusowy i wytyczenie ul. Zdrojowej w Stegnie. W 1989 powierzchnia majątku ziemskiego parafii wynosiła 14,92 ha i obejmowała ziemie klasy V i VI. W 2010 parafia dysponowała gruntami o łącznej powierzchni 15 1829 ha.
Przed I wojną światową na terenie przykościelnym stały stodoła, obora, stajnia, drwalnia, chlewki, kurniki oraz studnia. W międzywojniu zakupiono kierat z sieczkarnią. Nowe budynki wystawiono w latach 80. XX wieku. W 2000 w murowanym spichlerzu urządzono dwukabinową toaletę. W 2019 rozebrano stodołę.
W budynkach gospodarczych proboszcz hodował krowy i świnie. Na podwórzu przy organistówce i plebanii zwierzęta trzymał też kościelny. W latach 80. XX wieku gospodynie hodowały kaczki, kury, perliczki i indyczki. W kolejnej dekadzie w parafii hodowano też owce. Hodowli zwierząt zaprzestano przed 2000.
Cmentarz przykościelny.
Zwyczajowo tak nazywa się teren przykościelny. Określenie ma średniowieczną proweniencję, kiedy wokół kościołów urządzano cmentarze grzebalne. Przed I wojną światową cmentarz przykościelny w Jednorożcu ogrodzono drewnianym parkanem. Drewniana brama była zwieńczona brzozowym rzeźbionym kogutem. W 1913 wystawiono nowe metalowe ogrodzenie. Brama z wykutą datacją "1913" zachowała się do dziś. Po II wojnie światowej ogrodzenie wykonano w formie muru z kamienia łupanego. W latach 80. XX wieku w ogrodzeniu zamontowano metalowe przęsła, wydzielono 6 bram i 5 furtek. W latach 70. XX wieku wokół kościoła wylano betonowy chodnik procesyjny o szerokości 3 m. Po 2000 teren przykościelny wyłożono kostką brukową.
Otoczenie kościoła i Poświętne (ziemię parafialną w pobliżu świątyni i innych zabudowań parafialnych) porastały klony i lipy, od międzywojnia akacje. Później wokół kościoła zasadzono świerki i modrzewie, a część ogrodzenia obsadzono tujami. W czasie budowy murowanego kościoła w obrębie cmentarza przykościelnego od strony ul. Zdrojowej wykopano staw o wymiarach 15 × 35 m. Pływają tu m.in. karasie i karpie. W pobliżu zachowało się kilka drzewek owocowych. W 2006 w pobliżu kościoła posadzono Dąb Papieski. Obok stawu w 2008 posadzono 7 sosen i 3 świerki, tzw. benedyktynki. Na święta Bożego Narodzenia 2001 przed kościołem posadzono wielką choinkę. Współcześnie w tym miejscu rośnie już kolejne drzewo flankowane przez dwa mniejsze świerki. Corocznie w grudniu drzewa są dekorowane. 
W 1955 z inicjatywy ks. Józefa Wójcika przy kościele wystawiono figurę Matki Bożej Niepokalanej. Ufundowali ją strażacy z Ochotniczej Straży Pożarnej w Jednorożcu. Obok stoi krzyż misyjny, pamiątka misji z 2013. Na trzech ramionach krzyża widać napis "Wiara jest mocą". Zamieszczono też tabliczkę z napisem "MISJE ŚWIĘTE/ 8–15 IX 2013 R. / oo. FRANCISZKANIE". 2 maja 2005, miesiąc po śmierci papieża Jana Pawła II, biskup Stanisław Stefanek poświęcił jego pomnik stojący po prawej stronie głównego wejścia do kościoła w Jednorożcu.
Przy kościele znajduje się ogólnodostępny parking na 32 miejsca, w tym jedno dla osób z niepełnosprawnościami.
Dzwonnica.
Pierwszą dzwonnicę w Jednorożcu zbudowano przed 1868, możliwe, że wraz z wystawieniem kaplicy w 1862. Była drewniana, ośmioboczna, zbudowana w konstrukcji zrębowej, nieszalowana. Pokryto ją drewnianym dachem zwieńczonym rzeźbionym pazdurem i prawdopodobnie krzyżem. Dzwonnica została zniszczona w 1915. 
Nową dzwonnicę wystawiono w 1929 i istnieje do dziś. Jej wystawienie miało uczcić dziesięciolecie niepodległości Polski. Trzy dzwony wykonała firma Kruszewskich z Węgrowa. Dzwonnica została wystawiona w konstrukcji zrębowej na podmurówce kamiennej. Jest szalowana deskami: w części dolnej poziomo, wyżej pionowo. W co drugiej ścianie dzwonnicy (każda ma szerokość niecałych 2 m) umieszczono wąskie biforialne okno zakończone półkoliście. W oknach zamontowano drewniane żaluzje. Dzwonnicę przykrywa dach namiotowy ośmiopołaciowy z blachy cynkowej. W co drugiej płaszczyźnie dachu umieszczono trójkątny szczyt. Kubatura dzwonnicy to 85,5 m³, a powierzchnia użytkowa – 8,5 m². Wnętrze dzwonnicy ma dwie kondygnacje. Całość wieńczy metalowy krzyż z datą "1929". Dzwonnica wymaga remontu. Jest wpisana do gminnej ewidencji zabytków.
W czasie II wojny światowej Niemcy ukradli dzwony. Miały zostać zawieszone w jednym z kościołów w Prusach Wschodnich albo – co bardziej prawdopodobne – przetopione. W 1945 trzej bracia Przybyłkowie przywieźli do Jednorożca dwa dzwony wyszabrowane z któregoś z kościołów z Ziem Odzyskanych. Na dzwonach znajdują się napisy w języku niemieckim informujące o firmie Ulrich&amp;Weule, która wykonała odlew, oraz o jego datacji (1928). W 1986 dzwony przeniesiono do nowo zbudowanej wieży murowanej świątyni. W 2002 na wieży kościelnej zamontowano dzwony elektroniczne, które o określonych godzinach wygrywają melodie pieśni kościelnych.
Plebania.
W 1882 w Jednorożcu zbudowano drewnianą plebanię. Pierwszym kapłanem, który zamieszkał na stałe w jednorożeckiej plebanii, był skierowany tu w 1892 ks. Izydor Połubiński. Budynek wystawiono w konstrukcji zrębowej, miał dwuspadowy dach. Budynek spalił się w czasie działań wojennych w 1915. Nową plebanię z bali sosnowych wybudowano w czerwcu 1917. Stała na podmurowaniu, miała piwnice, była szeroka na 18 łokci, a długa na 28 łokci. W budynku było 5 pokoi i 2 sienie. Dach pokryto dachówką. W 1940 komisarz niemiecki Dzigiel zarządził rozbiórkę plebanii. Postawiono tu nowy budynek tych samych rozmiarów, ale do 1945 projektu nie dokończono. Niemniej mieszkał tu komisarz, a proboszcz przeniósł się do organistówki.
Po wojnie plebanię remontowano dzięki środkom ze składek parafian. Zdecydowano się jednak wystawić nowy budynek z drewna sosnowego. Składała się z dwóch kuchni i 4 pokoi przeznaczonych zarówno dla proboszcza, jak i kościelnego i jego rodziny. Dobudowano ganek. Budynek wykończono wiosną 1954. Jednokondygnacyjną plebanię postawiono na fundamencie kamiennym i ceglanej podmurówce. Konstrukcja ścian jest sumikowo-łętkowa, więźba dachowa krokwiowo-jętkowa, a łamany dach pokryty blachą cynkową. Elewacje oszalono pionowo do wysokości okien, powyżej poziomo. Nad gankiem zaplanowano balkon. Kiedy w latach 80. XX wieku, po wybudowaniu nowego murowanego kościoła proboszcz wyprowadził się do nowej plebanii, w części starej drewnianej plebanii zamieszkał organista z rodziną. Do 1999 zajmował kuchnię, łazienkę i dwa pokoje. 
Już przed I wojną światową w plebanii znajdowała się kancelaria, w której przechowywano dokumenty parafialne, w tym akta metrykalne. Była tu też biblioteczka parafialna. W 1915 spłonęły akta metrykalne z lat 1914–1915 i biblioteka. Kancelarię zaplanowano więc w nowej plebanii, a później przeniesiono do plebanii wystawionej w latach 50. XX wieku. W Jednorożcu nigdy nie powstał tzw. dom parafialny. Taką funkcję pełniła jedna z sal w plebanii. Gdy do zachowanej do dziś powojennej plebanii sprowadził się organista, część pomieszczeń przeznaczono m.in. na biblioteczkę parafialną, salę spotkań chóru, scholi i oazy.
W latach 80. XX wieku nową plebanię urządzono w skrzydle murowanego kościoła, od jego południowej strony. Postawiono ją na osobnym cokole kamiennym. Jest podpiwniczona i dwupiętrowa. Do plebanii prowadzą dwa wejścia w elewacji wschodniej i zachodniej. Na parterze jest kancelaria parafialna, jadalnia, kuchnia, łazienka, korytarz i hol. Na piętrze są pokoje przeznaczone pierwotnie dla proboszcza, gospodyni i gości, 2 łazienki i toaleta. Współcześnie mieszka tu proboszcz. Na drugim piętrze jest mieszkanie wikariusza (2 pokoje z łazienką).
Budynki mieszkalne dla kościelnego i organisty.
Przed I wojną światową postawiono mieszkanie dla organisty. Budynek spłonął w 1915. Nowy z 5 pokojami zbudowano w październiku 1916. Początkowo mieszkał tu proboszcz i organista. Proboszcz wrócił tu w czasie II wojny światowej, gdy plebanię zajął okupant. Po 1945 w budynku mieszkał organista z rodziną. W 1954 wystawiono nową drewnianą organistówkę o wymiarach identycznych co poprzedni budynek (szerokość 8,7 m, długość 12,3 m, wysokość 2,6 m). Zaplanowano 5 pokoi. Organista i kościelny z rodzinami zajęli po 2 pokoje, piąty przeznaczono na salę do nauki religii. Obok postawiono stodołę i oborę, które w 2020 rozebrano.
Cmentarz grzebalny.
W 1888 przy drodze z Jednorożca od Przasnysza wyznaczono cmentarz grzebalny. Wierni z Jednorożca, Stegny, Budzisk i Ulatowa-Pogorzeli uzyskali pozwolenie na chowanie tu zmarłych. W 1915 cmentarz został zniszczony. Po 1918 nekropolia miała powierzchnię 1 ha. W 1931 powiększono ją na zachód. Na przełomie XX i XXI wieku wykonano nowe kamienne ogrodzenie z dwiema bramami i dwiema metalowymi furtkami. Współcześnie cmentarz o powierzchni około 3 ha ma ogrodzenie z trzema metalowymi bramami oraz siedmioma furtkami. W jego granicach rosną klony, brzozy, dęby i świerki.
W 1894 na cmentarzu wystawiono żelazny krzyż osadzony w kamieniu. Istnieje do dziś. W miejscu skrzyżowania głównych dróg na cmentarzu stoi duży krzyż drewniany z Pasją. Obok znajduje się wystawiony w 1984 ołtarz z piaskowca z płytą marmurową. Celebrowane są przy nim msze polowe. W pobliżu stoi niższy drewniany krzyż.
Najcenniejsze nagrobki zachowały się w najstarszej, wschodniej części cmentarza. Są to m.in. nagrobki z obeliskowymi postumentami i kutymi żelaznymi krzyżami z przełomu XIX i XX wieku i międzywojnia oraz klasycyzująca prostokątna stela z piaskowca z płaskorzeźbą anioła na mogile z 1928. Znaleźć tu można nagrobki żołnierskie: grób w południowo-zachodnim narożniku cmentarza, w którym pochowano nieznanych żołnierzy poległych w czasie II wojny światowej, zbiorowa mogiła 7 żołnierzy Ludowego Wojska Polskiego i partyzantów poległych w czasie II wojny światowej, mogiła sapera Jana Janikowskiego, który zginął w 1945, rozbrajając bombę przy jednorożeckim kościele oraz mogiła zbiorowa przy murze od strony północno-wschodniej kryjąca szczątki żołnierzy z oddziału Ruchu Oporu Armii Krajowej pod dowództwem Kazimierza Artyfikiewicza „Trzynastka” poległych 15 lipca 1945 w Lipie.
W czasie II wojny światowej na cmentarzu ukrywano szaty liturgiczne i sprzęty kościelne. W 1939 stworzono tu magazyn z materiałami wybuchowymi należącymi do konspiracyjnej Komendy Siedmiu.
Duchowieństwo.
Listy na podstawie opracowania:
Pracownicy świeccy.
Listy na podstawie opracowania:
Katechetki.
W okresie międzywojennym, po II wojnie światowej oraz od 1990, gdy religia wróciła do szkół, katechezę w parafii Jednorożec prowadziło łącznie 8 osób: Kazimiera Popowiczówna (w drugiej połowie lat 30 XX wieku), Apolonia Kulesza (prawdopodobnie w latach 1945–1953), Jolanta Ewa Gacioch (1991–2001), Regina Rekosz (1990–2018), Bożena Rumińska (1994–2017), Małgorzata Ladzińska (2003–2005), Elżbieta Jachimowska (od 1999) i Anna Mikołajewska (od 2012). Dodatkowo w okresie PRL w punktach katechetycznych na terenie parafii oprócz księży religii nauczali organiści.
Brastewni.
Brastewni odpowiadali za zbieranie „tacy”, organizację procesji eucharystycznych oraz noszenie niektórych paramentów. Czasem byli członkami rady parafialnej. Ustalono nazwiska 29 brastewnych (Marcin Piotrak, Marcin Chudzik, Piotr Piotrak, Aleksander Mordwa, Antoni Bakuła, Stanisław Grabowski, Bronisław Pogorzelski, Konstanty Merchel, Bronisław Furman, Jan Król, Teofil Tański, Bronisław Mordwa, Jan Wilga, Franciszek Mordwa, Jan Kardaś, Marian Wilga, Józef Łukasiak, Franciszek Obrębski, Stefan Opalach, Stanisław Berk, Józef Sobolewski, Stefan Brzozowy, Kazimierz Przybyłek, Szczepan Wilga, Franciszek Brzozowy, Jan Bakuła, Krzysztof Gładek, Sławomir Szymański, Piotr Obrębski).
Gospodynie.
Ustalono imiona i nazwiska 12 gospodyń pracujących w parafii Jednorożec: Anna Łysakowska (1912), Antonina Ferenc (1912), Sabina Stanisława Pupik (1916–1924), Józefa Anna Bojarska (okres międzywojenny), Genowefa Boczkowska (1929–1945), Karolina Łach (1953–1979), Czesława Mordwa (od lat 50. XX wieku do 1979), Teresa Krawczak (1979–1983), Zofia Krawczak (1983–1991), Genowefa Mech (1983–1989), Genowefa Wiśniewska (1991–2000) i Agnieszka Szabała (od 2003).

</doc>
<doc id="1536107" url="https://pl.wikipedia.org/wiki?curid=1536107" title="Orelie-Antoine de Tounens">
Orelie-Antoine de Tounens

Orélie-Antoine de Tounens (12 maja 1825, Chourgnac – 17 września 1878, Tourtoirac) – francuski prawnik i awanturnik, tytularny król "Araukanii i Patagonii", bohater książki Jeana Raspail’a pt. „Ja, Antoni de Tounens, król Patagonii”.
Młodość.
Orélie-Antoine de Tounens urodził się 12 maja 1825 w Chourgnac (Dordogne). W 1858 wyjechał do Coquimbo w Chile, a następnie spędził 2 lata w Valparaiso oraz Santiago, gdzie studiował hiszpański oraz nawiązywał nowe znajomości. Później przeniósł się do Valdivia, gdzie spotkał dwóch francuskich kupców – Lachaise’a i Desfontaines’a. Przedłożył im swój plan powołania francuskiej kolonii w Araukanii, wówczas terytorium, którym Chile i Argentyna jeszcze się nie interesowały. W 1860 przybył do Araukanii i spotkał się z cieszącymi się faktyczną niezależnością od „białych” Indianami (Mapuche).
Nowe państwo.
Wykorzystując swoje prawnicze wykształcenie de Tounens zadeklarował powstanie niezależnego państwa, obejmującego terytoria na południe od rzeki Biobío. 17 listopada 1860 na farmie francuskiego osadnika – F. Desfontaine’a (przyszłego ministra spraw zagranicznych utworzonego państwa) ogłoszona została deklaracja niepodległości Araukanii. Zgromadzenie wodzów poszczególnych plemion opowiedziało się za przyjęciem formy rządów w postaci monarchii konstytucyjnej. Przyjęto hymn, flagę oraz napisano konstytucję, de Tounens powołał również ministrów rolnictwa, edukacji oraz obrony. Zaczęto również bić monetę dla Araukanii. Za namową wodza plemiennego z Patagonii, terytorium to zostało przyłączone do nowego państwa. de Tounens rozesłał kopie konstytucji araukańskiej do gazet chilijskich. Następnie udał się do Valparaiso, gdzie oczekiwał na spotkanie z przedstawicielami rządu Chile. Jednakże został zupełnie zignorowany. Nie powiodła się także próba uzyskania poparcia ze strony konsulatu francuskiego, którego przedstawiciel uznał de Tounens’a za osobę obłąkaną.
Po powrocie do Araukanii de Tounens’a Mapucze musieli stawić czoła inwazji armii chilijskiej. W 1862 de Tounens spotykał się z wodzami poszczególnych plemion. Został jednak zdradzony przez swojego służącego, który wydał go Chilijczykom. Władze Chile po przeprowadzeniu procesu zamierzały osadzić go w przytułku dla chorych umysłowo. Po interwencji konsula francuskiego zgodzono się na jego deportację do Francji.
Późniejszy okres.
W 1863 de Tounens opublikował swoje pamiętniki. W 1869 popłynął do Buenos Aires, skąd udało mu się z powrotem dostać do Araukanii. Mapucze byli zdziwieni jego obecnością, ponieważ Chilijczycy rozpuścili wieści o jego rzekomej śmierci. De Tounens zaczął czynić przygotowania do odbudowy swojego królestwa, czym znowu ściągnął na siebie uwagę władz Chile. Za jego głowę została wyznaczona nagroda, jednak Mapucze zdecydowali się chronić swojego „niezwykłego” sojusznika.
W 1871 de Tounens stracił wszystkie fundusze i został zmuszony do powrotu do Francji, gdzie wydał drugą część swoich pamiętników. Założył również araukańską gazetę "La Corona de Acero" („Żelazna korona”). W 1872 ogłosił, że poszukuje narzeczonej, z którą mógłby spłodzić swojego dziedzica.
W 1874 udało mu się zgromadzić niewielkie fundusze oraz broń, dzięki którym zamierzał odzyskać utracone królestwo. Ze względu na to, że stanowił "persona non grata" w Chile, przybył tam z fałszywym paszportem. Po przybyciu do Bahia Blanca (Argentyna) został jednakże rozpoznany i w lipcu 1874 ponownie deportowany do Francji.
W 1876 podjął kolejną próbę powrotu. W drodze do Patagonii został obrabowany i przekazany władzom Chile. Musiał również przejść operację ze względu na pogorszenie stanu zdrowia. Ze względu na to, że dalsza podróż była niemożliwa zdecydował się wrócić do Francji. Zmarł 17 września 1878 w Tourtoirac we Francji, nie pozostawił po sobie potomstwa.

</doc>
<doc id="1536109" url="https://pl.wikipedia.org/wiki?curid=1536109" title="Sztuka latania">
Sztuka latania



</doc>
<doc id="1536111" url="https://pl.wikipedia.org/wiki?curid=1536111" title="Hrvoje Vuković">
Hrvoje Vuković

Hrvoje Vuković (ur. 25 lipca 1979 w Splicie) – były chorwacki piłkarz występujący na pozycji obrońcy.
Kariera.
Vuković jest wychowankiem Hajduka Split, w którym treningi rozpoczął w wieku 9 lat. Do pierwszej drużyny Hajduka został przesunięty w 1998 roku. W 2000 roku zdobył z klubem Puchar Chorwacji, a w 2001 roku wywalczył z nim mistrzostwo Chorwacji. W 2003 roku wygrał z zespołem rozgrywki Pucharu Chorwacji. Rok później zdobył z nim mistrzostwo Chorwacji i Superpuchar Chorwacji. W barwach Hajduka rozegrał w sumie 79 spotkań i strzelił 3 gole.
W 2004 roku Vuković odszedł do niemieckiego Wackera Burghausen, występującego w 2. Bundeslidze. W barwach Wackera Vuković zadebiutował 7 sierpnia 2004 roku w zremisowanym 1:1 ligowym meczu z Karlsruher SC. 5 grudnia 2004 roku w przegranym 1:3 pojedynku z Alemannią Akwizgran strzelił pierwszego gola w 2. Bundeslidze. W 2007 roku po spadku Wackera do Regionalligi Süd. Wówczas odszedł z klubu.
Latem 2007 roku Vuković został zawodnikiem Alemannii Akwizgran z 2. Bundesligi. Pierwszy ligowy mecz zaliczył tam 10 sierpnia 2007 roku przeciwko FC Carl Zeiss Jena (2:2). W ciągu 2 lat w barwach Alemannii rozegrał 17 ligowych spotkań i zdobył 2 bramki. W 2009 roku zakończył karierę.

</doc>
<doc id="1536122" url="https://pl.wikipedia.org/wiki?curid=1536122" title="Programy informacyjne emitowane w TVP2">
Programy informacyjne emitowane w TVP2

Artykuł ten stanowi programów informacyjnych nadawanych w TVP2.
Z Dwójką bezpieczniej.
Z Dwójką bezpieczniej – informacyjny magazyn telewizyjny TVP2 poruszający tematy motoryzacyjne m.in. bezpieczeństwa na drogach, rozwiązań i nowości technicznych. Program prezentuje również reportaże opisujące tragedie drogowe. 
Twórcami programu są reżyser Krzysztof Magowski oraz m.in. Anna Karna,
Zbigniew Adamkiewicz i Marek Tokarski. Program nadawany jest od 2005 roku. Dotychczas wyemitowano 111 odcinków.
Ulice kultury.
Ulice Kultury to program informacyjny. Mówi o różnych dziedzin życia kulturalnego, takich jak m.in.: film, teatr, muzyka czy literatura. Widzowie dowiadują się z niego, co warto zobaczyć, przeczytać i czego posłuchać. Ponadto w programie są wizyty na planach filmowych oraz rozmowy z czołowymi muzykami i aktorami. Prowadzi go Piotr Szygalski, dziennikarz radiowy i telewizyjny.
Euroexpress.
Euroexpress to program mówiący o przygotowaniach Polski do organizacji Euro 2012. Pokazywał między innymi plany inwestycji oraz ich realizacja. Poruszany był także sportowy aspekt przygotowań oraz współpraca Polski z Ukrainą.
Echa Panoramy.
Echa Panoramy – były serwis informacyjny dla osób niesłyszących. Wszystkie informacje tłumaczone były na język migowy. Tematyka poświęcona była problematyce osób głuchych i niedosłyszących. Program był emitowany w weekendy o 05:35, powtórka w TVP Polonia o 8:00. Zakończenie emisji nastąpiło 28 sierpnia 2010 roku.

</doc>
<doc id="1536125" url="https://pl.wikipedia.org/wiki?curid=1536125" title="Short Bus">
Short Bus

Short Bus – debiutancki album grupy Filter, wydany w 1995 roku przez Reprise Records.

</doc>
<doc id="1536129" url="https://pl.wikipedia.org/wiki?curid=1536129" title="Germán Chiaraviglio">
Germán Chiaraviglio

Germán Chiaraviglio (ur. 16 kwietnia 1987 w Santa Fe) – argentyński lekkoatleta, tyczkarz.
Jeden z największych talentów w skoku o tyczce od wielu lat. Jego pierwszym sukcesem był tytuł mistrza świata juniorów młodszych w 2003 roku. Dwa razy zdobywał medale mistrzostw świata juniorów: Grosseto 2004 (srebro) i
Pekin 2006 (złoto). Osiągnięty wówczas w Pekinie rezultat (5.71) jest rekordem mistrzostw świata juniorów, a także seniorskim rekordem Argentyny. W 2006 zajął także trzecie w miejsce Pucharze Świata w Madrycie, a rok później zdobył brązowy medal Igrzysk Panamerykańskich w Rio de Janeiro. Złoty medalista mistrzostw Ameryki Południowej w różnych kategoriach wiekowych (kadeci, juniorzy, młodzieżowcy, seniorzy).
Rekordy życiowe.
Chiaraviglio jest byłym rekordzistą świata kadetów (5,51 2004).

</doc>
<doc id="1536131" url="https://pl.wikipedia.org/wiki?curid=1536131" title="Karakuł">
Karakuł

Karakuł – jedna z najstarszych ras owcy domowej, pochodząca z południowo-zachodniej Azji. Nazwa rasy wywodzi się od miejscowości Qorakoʻl (Karakul) w Uzbekistanie – centrum hodowli owiec tej rasy. Wiadomo, że owce rasy karakuł były hodowane w VIII w. w zachodnim Turkiestanie, skąd rozprzestrzeniły się do innych regionów Azji Środkowej, ale badania archeologiczne wskazują, że mogły być już znane około 1400 p.n.e., co czyniłoby je najstarszą ze znanych ras owiec. Wysokiej jakości wyroby z karakuł znaleziono w świątyniach starożytnego Babilonu. 
Owce tej rasy mają charakterystyczne obwisłe uszy i warstwę tłuszczu w okolicy ogona – należą do tzw. owiec tłustoogoniastych. Wyhodowane w surowych warunkach są zwierzętami długo żyjącymi, odpornymi zarówno na niskie, jak i wysokie temperatury. Wymagają terenów suchych. Są też odporne na pasożyty. Należą do owiec średniej wielkości. Samice osiągają masę ciała 45–50 kg, samce 80–100 kg. 
Obecnie owce rasy karakuł są hodowane głównie w Azji i Afryce. W Europie, w tym w Polsce, rzadko. Do Stanów Zjednoczonych zostały sprowadzone w 1908 i 1929. Hodowane dla cenionych w przemyśle futrzarskim skór (karakuły), wełny, mięsa oraz mleka, które zawiera ok. 8% tłuszczu. 
Wyselekcjonowano kilka odmian barwnych. Ich nazwy pochodzą od nazw regionów, w których zostały wyhodowane, m.in.: Arabi (czarna), Guligas (różowa mieszana z niewielką ilością białego włosa), Kambar (brązowa), Shirazi (szara). Rzadziej spotykane są osobniki o umaszczeniu białym lub pstrokatym.

</doc>
<doc id="1536132" url="https://pl.wikipedia.org/wiki?curid=1536132" title="Ulica Jana Ewangelisty Purkyniego">
Ulica Jana Ewangelisty Purkyniego

Ulica Jana Ewangelisty Purkyniego we Wrocławiu, przecinająca równoleżnikowo historyczne Nowe Miasto. W przeszłości łączyła plac Nowy Targ przez Bramę Krupniczą (zwaną też Nową) w linii murów wewnętrznych z Bramą Ceglarską w linii murów zewnętrznych. W średniowieczu główna ulica Nowego Miasta; najpierw bezimienna, potem nazywana "Platea magna" („Wielka”, wzmiankowana w 1403), w XVII wieku nazywano ją "Straßgasse" („Uliczna”, co nawiązywało do wyróżniającej jej od sąsiednich zaułków szerokości), a od XVIII wieku "Breitegasse" („zaułek Szeroki”) lub "Breitestraße" („ulica Szeroka”). Początkowy odcinek ulicy, między placem Nowy Targ a Bramą Krupniczą nazywano "Gutengraupengasse" („zaułek Dobrej Kaszy”) albo "Mönchgasse" („zaułek Mnisi”), a w 1824 dołączono do ulicy Szerokiej.
Po likwidacji fortyfikacji miejskich w 1807 i zasypaniu fragmentu Fosy Miejskiej przy Bastionie Ceglarskim ulica przedłużona została o dalszy wschodni odcinek położony w miejscu, gdzie niegdyś stał most przed Bramą Ceglarską i towarzyszący jej rawelin.
Po 1945 "Breitestraße" przemianowano tłumacząc jej nazwę po prostu na „ulicę Szeroką”; nazwa ta utrzymała się do roku 1956, kiedy jej patronem został Jan Evangelista Purkyně, czeski lekarz, fizjolog i uczony, działający I połowie XIX wieku we Wrocławiu, twórca Wydziału Fizjologii Uniwersytetu Wrocławskiego, którego dom znajdował się niegdyś przy tej ulicy.
Do połowy XX wieku przy dzisiejszej ulicy Purkyniego nr 25 stał dom dyrektora promenady, utworzonej na miejscu zburzonych po 1807 fortyfikacji miejskich, mieściły się tu także dwa browary (Browar Pod Gruszą, posesja nr 6/8 i Browar pod Złotą Marią, posesja nr 39), Villa Meincke (nr 26), Seminarium Nauczycielek Katolickich (nr 36).
Obecnie ulica Purkyniego liczy ok. 620 metrów długości; zaczyna się po stronie zachodniej przy skrzyżowaniu z ul. św. Katarzyny na skraju placu Nowy Targ, a kończy się po wschodniej stronie na Placu Powstańców Warszawy, przy budynku Muzeum Narodowego i Parku Juliusza Słowackiego. W połowie jej długości, naprzeciw Wzgórza Polskiego (pozostałości po Bastionie Ceglarskim) znajduje się rotunda Panoramy Racławickiej (posesja nr 11).

</doc>
<doc id="1536133" url="https://pl.wikipedia.org/wiki?curid=1536133" title="Teoria równowagi ogólnej">
Teoria równowagi ogólnej



</doc>
<doc id="1536134" url="https://pl.wikipedia.org/wiki?curid=1536134" title="Teoria wzrostu gospodarczego">
Teoria wzrostu gospodarczego



</doc>
<doc id="1536139" url="https://pl.wikipedia.org/wiki?curid=1536139" title="Izodicentryczny chromosom 15">
Izodicentryczny chromosom 15

Izodicentryczny chromosom 15 (ang. isodicentric 15, idic(15), inverted duplication 15, inv dup 15) – aberracja chromosomowa polegająca na obecności w komórkach organizmu dodatkowego, 47. chromosomu, utworzonego ze zduplikowanych "koniec do końca" długich ramion chromosomu 15.

</doc>
<doc id="1536140" url="https://pl.wikipedia.org/wiki?curid=1536140" title="Zespół izodicentycznego chromosomu 15">
Zespół izodicentycznego chromosomu 15



</doc>
<doc id="1536141" url="https://pl.wikipedia.org/wiki?curid=1536141" title="Valdas Kasparavičius">
Valdas Kasparavičius

Valdas Kasparavičius (ur. 17 stycznia 1958 w Kapsukas) - były litewski piłkarz, grający na pozycji obrońcy. Największym jego sukcesem jest zdobycie tytułu Litewskiego Piłkarza Roku za rok 1983.

</doc>
<doc id="1536148" url="https://pl.wikipedia.org/wiki?curid=1536148" title="Samuel Coco-Viloin">
Samuel Coco-Viloin

Samuel Coco-Viloin (ur. 19 października 1987 w Conflans-Sainte-Honorine) – francuski lekkoatleta, sprinter i płotkarz.
Największym sukcesem Coco-Viloina jest srebrny medal Mistrzostw Świata Juniorów w Lekkoatletyce (Pekin 2006) zdobyty w biegu na 110 metrów przez płotki, gdzie przegrał jedynie z Polakiem Arturem Nogą.
Coco-Viloin uczestniczył w igrzyskach olimpijskich (Pekin 2008):
doszedł do półfinału biegu na 110 metrów przez płotki, biegał również (na ostatniej zmianie) we francuskiej sztafecie 4 × 100 metrów, która także odpadła w półfinale.
Złoty medalista mistrzostw Francji.

</doc>
<doc id="1536149" url="https://pl.wikipedia.org/wiki?curid=1536149" title="Ekonomia eksperymentalna">
Ekonomia eksperymentalna

Ekonomia eksperymentalna - dział ekonomii zajmujący się zastosowaniem metod eksperymentalnych.
Podstawowym narzędziem ekonomii eksperymentalnej jest eksperyment. Eksperymenty mogą być przeprowadzane zarówno w laboratoriach jak i w terenie, a ich wyniki wykorzystywane są do testowania i lepszego zrozumienia teorii ekonomicznych. W warunkach laboratoryjnych tworzone jest kontrolowane otoczenie gospodarcze, a uczestnicy są motywowani do podejmowania realnych decyzji poprzez zapewnienie im odpowiednich bodźców, najczęściej finansowych. W wyniku przeprowadzanych eksperymentów możliwe jest lepsze zrozumienie sposobów podejmowania decyzji, indywidualnych zachowań czy warunków zaistnienia kooperacji między uczestnikami.
Przykładowe eksperymenty.
„Dobra publiczne”
W każdej rundzie gracze otrzymują pewną ilość pieniędzy. Część z nich mogą zostawić dla siebie, część – wpłacić do wspólnej kasy. Po każdej rundzie eksperymentator sumuje wpłaconą kwotę, podwaja ją i dzieli równo pomiędzy badanych. Gra trwa kilka rund.
Eksperyment ten ma badać zjawisko efektu gapowicza (ang. free-riding). Gdyby wszyscy wpłacili całe swoje pieniądze, otrzymaliby podwójną wygraną. Pojawiają się jednak zawsze osoby (gapowicze), które nic nie wpłacając do wspólnej kasy, oczekują na to, że inni ją zasilą.
Powtarzając eksperyment ze zmienionymi warunkami (np. kontrola, system kar i nagród, jawność, komunikowanie się itp.), można wyciągać wnioski na temat sposobów pokonania problemu efektu gapowicza.
„Pracodawca – pracownik”
Eksperyment odbywa się w parach, w których badani podzieleni są na pracodawców i pracowników. Pracodawca ustala pracownikowi płace, pracownik – jak bardzo stara się w pracy. Dodatkowym czynnikiem wpływającym na wygraną pracodawcy jest współczynnik określający sytuację gospodarczą, który jest mnożnikiem jego wypłaty w każdej rundzie.
Problemem ukazanym w tym eksperymencie jest zależność płacy od wysiłku włożonego przez pracownika i na odwrót.
Nobliści zajmujący się ekonomią eksperymentalną.
Za wkład w rozwój ekonomii eksperymentalnej amerykański ekonomista Vernon Smith wraz z Danielem Kahnemanem zostali uhonorowani Nagrodą Nobla w dziedzinie ekonomii w 2002 roku.

</doc>
<doc id="1536152" url="https://pl.wikipedia.org/wiki?curid=1536152" title="Taraji P. Henson">
Taraji P. Henson

Taraji Penda Henson (ur. 11 września 1970 w Waszyngtonie) – amerykańska aktorka i piosenkarka, nominowana do Oscara za rolę drugoplanową w filmie "Ciekawy przypadek Benjamina Buttona". Laureatka nagrody Gildii Aktorów Filmowych. Obecnie gwiazda serialu muzycznego "Imperium", za który otrzymała Złoty Glob.
Życiorys.
Lata wczesne.
Urodziła się jako córka Bernice, menadżerki domu towarowego Woodward &amp; Lothrop i Borisa Hensona, dozorcy z zawodu. Jej imiona Taraji („nadzieja”) i Penda („miłość”) pochodzą z języka suahili. Taraji uczęszczała do Oxon Hill High School w Oxon Hill. Studiowała początkowo na North Carolina Agricultural and Technical State University, ale przeniosła się na Uniwersytet Howarda, na studia teatralne. Aby opłacić studia Henson pracowała na dwa etaty: jako sekretarka w Pentagonie i śpiewająca kelnerka na statku wycieczkowym.
Taraji Henson ma syna Marcela, który urodził się w 1995 roku. Ojciec dziecka zmarł niespodziewanie w 1997 roku. W 2006 roku zmarł ojciec aktorki.
Kariera.
Jak większość jej koleżanek, Henson zaczynała od roli w serialach takich jak: "Ostry dyżur", "Jak dwie krople czekolady", "". Jej pierwszą ważną rolą była Yvette w filmie "Baby Boy". Trzy lata później otrzymała angaż do serialu "Orły z Bostonu". Za rolę w serialu wraz z całą obsadą otrzymała pierwszą nagrodę Gildii Aktorów Ekranowych. Rok później Henson występuje w filmie "Hustle &amp; Flow" u boku Terrence’a Howarda. Film odnosi ogromny sukces, otrzymuje Oscara za najlepszą piosenkę, a sama Henson zdobywa drugą nagrodę Gildii Aktorów Ekranowych, ale również MTV Movie Awards. W 2008 roku występuje w filmie "Ciekawy przypadek Benjamina Buttona" u boku Brada Pitta, Cate Blanchett i Tildy Swinton. Krytycy po pokazach przedpremierowych wysoko oceniali warsztat Henson. W niedługim czasie Taraji została nominowana do Oscara jako najlepsza aktorka drugoplanowa. Tego samego sezonu uzyskała trzy nominacje do nagrody Gildii Aktorów Ekranowych. Jedną za najlepszą rolę drugoplanową, drugą za najlepszą obsadę filmową (obydwie za film "Ciekawy przypadek Benjamina Buttona") i trzecią za najlepszą obsadę w serialu dramatycznym, za kolejny sezon serialu "Orły z Bostonu".
Następnie aktorka występuje w komedii "Nocna randka" ze Steve’em Carellem i Tiną Fey w rolach głównych oraz gra matkę głównego bohatera w filmie akcji "Karate Kid". W 2011 roku aktorka pojawia się u boku Toma Hanksa i Julii Roberts w komedii "Larry Crowne. Uśmiech losu". Za rolę w filmie telewizyjnym "Uprowadzony. Historia Tiffany Rubin", aktorka otrzymuje nominację do nagrody Satelity i nagrody Emmy za najlepszą rolę w miniserialu lub filmie telewizyjnym.
W latach 2011-2013 aktorka występowała również w głównej roli kobiecej w serialu telewizyjnym stacji CBS "Impersonalni".
Linki zewnętrzne.
 

</doc>
<doc id="1536153" url="https://pl.wikipedia.org/wiki?curid=1536153" title="Równowaga cząstkowa">
Równowaga cząstkowa

Równowaga cząstkowa – pojęcie w ekonomii wykorzystywane przy analizie pojedynczego rynku. Równowaga cząstkowa ma miejsce, gdy pojedynczy rynek znajduje się w stanie równowagi rynkowej. W szczególności w analizie ekonomicznej z wykorzystaniem równowagi cząstkowej zakłada się, że wszystkie zmienne nie związane z danym rynkiem, na przykład takie jak dochód konsumentów czy ceny dóbr substytucyjnych i komplementarnych, są niezmienne.
Przykładowo, rozpatrując z użyciem pojęcia równowagi cząstkowej efekt wprowadzenia podatku na dane dobro, celowo pomija się możliwe drugorzędne efekty tego podatku na inne dobra.
Typową techniką stosowaną przy analizie równowagi cząstkowej jest statyka porównawcza (komparatywna).
Wadą analizy z użyciem równowagi cząstkowej jest ignorowanie potencjalnych efektów danej zmiany na pozostałych rynkach. Z tego powodu wprowadzono pojęcie równowagi ogólnej, gdy rozpatruje się wpływ danej zmiany na wszystkie istniejące rynki. Równowaga ogólna ma miejsce, gdy spełnione są wszystkie możliwe równowagi cząstkowe.

</doc>
<doc id="1536154" url="https://pl.wikipedia.org/wiki?curid=1536154" title="Cmentarz wojenny nr 104 – Strzeszyn-Wilczak">
Cmentarz wojenny nr 104 – Strzeszyn-Wilczak

Cmentarz wojenny nr 104 – Strzeszyn-Wilczak – żołnierskie miejsce pochówku z czasów I wojny światowej zlokalizowane w Strzeszynie. 
Opis.
Znajduje się on w pobliżu linii kolejowej, lecz położenie nad skarpą powoduje, że przejeżdżając pociągiem można zobaczyć tylko niewielką część ogrodzenia.
Na cmentarzu znajduje się 5 grobów pojedynczych, 5 rzędowych i 3 masowe. Spoczywa w nich 11 żołnierzy armii austro-węgierskiej (ośmiu znanych żołnierzy ma polskie nazwiska) i 22 z armii rosyjskiej.
Cmentarz zaprojektował Hans Mayr. Otaczał go mur i drewniany płot, posiadał także drewnianą furtkę. Obecnie w miejscu drewnianego ogrodzenia jest, znajdujący się w złym stanie, metalowy płot drabinkowy. Zarys grobów jest w większości pozacierany, choć kilka nagrobków się zachowało. Jeszcze niedawno na terenie obiektu były krzyże łacińskie oraz lotaryńskie. Jednak zostały one skradzione i najprawdopodobniej sprzedane na złom.
Wykaz żołnierzy spoczywających na cmentarzu wojskowym nr 104.
UWAGA: "Imiona i nazwiska są zniemczone. Zapisano je tu tak, jak na grobach."

</doc>
<doc id="1536156" url="https://pl.wikipedia.org/wiki?curid=1536156" title="Arp 256">
Arp 256

Arp 256 (również VV 352) – para powiązanych ze sobą grawitacyjnie galaktyk znajdująca się we wczesnej fazie połączenia. Arp 256 znajduje się w konstelacji Wieloryba w odległości około 350 milionów lat świetlnych od Ziemi. Obie galaktyki mają silnie zakłócone kształty oraz zawierają niebieskie węzły formowania nowych gwiazd.

</doc>
<doc id="1536158" url="https://pl.wikipedia.org/wiki?curid=1536158" title="Ludwik Stasiak">
Ludwik Stasiak

Ludwik Józef Stasiak (ur. 13 sierpnia 1858 w Bochni, zm. 3 grudnia 1924 w Bochni) – polski malarz, rysownik, pisarz, dziennikarz, publicysta, historyk sztuki i wydawca. Jego dorobek malarski obejmuje obrazy rodzajowe, historyczne, religijne, pejzaże, alegorie, portrety, autoportrety i dioramy. Ludwik Stasiak był także wziętym ilustratorem popularnych magazynów: “Bluszczu”, “Kłosów”, “Biesiady Literackiej”, “Ziemi”, “Tygodnika Ilustrowanego”, “Wędrowca”, oraz autorem popularnych powieści historycznych i rozpraw publicystyczno-naukowych. Stasiak obok Włodzimierza Tetmajera, Wincentego Wodzinowskiego, Stanisława Radziejowskiego i Kacpra Żelechowskiego zaliczany jest do nurtu chłopomanii. Często tematem jego obrazów było piękno wiejskiego krajobrazu, życie codzienne wsi i obrzędy ludowe.
Życiorys.
Ludwik Stasiak urodził się w rodzinie mieszczańskiej. Ojciec Walenty, pracował w bocheńskiej kopalni soli, matka Józefa z Bieniasiewiczów zajmowała się domem. Wczesne dzieciństwo spędził w Bochni przy obecnej ulicy Konstytucji 3 Maja. Edukację rozpoczął w tamtejszym gimnazjum niższym, następnie wyjechał do Krakowa, by kontynuować naukę w Gimnazjum św. Jacka. Po zdaniu matury tamże, w 1879 roku rozpoczął studia na dwóch kierunkach równocześnie, wybierając filozofię na Uniwersytecie Jagiellońskim i malarstwo w Krakowskiej Szkole Sztuk Pięknych. Po dwóch latach zrezygnował ze studiów filozoficznych, poświęcając się malarstwu. Krakowskimi nauczycielami Stasiaka byli: Feliks Szynalewski, Izydor Jabłoński, Władysław Łuszczkiewicz, Florian Cynk, Leopold Löffler i przede wszystkim Jan Matejko do którego szkoły kompozycyjnej uczęszczał. W okresie studiów kilka razy został wyróżniony przez Towarzystwo Przyjaciół Sztuk Pięknych. W roku 1886, po ukończeniu Szkoły, Ludwik Stasiak wyjechał za granicę, doskonalić technikę malarską. Zatrzymał się w Wiedniu, gdzie doskonalił warsztat pod okiem profesora Augusta Eisenmengera i dalej przez dwa lata w przebywał w monachijskich pracowniach u A.W. Wagnera i Aleksandra von Liezen-Mayera.
Po powrocie do kraju, Ludwik Stasiak wysyłał swoje prace na krajowe wystawy malarskie. W latach 1884-1901 Stasiak wystawił w Salonie Towarzystwa Przyjaciół sztuk Pięknych łącznie 142 obrazy. Od roku 1884 regularnie też prezentował swoje prace w warszawskiej Zachęcie.
Ludwik Stasiak był jednym z gości weselnych na ślubie swego przyjaciela Włodzimierza Tetmajera z 16-letnią Anną Marią Mikołajczykówną, który odbył się 11 sierpnia 1890 r. w Bronowicach. Ten pierwszy ślub młodopolski wzburzył umysły mieszkańców Krakowa, i nie pozostał bez wpływu na twórczość Ludwika Stasiaka. To właśnie w domu Włodzimierza i Anny rozgrywa się akcja późniejszego słynnego 'Wesela' Wyspiańskiego.
W roku 1890 znany kolekcjoner i mecenas sztuki, hrabia Ignacy Korwin-Milewski kupił do swojej kolekcji pierwszych kilka rodzajowych płócien Stasiaka, by później uzupełniać ją o dalsze prace autora. Przy pomocy Korwin-Milewskiego doszło także do otwarcia pierwszej, indywidualnej wystawy młodego artysty w 1893 r., w Krakowie. 31 lipca 1890 Stasiak ożenił się z Marią Antecką. Ich syn, Tadeusz, również próbował swoich sił w malarstwie.
W roku 1895 po powtórnym pobycie w Wiedniu, Monachium i Norymbergi, a także po okresie pobytu w Poznaniu i Warszawie powrócił do rodzinnej Bochni.
Bocheńska pracownia Stasiaka tętniła życiem, odwiedzana przez przyjaciół: Jacka Malczewskiego, Wincentego Wodzinowskiego, Włodzimierza Tetmajera, Kaspra Żelechowskiego, Tadeusza Okonia, Jana Kasprowicza, Władysława Skoczylasa, Antoniego Broszkiewicza, Antoniego i Tadeusza Waśkowskich, i innych.
W 1895 r., na wystawie krakowskiego Towarzystwa Sztuk Pięknych artysta zdobył pierwszą nagrodę za obraz “Pielgrzymka na Jasną Górę”. W roku 1900 uczestniczył w zorganizowanej z dużym rozmachem w Kijowie, wystawie malarstwa polskiego. W tym samym roku, na Pierwszej Wystawie Rybackiej w Warszawie, pokazał dioramę “Obława na łososia w Pieninach” która zdobyła uznanie publiczności i krytyków.
W 1898 roku w celu wyparcia z handlu reprodukcji obcych autorów, zwłaszcza prac malarzy niemieckich i austriackich, i zastąpieniem ich reprodukcjami dzieł polskich, Stasiak założył w Bochni Wydawnictwo Obrazów Treści Religijnej, przekształcone 10 lat później w Wydawnictwo Dzieł Sztuki Stella. W wydawnictwie pełnił funkcję kierownika artystycznego i wiele z jego prac ukazało się później w formie barwnych reprodukcji pocztówkowych. 
Około roku 1901 zainteresowania Ludwika Stasiaka zaczęły oddalać się od malarstwa, a koncentrować na działalności literackiej. Spod jego pióra wyszedł cały szereg powieści historycznych, nowel i humoresek. Do najpopularniejszych powieści należą: Bandenburg, Skarbiec króla Kazimierza, Obrona Sztandaru, Krwawe Ręce, Powieść z dziejów rzezi Galicyjskiej, Rycerze śpiący w Tatrach, W Zapadłym szybie, Małomieszczanie i trzy tomiki humoresek.
Ulubionym tematem opowiadań historycznych były historie związane z mieszczaństwem polskim. Podczas archiwalnych badań historycznych, Stasiak zainteresował się największą postacią średniowiecznego Krakowa - Witem Stwoszem. Podał w wątpliwość powszechne przekonanie o niemieckim pochodzeniu rzeźbiarza, znajdując cały szereg nieścisłości w niemieckich źródłach historycznych. W 1909 napisał kilka dziennikarskich artykułów w których podważał główne tezy niemieckiej historii sztuki XII-XVII wieku, twierdząc że ogromna spuścizna artystyczna Krakowa w przeciwieństwie do powszechnie panującego przekonania o jej norymberskich korzeniach, ma autonomiczny charakter. Dowody na wysuwane tezy zawarł Stasiak w książkach: “Prawda o Piotrze Vischerze”, “O narodowości Wita Stwosza” i “Rewindykacja własności naszej” “Wit Stwosz źródłem natchnień Albrechta Duerera” i później w książce Wit Stwosz, jego życie i jego dzieła”.
Ludwik Stasiak pochowany jest w Bochni, na Cmentarzu Komunalnym przy ul. Orackiej.
Rada Miejska miasta Bochni ogłosiła rok 2008 rokiem Ludwika Stasiaka.
Obrazy malarza można obejrzeć m.in. w Muzeum Narodowym w Krakowie, w Muzeum im. Stanisława Fischera w Bochni, w innych muzeach i kolekcjach prywatnych.

</doc>
<doc id="1536160" url="https://pl.wikipedia.org/wiki?curid=1536160" title="Milestone">
Milestone



</doc>
<doc id="1536164" url="https://pl.wikipedia.org/wiki?curid=1536164" title="Cirroc Lofton">
Cirroc Lofton

Cirroc Lofton (ur. 7 sierpnia 1978 w Los Angeles) – amerykański aktor znany polskiej widowni przede wszystkim z roli Jake'a Sisko w serialu ".

</doc>
<doc id="1536166" url="https://pl.wikipedia.org/wiki?curid=1536166" title="Dreisbach (Mettlach)">
Dreisbach (Mettlach)

Dreisbach – dzielnica niemieckiej gminy Mettlach, w kraju związkowym Saara, w powiecie Merzig-Wadern, w Parku Natury Saar-Hunsrück, nad meandrem Saary, ok. 5 km od zjazdu "5 Merzig-Schwemlingen" z autostrady A8. Dzielnica leży na wysokości 167-300 m n.p.m., ma powierzchnię 1,52 km², zamieszkuje ją 185 mieszkańców (2007), jest tym samym najmniejszą dzielnicą gminy.
Nazwa dzielnicy pochodzi od wpadającego potoku Salzbach, "bach" oznacza "potok" a "Drinsan" z języka gockiego "wpadać".
Historia.
Najstarsze wzmianki o Dreisbach pochodzą z XIV wieku. Z miejscowości można odbyć podróż łodzią "Welles" po Saarze, przez to czci się tu szczególnie św. Mikołaja, patrona żeglarzy. Znajduje się tutaj kaplica pod jego wezwaniem "(St. Nikolaus)", drugą kaplicę wybudowano na przeciwległym brzegu rzeki.
Okoliczne tereny są bardzo atrakcyjne turystycznie, stworzono wiele szlaków turystycznych, rowerowych i do nordic walking. W Dreisbach znajduje się popularne schronisko młodzieżowe. W kwietniu 2008 Dreisbach było startem jednego z etapów wioślarskiego FISA Tour, znajduje się tutaj również Olimpijski Punkt Wioślarski. Święto Dreisbach połączone z jarmarkiem przypada na 3. weekend sierpnia.
Przewodniczącym rady dzielnicy jest Wolfgang Hilgert z SPD, w skład rady dzielnicy wchodzi dziewięć osób (trzy z "Die Freien aus Dreisbach", sześć z SPD, w tym przewodniczący).

</doc>
<doc id="1536168" url="https://pl.wikipedia.org/wiki?curid=1536168" title="Armand Guidolin">
Armand Guidolin

Armand Guidolin (ur. 9 grudnia 1925 w Thorold, zm. 24 listopada 2008 w Barrie) – kanadyjski hokeista, najmłodszy debiutant w historii ligi NHL.
Miał pseudonim "Bep", gdyż jego matka, która mówiła po włosku i bardzo słabo po angielsku, zamiast "baby" (po ang. "dziecko") mówiła "beppy". Skrócono tę formę i zostało "Bep".
Kariera klubowa.
W okresie juniorskim Guidolin występował w lidze OHA w klubie Oshawa Generals. 12 listopada 1942, gdy miał 16 lat i 11 miesięcy, zadebiutował w NHL w barwach Boston Bruins w meczu przeciwko Toronto Maple Leafs (1:3). Jego debiut w NHL był możliwy dzięki II wojnie światowej, gdyż wielu starszych hokeistów Bostonu dostało powołanie do wojska.
W NHL grał także w Detroit Red Wings i Chicago Blackhawks do 1952 roku. Przez następne 9 lat grał w niższych ligach, po czym skończył karierę.
Kariera trenerska.
Guidolin trenował Belleville McFarlands z którymi zdobył Allan Cup w 1958 i Mistrzostwo Świata w 1959. W 1965 został trenerem Oshawa Generals. Ten klub doprowadził do finału Memorial Cup, gdzie przegrał z Edmonton Oil Kings. Następnie Guidolin trenował London Knights w OHL, Boston Bruins i Kansas City Scouts w NHL, Edmonton Oilers w WHA oraz Boston Braves i Philadelphia Firebirds w AHL.

</doc>
<doc id="1536170" url="https://pl.wikipedia.org/wiki?curid=1536170" title="Fabrice Pancrate">
Fabrice Pancrate

Fabrice Pancrate (ur. 2 maja 1980 w Paryżu) – piłkarz francuski pochodzenia martynikańskiego grający na pozycji napastnika.
Kariera klubowa.
Pancrate urodził się w Paryżu, a karierę piłkarską rozpoczął w amatorskim klubie Villepinte. Następnie odszedł do grającego w trzeciej lidze CS Louhans-Cuiseaux, ale w pierwszym zespole zadebiutował dopiero w sezonie 1999/2000, już po awansie klubu do Ligue 2. Nie przebił się do pierwszego składu, jednak latem 2000 odszedł do pierwszoligowego En Avant Guingamp. 28 kwietnia 2001 zadebiutował w Ligue 1 w przegranym 0:2 meczu z Bastią, jednak przez dwa lata nie wywalczył miejsca w wyjściowej jedenastce Guingamp i rozegrał zaledwie 6 spotkań w lidze.
Latem 2002 roku Fabrice odszedł z Guingamp i przeszedł do drugoligowego wówczas Le Mans FC. 3 sierpnia wystąpił w barwach Le Mans po raz pierwszy, a piłkarze tego klubu pokonali 1:0 na wyjeździe Amiens SC. Był podstawowym zawodnikiem zespołu i w 2003 roku wywalczył z nim awans do Ligue 1, a w sezonie 2003/2004 spadł z tym klubem do Ligue 2.
Pancrate był jednak jednym z czołowych graczy Le Mans i po spadku drużyny przeszedł za 3 miliony euro do ówczesnego wicemistrza Francji, Paris Saint-Germain. W stołecznym zespole zadebiutował 19 września w przegranym 0:2 spotkaniu z AS Monaco. Z PSG wystąpił w fazie grupowej Ligi Mistrzów, a przez cały sezon był partnerem w ataku Portugalczyka Paulety. Także w sezonie 2005/2006 grał w podstawowym składzie PSG.
W trakcie sezonu 2006/2007 Pancrate stracił miejsce w składzie PSG i na początku 2007 roku został wypożyczony do hiszpańskiego Realu Betis. W Primera División po raz pierwszy wystąpił 4 lutego w meczu z Athletic Bilbao (2:1) i w debiucie zdobył gola, jednak w dalszej części sezonu rozegrał tylko 6 spotkań i zaliczył żadnego trafienia.
Latem 2007 Fabrice ponownie został wypożyczony, tym razem do FC Sochaux-Montbéliard. 15 września wystąpił w meczu z RC Strasbourg (0:0), a w 15. kolejce, w meczu z AS Saint-Étienne doznał kontuzji i wrócił na mecz z Olympique Lyon (1:4) i zdobył w nim jedynego gola w barwach Sochaux. W 2008 roku Pancrate powrócił do PSG z wypożyczenia. W 2009 roku przeszedł do Newcastle United. W 2011 roku najpierw grał w AE Larisa, a następnie w FC Nantes, w którym w 2014 zakończył karierę.

</doc>
<doc id="1536172" url="https://pl.wikipedia.org/wiki?curid=1536172" title="Zasłona (dekoracja)">
Zasłona (dekoracja)

Zasłona – obszyty kawałek tkaniny o odpowiednich rozmiarach, spełniający rolę bariery chroniącej, limitujący ilość światła (ciepła) wnikającego do pomieszczenia i pełniący funkcje dekoracyjne. Zwykle zawieszony na karniszu. Niekiedy dodatkowo spięty szarfą lub chwostem. Zasłony zawieszane są przy oknach, przy wannach lub prysznicach oraz we wnętrzach (np. przy drzwiach). 
W przypadku zasłon okiennych stosuje się różne tkaniny: bawełniane, lniane, jedwabne, wiskozowe oraz poliestrowe. Zróżnicowane są również wzory, kolory, rodzaje splotu, struktury (kreton, satyna, żakard, szenila, welwet). W niektórych przypadkach występuje konieczność zastosowania tkanin specjalistycznych (do hoteli, restauracji, sal projekcyjnych), np. tkanin trudno zapalnych, tkaniny typu black-out (całkowicie nieprzepuszczających światła). Zasłony wpływają na styl wnętrza. Alternatywnie stosuje się rolety, żaluzje, panele materiałowe, romanetki (story) rzymskie, austriackie.
Innego rodzaju zasłony stosowane są przy wannach i prysznicach jako osłona przed rozpryskującą się wodą. W tym przypadku wykonane są najczęściej z folii (PEVA, poliester) lub impregnowanego materiału.

</doc>
<doc id="1536175" url="https://pl.wikipedia.org/wiki?curid=1536175" title="Elżbieta Austriacka">
Elżbieta Austriacka



</doc>
<doc id="1536180" url="https://pl.wikipedia.org/wiki?curid=1536180" title="Elżbieta Habsburg">
Elżbieta Habsburg



</doc>
<doc id="1536181" url="https://pl.wikipedia.org/wiki?curid=1536181" title="Portret Adama Mickiewicza na Judahu skale">
Portret Adama Mickiewicza na Judahu skale

Portret Adama Mickiewicza na Judahu skale – portret olejny Adama Mickiewicza namalowany przez Walentego Wańkowicza w latach 1827–1828; od 1925 obraz znajduje się w zbiorach Muzeum Narodowego w Warszawie. 
Inspiracją do powstania obrazu były "Sonety krymskie", a ściślej sonet XVIII "Ajudah", zaczynający się słowami:
Charakterystyczny dla tego obrazu jest sztafaż romantyczny. Adam Mickiewicz pokazany został w "byronicznej" pozie, wsparty na skale na szczycie góry Ajudah, na wybrzeżu Półwyspu Krymskiego, okryty burką krymskich górali. 
Portret zdobył uznanie krytyki oraz samego poety. Uznanie było tak wielkie, iż Walenty Wańkowicz z czasem namalował kilka replik obrazu, ale już w mniejszych rozmiarach.
W 1828 oryginał eksponowano na wystawie w Akademii Sztuk Pięknych w Petersburgu, której absolwentem był Wańkowicz. W tym samym roku artysta wykonał z portretu litografię. Przez długie lata ten właśnie wizerunek wieszcza narodowego był niejako "ikoną Romantyzmu", symbolem polskości i natchnieniem poetów.
Cyprian Kamil Norwid uznał ten obraz za najlepszy z zachowanych wizerunków Mickiewicza, pisząc:

</doc>
<doc id="1536182" url="https://pl.wikipedia.org/wiki?curid=1536182" title="Żabi Potok Białczański">
Żabi Potok Białczański

Żabi Potok Białczański (słow. "Žabí Bialčanský potok", niem. "Froschbach", węg. "Békás-patak") – potok płynący Doliną Żabich Stawów Białczańskich w słowackich Tatrach Wysokich. Jest głównym ciekiem wodnym tej doliny. Wypływa z Niżniego Żabiego Stawu Białczańskiego, płynie na północ w kierunku Polany pod Żabiem w Dolinie Białej Wody. W jej okolicach wpada do Białej Wody jako jej lewy dopływ.

</doc>
<doc id="1536183" url="https://pl.wikipedia.org/wiki?curid=1536183" title="Karl Del'Haye">
Karl Del'Haye

Karl Del'Haye (ur. 18 sierpnia 1955 w Akwizgranie) - niemiecki piłkarz. Występował na pozycji pomocnika.
Kariera klubowa.
Del'Haye zawodową karierę rozpoczynał w trzecioligowej Alemannii Akwizgran. W 1974 roku trafił do pierwszoligowej Borussii Mönchengladbach. Debiut w Bundeslidze zaliczył 10 września 1974 w wygranym 3:1 pojedynku z Tennis Borussią Berlin. W sezonie 1974/1975 rozegrał 4 ligowe spotkania, a także wywalczył z klubem mistrzostwo Niemiec i Puchar UEFA. Rok później ponownie zdobył z Borussią mistrzostwo Niemiec. 11 września 1976 w wygranym 3:1 spotkaniu z Werderem Brema strzelił pierwszego gola w Bundeslidze. Na koniec sezonu 1976/1977 po raz trzeci z rzędu sięgnął z zespołem po mistrzostwo Niemiec. Dotarł z nim także do finału Pucharu Mistrzów, w którym jego zespół uległ 1:3 angielskiemu Liverpoolowi. W 1979 po drugi raz zdobył z klubem Puchar UEFA, a w 1980 Borussia przegrała z tych rozgrywek z Eintrachtem Frankfurt.
Latem 1980 roku Del'Haye przeszedł do innego pierwszoligowego zespołu - Bayernu Monachium. W barwach nowego klubu zadebiutował 16 sierpnia 1980 w wygranym 3:0 ligowym pojedynku z Karlsruher SC. W sezonie 1980/1981 wywalczył z Bayernem mistrzostwo Niemiec. Rok później zdobył z nim Pucharu Niemiec. W 1984 drugi raz wygrał z zespołem Puchar Niemiec, a w 1985 zwyciężył z nim w rozgrywkach Bundesligi.
W 1985 roku odszedł do również pierwszoligowej Fortuny Düsseldorf. W ciągu dwóch sezonów zagrał tam w 23 ligowych meczach. Po sezonie 1986/1987, w którym spadł z Fortuną do 2. Bundesligi, postanowił odejść do Alemannii Akwizgran (Regionalliga), gdzie w 1989 zakończył karierę.
Kariera reprezentacyjna.
W reprezentacji Niemiec Del'Haye zadebiutował 2 kwietnia 1980 w wygranym 1:0 towarzyskim meczu z Austrią. W 1980 roku został powołany do kadry na Mistrzostwach Europy. Na tym turnieju zagrał w meczu fazy grupowej przeciwko Grecji (0:0), a Niemcy zostały ostatecznie zwycięzcą tego turnieju.

</doc>
<doc id="1536189" url="https://pl.wikipedia.org/wiki?curid=1536189" title="Staw barkowo-obojczykowy">
Staw barkowo-obojczykowy

Staw barkowo-obojczykowy (łac. "articulatio acromioclavicularis") – staw łączący wyrostek barkowy łopatki z końcem barkowym obojczyka. Jest to staw kulisty (wykonuje ruchy typowe dla tego typu stawu), zawierający krążek. 
Powierzchnie stawowe.
Rolę główki przejmuje koniec barkowy obojczyka, natomiast panewką jest wyrostek barkowy.
Torebka stawowa.
Torebka stawowa jest luźna, z przodu grubsza niż z tyłu, wzmocniona więzadłami; przyczepia się do kości wzdłuż granic powierzchni stawowych.
Krążek stawowy nieraz wypełnia całą jamę stawową i przekształca staw w połączenie chrząstkozrostowe, często jednak jest niezupełny albo brak go całkowicie.
Więzadła.
Wzmacniany jest przez:

</doc>
<doc id="1536190" url="https://pl.wikipedia.org/wiki?curid=1536190" title="Janusz Faryś">
Janusz Faryś

Janusz Faryś (ur. 13 kwietnia 1939 w Maleni) – polski historyk, profesor doktor habilitowany, badacz dwudziestolecia międzywojennego, specjalista w zakresie historii najnowszej Polski oraz historii wojskowości.
Życiorys.
W 1962 ukończył studia na Wydziale Filozoficzno-Historycznym Uniwersytetu im. Adama Mickiewicza w Poznaniu, gdzie w 1970 obronił rozprawę doktorską "Stanowisko polskich ugrupowań politycznych wobec Francji 1918–1926" pod kierunkiem prof. Janusza Pajewskiego.
W 1979 habilitował się w Instytucie Historii Uniwersytetu im. Adama Mickiewicza na podstawie pracy "Stanowisko polskich legalnych ugrupowań politycznych wobec polityki II Rzeczypospolitej 1918–1939".
1 lipca 1981 otrzymał stanowisko kierownika Zakładu Historii Polski i Powszechnej XIX wieku. Od 1985 związany jest z Uniwersytetem Szczecińskim, gdzie pełnił funkcje: wicedyrektora Instytutu Historii (1989–1990), prorektora ds. organizacji i rozwoju (1990–1993), prorektora ds. kształcenia (1993–1996), dyrektora Instytutu Historii (1997–2002).
W 1992 uzyskał tytuł profesora nauk humanistycznych. W lutym 1995 roku został mianowany profesorem zwyczajnym w Uniwersytecie Szczecińskim.
Obecnie pracuje w Akademii im. Jakuba z Paradyża w Gorzowie Wielkopolskim, gdzie pełnił funkcję prorektora i dyrektora Instytutu Humanistycznego.
Jest członkiem Komitetu Nauk Historycznych Polskiej Akademii Nauk. Należy do Szczecińskiego Towarzystwa Naukowego i Polskiego Towarzystwa Naukowego. Od 2013 członek honorowy Polskiego Towarzystwa Historycznego.
W 2003 został odznaczony Krzyżem Oficerskim Orderu Odrodzenia Polski.

</doc>
<doc id="1536191" url="https://pl.wikipedia.org/wiki?curid=1536191" title="Dish Network">
Dish Network

DISH Network – druga co do wielkości amerykańska platforma cyfrowa, działająca od marca 1996 r. Platforma powstała jako usługa firmy EchoStar, a obecnie jest samodzielną spółką giełdową notowaną na NASDAQ. Jej głównymi konkurentami są sieci kablowe i największa platforma satelitarna DirecTV. Jej dekodery współpracują z Google TV. Abonament jest dostępny tylko dla mieszkańców USA (włącznie z Alaską, Hawajami i Portoryko).
DISH Network w maju 2012 roku transmitował następujące stacje polskojęzyczne: Baby TV Polish, iTVN, Polsat 2, Religia Television oraz TVN 24. Polski pakiet zawierał również kanały Euronews (z dźwiękiem w językach angielskim i portugalskim) i Kino Europa.
Telewizja Kino Polska ogłosiła 21 marca 2012 roku, że podpisała porozumienie z DISH Network o emisji na terytorium USA nowego programu Kino Polska International i retransmisji z opóźnieniem programu Kino Polska Muzyka. Od 8 lipca 2020 dostępny jest kanał TVP Info.

</doc>
<doc id="1536192" url="https://pl.wikipedia.org/wiki?curid=1536192" title="Josef Jorewitz">
Josef Jorewitz

Josef Jorewitz (ur. 1894, zm. ?) – zbrodniarz hitlerowski, członek załogi obozu koncentracyjnego Dachau i SS-Scharführer.
Do kompleksu obozowego Dachau przybył 28 sierpnia 1944 roku jako żołnierz Wehrmachtu. Początkowo pełnił służbę w podobozie "Kaufering VII" jako strażnik. 1 października 1944 roku został członkiem Waffen-SS, a 17 listopada przeniesiono go do "Kaufering II", gdzie sprawował stanowisko "Blockführera". Pod koniec wojny Jorewitz znalazł się w "Kaufering XI". Okrutnie znęcał się tu nad podległymi mu więźniami. Wielu bił kijem czy trzonkiem siekiery, przynajmniej kilku więźniów zmarło na skutek ciosów zadawanych im przez Jorewitza. Oprócz tego był on współodpowiedzialny za fatalne warunki panujące w podobozie.
Jorewitz został osądzony za swoje zbrodnie w procesie załogi Dachau (US vs. Willi Fischer i inni) przez amerykański Trybunał Wojskowy w Dachau w dniach 26 lutego – 6 marca 1947 roku. Wymierzono mu karę dożywotniego pozbawienia wolności.

</doc>
<doc id="1536194" url="https://pl.wikipedia.org/wiki?curid=1536194" title="D-5">
D-5



</doc>
<doc id="1536197" url="https://pl.wikipedia.org/wiki?curid=1536197" title="Thomas Erskine (1. baron Erskine)">
Thomas Erskine (1. baron Erskine)

Thomas Erskine, 1. baron Erskine (ur. 10 stycznia 1750 w Edynburgu, zm. 17 listopada 1823 w Almondel w hrabstwie West Lothian) – brytyjski arystokrata, prawnik i polityk.
Życiorys.
Był trzecim synem Henry’ego Erskine’a, 10. hrabiego Buchan, i Agnes Steuart. Wykształcenie odebrał w Royal High School w Edynburgu i w szkole w St Andrews oraz w Trinity College na Uniwersytecie Cambridge. W 1764 r. rozpoczął służbę na pokładzie HMS "Tartar". Po czterech latach służby w Ameryce Północnej i Indiach Zachodnich Erskine powrócił do Wielkiej Brytanii, gdzie dowiedział się, że posiadana przezeń wówczas ranga porucznika nie zostanie potwierdzona. Zrezygnował więc ze służby we flocie i wstąpił do wojsk lądowych. Uzyskał przydział do 1 pułku Royal Scots, ale brak środków finansowych uniemożliwiał mu szybki awans. Jego sytuacji nie poprawił ślub z równie ubogą Frances Moore, córką deputowanego Daniela Moore’a w 1770 r.
Brak perspektyw na karierę w armii skłonił Erskine do wyboru kariery prawniczej. 26 kwietnia 1775 r. został studentem w Lincoln’s Inn. 3 lipca 1778 r. otrzymał powołanie do korporacji prawniczej. Jego prawniczym debiutem była sprawa Król v. Baillie, gdzie Erskine był jednym z obrońców gubernatora-porucznika szpitala Greenwich, kapitana Thomasa Baillie'ego, który napisał pamflet, w którym krytykował rozwiązania w zarządzaniu szpitalem wprowadzone przez pierwszego lorda Admiralicji, lorda Sandwicha. Dzięki mowie wygłoszonej przez Erskine’a, Baillie został uniewinniony. W 1781 r. bronił lorda George’a Gordona.
W 1783 r. Erskine otrzymał tytuł Radcy Króla i został wybrany do Izby Gmin jako reprezentant okręgu Portsmouth. Miejsce w parlamencie utracił już w 1784 r., ale odzyskał mandat w 1790 r., ponownie z okręgu Portsmouth. W 1786 r. został prokuratorem generalnym księcia Walii. Jego kariera polityczna nie była jednak tak udana jak prawnicza.
Pomimo zasiadania w parlamencie, Erskine wciąż prowadził praktykę prawniczą. W 1784 r. bronił oskarżonego o zniesławienie dr Williama Shipleya, który opublikował "Principles of Government, in a Dialogue between a Gentleman and a Farmer". Sukces Erskine’a w tej sprawie przyczynił się do uchwalenia "Libel Act" w 1792 r., w którym powierzono ławie przysięgłych zadanie ocenienia co jest zniesławieniem, a co nim nie jest. W 1789 r. Erskine bronił Johna Stockdale'a, który opublikował pamflet popierający Warrena Hastingsa, przeciwko któremu toczył się właśnie proces w trybie impeachment. W 1792 r. bronił Thomasa Paine'a.
W wyniku tej sprawy Erskine utracił stanowisko prokuratora generalnego księcia Walii, ale wkrótce książę mianował go swoim kanclerzem. W kolejnych latach Erskine bronił oskarżonych o zdradę Johna Horne’a Tooke’a i innych radykałów, oraz Jamesa Hadfielda, który w 1800 r. usiłował zabić króla Jerzego III. W latach 1806-1807 był Lordem Kanclerzem w rządzie lorda Grenville’a. W 1806 r. otrzymał tytuł 1. barona Erskine i zasiadł w Izbie Lordów. W tym czasie, jako lord Wielki Steward, przewodniczył sądowi parów w procesie lorda Melville’a.
Jego żona zmarła w 1805 r. Później ożenił się jeszcze z Mary Buck. Data tego ślubu jest nieznana. Po upadku gabinetu Grenville’a, Erskine nie udzielał się często w życiu publicznym. W 1820 r. brał jeszcze udział w procesie królowej Karoliny. Zmarł w 1823 r. Tytuł parowski odziedziczył jego najstarszy syn, David.

</doc>
<doc id="1536200" url="https://pl.wikipedia.org/wiki?curid=1536200" title="Min Jiang">
Min Jiang



</doc>
<doc id="1536202" url="https://pl.wikipedia.org/wiki?curid=1536202" title="Baron Erskine">
Baron Erskine

Baronowie Erskine 1. kreacji (parostwo Zjednoczonego Królestwa)

</doc>
<doc id="1536204" url="https://pl.wikipedia.org/wiki?curid=1536204" title="Minjiang">
Minjiang



</doc>
<doc id="1536209" url="https://pl.wikipedia.org/wiki?curid=1536209" title="Meroles">
Meroles

Meroles – rodzaj jaszczurki z rodziny jaszczurkowatych (Lacertidae). 
Zasięg występowania.
Rodzaj obejmuje gatunki występujące w Afryce. 
Systematyka.
Etymologia.
"Meroles": J.E. Gray nie wyjaśnił etymologii nazwy rodzajowej, według L. Agassiza jest to eufomia.
Podział systematyczny.
Do rodzaju należą następujące gatunki: 

</doc>
<doc id="1536214" url="https://pl.wikipedia.org/wiki?curid=1536214" title="Parafia św. Michała Archanioła w Białej Podlaskiej">
Parafia św. Michała Archanioła w Białej Podlaskiej

Parafia św. Michała Archanioła w Białej Podlaskiej – parafia rzymskokatolicka w Białej Podlaskiej.
Parafia powstała w roku 2004 z części parafii św. Anny i Narodzenia NMP.
Terytorium parafii obejmuje jedyne część Białej Podlaskiej.
Budowa Kościoła.
Od 2017 roku, jako votum wdzięczności dla naszego patrona budowana jest nowa świątynia. W tym dziele pomagają również parafianie, fizycznie jako robotnicy oraz jako sponsorzy. Zakończenie budowy przypisane jest na rok 2022

</doc>
<doc id="1536216" url="https://pl.wikipedia.org/wiki?curid=1536216" title="Tramwaje we Lwowie">
Tramwaje we Lwowie

Tramwaje we Lwowie – system komunikacji tramwajowej we Lwowie. Jeden z najstarszych systemów tramwajowych na dawnych ziemiach polskich, a zarazem jedyna działająca sieć tramwajowa na dawnych Kresach Wschodnich II Rzeczypospolitej.
Po Lwowie kursuje 11 linii tramwajowych. Używanych jest kilkadziesiąt czeskich wagonów typu Tatra T4 (pochodzące z lat 1972–1979), Tatra KT4 (pochodzące z lat 1976–1988), kilku współczesnych ukraińskich Ełektron T5L64 oraz Ełektron T3L44. Cała sieć liczy 67 km, z czego większość jest w złym stanie technicznym. Pomimo przestarzałej infrastruktury i małej dostępności, tramwaje bywają przepełnione podczas godzin szczytu.
Torowiska często mają swój pierwotny układ: biegną skrajem jezdni, przy chodniku, tak jak budowano tory w byłej monarchii austro-węgierskiej (nadal np. w Zagrzebiu). Sprawia to, że ukraińscy kierowcy często parkują swoje samochody na środku jezdni. Lwowska sieć tramwajowa cechuje się rozstawem szyn 1000 mm. 
Historia.
Początki.
W 1870 r. pojawiły się pierwsze projekty uruchomienia tramwajów konnych, jednak władze miasta odmówiły, dopiero w 1878 magistrat zmienił zdanie i ogłosił przetarg na otwarcie sieci tramwajowej, który wygrało przedsiębiorstwo "Società Triestina Tramway" z Triestu. Koncesji na budowę udzieliło austriackie Ministerstwo Handlu 23 lipca 1879 na okres do 22 lipca 1929. Pierwsza linia tramwaju konnego została otwarta 5 maja 1880 r. na trasie: Dworzec (Bahnhof) ↔ ul. Gródecka ↔ ul. Hetmańska ↔ plac Mariacki ↔ plac Halicki ↔ plac Bernardyński ↔ plac Cłowy (Zollplatz). Tramwaje posiadały zajezdnię przy rozwidleniu ul. Gródeckiej i Janowskiej, zachowaną do dnia dzisiejszego.
W latach 90. XIX wieku zaczęto przygotowywać uruchomienie tramwajów elektrycznych, które miały jeździć nie po dotychczasowych trasach, ale nowych. Z uwagi na wąskie ulice w centrum miasta, zdecydowano się zastosować taką samą jak w tramwajach konnych szerokość toru wynoszącą 1000 mm. Koncesjonariuszem przedsięwzięcia 21 czerwca 1893 została Gmina Miejska Lwowa ("Stadtgemeinde Lemberg"). 31 maja 1894 r. przy okazji otwarcia Powszechnej Wystawy Krajowej we Lwowie na ulice tego miasta wyjechał pierwszy tramwaj elektryczny, kursujący po trasie: Dworzec ↔ ul. Leona Sapiehy ↔ ul. Kopernika ↔ ul. Słowackiego ↔ ul. Sykstuska ↔ ul. Hetmańska ↔ ul. Batorego ↔ ul. Zyblikiewicza ↔ ul. św. Zofii. Lwów był nie tylko pierwszym polskim miastem, w którym na ulice wyjechały tramwaje elektryczne (w Poznaniu i Łodzi nastąpiło to w 1898 r.), ale także pierwszym miastem na terenie całej ówczesnej monarchii austro-węgierskiej (w Wiedniu elektryfikację przeprowadzono w 1897 r.). Zajezdnię dla tramwajów elektrycznych zbudowano na skrzyżowaniu ulic Pełczyńskiej, Kopernika, Kadeckiej i Wuleckiej, a obok wybudowano elektrownię do zasilania trakcji.
30 października 1894 r. uruchomiono nowy fragment, przebiegający ul. Hetmańską ↔ ul. Ruską ↔ Rynek ↔ Podwalem ↔ pl. Cłowym ↔ ul. Łyczakowską. Łączna długość dwóch linii elektrycznych wynosiła 8,3 km. W styczniu 1907 r. uruchomiono odcinek wzdłuż ul. Sapiehy ↔ ul. Potockiego ↔ ul. Szymonowiczów ↔ ul. 29 Listopada ↔ ul. Siemiradzkiego, a w kwietniu następnego roku przeprowadzono elektryfikację tramwaju konnego, ostatecznie rezygnując z przestarzałej formy komunikacji konnej 29 grudnia 1908 roku.
W 1909 r. niezbędne było wprowadzenie oznaczeń linii. Zdecydowano się wówczas na system dwuliterowy, w którym oznaczenia składały się z pierwszych liter nazw miejsc, pomiędzy którymi kursowała dana linia:
Istniała także linia W, która kursowała tylko w czasie Targów Wschodnich na trasie Park Stryjski ↔ Targi Wschodnie. Na wiosnę 1909 uruchomiono centralną pętlę tramwajową, w sierpniu połączono cztery linie HD, HJ, HK, HŁ w dwie, które nazwano KD (trasa Park Kilińskiego ↔ Dworzec) i ŁJ (trasa Łyczaków ↔ ul. Janowska). W lutym 1914 uruchomiono linię H na trasie Wały Hetmańskie ↔ pl.Bernardyński ↔ ul. Zielona ↔ cmentarz Łyczakowski ↔ stacja kolejowa Łyczaków. Jej rozkład był dopasowany do pociągów.
W okresie I wojny światowej tramwaje kursowały normalnie, także w czasie rosyjskiej okupacji.
Okres międzywojenny.
W momencie odzyskania przez Polskę niepodległości po Lwowie kursowało 7 linii:
W czasie walk polsko-ukraińskich sieć tramwajowa została uszkodzona i nie funkcjonowała.
1 października 1922 r. linie tramwajowe zostały włączone do ruchu prawostronnego, zaś w 1923 rozpoczęto zmieniać system oznaczeń linii na liczbowy. Jednocześnie do końca 1925 funkcjonowały literowe oznaczenia, a numerowano nowe linie:
Pod koniec 1925 ostatecznie zlikwidowano literowe oznaczenia, zamieniając je w sposób następujący:
W okresie międzywojennym sieć tramwajowa osiągnęła długość 32,8 km (1933 r.). Wszystkie linie kursowały z częstościami od 7 do 15 minut. W 1939 w posiadaniu miasta znajdowało się 176 wagonów, w tym 115 motorowych.
W 1939, we Lwowie funkcjonowały następujące linie tramwajowe, kursujące po mieście od godz. 6 do 23:
Ponadto okazjonalnie kursowały:
Oprócz linii tramwajowych lwowska Miejska Kolej Elektryczna oferowała kursy trzech linii autobusowych:
W 1936 roku miały we Lwowie miejsce zamieszki, podczas których demonstranci usiłowali wykorzystać przewrócone wagony tramwajowe jako barykady.
II wojna światowa.
Od 1 września 1939 roku sieć tramwajowa była bombardowana przez niemieckie lotnictwo i stanęła ostatecznie w połowie miesiąca. Ruch przywrócono dopiero pod sowiecką okupacją i kontynuowano pod niemiecką. W czasie walk o miasto sieć została ponownie uszkodzona.
Okres powojenny.
Po aneksji miasta przez ZSRR większość infrastruktury została zachowana. Ruch został wznowiony 1 marca 1945 r., gdy ruszyły linie 1, 6 i 10. Odbudowa kolejnych odcinków była powolna, po wysiedleniu Polaków ze Lwowa problemem był brak kadry, bowiem do 1945 roku 80% pracowników stanowili Polacy, którzy po zakończeniu wojny zostali wysiedleni na Ziemie Odzyskane. Pełną funkcjonalność sieci odzyskano dopiero w 1949 roku. 
Na początku 1948 kursowało 10 linii tramwajowych, wszystkie miały pętle na prospekcie Swobody (Wały Hetmańskie), skąd kierowały się na:
Linia 7 nie kursowała z prospektu Swobody, ale w relacji ul. Konowalca ↔ pl. Soborny.
W 1950 usunięto tramwaj z prospektu Swobody, gdyż na głównej ulicy Lwowa pojawić się miał trolejbus. Połączono osiem linii w cztery: 2 z 7, 3 z 8, 4 z 11, 5 z 6.
Układ linii połowie lat 50. XX wieku:
W latach 70. było już tylko sześć linii: 1, 2, 4, 6, 7, 9. W listopadzie 1987 roku lwowskie linie tramwajowe wzbogaciły się o pierwszy od 34 lat nowy fragment sieci. Trasą wzdłuż obecnej ul. Sacharowa (dawna Wulecka) i ul. Księżnej Olgi pojechały tramwaje linii 3. Łączna długość sieci osiągnęła 38 km. W 2003 uruchomiono dwie nowe linie tramwajowe:
Aktualnie istnieje 10 linii tramwajowych. W 2007 sprowadzono z Erfurtu i Gery 11 wagonów typu KT4 w odmianie niemieckiej. W 2013 i 2014 roku miasto zakupiło dwa niskopodłogowe tramwaje ukraińskiego przedsiębiorstwa Electrotrans
W latach 1980. pojawiły się pierwsze plany budowy trasy tramwajowej ulicami Wasyla Stusa i Czerwonej Kaliny na osiedle Sichów, które przeżywało okres intensywnego rozwoju. Po upadku ZSRR władze ukraińskie nie były jednak w stanie zrealizować planów, które zakładały zbudowanie na Sichowie sieci szybkiego tramwaju, częściowo przebiegającego pod ziemią. Projekt podjęto ponownie w XXI wieku i początkowo ponownie rozważano częściowo podziemny przebieg trasy, ale ze względów kosztowych zdecydowano o budowie tramwaju klasycznego na powierzchni. W 2008 roku rozpoczęły się prace ziemne, ale roboty stanęły po ułożeniu 180 metrów z powodu braku środków, zaczęto wówczas rozważać rozszerzenie sieci trolejbusowej i poprawę oferty autobusowej. Ostatecznie miasto powróciło do idei tramwaju, gdy otrzymało 
12 mln euro z Europejskiego Banku Odbudowy i Rozwoju, grant niemieckiego rządu na kwotę 5 mln euro i pomoc techniczną UE na kwotę 1,5 mln euro. Latem 2014 roku ponownie podjęto prace przy budowie linii, a częściowo oddano do użytku 17 listopada 2016 roku. W 2019 roku, ze względu na remonty dróg, liniowy ruch tramwajowy jest zawieszony na części ul. Zamarstynowskiej do pętli Torfiana i od Dworca Głównego do ulicy Horodockiej. Trasy części linii tramwajowych czasowo uległy zmianie.
Szybki tramwaj.
W 1978 powstały zarysy projektu linii szybkiego tramwaju. Planowana była budowa tuneli pod centrum miasta (jako system premetra) i połączenie ich z istniejącą naziemną siecią.
Pierwszy etap obejmował budowę dwóch linii o łącznej długości ok. 6 km, przecinających się w centrum miasta:
Drugi etap zawierał budowę tunelu od Cytadeli przez ulicę Bandery, Dworzec Główny do cmentarza Janowskiego ze stacjami „Politechnika”, „Plac Kropiwnickiego” i „Dworzec”.
Budowa rozpoczęła się od wykopu szybów wentylacyjnych nieopodal pałacu Potockich, jednak po dojściu do głębokości 25 m budowę wstrzymano z powodu osiadania gruntu i zapadania się sąsiednich budynków.
Tabor.
1 stycznia 2012 roku lwowski park tramwajowy obejmował 122 pojazdy, z czego ok. 60 kursujących codziennie, a reszta wymagających naprawy. Były to pojazdy typów:
Infrastruktura.
Zajezdnie.
We Lwowie funkcjonują trzy zajezdnie tramwajowe:
System kontroli.
W latach 70. i 80. XX wieku zaprojektowano pierwszy w Związku Radzieckim automatyczny system śledzenia ruchu i punktualności tramwajów. W tym celu na dachach wagonów zamontowano, zaraz za pantografem, metalowe ramki z pionowymi blaszkami. W punktach kontrolnych (między innymi na ulicach Kopernika, Franki, Księżnej Olgi) zainstalowano „skanery” – specjalne czytniki do odczytywania metalowych kodów. System ten prawie całkowicie zamontowany, nigdy nie wszedł w życie. Wagony, które były dostarczane miastu w późniejszych latach, również były wyposażane w owe kody.

</doc>
<doc id="1536218" url="https://pl.wikipedia.org/wiki?curid=1536218" title="Parafia Chrystusa Miłosiernego w Białej Podlaskiej">
Parafia Chrystusa Miłosiernego w Białej Podlaskiej

Parafia Chrystusa Miłosiernego w Białej Podlaskiej – parafia rzymskokatolicka w Białej Podlaskiej.
Proboszczowie.
Teren parafii obejmuje część Białej Podlaskiej.
Kościoły i kaplice.
W parafii znajdują się:

</doc>
<doc id="1536219" url="https://pl.wikipedia.org/wiki?curid=1536219" title="Hrabia Buchan">
Hrabia Buchan

Tytuł hrabiego Buchan był kreowany trzykrotnie w parostwie Szkocji
Lista hrabiów Buchan.
Hrabiowie Buchan 1. kreacji (parostwo Szkocji)
Hrabiowie Buchan 2. kreacji (parostwo Szkocji)
Hrabiowie Buchan 3. kreacji (parostwo Szkocji)
Najstarszy syn 17. hrabiego Buchan: Henry Thomas Alexander Erskine, lord Cardross

</doc>
<doc id="1536223" url="https://pl.wikipedia.org/wiki?curid=1536223" title="Bitwa pod Nagashino">
Bitwa pod Nagashino

 - bitwa, która miała miejsce dnia 28 czerwca 1575 r. w okresie Sengoku w XVI w. (okolice zamku Nagashino w prowincji Mikawa). 
Wstęp.
Od dnia 17 czerwca zamek oblegany był przez siły Katsuyori'ego Takedy, którego linie zaopatrzeniowe przebiegały nieopodal. Obroną zamku dowodził wasal Ieyasu Tokugawy - Sadamasa Okudaira. W chwili wybuchu walk o zamek, zarówno Tokugawa, jak i Nobunaga Oda skierowali w ten rejon własne siły, mające na celu zaatakowanie oblegających. 
W bitwie tej wojska Ody zastosowały po raz pierwszy broń palną, górującą nad atakami kawalerii Takedy. Stąd też bitwa uznawana jest za punkt zwrotny w historii japońskiej sztuki wojennej. Nazywana jest pierwszą "nowoczesną" bitwą w Japonii. Oda był też pierwszym dowódcą, który zastosował drewniane palisady, nakazując rotujące salwy z broni palnej. Taktyka ataków kawaleryjskich Takedy reprezentowała starą, tradycyjną formę prowadzenia walk, stosowaną wcześniej przez ojca Takedy, Shingena Takedę. 
Siły Ody i Tokugawy liczyły łącznie 38 tys. ludzi. Takeda podczas oblężenia dysponował liczbą 15 tys. zbrojnych, z czego 12 tys. skierowanych zostało do bitwy. Pozostali kontynuowali oblężenie zamku.
Bitwa.
Obaj sprzymierzeni dowódcy ustawili swoje wojska na równinie w pobliżu zamku za niewielką rzeką Rengo, której strome brzegi utrudniały atak kawalerii przeciwnika. W celu ochrony własnych strzelców uzbrojonych w broń palną, Oda nakazał postawienie drewnianych palisad, zza których ostrzeliwać miano kawalerię Takedy. Liczba strzelców za palisadami szacowana jest na około 3 tys. Część wojsk Oda wysłał do pozorowania ataków, mających na celu sprowokowanie Takedy do przeciwnatarcia. 
Wojska Takedy wyłoniły się z pobliskiego lasu w odległości 200-400 m od palisady. Niewielka odległość, zapał do walki kawalerzystów i wcześniejszy ulewny deszcz, który miał przyczynić się do bezużyteczności broni palnej, sprawiły, że Takeda wydał w końcu rozkaz do ataku. Mimo przeważających liczebnie sił, zarówno Oda jak i Tokugawa bardzo obawiali się kawalerzystów Takedy, którzy pobili ich wcześniej w bitwie na równinie Mikata. 
Gdy tylko konie atakujących dotarły do rzeki, Oda nakazał swoim strzelcom salwę w chwili, gdy przeciwnik znajdzie się około 50 m od palisad. Wcześniej właśnie taką odległość ustalono jako wystarczającą do przebicia kulą pancerza kawalerzysty. 
Po oddaniu każdej salwy, strzelcy przygotowywali kolejne, uniemożliwiając kawalerii przeciwnika dotarcie do palisad. Ostrzał spowodował znaczne straty wśród atakujących, którzy stracili też wiele koni. Następnie, piechota samurajska wyposażona w krótkie miecze i włócznie starła się wręcz z tymi jeźdźcami, którym udało przedostać się poza pierwszą linię obrony wojsk Ody. Pomiędzy kolejnymi liniami barykad dochodziło do gwałtownej walki wręcz, która przyniosła ogromne straty wśród atakujących. Wielu padło też obrońców. 
Po południu bitwa była zakończona. Resztki żołnierzy Takedy rozpoczęły ucieczkę, ścigane przez siły Ody i Tokugawy. Takeda stracił w bitwie i podczas pościgu około 10 tys. ludzi, dwie trzecie całej armii. Ośmiu z liczby 24 jego najwybitniejszych generałów straciło życie w trakcie bitwy, wśród nich Masakage Yamagata i Nobushige Oyamada. 
Bitwa, podobnie jak i ostatnie lata klanu Takedy, zostały ukazane w filmie Akiry Kurosawy "Kagemusha".

</doc>
<doc id="1536225" url="https://pl.wikipedia.org/wiki?curid=1536225" title="Abba">
Abba



</doc>
<doc id="1536233" url="https://pl.wikipedia.org/wiki?curid=1536233" title="Parafia Wniebowzięcia Najświętszej Maryi Panny w Białej Podlaskiej">
Parafia Wniebowzięcia Najświętszej Maryi Panny w Białej Podlaskiej

Parafia Wniebowzięcia Najświętszej Maryi Panny w Białej Podlaskiej – parafia rzymskokatolicka w Białej Podlaskiej. Parafia dekanalna.
Parafia erygowana w 1925 r. Kościół parafialny murowany, wybudowany w latach 1979-1984, staraniem ks. Leopolda Mosaka. Styl współczesny.
Teren parafii obejmuje część Białej Podlaskiej.
Linki zewnętrzne.
Serwis diecezjalny

</doc>
<doc id="1536236" url="https://pl.wikipedia.org/wiki?curid=1536236" title="UGC 4881">
UGC 4881

UGC 4881 (również Arp 55) – para powiązanych ze sobą grawitacyjnie galaktyk znajdujących się w połowie fazy łączenia. UGC 4881 znajduje się w konstelacji Rysia w odległości około 500 milionów lat świetlnych od Ziemi. UGC 4881 ma zakręcony ogon zawierający liczne gromady gwiazd. Choć dyski obu galaktyk wydają się już połączone, to jednak ich jądra są wciąż wyraźnie oddzielone.
W 1999 roku zaobserwowano w UGC 4881 supernową SN 1999gw.

</doc>
<doc id="1536241" url="https://pl.wikipedia.org/wiki?curid=1536241" title="Thomas Blaschek">
Thomas Blaschek

Thomas Blaschek (ur. 5 kwietnia 1981) – niemiecki lekkoatleta, płotkarz.
Kariera sportowa.
Odnosił znaczne sukcesy zarówno na stadionie (bieg na 110 m przez płotki) :
jak i w hali (bieg na 60 m przez płotki) :
W 2010 ogłosił zakończenie kariery lekkoatletycznej i rozpoczęcie kariery bobsleisty.

</doc>
<doc id="1536242" url="https://pl.wikipedia.org/wiki?curid=1536242" title="Turks i Caicos a Unia Europejska">
Turks i Caicos a Unia Europejska

Turks i Caicos – brytyjska kolonia o statusie terytorium zamorskiego ("overseas territory"). Nie jest częścią Unii Europejskiej i tylko w minimalnym stopniu respektuje prawo wspólnotowe. Wspólne relacje dwustronne zostały ustanowione specjalną decyzją Rady 76/568/EWG. W latach 2000- 2007 otrzymała 8,4 mln euro z Europejskiego Funduszu Rozwoju, w latach 2008- 2013 przyznano kwotę w wysokości 12 mln euro. Głównie rozwijane są: infrastruktura powiązana z rozwojem turystyki (Bellefield port), handel wewnętrzny i promocja zrównoważonego rozwoju. Mimo posiadania obywatelstwa brytyjskiego, a co za tym idzie obywatelstwa Unii Europejskiej - na wyspach Turks i Caicos nie odbywają się wybory do Parlamentu Europejskiego. Jest to też specyficzne terytorium, w którym walutą jest dolar amerykański.

</doc>
<doc id="1536244" url="https://pl.wikipedia.org/wiki?curid=1536244" title="Ever Carradine">
Ever Carradine

Ever Dawn Carradine (ur. 6 sierpnia 1974 r. w Los Angeles, Kalifornia, USA) – amerykańska aktorka.
Córka Susan Snyder, asystentki trenera koni, oraz aktora Roberta Carradine'a. Pochodzi z rodziny aktorskiej. Prócz ojca, zawodem aktora trudzili się jej dziadek John Carradine oraz wujkowie – Keith Carradine i David Carradine. Ever studiowała antropologię w Lewis &amp; Clark College w Portland, w stanie Oregon. Z czasem zmieniła kierunek nauki na teatroznawstwo.
Gdy w 1996 roku ukończyła studia, powróciła do rodzinnego Los Angeles i wystąpiła gościnnie w kilku serialach telewizyjnych, m.in. w "Diagnoza morderstwo". W roku 1998 wystąpiła w pierwszej powracającej roli, jako Rosalie, w serialu "Ich pięcioro". W 2003 roku stacja FX obsadziła ją w pierwszej roli kredytowej, w serialu "Lucky", opowiadającym o profesjonalnym pokerzyście z Las Vegas.

</doc>
<doc id="1536249" url="https://pl.wikipedia.org/wiki?curid=1536249" title="1982 NBA Draft">
1982 NBA Draft

1982 NBA Draft – National Basketball Association Draft, który odbył się 29 czerwca 1982 w Nowym Jorku.
Legenda.
Pogrubiona czcionka - wybór do All-NBA Team.
Gwiazdka (*) - członkowie Basketball Hall of Fame.
Runda pierwsza.
Gracze spoza pierwszej rundy tego draftu, którzy wyróżnili się w czasie gry w NBA to: Craig Hodges, Mark Eaton.

</doc>
<doc id="1536253" url="https://pl.wikipedia.org/wiki?curid=1536253" title="Min Jiang (dopływ Cieśniny Tajwańskiej)">
Min Jiang (dopływ Cieśniny Tajwańskiej)

Min Jiang (trad. 閩江, upr. 闽江, pinyin "Mǐn Jiāng") – rzeka w Chinach o długości 577 km, w prowincji Fujian, uchodząca do Cieśniny Tajwańskiej. Najdłuższa rzeka w prowincji Fujian. Powierzchnia dorzecza wynosi 60 900 km².

</doc>
<doc id="1536257" url="https://pl.wikipedia.org/wiki?curid=1536257" title="Litworowy Potok (dopływ Białej Wody)">
Litworowy Potok (dopływ Białej Wody)

Litworowy Potok (słow. "Litvorový potok") – potok płynący Doliną Litworową w słowackich Tatrach Wysokich. Jest głównym ciekiem wodnym tej doliny. Wypływa z Litworowego Stawu Białowodzkiego, płynie na północny zachód w kierunku Doliny Białej Wody. Potok dość stromo spływa po skałach. Szlak turystyczny prowadzi dość długo wzdłuż tego potoku, w jednym miejscu przekracza go. Tuż obok progu Doliny Kaczej, poniżej Kaczej Siklawy łączy się z Kaczym Potokiem i razem tworzą duży potok zwany Białą Wodą.
Szlaki turystyczne.
Czasy przejścia podane na podstawie mapy.

</doc>
<doc id="1536258" url="https://pl.wikipedia.org/wiki?curid=1536258" title="Nagroda Andre Norton">
Nagroda Andre Norton

Andre Norton Award for Young Adult Science Fiction and Fantasy (pol. Nagroda im. Andre Norton za twórczość dla młodzieży w dziedzinie science fiction i fantasy) – doroczna nagroda literacka, przyznawana przez Science Fiction and Fantasy Writers of America. Jej powstanie ogłoszono 20 stycznia 2005. Została nazwana na cześć pisarki fantastyki – Andre Norton (1912–2005).
Pierwszą Nagrodę Andre Norton (za rok 2006) przyznano podczas ceremonii rozdania nagród Nebula, która odbywała się w dniach 11-13 maja 2007.

</doc>
<doc id="1536261" url="https://pl.wikipedia.org/wiki?curid=1536261" title="FC Inter">
FC Inter



</doc>
<doc id="1536268" url="https://pl.wikipedia.org/wiki?curid=1536268" title="Min Jiang (dopływ Jangcy)">
Min Jiang (dopływ Jangcy)

Min Jiang (chiń. 岷江, pinyin "Mín Jiāng") – rzeka w Chinach o długości 793 km, w prowincji Syczuan, uchodząca do rzeki Jangcy. Powierzchnia dorzecza wynosi ok. 133 500 km². Na rzece znajduje się system irygacyjny w Dujiangyan, wpisany na listę światowego dziedzictwa UNESCO.
W chińskiej mitologii bóstwo tej rzeki nazywano Dziwny Wygląd (), miało ono końską głowę na ciele smoka.

</doc>
<doc id="1536269" url="https://pl.wikipedia.org/wiki?curid=1536269" title="Miranda Bailey">
Miranda Bailey

Miranda Bailey (ur. 30 stycznia 1977 r. w Vail w stanie Kolorado, USA) – amerykańska aktorka i producent filmowa. Za rolę w filmie "Hindsight" zdobyła dwie nagrody podczas Philadelphia FirstGlance Film Festival w 2008 roku.

</doc>
<doc id="1536273" url="https://pl.wikipedia.org/wiki?curid=1536273" title="Zimno? Przytul mnie!">
Zimno? Przytul mnie!

Zimno? Przytul mnie! – kompilacja muzyczna wydana w 2007 roku.
O albumie.
Sygnowana przez Gosię Andrzejewicz i Radio Eska płyta jest składanką świątecznych piosenek z repertuaru wykonawców polskich i zagranicznych. Doboru utworów dokonała sama Gosia. Ze względu na to, a także okładkę oraz fakt, iż trzy pierwsze piosenki wykonuje Gosia, krążek włącza się do jej dyskografii. Singlem promującym wydawnictwo została piosenka „Magia świąt”, do której nakręcono teledysk. Część dochodów ze sprzedaży została przekazana na rzecz programu „Pajacyk” Polskiej Akcji Humanitarnej.

</doc>
<doc id="1536281" url="https://pl.wikipedia.org/wiki?curid=1536281" title="Placentonema gigantissima">
Placentonema gigantissima

Placentonema gigantissima – gatunek nicienia, pasożytującego w łożysku kaszalotów. Jest największym przedstawicielem nicieni: samice osiągają długość do 6,7–8,4 m i 1,5–2,5 cm szerokości. Uważa się, że tak niezwykle duży rozmiar jest wyrazem adaptacji do bardzo bogatego w składniki odżywcze środowiska. Samice posiadają 32 jajniki zamiast typowych jednego lub dwu.

</doc>
<doc id="1536282" url="https://pl.wikipedia.org/wiki?curid=1536282" title="Kultura 2000">
Kultura 2000

Kultura 2000 – program wspólnotowy skierowany bezpośrednio do strefy kultury, wspierający ponadnarodowe projekty z dziedziny szeroko pojętej kultury europejskiej-podkreślające jej różnorodność.Powstał na mocy Decyzji Rady i Parlamentu Europejskiego z 14 lutego 2000 r. na okres 5 lat począwszy od 1 stycznia 2000 r. do 31 grudnia 2004. Decyzją Parlamentu i Rady z dn. 31 marca 2004 program został przedłużony o kolejne dwie edycje na rok 2005 i 2006. Program Kultura 2000 skończyło swe funkcjonowanie w roku 2006. Działania Unii Europejskiej, mające na celu wspieranie współpracy kulturalnej państw członkowskich, kontynuowane są od 1 stycznia 2007 roku poprzez nowy program Kultura (2007-2013). Jest to aktualnie główny program wspólnotowy skierowany bezpośrednio do instytucji kulturalnych w Europie.
Uczestnicy programu.
1. "państwa członkowskie UE":
Austria, Belgia, Dania, Finlandia, Niemcy, Grecja, Francja, Irlandia, Włochy, Luksemburg, Holandia, Portugalia, Hiszpania, Szwecja, Wielka Brytania, Czechy, Estonia, Węgry, Litwa, Łotwa, Słowacja, Słowenia, Cypr, Malta, Polska, Bułgaria, Rumunia.
2. "państwa kandydujące do UE"
3. "kraje EFTA:"
Islandia, Liechtenstein i Norwegia
4. Program adresowany jest do "instytucji i organizacji sektora publicznego i pozarządowego" (posiadających osobowość prawną), prowadzących działalność w dziedzinie kultury tj.:
Sektory, czyli dziedziny aktywności kulturalnej.
malarstwo, rzeźba, sztuka video, sztuka cyfrowa, fotografia, wzornictwo przemysłowe, architektura nowoczesna, grafika, sztuki dekoratorskie, rzemiosło
teatr, taniec, muzykę, operę, sztuki liryczne, teatr uliczny, cyrk
dziedzictwo ruchome i nieruchome, materialne i niematerialne, archiwa historyczne, biblioteki, dziedzictwo archeologiczne i podwodne, a także krajobrazy kulturowe
promocja czytelnictwa, projekty mające pogłębic umiejętności tłumaczy, tłumaczenie od 4 do 10 dzieł z zakresu beletrystki powstałej w Europie po 1950 r. lub europejskiej humanistyki
Obszary tematyczne projektów w ramach Kultura 2000.
Projekty powinny być skierowane do szerokiego grona odbiorców i umożliwiać im aktywny udział w przedsięwzięciach kulturalnych oraz tworzyć przy zachowaniu różnorodności narodowej pewien wspólny obszar kultury i dialogu.
Przy przygotowaniu projektu organizatorzy powinni rozważyć użycie nowych technologii oraz nowych środków komunikacji i mediów do prezentacji twórczości artystycznej.
Komisja przy ocenie projektów priorytetowo traktuje te, które prezentują nowatorskie podejście do tradycyjnej problematyki.
Wysokość finansowa wsparcia.
Wysokość udzielanego przez Komisję Europejską wsparcia jest corocznie określana dla poszczególnych rodzajów projektów i waha się w granicach:
Wysokość udzielanego przez Komisję Europejską wsparcia wynosi:
Terminologia.
Terminologia jest określana każdorazowo w wezwaniu do każdej edycji programu. Dzięki wytłumaczonej terminologii staje się jasne kto i na jakich zasad może uczestniczy ć w projekcie.
W programie Kultura 2000 można uczestniczyć na trzy sposoby, to jest jako:
1. Organizator/kierownik projektu
Musi:
pochodzić z państwa uczestniczącego w programie, być prawnie współodpowiedzialny za porozumienie o przyznaniu grantu przyznanego przez Komisje Europejską wykazać tzw. potrójne zaangażowanie, tj. szczególny i istotny wkład we wszystkie etapy realizacji projektu – opracowanie koncepcji, harmonogramu działań, realizację przedsięwzięć (wdrożenie w życie projektu) oraz w jego finansowanie (oznacza to, że jego własne lub zebrane przez niego środki stanowią, co najmniej 5% całego budżetu projektu). Przygotować rozliczenie finansowe i merytoryczne projektu
2. Współorganizator
Musi:
pochodzić z państwa uczestniczącego w programie, wykazać szczególny i istotny wkład zarówno w opracowanie, wdrożenie i finansowanie projektu (oznacza to, że jego własne lub zebrane przez niego środki stanowią co najmniej 5% całego budżetu projektu) – czyli tak jak wyżej: potrójne zaangażowanie
3. Partner
Ma uczestniczyć w działaniach związanych z projektem, ale nie musi pełnić szczególnej, istotnej lub koordynującej roli w jego opracowywaniu, wdrażaniu lub finansowaniu.
Harmonogram działań.
Dokładnie precyzuje, kiedy i jakie przedsięwzięcia będą realizowane w ramach przygotowywanego projektu. Należy przede wszystkim pamiętać o tym, że każdy projekt musi posiadać jasno określone daty jego rozpoczęcia i zakończenia. Opis działań oraz terminy realizacji poszczególnych przedsięwzięć pozwala zrozumie ć zasadność i celowość podejmowanych działań, a także pokazuje, że projekt jest jednolity i spójny.
Komplementarność.
Kompletne projekty, zawierające wszelkie wymagane dokumenty, jak również sam wniosek składa się na oryginalnym dokumencie formularza o przyznanie grantu na dany rok bezpośrednio do Komisji Europejskiej. Formularze nie mogą być wypełniane odręcznie, przesyłane faxem czy też – mailem. Wypełnione formularze wysyła się pocztą, pocztą kurierską w nieprzekraczalnych terminach, które są ogłaszane dla każdej nowej edycji programu. Komisja Europejska nie uznaje wniosków niekompletnych, wypełnionych częściowo, wypełnionych odręcznie, wysyłanych w częściach albo po terminie.
Podstawowe kryteria oceny projektów.
Oznacza to, że cele, metodologia i sama natura przedsięwziętych działań w projekcie musi posiadać perspektywy, które wykraczają poza lokalne, regionalne, a nawet narodowe interesy oraz cele rozwoju na poziomie europejskim.
Komisja Europejska zwraca szczególną uwagę na projekty, które przedstawiają wysoki poziom współpracy między partnerami, całościowe podejście do problemu i metodologii, przejrzystość budżetu, spójny sposób zarządzania projektem. Te wszystkie elementy oraz oryginalność podejścia do problematyki pokazują, że dany projekt nie tylko spełnia wymagania Programu, ale może być również z powodzeniem zrealizowany
W sposób szczególny traktowana są projekty, które mogą być uznane za nowatorskie i kreatywne w swoim podejściu do problematyki, spojrzeniu i perspektywie, jak również metodologii projektu i charakterze współpracy między współorganizatorami i partnerami projektu.
Wyniki procesu wyboru ogłaszane są po zakończeniu oficjalnej procedury selekcji. Wyniki konkursu przesyłane są do Punktu w drodze oficjalnej noty Komisji Europejskiej. Ponadto są one prezentowane m.in. na stronach internetowych Komisji Europejskiej (https://web.archive.org/web/20070712044638/http://europa.eu.int/). Przed zakończeniem tego procesu nie są udzielane żadne informacje na temat wyniku konkursu.

</doc>
<doc id="1536286" url="https://pl.wikipedia.org/wiki?curid=1536286" title="Teresa Portugalska">
Teresa Portugalska



</doc>
<doc id="1536288" url="https://pl.wikipedia.org/wiki?curid=1536288" title="Władca udzielny">
Władca udzielny



</doc>
<doc id="1536289" url="https://pl.wikipedia.org/wiki?curid=1536289" title="Rodrigo (ur. 1980)">
Rodrigo (ur. 1980)

Rodrigo, właśc. Rodrigo Baldasso da Costa (ur. 27 sierpnia 1980 w Lençóis Paulista w stanie São Paulo) – brazylijski piłkarz występujący na pozycji środkowego obrońcy.
Kariera piłkarska.
Kariera klubowa.
Rodrigo rozpoczynał karierę zawodową w miejscowym klubie Ponte Preta. W 2004 zadebiutował w klubie São Paulo występując w rozgrywkach Copa Libertadores 2005 (klub w tym sezonie zdobył ten puchar ale już bez niego). W lutym 2005 kupiony do Dynama Kijów. Od pierwszych meczów stał się podstawowym piłkarzem Dynama. Wyróżniał się bardzo mocnym strzałem. Dzięki temu, choć grał w obronie, często strzelał bramki. W Dynamie w 69 meczach strzelił ich 16. Często jednak jego gra była zbyt indywidualna, przez co wywoływał konflikty w drużynie. W styczniu 2008 został wypożyczony na pół roku do klubu CR Flamengo. 1 lipca 2008 Rodrigo został po raz kolejny wypożyczony, tym razem do klubu São Paulo, pierwotnie do końca roku, jednak umowę dwukrotnie przedłużano – do lipca, a następnie do grudnia 2009. W lutym 2010 został wypożyczony do Grêmio, ale po konflikcie w szatni klubu był zmuszony opuścić Grêmio. We wrześniu 2010 został wypożyczony do Internacionalu.
Na początku 2012 po wygaśnięciu kontraktu z Dynamem Kijów jako wolny agent podpisał kontrakt z Vitórią.

</doc>
<doc id="1536290" url="https://pl.wikipedia.org/wiki?curid=1536290" title="Alesia Turawa">
Alesia Turawa

Alesia Turawa (ur. 6 grudnia 1979) – białoruska lekkoatletka, była rekordzistka świata w biegu na 3000 z przeszkodami.
Dystans 3000 metrów z przeszkodami jest ulubionym dystansem Turawy i to na nim odnosi swoje największe sukcesy :
Turawa występuje również z powodzeniem w biegu na 1500 metrów :
Rekordy życiowe.
12 czerwca 2002 przebiegła 3000 m z przeszkodami w czasie 9:21.72 odbierając rekord świata Polce Justynie Bąk. 27 lipca 2002 w Gdańsku Turawa przebiegła 3000 m z przeszkodami w czasie 9:16.51 bijąc własny rekord świata, który straciła 10 sierpnia 2003 na rzecz Rosjanki Samitowej-Gałkiny.
Siostra Alesii Turawy - Rita również jest lekkoatletką, medalistką wielu światowych imprez w chodzie.

</doc>
<doc id="1536291" url="https://pl.wikipedia.org/wiki?curid=1536291" title="Jerzy Kaulbersz">
Jerzy Kaulbersz

Jerzy Kaulbersz (ur. 19 lipca 1891 w Kaliszu, zm. 9 czerwca 1986 w Krakowie) – polski fizjolog, absolwent I Liceum Ogólnokształcącego im. Adama Asnyka w Kaliszu, profesor m.in. Uniwersytetu Jagiellońskiego, kierownik Zakładu Fizjologii Wydziału Lekarskiego Uniwersytetu Jagiellońskiego, następnie Zakładu Fizjologii Akademii Medycznej w Krakowie oraz Katedry Fizjologii i Zakładu Fizjologii Szczegółowej Wyższej Szkoły Wychowania Fizycznego w Krakowie (późniejszej Akademii Wychowania Fizycznego). Doktor "honoris causa" Akademii Medycznej w Krakowie. Zasłynął z prac z fizjologii trawienia oraz zagadnień dotyczących procesów fizjologicznych zachodzących na dużych wysokościach.
Studia przyrodnicze odbył w Monachium, wieńcząc je pracą doktorską w 1911 roku. W rok później we Fryburgu uzyskał tytuł doktora filozofii. w 1914 przeprowadził się do Krakowa. Tu pracował jako medyk w krakowskich szpitalach. W latach 1915-1918 był pomocnikiem lekarskim na oddziale urazów nerwowych w Wiedeńskiej Klinice Chirurgicznej. Po zakończeniu wojny powrócił do Krakowa, gdzie ostatecznie ukończył przerwane studia medyczne na Wydziale Lekarskim UJ. W roku 1920 uzyskał tytuł doktora wszech nauk lekarskich, a już w 1921 roku objął stanowisko asystenta w Zakładzie Fizjologii. Habilitował się z fizjologii w 1930 na podstawie pracy "O wpływie układu nerwowego na stężenie jonów wodorowych we krwi, moczu i sokach trawiennych". W 1934 otrzymał nominację na profesora UJ. Wybuch II wojny światowej zastał Kaulbersza w USA, w trakcie jednej z licznych jego podróży naukowych. Przymuszony okolicznościami pozostał w Stanach Zjednoczonych do 1947 roku, pracując tam jako fizjolog w laboratorium doświadczalnym Kliniki Chirurgicznej na Uniwersytecie Wayne w Detroit.
Został pochowany na Cmentarzu Rakowickim w Krakowie.

</doc>
<doc id="1536292" url="https://pl.wikipedia.org/wiki?curid=1536292" title="1981 NBA Draft">
1981 NBA Draft

1981 NBA Draft – National Basketball Association Draft, który odbył się 9 czerwca 1981 w Nowym Jorku.
Legenda.
Pogrubiona czcionka – wybór do All-NBA Team.
Gwiazdka (*) – członkowie Basketball Hall of Fame.
Runda pierwsza.
Gracze spoza pierwszej rundy tego draftu, którzy wyróżnili się w czasie gry w NBA to: Eddie Johnson, Danny Ainge, Frank Brickowski.
Dwóch zawodników wybranych w tym drafcie odniosło duże sukcesy w innych dyscyplinach sportu: Tony Gwynn wybrany przez San Diego Clippers z nr 214., wybrał jednak karierę baseballową i po 20 latach gry w San Diego Padres trafił do Baseball Hall of Fame jako jeden z lepszych pałkarzy w dziejach MLB. Kenny Easley, wybrany z nr 221 przez Chicago Bulls, z kolei wybrał futbol amerykański i grając 7 lat w drużynie NFL Seattle Seahawks stał się jednym z lepszych obrońców ligi.

</doc>
<doc id="1536294" url="https://pl.wikipedia.org/wiki?curid=1536294" title="System klasyfikacji biofarmaceutycznej">
System klasyfikacji biofarmaceutycznej

System klasyfikacji biofarmaceutycznej ("ang. Biopharmaceutics Classification System"), w skrócie BCS to system klasyfikacji substancji leczniczych pod względem ich właściwości biofarmaceutycznych, czyli pod względem rozpuszczalności w wodzie i przenikalności przez bariery biologiczne. System ten charakteryzuje leki pod kątem łatwości ich uwalniania (dostępność farmaceutyczna) i wchłaniania (dostępność biologiczna. Informuje zatem o dwóch pierwszych etapach zmian, jakim podlega lek po podaniu do organizmu. Zmiany te opisywane są w systemie LADME, i BCS opisuje etapy: L – liberation (uwalnianie) i A – absorption (wchłanianie).
Za substancję bardzo dobrze przenikającą, w rozumieniu systemu klasyfikacji biofarmaceutycznej, uznaje się substancję, która wchłania się w ilości co najmniej 90% podanej dawki. Substancje stosunkowo dobrze przenikające wchłaniają się w 50-89% podanej dawki a słabo przenikające – w mniej niż 50%.
Za substancję dobrze rozpuszczalną, w rozumieniu systemu klasyfikacji biofarmaceutycznej, uznaje się substancję, której ilość, stanowiąca najwyższą stosowaną leczniczo dawkę, rozpuszcza się w objętości 250 ml roztworu, o pH w zakresie 1-7,5 i w temperaturze 37°C.
Według BCS substancje lecznicze można podzielić na cztery grupy.
Grupa I.
Substancje dobrze rozpuszczalne i dobrze przenikające
Leki z tej grupy charakteryzują się wysoką dostępnością farmaceutyczną i biologiczną, wchłaniają się szybko i łatwo. Szybkość ich wchłaniania zwykle przewyższa nawet szybkość uwalniania się z postaci leku. W związku z tym o szybkości wchłaniania decyduje prawie wyłącznie szybkość uwalniania. Leki zakwalifikowane do grupy I są często zwolnione z badań biorównoważności, czyli porównywania dostępności biologicznej, przed wprowadzeniem na rynek leku generycznego z daną substancją. Dostępność biologiczna tych leków jest zbliżona do ich dostępności farmaceutycznej.
Przykład: Metoprolol
Grupa II.
Substancje słabo rozpuszczalne ale dobrze przenikające
Dostępność biologiczna leków z tej grupy jest ograniczona przez ich słabe rozpuszczanie się, więc szybkość ich wchłaniania jest zbliżona do szybkości rozpuszczania się. Leki z tej grupy wykazują wysoką korelację między badaniami "in vitro" i "in vivo" "(IVIV)".
Można zatem w dużym stopniu przewidzieć jaka będzie ich dostępność biologiczna, znając dostępność farmaceutyczną. Mimo to, dla leków z tej grupy przeprowadza się rutynowo badania biorównoważności.
Przykład: Glibenklamid
Grupa III.
Substancje dobrze rozpuszczalne ale słabo przenikające
Po podaniu leku, substancja lecznicza uwalnia się szybko, ale jest powoli wchłaniana. Dla leków takich wskazane jest projektowanie leków o przyspieszonym uwalnianiu, tak aby czas wchłaniania zaczynał się możliwie szybko.
Przykład: Cymetydyna
Grupa IV.
Substancje słabo rozpuszczalne i słabo przenikające
Leki z tej grupy charakteryzują się niską dostępnością farmaceutyczną i biologiczną. Wykazują bardzo słabą korelację między "IVIV" i muszą być szczegółowo badane.
Przykład: Hydrochlorotiazyd

</doc>
<doc id="1536296" url="https://pl.wikipedia.org/wiki?curid=1536296" title="Songs from the Underground">
Songs from the Underground

Songs from the Underground - minialbum grupy rockowej Linkin Park. Jest to składnia wszystkich minialbumów Linkin Park Underground (fanklubowych albumów) wydany w 2008 roku. Linkin Park wybrało na niego poszczególne piosenki z prawie wszystkich LPU (z wyjątkiem "Hunger Strike" - jest to piosenka z repertuaru Temple of the Dog, którą wykonali na Projekt Revolution 2008 razem z autorem piosenki, Chrisem Cornellem).

</doc>
<doc id="1536297" url="https://pl.wikipedia.org/wiki?curid=1536297" title="Neil Portnow">
Neil Portnow

Neil R. Portnow (ur. 1948 w Nowym Jorku) – amerykański producent muzyczny, przewodniczący Narodowej Akademii Sztuki i Techniki Rejestracji (NARAS), były wiceprzewodniczący oddziału wytwórni JIVE Records na Zachodnim Wybrzeżu.
Kariera w JIVE Records.
Portnow dorastał w Nowym Jorku (dzielnica Great Neck) i ukończył George Washington University w 1971. Zaczynał jako producent. Pracował z takimi wytwórniami jak RCA Records czy Artista &amp; EMI. Pracę z wytwórnią JIVE Records zaczął w 1989. Przewidział ekspansje wykonywanych przez nią operacji, tworząc z JIVE nowoczesną, odnoszącą sukcesy markę. Pod jego przywództwem wytwórnia kwitła. Sam Portnow prowadził też karierę największych sław końca lat 90. oraz początku lat 00.. Pracował u boku przewodniczącego JIVE Clive'a Coldera, który jest także właścicielem firmy Zomba Label Group, z której wywodzi się wytwórnia JIVE.
Portnow pracował jako dyrektor muzyczny przy tworzeniu takich filmów jak: "Permanent Record" (1988), "" (1989) oraz "Wired" (1989) – w którym zagrał także rolę lidera zespołu muzycznego.
Przeprowadzka do NARAS.
W listopadzie 2002 Portnow został przewodniczącym NARAS (znana także jako Wytwórnia Nagraniowa), zastępując kontrowersyjnego C. Michaela Greena. Na rozdaniu nagród GRAMMY w 2003 przemówił po raz pierwszy jako przewodniczący. Został okrzyknięty człowiekiem o wiele bardziej dyplomatycznym, potrafiącym myśleć analitycznie oraz strategicznie – w przeciwieństwie do swojego poprzednika.
Portnow pracując w przemyśle muzycznym chroni przyszłość współczesnej techniki nagrywania, jest także ogromnie zaangażowany w walkę z piractwem. Nie szczędził także sił w niesieniu pomocy muzykom poszkodowanym przez huragan Katrina za pośrednictwem fundacji Akademii "MusicCares Foundation". Odegrał także istotną rolę w rewolucji transmisji danych muzycznych. 5 września 2007 Akademia przedłużyła Portnow kadencję przewodniczącego na kolejne cztery lata.

</doc>
<doc id="1536298" url="https://pl.wikipedia.org/wiki?curid=1536298" title="Kultura (archeologia)">
Kultura (archeologia)



</doc>
<doc id="1536299" url="https://pl.wikipedia.org/wiki?curid=1536299" title="Lista lokalnych edycji teleturnieju Who Wants to Be a Millionaire?">
Lista lokalnych edycji teleturnieju Who Wants to Be a Millionaire?

Teleturniej Who Wants to Be a Millionaire? zadebiutował w brytyjskiej telewizji 4 września 1998. Do tej pory wyprodukowano 105 wersji lokalnych w 94 krajach świata. Według stanu na grudzień 2022, obecnie emitowane są 22 lokalne wersje programu (w tym 9 ma przerwę sezonową). 
Legenda:

</doc>
<doc id="1536301" url="https://pl.wikipedia.org/wiki?curid=1536301" title="1980 NBA Draft">
1980 NBA Draft

1980 NBA Draft – National Basketball Association Draft, który odbył się 10 czerwca 1980 w Nowym Jorku.
Legenda.
Pogrubiona czcionka - wybór do All-NBA Team.
Gwiazdka (*) - członkowie Basketball Hall of Fame.
Runda pierwsza.
Gracze spoza pierwszej rundy tego draftu, którzy wyróżnili się w czasie gry w NBA to: Jeff Ruland, Rick Mahorn, Kurt Rambis.

</doc>
<doc id="1536303" url="https://pl.wikipedia.org/wiki?curid=1536303" title="Regetovka">
Regetovka

Regetovka (, "Regetiwka") – wieś (obec) na Słowacji w kraju preszowskim, powiecie Bardejów, przy granicy z Polską. Regetovka położona jest w historycznym kraju Szarysz.
Po raz pierwszy wzmiankowana w 1618 roku jako "Uengersky Regetow". Nazwa wsi pochodzi od sąsiedniego Regietowa (dawniej Regetów), który leży po polskiej stronie granicy.
W Regetovce znajduje się greckokatolicka cerkiew pw. św. Dymitra z Tesaloniki z 1893 oraz ośrodek narciarski z 5 wyciągami oraz z trasami biegowymi. Tuż powyżej zabudowań wsi, u południowo-zachodnich podnóży góry Paledovka (778 m n.p.m.), znajduje się rezerwat przyrody Regetovské rašelinisko.

</doc>
<doc id="1536311" url="https://pl.wikipedia.org/wiki?curid=1536311" title="Kapitalny pomysł">
Kapitalny pomysł

Kapitalny pomysł – program telewizyjny emitowany w niedzielę o godzinie 17.00 w telewizji TVN od 30 listopada 2008 roku do 18 stycznia 2009 roku. Jego celem było wyszukanie ciekawego pomysłu na biznes.
Charakterystyka programu.
W każdym odcinku 7 lub 8 uczestników prezentowało swoje pomysły na biznes, które oceniało jury. Jurorzy przepytywali zawodnika na temat pomysłu (np. ile będzie kosztować, ile może być klientów itp.). Gdy juror nie był zainteresowany dalszą prezentacją, wyłączał skierowane na siebie światło. Nawet jeśli wszyscy jurorzy wyłączyli światło, nie eliminowało to zawodnika z dalszej gry. W każdym odcinku jedna osoba przechodziła do finału. W tym czasie niezależni eksperci oceniali czy pomysł jest realny.
W finale, który odbył się 18 stycznia 2009 roku na żywo, spośród 7 pomysłów wybrano laureata który otrzymał 300 000 złotych. W finale każdemu zawodnikowi towarzyszyła osoba, która broniła jego pomysłu – tzw. adwokata. Byli nimi znane osoby, które popierały pomysł. Każdy adwokat miał 1 minutę, by przekonać jury.
Rezultaty.
Zwycięzcą jedynej edycji został Karol Kowalczuk, autor pomysłu na okulary korygujące wadę wzroku. Średnia oglądalność programu wyniosła 1,25 mln widzów.
Prowadzący.
Program prowadził Marcin Meller, lektorem był Stanisław Olejniczak.
Finał.
W finale, który odbył się 18 stycznia 2009 r. wystąpili wszyscy finaliści z 7 odcinków. Zasady zostały zmienione – każdy z finalistów miał swojego adwokata, który miał minutę, aby przekonać jury, że właśnie jego pomysł zasługuje na zwycięstwo. Adwokatami były znane osoby, np. Michał Wiśniewski, a także specjaliści w różnych dziedzinach. Zwycięzcą okazał się Karol Kowalczuk, którego wynalazkiem były okulary korygujące wadę wzroku.

</doc>
<doc id="1536314" url="https://pl.wikipedia.org/wiki?curid=1536314" title="Friedrich Warzok">
Friedrich Warzok

Friedrich Warzok (ur. 21 września 1903 w Rogówku, miejsce i data śmierci nieznane) – członek SS, Hauptsturmführer, komendant obozów pracy dla Żydów w powiecie złoczowskim oraz obozu janowskiego we Lwowie, zbrodniarz hitlerowski.
Życiorys.
Urodził się w Rogówku (niem. "Rogowken"). Z zawodu był murarzem. W latach 1922–1927 był związany ze środowiskiem skrajnie prawicowej Marine-Brigade Ehrhardt. Później pracował jako handlowiec. W 1931 wstąpił do NSDAP (nr legitymacji partyjnej 573 961) i SS (nr identyfikacyjny 23 262). W 1938 został przydzielony do regimentu policji porządkowej w Berlinie.
Jesienią 1939 roku, wkrótce po rozpoczęciu niemieckiej okupacji Polski, został przeniesiony do stacjonującego w Warszawie pułku Polizei-Regiment Warschau. W marcu 1940 roku został przydzielony do warszawskich struktur paramilitarnego Selbstschutzu. 13 sierpnia tegoż roku mianowano go natomiast dowódcą 4. kompanii Sonderdienstu w Chełmie.
W październiku 1941 roku został przydzielony do sztabu dowódcy SS i policji w dystrykcie Galicja. Wkrótce objął stanowisko zwierzchnika sieci obozów pracy dla Żydów, które Niemcy zorganizowali w kilku miejscowościach powiatu złoczowskiego (m.in. Lackie Wielkie, Jaktorów, Płuhów, Sasów, Złoczów). Był odpowiedzialny za całość spraw związanych z wykorzystaniem przymusowej pracy Żydów w rejonie Złoczowa. Miał opinię fanatycznego antysemity. W podległych mu obozach panowała bardzo wysoka śmiertelność, a on sam niejednokrotnie osobiście znęcał się nad żydowskimi więźniami. Uczestniczył także w likwidacji gett w powiecie złoczowskim. W pierwszej połowie 1943 roku nadzorował likwidację obozu pracy w Złoczowie.
1 lipca 1943 roku objął stanowisko komendanta obozu janowskiego we Lwowie. Wraz z jego przybyciem nieco zelżał terror, który strażnicy stosowali dotąd wobec więźniów. Między innymi Warzok zabronił esesmanom samowolnego mordowania więźniów w obrębie obozu. Eliyahu Jones przypuszczał, że owo złagodzenie obozowego reżimu było jednak wyłącznie zabiegiem dezinformacyjnym, mającym – wobec zbliżającej się likwidacji obozu – zapobiec ewentualnemu buntowi. Jednocześnie Warzok sprowadził ze Złoczowa kilku „zaufanych” Żydów, którzy stali się jego konfidentami. Konfrontację z Warzokiem zapamiętał późniejszy „łowca nazistów” Szymon Wiesenthal. Będąc na skraju wyczerpania, poprosił Warzoka, by go zabił, na co ten odmówił, mówiąc, że Żyd nie ma prawa umrzeć na własne życzenie i tylko do komendanta może należeć decyzja w tej sprawie.
Jesienią 1943 roku, gdy Warzok piastował stanowisko komendanta, przystąpiono do ostatecznej likwidacji żydowskich więźniów Janowskiej. Najpierw, około 25–26 października, ponad tysiąc mężczyzn i kobiet zabrano w rejon Lesienic i tam rozstrzelano. Następnie 19 listopada w wąwozie Piaski zamordowano wszystkich Żydów przebywających w obozie lub pracujących w jego komandach zewnętrznych, w liczbie około 4–5 tys. W styczniu 1944 roku obóz janowski został przekształcony w podobóz obozu koncentracyjnego KL Lublin na Majdanku. Warzok pozostał jego komendantem. W lipcu 1944 roku, na krótko przed zajęciem Lwowa przez Armię Czerwoną, wraz z więźniami ewakuował się na zachód. W 1945 roku pełnił służbę w obozie koncentracyjnym KL Neuengamme.
Jego dalsze losy są nieznane. Po zakończeniu wojny został sądownie uznany za zmarłego. Według niepotwierdzonych informacji miał jednak w 1947 roku zbiec przez Rzym do Egiptu, gdzie jakoby ukrywał się przez resztę życia.

</doc>
<doc id="1536324" url="https://pl.wikipedia.org/wiki?curid=1536324" title="Montwiłłowie">
Montwiłłowie

Montwiłłowie – ród bojarów litewskich, wzmiankowany w początkach XVII wieku w powiecie wiłkomierskim.
Herb.
Mogiła
Koligacje rodowe.
Montwiłłowie byli spokrewnieni m.in. z rodami Brochocki h. Prawdzic, Dowgiałło h. Zadora, Milimont, Giedrojć (książęcy), O'Rourke (hrabiowie) i Siesicki Dowmont h. Hippocentaur.
Posiadłości rodowe.
Ród posiadał dobra przeważnie w powiecie wiłkomirskim Antokol, Grotele, Jasudy, Łukjany, Wojewodziszki. A także Pawlluki, Pakście, Szaty, Traszkuny, Wołmontowicze, Radyki, Dzwonogol, Narmojnie, Dzisiukiszki, Mitianiszki i Świeciszki.

</doc>
<doc id="1536329" url="https://pl.wikipedia.org/wiki?curid=1536329" title="Janusz Skolimowski">
Janusz Skolimowski

Janusz Skolimowski (ur. 27 marca 1947 w Warszawie) – polski prawnik i dyplomata, ambasador RP w Irlandii (1997–2002) i na Litwie (2005–2013), sekretarz do spraw ideologicznych Komitetu Zakładowego PZPR w MSZ w 1986.
Życiorys.
W 1969 ukończył studia na Wydziale Prawa Uniwersytetu Warszawskiego. W 1980 został absolwentem Akademii Dyplomatycznej MSZ ZSRR w Moskwie.
Po ukończeniu studiów pracował w Ośrodku Badania Przestępczości Ministerstwa Sprawiedliwości. W latach 1973–1977 był pracownikiem Komitetu Centralnego Polskiej Zjednoczonej Partii Robotniczej. W tym samym czasie wykładał w Akademii Spraw Wewnętrznych. Był osobistym sekretarzem Edwarda Gierka.
W 1977 rozpoczął pracę w służbie dyplomatycznej obejmując stanowisko I sekretarza Ambasady PRL w Moskwie. W latach 1981–1985 był radcą i kierownikiem Wydziału Konsularnego Ambasady w Trypolisie. Od 1985 pełnił funkcję zastępcy dyrektora Departamentu Konsularnego Ministerstwa Spraw Zagranicznych.
W latach 1988–1991 był konsulem generalnym w Londynie. Po powrocie do Polski kierował Departamentem Łączności, a od 1996 Departamentem Informatyki i Łączności MSZ. Od 1994 przewodniczył Międzyresortowemu Zespołowi ds. organizacji wymiany informacji z NATO i Unią Europejską. Zasiadał w Radzie Fundacji „Polsko-Niemieckie Pojednanie”. Współprzewodniczył Polsko-Litewskiej Komisji ds. Problemów Mniejszości Narodowych.
W latach 1997–2002 pełnił funkcję ambasadora w Irlandii. Od 2002 był szefem Departamentu Konsularnego i Polonii MSZ. Nadzorował przystosowanie polskich urzędów konsularnych do wymogów funkcjonowania w Unii Europejskiej. Od 2005 do 2013 kierował Ambasadą RP w Wilnie. Od 2013 do czerwca 2016 był prezesem zarządu Fundacji „Pomoc Polakom na Wschodzie”.

</doc>
<doc id="1536331" url="https://pl.wikipedia.org/wiki?curid=1536331" title="Ste-Anne">
Ste-Anne



</doc>
<doc id="1536332" url="https://pl.wikipedia.org/wiki?curid=1536332" title="Ste Anne">
Ste Anne



</doc>
<doc id="1536335" url="https://pl.wikipedia.org/wiki?curid=1536335" title="Rówienkowy Potok">
Rówienkowy Potok

Rówienkowy Potok (słow. "Rovienkový potok", niem. "Rovinkibach", węg. "Rovinki-patak") – potok odwadniający dolinę Rówienki (boczną odnogę Doliny Białej Wody w słowackich Tatrach Wysokich). Wypływa na wysokości ok. 1750 m ze źródła w okolicy Rówienkowych Stawków i płynie na północny zachód w kierunku Doliny Białej Wody. Wpada na wysokości ok. 1280 m do Białej Wody (jako prawy dopływ) nieco poniżej Polany pod Wysoką. Na skalnych progach doliny Rówienek tworzy dwa wodospady: Wyżnią i Niżnią Rówienkową Siklawkę. Rówienkowy Potok ma kilka mniejszych, prawobocznych dopływów, są to: Goryczkowa Woda, Zielona Woda i Jaworkowa Woda.

</doc>
<doc id="1536337" url="https://pl.wikipedia.org/wiki?curid=1536337" title="Glacieustazja">
Glacieustazja



</doc>
<doc id="1536348" url="https://pl.wikipedia.org/wiki?curid=1536348" title="Wilhelm Dichter">
Wilhelm Dichter

Wilhelm Dichter (ur. 25 października 1935 w Borysławiu) – polski pisarz pochodzenia żydowskiego.
Przeżył wojnę, ukrywając się z rodziną w różnych miejscach. Po wojnie zamieszkał w Warszawie. Ukończył Politechnikę Warszawską. W 1968, po wydarzeniach marcowych, wyemigrował z Polski do Stanów Zjednoczonych, gdzie pracował jako informatyk.
Dichter zaczął opisywać swoje życie dość późno, jako sześćdziesięciolatek. Pierwsza powieść, "Koń Pana Boga," wydana w Krakowie w 1996, została nominowana do Nike. Druga – "Szkoła bezbożników" (1999) została finalistką tej nagrody. W pierwszej powieści autor mówi o ukrywaniu się Żydów w czasie II wojny światowej, w drugiej, będącej kontynuacją "Konia", o życiu młodzieńca w komunistycznej Polsce. Trzecia powieść, "Lekcja angielskiego" (2010) ukazuje trudy życia żydowskiego emigranta w Stanach Zjednoczonych.
Pisarz jest tłumaczony na języki: rosyjski, francuski, czeski, niemiecki, szwedzki i niderlandzki.
Poeta Janusz Szuber zadedykował Wilhelmowi Dichterowi wiersz pt. "Mały traktat o analogiach", wydany w tomikach poezji pt. "Okrągłe oko pogody" z 2000 oraz pt. "Tam, gdzie niedźwiedzie piwo warzą" z 2004.

</doc>
<doc id="1536353" url="https://pl.wikipedia.org/wiki?curid=1536353" title="TS-8">
TS-8



</doc>
<doc id="1536355" url="https://pl.wikipedia.org/wiki?curid=1536355" title="Bermudy a Unia Europejska">
Bermudy a Unia Europejska

Bermudy są brytyjskim terytorium zależnym o statusie terytorium zamorskiego ("overseas territory"). Terytorium nie jest częścią Unii Europejskiej i tylko w minimalnym stopniu respektuje prawo wspólnotowe. Jako jedno z nielicznych terytoriów zależnych Bermudy - na własną prośbę - nie są objęte decyzją Rady ws. części IV Traktatu ustanawiającego Wspólnotę Europejską. Mimo to wymienione są w Aneksie II Traktatu ustanawiającego Wspólnotę Europejską. Uczestniczy w Spotkaniach Partnerskich UE - Brytyjskie Terytoria Zależne. Mimo posiadania obywatelstwa brytyjskiego, a co za tym idzie obywatelstwa Unii Europejskiej, na Bermudach nie odbywają się wybory do Parlamentu Europejskiego.

</doc>
<doc id="1536359" url="https://pl.wikipedia.org/wiki?curid=1536359" title="Mistrzostwa Polski Strongman 2005">
Mistrzostwa Polski Strongman 2005

Mistrzostwa Polski Strongman 2005 – doroczne, indywidualne zawody polskich siłaczy.
Finał.
Data: 10 września 2005 r.
Miejsce: Starachowice 
Wyniki zawodów:

</doc>
<doc id="1536361" url="https://pl.wikipedia.org/wiki?curid=1536361" title="Projekt Venus">
Projekt Venus

Projekt Venus (ang. "The Venus Project") – organizacja, której celem jest poprawa warunków bytowania społeczeństwa poprzez skłonienie się ku gospodarce opartej na zasobach, zrównoważonemu rozwojowi, efektywnemu zarządzaniu energią i zasobami naturalnymi oraz automatyzacji. Organizacja została założona około roku 1975 przez Jacque'a Fresco i Roxanne Meadows w Venus na Florydzie, w USA.
Idee.
Projekt Venus opiera się na założeniu, że ubóstwo, przestępczość, korupcja i wojny są wynikiem niedostatków stworzonych przez obecny, zorientowany na zysk, światowy system gospodarczy.
Według teorii Jacque'a Fresco, mającej wyraz m.in. w Ruchu Zeitgeist, badania sprzyjające postępowi w technologii, prowadzone niezależnie od ich bezpośredniej rentowności, spowodowałyby wzrost ilości dostępnych dla ludzkości zasobów, produktów i materiałów. Zmniejszyłoby to dążenia ludzi do niezależności, korupcji i chciwości, w zamian wykształcając wśród nich skłonność do niesienia sobie wzajemnej pomocy.
Fresco uważa, że obecny system monetarny wyniszcza społeczeństwo, nie pozwalając jednostkom skupić się na samorealizacji. Przyrównuje aktualną sytuację światową do tej z doby Wielkiego Kryzysu, twierdząc, że jej rezultatem będzie rodzący się globalny brak zaufania do obecnej gospodarki wolnorynkowej, kapitalizmu i systemu pieniężnego. Według założycieli, fundamentalne dla realizacji projektu jest wyeliminowanie obecnego pieniądza na rzecz gospodarki opartej na zasobach naturalnych.
Podstawą ruchu jest wprowadzenie automatyzacji, gdzie ludzka praca zostanie zastąpiona przez technologię. Dzięki temu ludzie będą mogli poświęcić się kreatywnej pracy według swoich umiejętności i chęci, zamiast wykonywać mechaniczne czynności, które w zupełności mogą być zastąpione przez obecne technologie.
Zdaniem Fresco taka sytuacja nie doprowadzi do technologicznego bezrobocia, gdyż wszystkie podstawowe potrzeby każdego człowieka będą w zupełności zaspokojone, a kolejne wprowadzane wraz z technologicznym postępem.
Wszystkie bezproduktywne formy pracy nie będą potrzebne (przykładem są: instytucje finansowe, urzędy itd.), co umożliwi ludziom zajęcie się konkretnymi problemami. Taka sytuacja wyeliminuje konkurencyjność, korupcję, przestępstwa na tle finansowym, walki na tle rasowym i religijnym, wojny oraz wiele innych problemów, z którymi żaden obecnie istniejący system nie jest w stanie sobie poradzić.
Jacque Fresco mówi o nowym projekcie, że nie jest on doskonały i nigdy doskonałym nie będzie. Ma się on zmieniać zależnie od potrzeb ludzi, a nowe udogodnienia będą wprowadzane na bieżąco, korzystając z technologii (tzw. Baz Wiedzy), gdzie zgromadzona będzie cała wiedza.
Reakcja publiczna.
Zgodnie z treścią wywiadu z Fresco i Meadows z 2008, Fresco podaje brak uwierzytelnienia jako powód trudności w uzyskaniu wpływu w kręgach akademickich.
Dodaje, że kiedy uczelnie zapraszają go do wypowiedzi, często nie dają mu wystarczająco dużo czasu, aby mógł wyjaśnić swoje poglądy.
Założyciele.
Jacque Fresco sam siebie określa jako futurologa i "społecznego projektanta". Nie posiada formalnego wykształcenia uniwersyteckiego. Roxanne Meadows jest byłą artystką portretową.
Rozgłos.
Projekt Venus został przedstawiony w rozprowadzanym za darmo filmie , przedstawiającym niektóre z globalnych problemów społecznych oraz propozycje ich rozwiązania.
Istnieje także film Future By Design (również rozprowadzany za darmo), w którym przedstawione są plany miast oraz nowoczesne rozwiązania konstrukcyjne i technologiczne dla wsparcia Projektu Venus.
W 2010 roku Jacque Fresco wraz z Roxanne Meadows odbyli podróże do różnych krajów, gdzie spotykali się z członkami ruchu The Zeitgeist Movement (TZM). W tym czasie prowadzone były otwarte wykłady i prezentacje.
Ruch Zeitgeist.
Ruch Zeitgeist był ramieniem aktywistów Projektu Venus. Jego podstawy są rozpowszechniane w dostępnej bezpłatnie w Internecie książce "The Zeitgeist Movement – Observations and responses. Activist Orientation Guide". W 2011 roku TZM (The Zeitgeist Movement) stał się niezależną platformą dla aktywistów promujących koncept Gospodarki Opartej na Zasobach (RBE), jednak z pominięciem specyficznych, stworzonych przez Jacque'a, projektów architektonicznych.

</doc>
<doc id="1536362" url="https://pl.wikipedia.org/wiki?curid=1536362" title="Festiwal Filmowy Opolskie Lamy">
Festiwal Filmowy Opolskie Lamy

Festiwal Filmowy Opolskie Lamy – festiwal filmowy, odbywający się od roku 2003 w Opolu.
Festiwal to Konkurs Etiud Filmowych prezentujący filmy studentów i absolwentów szkół filmowych oraz Konkurs Filmów Amatorskich. 
Konkursy i cykle.
Festiwal dzieli się na dwa konkursy: 
Konkurs Główny - podzielony na kategorie: dokument, fabuła, animacja.
Konkurs Filmów Amatorskich 
oraz siedem cykli: 
Dokumentalna Odsłona Kina - najnowsze produkcje dokumentalne polskiej i zagranicznej kinematografii 
Panorama Kina Polskiego - cykl poświęcony polskiej kinematografii widzianej z rozmaitych perspektyw 
Panorama Kina Światowego - najlepsze filmy światowych festiwali ostatniego roku (Cannes , Wenecja, Berlinale, Sundance, Karlowe Wary) 
Retrospektywy - retrospektywy uznanych twórców kina światowego, głównie Laureata Honorowej Lamy 
Lamy Dzieciom - pokazy i wydarzenia dla najmłodszego grona odbiorców 
Seriale – najnowsze, chętnie przez widzów oglądane seriale telewizyjne 

</doc>
<doc id="1536363" url="https://pl.wikipedia.org/wiki?curid=1536363" title="III wojna indochińska">
III wojna indochińska



</doc>
<doc id="1536364" url="https://pl.wikipedia.org/wiki?curid=1536364" title="Wojna chińsko-wietnamska">
Wojna chińsko-wietnamska

Wojna chińsko-wietnamska, zwana również wojną czterotygodniową lub III wojną indochińską – krótkotrwały konflikt zbrojny o charakterze lokalnym pomiędzy Chińską Republiką Ludową a Wietnamem, który miał miejsce w 1979.
Tło konfliktu.
Stosunki pomiędzy tymi krajami zawsze były napięte – wpływała na to rywalizacja o prymat w regionie, nieregulowane kwestie graniczne, zaś w okresie zimnej wojny globalna polityka i rywalizacja mocarstw światowych.
Działania zbrojne rozpoczęte przez Chiny były odpowiedzią na incydenty w spornej strefie granicznej oraz inwazję i okupację Kambodży (wojna kambodżańsko-wietnamska), która położyła kres dyktaturze Czerwonych Khmerów popieranej przez Chińczyków. Znaczenie miały również motywy geopolityczne – rywalizacja z ZSRR o wpływy w tym regionie świata, chęć wykazania, że jest on tylko „papierowym niedźwiedziem polarnym”, niezdolnym do realnej sojuszniczej pomocy w przypadku zagrożenia. W listopadzie 1978 r. Wietnam podpisał traktat obronny ze Związkiem Radzieckim, a w styczniu 1979 r. wietnamska armia uderzyła na sprzymierzoną z Chinami Kambodżę.
Przebieg działań.
15 lutego 1979 ChRL ogłosiła zamiar odwetowego uderzenia na Wietnam. Dwa dni później około 200 000 żołnierzy Chińskiej Armii Ludowo-Wyzwoleńczej (zmobilizowanych było znacznie więcej) przy wsparciu 200 czołgów i artylerii frontalnie wkroczyło na teren sąsiedniego państwa. Niektóre z atakujących jednostek, głównie pomocniczych, kilka lat wcześniej wspierały Wietnamczyków w walce przeciwko wojskom amerykańskim (wojna wietnamska).
Większość regularnych wojsk wietnamskich zaangażowanych było w Kambodży. Według źródeł wietnamskich Chińczykom przeciwstawiono 70 000 żołnierzy, większość stanowiła oddziały tzw. straży granicznej (nie były to jednak oddziały drugiego rzutu czy gorzej wyszkolone, wręcz przeciwnie – odznaczały się dobrym wyposażeniem, elastyczną taktyką i doświadczeniem w walce); źródła chińskie podają wartość dwukrotnie większą.
Wojska chińskie, które wdarły się ostatecznie na około 30–40 km w głąb terytorium przeciwnika, posuwały się wolno ze względu na silny opór, trudno dostępny górzysty, gęsto zalesiony teren i problemy z zaopatrzeniem. Główne walki miały miejsce w prowincjach Cao Bằng, Lào Cai i Lạng Sơn, na początku marca zajęto miasto Lạng Sơn. Niedługo potem Chińczycy ogłosili osiągnięcie zakładanych celów, a więc zwycięstwo, i rozpoczęli wycofywanie, zakończone 16 marca. Wojna nie wpłynęła jednak w żaden sposób na zmianę sytuacji w Kambodży, co było strategicznym celem Chin. Również Wietnamczycy ogłosili swój triumf w wojnie.
Konsekwencje.
Liczba ofiar nie jest pewna (około 20 000 po każdej ze stron, Wietnamczycy twierdzą, że dodatkowo zginęło 100 000 cywili), obie strony podają sprzeczne informacje. Armia chińska poniosła stosunkowo duże straty, ponieważ była słabo wyszkolona, zaopatrzona i dowodzona, w porównaniu z zaprawionymi we wcześniejszych walkach Wietnamczykami; błędem było zaangażowanie tylko sił lądowych.
Bezpośrednimi efektami wojny było m.in. dewastacja okupowanego terenu (wycofujący się Chińczycy stosowali taktykę spalonej ziemi), postępująca militaryzacja strefy przygranicznej obu państw, dyskryminacja i emigracja chińskich mniejszości narodowych z Wietnamu, część z nich stanowili tzw. boat people. Wojna utwierdziła Wietnamczyków w przekonaniu o olbrzymim zagrożeniu ze strony Chin dla ich kraju, wzmocniła również więzi z ZSRR. Chińczycy przekonali się o konieczności modernizacji swojej armii. 
Henry Kissinger w swojej pracy "O Chinach" zauważa, że Chiny inicjując i prowadząc tę wojnę osiągnęły swoje strategiczne cele - ograniczenie ekspansji radzieckiej oraz wpływów wietnamskich w Azji Południowo-Wschodniej. Mimo realnej groźby konfliktu ze Związkiem Radzieckim Rosjanie nie zdecydowali się na podjęcie działań wojskowych przeciwko Chinom i obronę Wietnamu, swojego sojusznika.
Konflikty graniczne między oboma krajami nie ustawały aż do końca lat 80., w dalszym ciągu istnieją sprawy sporne, np. dotyczące wysp: Paracelskich i Spratly, a stosunki między tymi krajami pozostają napięte.

</doc>
<doc id="1536367" url="https://pl.wikipedia.org/wiki?curid=1536367" title="Czerwony Żleb (Grań Baszt)">
Czerwony Żleb (Grań Baszt)

Czerwony Żleb (, , ) – długi i głęboko wcięty żleb w słowackich Tatrach w Grani Baszt. Opada spod Przełęczy nad Czerwonym Żlebem (ok. 2315 m n.p.m.) do Doliny Mięguszowieckiej. Jego wysokość wynosi ponad 500 m, a nazwa pochodzi od występujących w nim czerwonawych skał. 
Żleb jest bardzo stromy, przejście nim jest trudne i niebezpieczne zarówno z powodu występujących na nim czternastu progów (niektóre są trudne do pokonania), jak i kruchości skał i spadających kamieni. Pierwsze odnotowane przejście tym żlebem we wrześniu 1912 należy do Wandy Jerominówny, Mariusza Zaruskiego i Aleksandra Znamięckiego. W czasie tego przejścia jego uczestnicy omal nie zginęli, niektóre z progów zlodowaciałego już żlebu pokonywać musieli popularną w owych czasach metodą „żywej drabiny”. Trudy tego przejścia i niebezpieczeństwa Mariusz Zaruski opisał w opowiadaniu „Walka na śmierć”.
Żlebem prowadzi droga wspinaczkowa (IV w skali tatrzańskiej, czas przejścia 3 godz.).

</doc>
<doc id="1536368" url="https://pl.wikipedia.org/wiki?curid=1536368" title="HMS Artifex">
HMS Artifex



</doc>
<doc id="1536370" url="https://pl.wikipedia.org/wiki?curid=1536370" title="Farhad Vladi">
Farhad Vladi

Farhad Vladi (ur. 1945) – niemiecki przedsiębiorca pochodzenia irańskiego. Jest właścicielem firmy Vladi Private Islands, założonej w 1970 w Hamburgu, będącej światowym liderem w branży handlu wyspami. Od momentu założenia sprzedał ponad 1800 wysp na Karaibach, w Polinezji i w innych zakątkach świata.

</doc>
<doc id="1536371" url="https://pl.wikipedia.org/wiki?curid=1536371" title="Alessandro Mori Nunes">
Alessandro Mori Nunes

Alessandro, właśc. Alessandro Mori Nunes (ur. 10 stycznia 1979 w Assis Chateaubriand w stanie Parana) - brazylijski piłkarz występujący na pozycji prawego obrońcy w Corinthians Paulista.
Kariera piłkarska.
Kariera klubowa.
Jako 19-latek zadebiutował w klubie CR Flamengo. W 2003 zmienił trzy kluby: SE Palmeiras, CR Flamengo oraz Dynamo Kijów. Nie potrafił dostosować się do realiów piłki europejskiej i po roku występów na Ukrainie został wypożyczony w najpierw do klubu Cruzeiro EC, a w 2005 do klubu Grêmio. Na początku 2007 sprzedany do Santos FC, a w 2008 podpisał nowy kontrakt z Corinthians Paulista.

</doc>
<doc id="1536374" url="https://pl.wikipedia.org/wiki?curid=1536374" title="Urraka Portugalska">
Urraka Portugalska

Urraka (ur. 1151 w Coimbrze - zm. 16 października 1188) – infantka portugalska, druga córka króla Portugalii Alfonsa I i Mafaldy Sabaudzkiej. 
Żona króla Leónu Ferdynanda II, któremu urodziła syna Alfonsa IX.
Małżeństwo Urraki z Ferdynandem nie powstrzymało jednak Alfonsa od wypowiedzenia wojny swojemu zięciowi. Jednak ta zakończyła się dla Portugalii źle, gdyż Alfons został schwytany w Badajoz i uwięziony. Został jednak uwolniony przez Ferdynanda, niewykluczone, że na prośbę Urraki. Jednakże małżeństwo Urraki i Ferdynanda zostało unieważnione przez papieża w 1175 roku, z powodu spokrewnienia małżonków. Po rozwiązaniu związku, Urraka wróciła na dwór swojego ojca i tam, w wieku 37 lat, zmarła, dziewięć miesięcy po śmierci byłego męża.

</doc>
<doc id="1536375" url="https://pl.wikipedia.org/wiki?curid=1536375" title="Ryta Turawa">
Ryta Turawa

Ryta Turawa (ur. 28 grudnia 1980 w Witebsku) – białoruska lekkoatletka, wicemistrzyni świata i mistrzyni Europy w chodzie sportowym, wielokrotna mistrzyni i rekordzistka kraju.
Wszystkie sukcesy w karierze seniorskiej odniosła na dystansie 20 kilometrów:
Rekordy życiowe.
Siostra Ryty Turawej – Alesia również jest lekkoatletką, byłą rekordzistką świata i mistrzynią Europy w biegu na 3000 metrów z przeszkodami z 2006.

</doc>
<doc id="1536376" url="https://pl.wikipedia.org/wiki?curid=1536376" title="Martin Harwit">
Martin Harwit

Martin Otto Harwit (ur. 9 marca 1931 w Pradze) – amerykański fizyk i astronom pochodzenia czeskiego.
Życiorys.
Jako 15-latek wyemigrował do Stanów Zjednoczonych. W 1960 uzyskał stopień doktora fizyki na Massachusetts Institute of Technology. Po krótkim stażu u Freda Hoyle'a w Cambridge University przeniósł się na Cornell University. Zajmował się głównie astronomią podczerwoną. W latach 1987-1995 był dyrektorem National Air and Space Museum. 
W 2007 roku otrzymał Bruce Medal. Planetoida (12143) Harwit została nazwana jego imieniem.

</doc>
<doc id="1536381" url="https://pl.wikipedia.org/wiki?curid=1536381" title="Genowefa Czekała-Mucha">
Genowefa Czekała-Mucha

Genowefa Czekała-Mucha (ur. 1931, zm. 11 stycznia 2020) – polska reporterka, związana z miesięcznikiem „Kontynenty”.
Znana na przełomie lat 70. i 80., kiedy to publikowała regularnie książkowe reportaże z podróży do krajów arabskich i afrykańskich. W 2007 roku przypomniała się książką "Bogowie Beninu nie umierają: tradycja i kultura Afryki Zachodniej". Pochowana na Cmentarzu Srebrzysko w Gdańsku (rejon V, polana VI-1-62).

</doc>
<doc id="1536382" url="https://pl.wikipedia.org/wiki?curid=1536382" title="4 Warszawski Pułk Strzelców">
4 Warszawski Pułk Strzelców



</doc>
<doc id="1536383" url="https://pl.wikipedia.org/wiki?curid=1536383" title="Premierzy Nowej Południowej Walii">
Premierzy Nowej Południowej Walii

Premier Nowej Południowej Walii stoi na czele rządu stanowego w australijskim stanie Nowa Południowa Walia. Formalnie powołuje go i odwołuje gubernator Nowej Południowej Walii, jednak w praktyce funkcję tę pełni zawsze stanowy lider partii (lub największej z partii koalicyjnych) posiadającej większość miejsc w Zgromadzeniu Ustawodawczym Nowej Południowej Walii. W przypadku niedyspozycji premiera, jego obowiązki sprawuje Sekretarz Nowej Południowej Walii (jako wicepremier). Zaś w razie opróżnienia urzędu spiker Zgromadzenia. Przed powstaniem Związku Australijskiego w 1901, premier kierował autonomicznym rządem kolonii brytyjskiej. W tradycji politycznej Australii urzędy te stanowią ciągłość prawną.

</doc>
<doc id="1536388" url="https://pl.wikipedia.org/wiki?curid=1536388" title="UGC 5101">
UGC 5101

UGC 5101 (również PGC 27292) – zniekształcona galaktyka, która powstała wskutek niedawnego zderzenia i połączenia się galaktyk. Znajduje się w konstelacji Wielkiej Niedźwiedzicy w odległości około 550 milionów lat świetlnych od Ziemi. UGC 5101 zawiera niezwykle jasny i zwarty rdzeń otoczony gazem i pyłem. Posiada też wyraźny ogon rozciągający się daleko poza obszar dysku. Słabe halo widoczne wokół galaktyki jest prawdopodobnie skutkiem wcześniejszej kolizji. UGC 5101 jest galaktyką Seyferta.

</doc>
<doc id="1536389" url="https://pl.wikipedia.org/wiki?curid=1536389" title="Krka (rzeka w Słowenii)">
Krka (rzeka w Słowenii)

Krka – rzeka w Słowenii o długości ok. 111 km.
Posiada źródła blisko Gradiček niedaleko wioski Krka, ok. 10 km od Ivančna Gorica i ok. 25 km na południowy wschód od Lublany, uchodzi do rzeki Sawa niedaleko Brežic blisko granicy z Chorwacją. Najważniejszym miastem leżącym nad rzeką jest Novo Mesto.

</doc>
<doc id="1536393" url="https://pl.wikipedia.org/wiki?curid=1536393" title="Balloon Buster">
Balloon Buster

Balloon Buster – tytuł nadawany asom myśliwskim w I wojnie światowej, którzy zniszczyli pięć lub więcej balonów obserwacyjnych wroga. Tytuł ten został łącznie przyznany 74 pilotom.

</doc>
<doc id="1536404" url="https://pl.wikipedia.org/wiki?curid=1536404" title="Mirunga północna">
Mirunga północna

Mirunga północna, słoń morski północny ("Mirounga angustirostris") – gatunek drapieżnego ssaka z rodziny fokowatych (Phocidae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1866 roku amerykański zoolog Theodore Nicholas Gill nadając mu nazwę "Macrorhinus angustirostris". Holotyp pochodził z Bahía Tórtola (tj. Bahía San Bartolomé), (, w Kalifornii Dolnej Południowej, w Meksyku. 
Autorzy "Illustrated Checklist of the Mammals of the World" uznają ten gatunek za monotypowy. 
Zasięg występowania.
Mirunga północna występuje w północno-wschodnim Oceanie Spokojnym, na Aleutach, w Zatoce Alaska i zachodnim wybrzeżu Ameryki Północnej na południe do środkowej Kalifornii Dolnej w Meksyku; sporadycznie pojawia się na Hawajach i w Japonii oraz na Morzu Beringa. 
Morfologia.
Długość ciała samic około 215–300 cm, samców około 350–400 cm; masa ciała samic 300–600 kg, samców około 1800–2500 kg. Noworodki obu płci osiągają długość około 115–125 cm i ciężar 25–35 kg. Dymorfizm płciowy w wielkości zaczyna się ujawniać w wieku około 3–4 lat. Wzór zębowy: I formula_1 C formula_2 PC formula_3 = 30.
Ekologia.
Mirungi żywią się głównie rybami i głowonogami. Północna odmiana nie migruje, rozmnaża się na lądzie z tym, że zimę spędza na morzu, prawdopodobnie w pobliżu kry lodowej. Mirungi spędzają 80% czasu w wodzie, potrafią wytrzymać bez pobierania powietrza ponad 80 minut, tj. dłużej niż jakikolwiek inny niewaleniowaty ssak morski (nurkują do głębokości sięgających do 1500 m). Na lądzie mimo swoich dużych rozmiarów poruszają się szybciej niż człowiek. W czasie sezonu rozrodczego samce stają się w stosunku do siebie wyjątkowo agresywne. Walczą wtedy między sobą o terytoria, a „haremy” poszczególnych samców dochodzą do 40 samic. Samice mają każdego roku tylko jedno młode, ciąża trwa ok. 11 miesięcy. Samice dożywają 20 lat, a samce 14.
Status zagrożenia i ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC ( „najmniejszej troski”). Na słonia morskiego polowano w XIX w. dla ich cennego tłuszczu, wtedy też znalazły się one na granicy wymarcia. W XX w. w wyniku programu ochrony tych ssaków ich liczebność znacząco się podniosła a ich istnienie nie jest już zagrożone.

</doc>
<doc id="1536408" url="https://pl.wikipedia.org/wiki?curid=1536408" title="Abellio">
Abellio

Abellio (Abellion, Abelio, Abellios) – bóg w mitologii celtyckiej, czczony w Dolinie Garonny. Zapiski mówią, że był bogiem jabłoni.

</doc>
<doc id="1536409" url="https://pl.wikipedia.org/wiki?curid=1536409" title="Minister Spraw Wojskowych">
Minister Spraw Wojskowych



</doc>
<doc id="1536411" url="https://pl.wikipedia.org/wiki?curid=1536411" title="Caca">
Caca



</doc>
<doc id="1536417" url="https://pl.wikipedia.org/wiki?curid=1536417" title="Michael Anderson Pereira da Silva">
Michael Anderson Pereira da Silva

Michael, właśc. Michael Anderson Pereira da Silva (ur. 16 lutego 1983 w São Caetano do Sul w stanie São Paulo) – brazylijski piłkarz występujący na pozycji pomocnika.
Kariera klubowa.
Michael wychowywał się w szkołach piłkarskich klubów Santo André (1998-2000) oraz Corinthians Paulista (2000-2002). Jego grę zauważyli skauci Cruzeiro Esporte Clube i w 2004 zadebiutował w tym klubie. Jednak po nieudanym sezonie w tym że roku zmienił klub na SE Palmeiras. W tym klubie zajął podstawowe miejsce w składzie. 30 czerwca 2007 kupiony za 4 mln dolarów do Dynama Kijów. Zadebiutował w składzie Dynama 22 lipca 2007 w meczu z Arsenałem Kijów. Nie potrafił dostosować się do realiów piłki europejskiej i po roku występów na Ukrainie został wypożyczony w 2008 do końca roku do klubu Santos FC. 13 maja 2009 został wypożyczony do końca roku do klubu Botafogo. Po konflikcie z Botafogo opuścił klub i już w styczniu 2010 okazał się na wypożyczeniu w nowym klubie CR Flamengo.
Latem 2011 wygasł kontrakt z Dynamem Kijów, ale dopiero w maju 2012 jako wolny agent podpisał kontrakt z Portuguesa São Paulo.

</doc>
<doc id="1536419" url="https://pl.wikipedia.org/wiki?curid=1536419" title="Zasłony">
Zasłony



</doc>
<doc id="1536423" url="https://pl.wikipedia.org/wiki?curid=1536423" title="Calliophis">
Calliophis

Calliophis – rodzaj jadowitego węża z rodziny zdradnicowatych (Elapidae). 
Zasięg występowania.
Rodzaj obejmuje gatunki występujące w Azji (Indie, Sri Lanka, Bangladesz, Mjanma, Laos, Kambodża, Wietnam, Tajlandia, Malezja, Singapur, Brunei Indonezja i Filipiny).
Systematyka.
Podział systematyczny.
Do rodzaju należą następujące gatunki:

</doc>
<doc id="1536427" url="https://pl.wikipedia.org/wiki?curid=1536427" title="Elite Xtreme Combat">
Elite Xtreme Combat

Elite Xtreme Combat (EliteXC) – amerykańska organizacja MMA. Powstała 14 grudnia 2006 roku jako owoc współpracy pomiędzy Showtime Networks Inc. i ProElite Inc. Jej siedzibą było Los Angeles. Pierwsza gala odbyła się 10 lutego 2007 roku w DeSoto Civic Center w Southaven. 20 października 2008 roku organizacja zawiesiła swe funkcjonowanie po niespełna dwuletniej działalności z powodu kłopotów finansowych.
Gale EliteXC.
Poniżej znajduje się lista gal MMA zorganizowana przez EliteXC - w tym trzy we współpracy z innymi organizacjami (Dynamite! USA, Strikeforce: Shamrock vs Baroni i Strikeforce: Shamrock vs Le).
ShoXC.
11 lipca 2007 roku ogłoszono rozpoczęcie produkcji nowego cyklu ShoXC. Comiesięczne gale miały promować młodych, utalentowanych zawodników rozpoczynających karierę w mieszanych sztukach walki. Pierwsza odbyła się 27 lipca 2007 roku.

</doc>
<doc id="1536430" url="https://pl.wikipedia.org/wiki?curid=1536430" title="Finał K-1 World MAX 2006">
Finał K-1 World MAX 2006

Finał K-1 World MAX 2006 ("K-1 World MAX 2006 World Championship Final") – piąty finałowy turniej cyklu K-1 MAX. Jego zwycięzcą i mistrzem K-1 World MAX został po raz drugi w swojej karierze Buakaw Por. Pramuk (poprzednio w 2004 roku).
Linki zewnętrzne.
K-1 World Max 2006 World Tournament Final

</doc>
<doc id="1536431" url="https://pl.wikipedia.org/wiki?curid=1536431" title="Flora Tristan">
Flora Tristan

Flora Tristan, właśc. Flora Celestyna Teresa Henrietta Tristan y Moscoso (ur. 7 kwietnia 1803 w Paryżu, zm. 14 listopada 1844 w Bordeaux) – francuska działaczka socjalistyczna, jedna z pierwszych francuskich feministek.
Życiorys.
Flora Tristan była córką Anne-Pierre Laisnay i Mariano de Tristana y Moscoso, peruwiańskiego arystokraty. Rodzice wzięli sekretny ślub w Hiszpanii, dokąd jej matka uciekła przed rewolucją francuską, jednak ojciec nie zadbał nigdy o urzędowe uznanie dziecka. Tristan sama rozpowszechniała informację – najprawdopodobniej fałszywą – o tym, jakoby miała być córką Simona Bolivara, owocem romansu jej matki. Jej ojciec zmarł, gdy Flora miała cztery lata. Resztę dzieciństwa spędziła tylko z matką, w trudnej sytuacji materialnej. Z tego powodu jako siedemnastolatka musiała wyjść za mąż za rzemieślnika André Chazala. Nieszczęśliwa w małżeństwie Tristan zainteresowała się literaturą i polityką, czytała Rousseau, Lamartine’a i filozofów oświeceniowych. Jej relacje z mężem, mimo urodzenia dwójki dzieci, systematycznie się pogarszały. Wreszcie, nie mogąc wziąć rozwodu (zabronionego, poza wyjątkowymi wypadkami, od 1816 r.), zdecydowała się na ucieczkę od męża. Chazal nie przestał jednak jej prześladować; w 1838 strzałem z pistoletu poważnie uszkodził jej lewe płuco.
W 1833 r. Tristan udała się do Peru, by dochodzić praw do majątku po swoim ojcu. Mimo serdecznego przyjęcia przez jego rodzinę, jej roszczenie zostały odrzucone, gdyż uważano ją za owoc związku pozamałżeńskiego. Stryj przyznał jej jednak rentę. Po powrocie do Francji Tristan wydała dziennik „Wędrówki pariaski”. Zaangażowała się w ruch robotniczy i walkę o prawa kobiet. Po podróży do Anglii opublikowała "Spacery po Londynie" (1840) poświęcone Mary Wollstonecraft. Następnie podjęła starania na rzecz zrzeszania francuskich robotnic w organizacjach pracowniczych. W tym celu odbyła dłuższą podróż po Francji. W czasie jej trwania w 1843 r. opublikowała swoją najważniejszą książkę – "Unię robotniczą". Przedstawiła w niej swoje poglądy na funkcjonowanie organizacji pracowniczych, ze szczególnym uwzględnieniem roli kobiet, oraz dokonała analizy położenia ekonomicznego i społecznego kobiet we Francji.
W 1844 r. zmarła przedwcześnie na tyfus, została pochowana na cmentarzu de la Chartreuse. W kilka lat później lokalna organizacja robotnicza wzniosła na jej grobie pomnik.
Inspiracje literackie.
Tristan jest główną bohaterką (obok jej wnuka – malarza Paula Gauguina) powieści współczesnego peruwiańskiego pisarza Mario Vargasa Llosy, wydanej w 2003 r., pod tytułem "Raj tuż za rogiem" (hiszp. "El Paraiso en la otra esquina").

</doc>
<doc id="1536441" url="https://pl.wikipedia.org/wiki?curid=1536441" title="Portret Mikołaja Bazylego Potockiego">
Portret Mikołaja Bazylego Potockiego

Portret Mikołaja Bazylego Potockiego – obraz nieokreślonego malarza namalowany na płótnie ok. roku 1780. Mikołaj Bazyli Potocki był mecenasem sztuki, dziwakiem i awanturnikiem. Jego zamek w Buczaczu słynął z wyuzdanych hulanek i rozpusty. Był bohaterem wielu powieści i opowiadań historycznych, powstałych głównie w XIX w.
Na portrecie pokazany został w pozie kresowego magnata, pełnej pychy i buty. W prawym rogu kartusz z herbem Pilawa i z u dołu zawieszonym na wstędze krzyżem maltańskim. Dookoła kartusza inicjały: M. P.|S. K.|W. B.|K. M.|, co oznacza: Mikołaj Potocki, Starosta Kaniowski, Wojewodzic Bełski, Kawaler Maltański. Pod koniec życia Potocki nawrócił się. Aby odpokutować za swoje bujne życie sfinansował budowę cerkwi pw. Zaśnięcia Najświętszej Marii Panny (obecnie sobór Zaśnięcia Matki Bożej) w kompleksie klasztoru bazylianów w Poczajowie, po czym przyjął obrządek greckokatolicki i w 1759 r. wstąpił jako zakonnik do tegoż monasteru, gdzie zmarł 13 września 1782 roku. Pochowany został w krypcie pod cerkwią poczajowską (od 1833 monaster ponownie znajduje się w rękach prawosławnych).
Obraz został podarowany Muzeum Narodowemu w Warszawie przez Jakuba Ksawerego Potockiego.

</doc>
<doc id="1536443" url="https://pl.wikipedia.org/wiki?curid=1536443" title="Aspidistra">
Aspidistra

Aspidistra ("Aspidistra" Ker Gaw.) – rodzaj bylin z rodziny szparagowatych ("Asparagaceae"), dawniej klasyfikowany do konwaliowatych ("Convallariaceae"), myszopłochowatych ("Ruscaceae"), jeszcze dawniej do liliowatych ("Liliaceae"). Występują na dnie lasów wschodniej Azji od wschodnich Indii, poprzez Indochiny, Chiny, po Japonię. Do lat 70. XX wieku znanych było tylko kilka gatunków. Później taksonomowie opisywać zaczęli dziesiątki kolejnych. W 2006 według "Flora of China" rodzaj obejmować miał 55 gatunków (w tym 49 z Chin, z czego aż 46 endemitów). W 2008 opisano w sumie 93 gatunki, ale szacowano ich docelową liczbę na 200-300. W 2020 baza "Plants of the World" wymieniała 175 gatunków zaakceptowanych. Zasięg rodzaju obejmuje wschodnią Azję od wschodniej części Himalajów po Japonię.
Aspidistra wyniosła jest gatunkiem uprawianym jako roślina ozdobna, ceniona ze względu na małe wymagania, bardzo cienioznośna.
Systematyka.
Klad okrytonasienne, klad jednoliścienne ("monocots"), rząd szparagowce ("Asparagales"), rodzina szparagowate ("Asparagaceae"), podrodzina "Nolinoideae" Burnett. W systemie APG II z 2003 rodzaj zaliczany był do rodziny myszopłochowatych ("Ruscaceae"), plemienia "Convallarieae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa jednoliścienne ("Liliopsida" Brongn.), podklasa liliowe ("Liliidae" J.H. Schaffn.), nadrząd "Lilianae" Takht. rząd szparagowce ("Asparagales" Bromhead), rodzina konwaliowate ("Convallariaceae" Horan.), podrodzina "Aspidistroideae" (Endl.) Lindl., plemię "Aspidistreae" Endl. ex Meisn., rodzaj "Aspidistra" Ker. Gawl.

</doc>
<doc id="1536455" url="https://pl.wikipedia.org/wiki?curid=1536455" title="Marek Miller">
Marek Miller

Zbigniew Marek Miller (ur. 23 marca 1951 w Łodzi) – polski reporter i założyciel "Laboratorium Reportażu".
Życiorys.
Magisterium z socjologii obronił w 1978 roku na Uniwersytecie Łódzkim. W latach 1981–1986 pracował dla tygodników „Odgłosy” w Łodzi i „Radar” w Warszawie. W latach 1987–1989 wykładał w Państwowej Wyższej Szkole Filmowej, Telewizyjnej i Teatralnej w Łodzi. W latach 1989–1993 był redaktorem naczelnym miesięcznika “Bestseller”. W latach 1994–1998 prowadził wykłady w Instytucie Dziennikarstwa Uniwersytetu Warszawskiego. W latach 1999–2000 sprawował funkcję dyrektora Instytutu Dziennikarstwa Collegium Civitas. Obecnie wykłada w Instytucie Dziennikarstwa Uniwersytetu Warszawskiego. Od roku 1998 jest członkiem Rady Programowej Telewizji POLSAT.
Twórca i animator Laboratorium Reportażu – miejsca dziennikarskich poszukiwań i eksperymentów penetrującego przestrzeń między dziennikarstwem a pisarstwem, oraz badającego możliwości zbiorowej pracy nad tekstem i multimedialnego opowiadania tematu.
Mieszka w Warszawie, na Żoliborzu.

</doc>
<doc id="1536457" url="https://pl.wikipedia.org/wiki?curid=1536457" title="Europejski nakaz nadzoru">
Europejski nakaz nadzoru

Europejski nakaz nadzoru – dokument prawny przyjęty przez Unię Europejską, który ma ograniczyć stosowanie tymczasowego aresztowania na rzecz innych, łagodniejszych środków, takich jak dozór albo kaucja. Wymiary sprawiedliwości państw Unii Europejskiej będą nawzajem uznawać i wykonywać orzeczone tzw. środki zapobiegawcze stosowane wobec podejrzanych i oskarżonych w postępowaniu karnym w innym kraju członkowskim.

</doc>
<doc id="1536458" url="https://pl.wikipedia.org/wiki?curid=1536458" title="Karpaty Serbskie">
Karpaty Serbskie



</doc>
<doc id="1536459" url="https://pl.wikipedia.org/wiki?curid=1536459" title="Serbskie Karpaty">
Serbskie Karpaty



</doc>
<doc id="1536460" url="https://pl.wikipedia.org/wiki?curid=1536460" title="Karpaty Bałkańskie">
Karpaty Bałkańskie



</doc>
<doc id="1536462" url="https://pl.wikipedia.org/wiki?curid=1536462" title="Aleksiej Drozdow">
Aleksiej Drozdow

Aleksiej Drozdow (ur. 3 grudnia 1983 w Briańsku) – rosyjski lekkoatleta, wieloboista.
Odnosi sukcesy zarówno na stadionie (dziesięciobój) :
jak i w hali (siedmiobój) :

</doc>
<doc id="1536463" url="https://pl.wikipedia.org/wiki?curid=1536463" title="Rudawy Wschodnioserbskie">
Rudawy Wschodnioserbskie



</doc>
<doc id="1536469" url="https://pl.wikipedia.org/wiki?curid=1536469" title="Kaplica Czaszek">
Kaplica Czaszek



</doc>
<doc id="1536472" url="https://pl.wikipedia.org/wiki?curid=1536472" title="Obiekt Mayalla">
Obiekt Mayalla

Obiekt Mayalla (również Arp 148) – para galaktyk, których obecny wygląd jest skutkiem kolizji. Znajduje się w konstelacji Wielkiej Niedźwiedzicy, w odległości około 500 milionów lat świetlnych od Ziemi. Para ta została odkryta 13 marca 1940 roku w Obserwatorium Licka przez Nicholasa Mayalla, który opisał ją jako wyjątkową mgławicę w kształcie znaku zapytania.
Kolizja obu galaktyk rozłożyła jeden z obiektów w pierścień, a drugi w kształcie ogona znacznie wydłużyła. Powstała w ten sposób fala uderzeniowa działająca początkowo do centrum, a potem od centrum na zewnątrz pierścienia. Obserwacje prowadzone w podczerwieni wskazują na silne zaciemnienie tego obszaru, który wygląda jak ciemny pas w świetle optycznym.

</doc>
<doc id="1536474" url="https://pl.wikipedia.org/wiki?curid=1536474" title="Marek Jan Malinowski">
Marek Jan Malinowski

Marek Jan Malinowski (Marek J. Malinowski) (ur. w 1938) – polski afrykanista, profesor, autor licznych książek.
Dyrektor Instytutu Politologii na Uniwersytecie Gdańskim. Odznaczony Krzyżem Oficerskim Orderu Odrodzenia Polski (2004).

</doc>
<doc id="1536481" url="https://pl.wikipedia.org/wiki?curid=1536481" title="Parafia Zaśnięcia Najświętszej Maryi Panny w Barlinku">
Parafia Zaśnięcia Najświętszej Maryi Panny w Barlinku

Parafia Zaśnięcia Przenajświętszej Bogurodzicy – prawosławna parafia znajdująca się w Barlinku. Parafia należy do dekanatu Szczecin w diecezji wrocławsko-szczecińskiej.
Na terenie parafii funkcjonuje 1 cerkiew:
Historia.
Parafia prawosławna w Barlinku powstała w 1947. Chociaż od początku użytkuje XIX-wieczny poewangelicki kościół (który przystosowano do potrzeb liturgii prawosławnej), dopiero w 1990 otrzymała tytuł własności świątyni. Początkowo do parafii należało około 350 wiernych. Na skutek powrotu dużej części parafian w rodzinne strony, na Lubelszczyznę (co miało miejsce głównie w latach 70.), liczba prawosławnych w Barlinku znacznie się zmniejszyła. W 2019 r. do parafii należało 9 rodzin, a w 2021 r. – 10 rodzin.

</doc>
<doc id="1536483" url="https://pl.wikipedia.org/wiki?curid=1536483" title="Izydor Krzemicki">
Izydor Krzemicki

Izydor Krzemicki (ur. jako Izydor Fajersztajn (Feuerstein, Fajersztein) 25 września 1867 w Warszawie, zm. 3 lutego 1935 we Lwowie) – polski lekarz neurolog żydowskiego pochodzenia. 
Życiorys.
Syn Szawła. Ukończył II Gimnazjum w Warszawie w 1886 roku. Studiował medycynę na Cesarskim Uniwersytecie Warszawskim, studia ukończył w 1891 roku. W 1893 roku na Uniwersytecie Jagiellońskim otrzymał tytuł doktora wszechnauk lekarskich. W latach 1893 i 1894 uzupełniał studia u Richarda von Kraffta-Ebinga w Wiedniu i Adolfa von Strümplla w Erlangen. Od 1894 roku pracował w Szpitalu Powszechnym we Lwowie. 
We Lwowie mieszkał przy ul. Batorego 6. Od 1917 był kierownikiem oddziału psychonerwowych w Sanatorium J. Świątkowskiego.
Zmarł w 1935 roku. Wspomnienia pośmiertne poświęcili mu Orzechowski i Rothfeld.
Dorobek naukowy.
Przed Maxem Bielschowskym wprowadził (w 1901 roku) metodę barwienia preparatów histologicznych opartą na srebrzeniu. Opisał też w 1901 roku objaw znany do dziś jako objaw Fajersztajna-Krzemickiego.

</doc>
<doc id="1536484" url="https://pl.wikipedia.org/wiki?curid=1536484" title="Ilha Grande">
Ilha Grande

Ilha Grande (port. - "Duża Wyspa") – brazylijska wyspa położona w stanie Rio de Janeiro (część gminy "Angra dos Reis"). Długość wybrzeża wynosi ok. 130 km, w jego skład wchodzi 7 małych zatok oraz 106 plaż. Najwyższe wzniesienie (Pico da Pedra D'Água) liczy 1031 m. Na wyspie zachowały się gęste lasy tropikalne, jaskinie i strumienie. Klimat "Ilha Grande" jest wilgotny i gorący (średnia temperatur waha się pomiędzy 15-30 °C). 
Wyspa została odkryta w 1502 przez nawigatora André Gonsalvesa. Przez długi czas odgrywała rolę bazy zaopatrzeniowej (świeża woda, owoce) dla hiszpańskich i portugalskich statków. Odwiedzali ją często piraci tropiący hiszpańskie konwoje ze złotem. "Ilha Grande" stanowiła ważny punkt transportu niewolników. W XIX w. utworzony został lazaret a w 1903 kolonia karna. Do momentu rozwoju turystyki głównym zajęciem ludności pozostawało rybołówstwo.
Na wyspie żyje wiele gatunków zwierząt zagrożonych wyginięciem (m.in. leniwiec grzywiasty, kajman szerokopyski i kruczyniec rubinowy). Oprócz bogatych przyrodniczo terenów "Ilha Grande" pod ochroną pozostają także okalające ją wody, które słyną z niezwykłej obecności pingwinów magellańskich w akwenach zasiedlonych przez koralowce. Spotyka się tu również wale biskajskie południowe. 
Wyspa posiada połączenie promowe pomiędzy Villa do Abraao (główne osiedle "Ilha Grande") a Angra dos Reis. Ze względu na ścisłą ochronę całej wyspy turystyka poddana jest pewnym ograniczeniom. Turyści mogą korzystać m.in. z pieszych wycieczek, spływów kajakowych, nurkowania, surfingu i wędkowania.

</doc>
<doc id="1536485" url="https://pl.wikipedia.org/wiki?curid=1536485" title="Inder Kumar Gujral">
Inder Kumar Gujral

Inder Kumar Gujral, (ur. 4 grudnia 1919 w Dźhelamie, zm. 30 listopada 2012 w Nowym Delhi) – indyjski polityk, premier.
Życiorys.
Polityk partii Janata Dal. W okresie od 5 grudnia 1989 do 10 listopada 1990 minister spraw zagranicznych w rządzie premiera V. P. Singha. 1 czerwca 1996 ponownie został ministrem spraw zagranicznych w rządzie premiera D. Gowdy. Od 21 kwietnia 1997 do 19 marca 1998 premier, zachowując stanowisko szefa dyplomacji.

</doc>
<doc id="1536486" url="https://pl.wikipedia.org/wiki?curid=1536486" title="Botwina">
Botwina

Botwina, botwinka – młode liście i korzenie buraka ćwikłowego. W kuchni stosowane przede wszystkim do zup, a także sałatek i potraw duszonych.
Nazwą „botwinka” określa się również zupę, której jest głównym składnikiem. Botwina jest też dodawana do chłodników oraz barszczy. Jest także wykorzystywana do sałatek oraz potraw duszonych.

</doc>
<doc id="1536488" url="https://pl.wikipedia.org/wiki?curid=1536488" title="Gedko (ujednoznacznienie)">
Gedko (ujednoznacznienie)



</doc>
<doc id="1536499" url="https://pl.wikipedia.org/wiki?curid=1536499" title="Jarosław Bauć">
Jarosław Bauć

Jarosław Bauć (ur. 17 stycznia 1959 w Krakowie) – polski malarz, rysownik, pedagog, kurator sztuki, adiunkt z kwalifikacjami II stopnia w Pracowni Wiedzy o Działaniach i Strukturach Wizualnych 
Akademii Sztuk Pięknych w Gdańsku, zatrudniony na stanowisku profesora w Zakładzie Historii Sztuki Nowoczesnej Instytutu Historii Sztuki Uniwersytetu Gdańskiego.
Życiorys.
Studia odbył w gdańskiej PWSSP (ASP) w latach 1980-1985 na Wydziale Malarstwa. Dyplom w pracowni prof. Włodzimierza Łajminga w 1985. Od 1985 pracuje w gdańskiej ASP jako nauczyciel akademicki. Od 2005 roku prowadzi Pracownię Wiedzy o Strukturach i Działaniach Wizualnych. Od 2006 wykłada w Instytucie Historii Sztuki UG. Właściciel i kurator "Galerii Jesionowej 4B/3" w Gdańsku Wrzeszczu.

</doc>
<doc id="1536502" url="https://pl.wikipedia.org/wiki?curid=1536502" title="Deve Gowda">
Deve Gowda

Haradanahalli Doddegowda Deve Gowda (ur. 18 maja 1933) – indyjski polityk, premier.
Jest politykiem Janata Dal. W okresie od 1 czerwca 1996 do 21 kwietnia 1997 był premierem.

</doc>
<doc id="1536503" url="https://pl.wikipedia.org/wiki?curid=1536503" title="Nisien">
Nisien

Nisien, Nissyen – postać z mitologii walijskiej, syn Penarddun i Euroswydda, bliźniaczy brat Efnisiena. Pojawia się w opowieściach z tzw. "drugiej gałęzi" "Mabinogionu", gdzie jako jego przyrodnie rodzeństwo wymieniani są również Bran Błogosławiony, Branwen oraz Manawydan. Spokojny i hojny, jest charakterologicznym przeciwieństwem swego mściwego brata Efnisiena.

</doc>
<doc id="1536509" url="https://pl.wikipedia.org/wiki?curid=1536509" title="Micrurus">
Micrurus

Micrurus – rodzaj jadowitego węża z rodziny zdradnicowatych (Elapidae).
Zasięg występowania.
Rodzaj obejmuje gatunki występujące w Ameryce (Stany Zjednoczone, Meksyk, Belize, Gwatemala, Salwador, Honduras, Nikaragua, Kostaryka, Panama, Kolumbia, Trinidad, Wenezuela, Gujana, Surinam, Gujana Francuska, Brazylia, Peru, Ekwador, Boliwia, Paragwaj, Urugwaj i Argentyna). 
Charakterystyka.
Węże z rodzaju "Micrurus" są bardzo jaskrawo ubarwione (kombinacja kolorów czarnego, żółtego i czerwonego), sygnalizując potencjalnym wrogom, że są bardzo jadowite. Niektóre niejadowite węże np. "Simophis rhinostoma" naśladują ubarwienie koralówek (mimikra), chroniąc się tym samym przed atakami drapieżników.
Systematyka.
Podział systematyczny.
Do rodzaju należą następujące gatunki: 

</doc>
<doc id="1536510" url="https://pl.wikipedia.org/wiki?curid=1536510" title="Micrurus fulvius">
Micrurus fulvius



</doc>
<doc id="1536517" url="https://pl.wikipedia.org/wiki?curid=1536517" title="James Carter (lekkoatleta)">
James Carter (lekkoatleta)

James Carter (ur. 7 maja 1978 w Baltimore) – amerykański lekkoatleta, płotkarz.
Ulubionym dystansem Cartera jest 400 metrów przez płotki i to na nim odnosi swoje największe sukcesy :

</doc>
<doc id="1536519" url="https://pl.wikipedia.org/wiki?curid=1536519" title="Suszka (leśnictwo)">
Suszka (leśnictwo)

Suszka — w leśnictwie określenie na stojące, częściowo lub całkowicie martwe, suche drzewo, zamarłe na skutek działania szkodliwych czynników, np.: owadów lub grzybów, zanieczyszczeń atmosferycznych, bądź z powodu naturalnego procesu starzenia rośliny.

</doc>
<doc id="1536526" url="https://pl.wikipedia.org/wiki?curid=1536526" title="Samuel Hearne">
Samuel Hearne

Samuel Hearne (ur. 1745 w Londynie, zm. 1792 w Londynie) – brytyjski podróżnik i odkrywca, autor "Journey from the Prince of Wales's Fort in Hudson Buy to the Northern Ocean" (1795).

</doc>
<doc id="1536538" url="https://pl.wikipedia.org/wiki?curid=1536538" title="Elżbieta Habsburg (zm. 1352)">
Elżbieta Habsburg (zm. 1352)

Elżbieta Habsburg (ur. ok. 1293 w Wiedniu; zm. 19 maja 1352 w Königsfelden) – księżniczka austriacka, księżna lotaryńska.
Elżbieta była córką Albrechta I Habsburga i Elżbiety Tyrolskiej. W 1299 była przewidywana na żonę jednego z synów króla Francji Filipa IV Pięknego. Rok później jej brat Rudolf III Habsburg poślubił Blankę Francuską, przyrodnią siostrę Filipa Pięknego. W tej sytuacji plany małżeńskie wobec Elżbiety przestały być aktualne. W 1307 Elżbieta poślubiła księcia lotaryńskiego Fryderyka IV, który poległ w 1328. Z małżeństwa narodziło się czterech synów i dwie córki.

</doc>
<doc id="1536540" url="https://pl.wikipedia.org/wiki?curid=1536540" title="Mentha pulegium">
Mentha pulegium



</doc>
<doc id="1536543" url="https://pl.wikipedia.org/wiki?curid=1536543" title="Józef Weber">
Józef Weber

Józef Weber (ur. 12 czerwca 1846 w Fürstenthal, zm. 24 marca 1918 w Chicago) – duchowny rzymskokatolicki, zmartwychwstaniec, arcybiskup, biskup pomocniczy lwowski w latach 1895–1906.
2 grudnia 1895 został mianowany biskupem pomocniczym archidiecezji lwowskiej i biskupem tytularnym Temnus. W 1901 mianowany arcybiskupem tytularnym Darnis. W 1906 zrezygnował z funkcji biskupa pomocniczego lwowskiego, wstępując do zakonu zmartwychwstańców.
W 1901 roku odznaczony Orderem Żelaznej Korony II klasy.

</doc>
<doc id="1536545" url="https://pl.wikipedia.org/wiki?curid=1536545" title="Muzealnictwo (rocznik)">
Muzealnictwo (rocznik)

Muzealnictwo – rocznik ukazujący się od 1952 roku, założony i przez długi czas redagowany przez prof. Kazimierza Malinowskiego. 
Pismo publikuje artykuły, eseje i recenzje polskich muzeologów i przedstawicieli innych dyscyplin naukowych. W zakres poruszanej problematyki wchodzi m.in.: teoria i praktyka muzeologii i muzealnictwa w Polsce i na świecie, zagadnienia teoretyczne i praktyczne dotyczące wystawiennictwa, zagadnienia architektury budowli muzealnych, problemy konserwatorskie i techniczne, jakim muzea stawiają czoła, akty prawne dotyczące muzeów i ich interpretacja, recenzje wystaw i publikacji, a także wspomnienia pośmiertne poświęcone polskim muzealnikom. 
„Muzealnictwo” było redagowane w Dziale Zabytków Ruchomych KOBiDZ (Krajowego Ośrodka Badań i Dokumentacji Zabytków). Od 1 marca 2011 roku redagowanie zostało przejęte przez Narodowy Instytut Muzealnictwa i Ochrony Zbiorów (NIMOZ)
Linki zewnętrzne.
Czasopismo Muzealnictwo w Mazowieckiej Bibliotece Cyfrowej

</doc>
<doc id="1536546" url="https://pl.wikipedia.org/wiki?curid=1536546" title="The Promise">
The Promise



</doc>
<doc id="1536547" url="https://pl.wikipedia.org/wiki?curid=1536547" title="Ulica Woronicza w Warszawie">
Ulica Woronicza w Warszawie



</doc>
<doc id="1536549" url="https://pl.wikipedia.org/wiki?curid=1536549" title="Michaił Katkow">
Michaił Katkow

Michaił Katkow (ros. "Михаил Никифорович Катков", trl. Michaił Nikoforowicz Katkow; ur. w Moskwie, zm. tamże) – rosyjski dziennikarz, wydawca i działacz polityczny, uznawany za najbardziej wpływowego publicystę rosyjskiego drugiej połowy XIX wieku, inicjatora i twórcę nowoczesnego nacjonalizmu rosyjskiego.
Początki kariery.
Urodził się w rodzinie drobnego urzędnika. Osierocony wcześnie przez ojca był wychowywany przez matkę, z pochodzenia Gruzinkę, cierpiąc niedostatek i upokorzenia. Pomimo tego studiował na wydziale filozoficznym Uniwersytetu Moskiewskiego, który ukończył w 1838. Jako student uczestniczył w działalności tajnego kółka młodzieżowego Mikołaja Stankiewicza. Zbliżył się wtedy też do Wissariona Bielinskiego, Aleksandra Hercena i Michaiła Bakunina. Po zakończeniu studiów Katkow rozpoczął współpracę z redakcjami znanych periodyków o zabarwieniu liberalnym: „Moskowskij Nabludatiel” (1838-39) i „Otieczestwiennyje Zapiski” (1839-41). Następnie opuścił Rosję i studiował dwa lata na Uniwersytecie w Berlinie. W tym okresie zainteresował się ustrojem politycznym Anglii oraz zafascynował filozofią Schellinga i Hegla. W 1845 obronił pracę na Uniwersytecie Moskiewskim i został adiunktem przy katedrze filozofii. Kariery naukowej jednak nie zrobił i w latach pięćdziesiątych XIX wieku powrócił do publicystyki. W latach 1850-55 i 1863-87 redagował „Moskowskije Wiedomosti”, ponadto w latach 1856-87 współredagował „Russkij Wiestnik”. Redagując periodyki, początkowo starał się utrzymać kurs umiarkowany, lawirując między obozem rządzącym a ruchem rewolucyjno-demokratycznym.
Zmiana stosunku do Polski i Polaków.
W tym czasie jego stosunek do Polaków był życzliwy – zatrudniał ich i przyjmował na salonach; uchodził też za wielbiciela twórczości Adama Mickiewicza. Zmianę przyniósł rok 1862. Wzrost nastrojów patriotycznych w Królestwie Polskim oraz pogłębienie się postaw nacjonalistycznych przy zaniku nastrojów rewolucyjnych w społeczeństwie rosyjskim zdecydowało, że Katkow przeszedł na pozycje nacjonalistyczne, antypolskie i antydemokratyczne, mając przy tym pełne poparcie władz rosyjskich, a jako swój atut – dużą znajomość spraw polskich i Polaków. Rozpoczął wojnę publicystyczną ze swoim dawnym kolegą, a ówcześnie największym krytykiem ustroju Rosji i przyjacielem Polski, Aleksandrem Hercenem, którego uznał za swojego głównego wroga. Wybuch powstania styczniowego sprawił jednak, że za swoich pierwszoplanowych przeciwników uznał Polaków i ich dążenia niepodległościowe. Poparł ideę stłumienia powstania wszelkimi dostępnymi metodami i całkowitej unifikacji ziem Królestwa Polskiego z Rosją. W swoich publikacjach przeciwstawiał jednocześnie polską szlachtę i duchowieństwo katolickie, marzące o niepodległej Polsce, szaremu ludowi polskiemu, mającemu rzekomo wiernie stać przy swoim prawowitym władcy, czyli carze Rosji. Snuł posępny obraz polskiego spisku i intrygi szlachecko-jezuickiej, ogarniających wszystkie szczeble aparatu rządowego. To pod jego wpływem odwołano pojednawczego w stosunku do Polaków namiestnika Królestwa Polskiego wielkiego księcia Konstantego Mikołajewicza i mianowano Michaiła Murawiowa generał-gubernatorem wileńskim.
Znaczenie.
Po upadku powstania Katkow zwalczał nadal w swojej publicystyce wszelkie prądy demokratyczne, rewolucyjne, był obrońcą samodzierżawia, domu panującego Romanowych i jedności Rosji pod przewodnictwem cara oraz rusyfikacji narodów nierosyjskich. Szczyt kariery Katkowa datuje się na okres rządów cara Aleksandra III Romanowa. Katkow stał się wówczas ojcem duchowym tzw. kontrreform, zmian mających na celu umocnienie rządów carskich. Obok Dmitrija Tołstoja i Konstantina Pobiedonoscewa (których zresztą silnie wspierał w swoich gazetach) uchodził za czołową postać rosyjskiego nurtu konserwatywno-nacjonalistycznego drugiej połowy XIX wieku, nadając mu przez lata ideowy kierunek. Był jednocześnie silnie zwalczany przez przedstawicieli rosyjskiego nurtu demokratycznego i liberalnego. Prowadzone przez niego publikatory stały się organami nacisku politycznego w duchu zachowawczym na rządzących, nie cofając się nawet przed krytykowaniem poczynań rządu, o ile nie wydawały mu się wystarczające konsekwentne i antydemokratyczne. W związku z tym sam Katkow uznawany jest współcześnie za ojca chrzestnego czwartej władzy, czyli dziennikarstwa politycznego, w Rosji. Publicystyka jego miała często charakter zmienny i koniunkturalny, w zależności od chwilowych fascynacji i zapatrywań, zawsze jednak rozpatrywanych w duchu konserwatywnym.
Ostatnie lata.
W ostatnich latach swojego życia cierpiał na wiele dolegliwości m.in. na reumatyzm. Mimo tego pracował bardzo dużo, ogarnięty poczuciem misji, jaką sobie wiele lat wcześniej narzucił. Zmarł z powodu raka żołądka w Moskwie i został pochowany na cmentarzu przy monasterze św. Aleksego (zlikwidowanym w latach 30. XX wieku przez władze sowieckie, mogiła została zniszczona).
Po śmierci Katkowa wdowa po nim wydała "Полное собрание передовых статей Московских Ведомостей", zbiór artykułów Katkowa, zamieszczonych w „Moskiewskich Wiedomostiej”, w 25 tomach.

</doc>
<doc id="1536551" url="https://pl.wikipedia.org/wiki?curid=1536551" title="Mentha x citrata">
Mentha x citrata



</doc>
<doc id="1536552" url="https://pl.wikipedia.org/wiki?curid=1536552" title="Szwedzki Młyn">
Szwedzki Młyn

Szwedzki Młyn (Młyn Prochowy) – pozostałości średniowiecznego młyna zbożowego nad strumieniem Chojnówka, przy Drodze Chojnowskiej w Puszczy Bukowej pod Szczecinem.
Uroczysko Szwedzki Młyn położone jest na obszarze Szczecińskiego Parku Krajobrazowego „Puszcza Bukowa” w rezerwacie przyrody "Bukowe Zdroje".
Młyn zbudowany został w XIII w. Od 1274 jego właścicielami byli cystersi z Kołbacza. Podczas wojny trzydziestoletniej Szwedzi produkowali tu proch. Po zakończeniu działań wojennych młyn powrócił do swej pierwotnej funkcji, pełniąc ją aż do roku 1828, kiedy to nowym właścicielem został Friedrich Jaeckel. Poddał on młyn gruntownej przebudowie przystosowując go do produkcji papieru (wytwarzano tu m.in. worki papierowe dla cementowni "Stern" w pobliskim osiedlu Szczecin-Zdroje).
W 1880 – nowy właściciel – "Johannes Baumeister" przekształcił młyn w gospodę turystyczną. Wkrótce stała się ona popularnym miejscem na trasie niedzielnych spacerów ówczesnych mieszkańców Szczecina. Po zakończeniu II wojny światowej obiekt nie został zagospodarowany i z czasem popadł w całkowitą ruinę.
Obecnie widoczne są tylko fragmenty przyziemia budynku przy Młyńskiej Górze, po zachodniej stronie Drogi Chojnowskiej oraz pozostałości po stawie młynarskim i zastawce spiętrzającej niegdyś wodę.
Leśny cmentarz rodziny Jaeckel.
100 m na południowy wschód od Szwedzkiego Młyna, na niewielkim wzniesieniu cmentarzyk rodziny Jaeckel, z XIX w, właścicieli młyna. Zachowała się leżąca kamienna płyta nagrobna kobiety, "Friederike Jaeckel" 1790-1871 (od południowego zachodu) oraz skromny pomnik upamiętniający poległego 15 czerwca 1918 we Francji, "Ottona Jaeckel" (po stronie północno-wschodniej), pomiędzy nimi wysoki, metalowy krzyż.

</doc>
<doc id="1536553" url="https://pl.wikipedia.org/wiki?curid=1536553" title="Parafia Zaśnięcia Przenajświętszej Bogurodzicy w Gryficach">
Parafia Zaśnięcia Przenajświętszej Bogurodzicy w Gryficach

Parafia Zaśnięcia Przenajświętszej Bogurodzicy – parafia prawosławna w Gryficach, w dekanacie Szczecin diecezji wrocławsko-szczecińskiej, siedziba dziekana.
Na terenie parafii funkcjonuje 1 cerkiew:
Historia.
Parafia powstała w 1953, wskutek przesiedleń ludności prawosławnej w ramach Akcji „Wisła”. Od 29 listopada 1954 użytkuje okazały neogotycki kościół przy ulicy Nowy Świat 1, stopniowo remontowany (najwięcej prac wykonano w latach 1987–1992) i przystosowywany do potrzeb liturgii prawosławnej (ikonostas umieszczono dopiero w 2009). Część wyposażenia pochodzi z cerkwi w Dolicach.
W 2013 parafia liczyła kilkanaście rodzin.

</doc>
<doc id="1536554" url="https://pl.wikipedia.org/wiki?curid=1536554" title="Leandro Machado (piłkarz)">
Leandro Machado (piłkarz)

Leandro, właśc. Leandro Machado (ur. 22 marca 1976 w Santo Amaro da Imperatriz w stanie Santa Catarina) – brazylijski piłkarz występujący na pozycji napastnika.
Kariera piłkarska.
Kariera klubowa.
Jest wychowankiem klubu SC Internacional, w którym rozpoczął karierę piłkarską. Tam też zauważyli go skauci z Europy. Jako 20-latek zadebiutował w Valencii. Często zmieniał kluby. W jego karierze zawodowej są występy w takich znanych klubach jak Sporting CP, CD Tenerife, CR Flamengo, CD Santa Clara, Dynamo Kijów, Querétaro FC, Santos FC, Club Olimpia. Jest pierwszym brazylijskim piłkarzem, który grał w Dynamie Kijów. Występował też w K-League w składzie południowokoreańskim Ulsan Hyundai. W 2008 zakończył karierę piłkarską w barwach klubu Sport Recife.
Kariera reprezentacyjna.
Leandro rozegrał 2 mecze i strzelił 1 gola w reprezentacji Brazylii.

</doc>
<doc id="1536556" url="https://pl.wikipedia.org/wiki?curid=1536556" title="Hans-Valentin Hube">
Hans-Valentin Hube

Hans-Valentin Hube (ur. 29 października 1890 w Naumburg (Saale), zm. 21 kwietnia 1944 w Obersalzbergu) – niemiecki oficer w stopniu generała, służył w armii podczas pierwszej i drugiej wojny światowej. Jeden z 27 oficerów odznaczonych Krzyżem Rycerskim Krzyża Żelaznego z Liśćmi Dębowymi, Mieczami i Diamentami. Zginął w katastrofie lotniczej.
Wiosną 1944, dowodząc 1 Armią Pancerną, udało mu się przerwać pierścień radzieckiego okrążenia i dołączyć na północ od Czerniowców do pozostałych jednostek niemieckich. Wyrażajac swoje uznanie, Hitler awansował go do stopnia generała pułkownika i nadał Brylanty do posiadanego Krzyża Rycerskiego, rozważając ponadto zamiar mianowania Hubego na stanowisko naczelnego dowódcy wojsk lądowych. Tragiczna śmierć generała zniweczyła te zamiary. 

</doc>
<doc id="1536557" url="https://pl.wikipedia.org/wiki?curid=1536557" title="Kościół św. Jerzego w Pasłęku">
Kościół św. Jerzego w Pasłęku

Kościół św. Jerzego, a zarazem cerkiew św. Onufrego – ewangelicko-augsburski kościół filialny i prawosławna cerkiew parafialna w Pasłęku.
Historia.
Ewangelicki kościół św. Jerzego został zbudowany na obrzeżach Pasłęka jako świątynia szpitalna, na miejscu XV-wiecznej kaplicy cmentarnej, zniszczonej całkowicie podczas wojny polsko-krzyżackiej w 1520. Wznoszony był od lat 80. XVI w. do r. 1592. Sześć lat później zakończono natomiast prace nad wystrojem wnętrza; datę końcową – 12 maja 1598 – umieszczono na jednej z kolumn podtrzymujących emporę. Świątynia była związana z położonym w jej sąsiedztwie cmentarzem, otwartym w 1592.
W XVIII w. kościół, pełniąc nadal dotychczasowe funkcje świątyni cmentarnej, stał się również ośrodkiem duszpasterstwa wojskowego. Podczas wojny francusko-rosyjskiej w 1812 został zaadaptowany na spichlerz, w rezultacie został poważnie zniszczony. W związku z tym rozważano jego rozbiórkę, ostatecznie jednak w 1822 zebrano fundusze na remont i dokonano renowacji obiektu, wtedy też wzniesiono ścianę zachodnią.
Kościół pozostał czynny po 1945 jako filiał parafii ewangelicko-augsburskiej w Olsztynie. Po 1956 liczba wiernych tego wyznania w mieście poważnie spadła, zaś w latach 60. XX wieku zlikwidowano sąsiadujący z kościołem cmentarz, urządzając na tym terenie park. Świątynię wpisano do rejestru zabytków 10 października 1956 pod nr A-174.
Od 1966 obiekt jest użytkowany wspólnie przez parafię ewangelicko-augsburską i parafię prawosławną św. Onufrego w Pasłęku, erygowaną w 1949 na potrzeby ludności ukraińskiej przesiedlonej podczas Akcji „Wisła” i do tej pory dysponującą jedynie cerkwią domową. Wtedy też został z funduszy PAKP odremontowany. Od 1989 kościół pasłęcki jest filiałem parafii ewangelicko-augsburskiej w Ostródzie. Od 1991 świątynia formalnie jest współwłasnością protestantów i prawosławnych.
Obiekt był remontowany w 1997 i ponownie w 2010.
Architektura.
Bryła budynku.
Kościół zbudowany został w konstrukcji ryglowej na planie zbliżonym do krzyża greckiego. Posiada drewniany szkielet z ceglanym wypełnieniem tynkowanym na biało, jedynie jego elewację zachodnią zbudowano z kamieni polnych. Najstarszym elementem budynku jest ściana wschodnia, która pozostała ze zniszczonej w pożarze XV-wiecznej kaplicy. Była ona pierwotnie zwieńczona trójkątnym szczytem, być może o formie schodkowej, który następnie przebudowano na niewielką wieżyczkę z dzwonem. Obiekt położony jest na kamiennym cokole. Dach świątyni jest dwuspadowy, kryty dachówką. Kruchta z wejściem do budynku znajduje się po stronie północnej.
Na elewacji świątyni oraz w jej wnętrzu znajdują się XVII- i XVIII-wieczne płyty nagrobne. Nowsze, XIX-wieczne nagrobki, znajdują się w sąsiedztwie obiektu. Na jego teren prowadzi XIX-wieczna klasycystyczna brama.
Wnętrze.
Od momentu, gdy budynek sakralny zaczął być użytkowany przez dwie wspólnoty wyznaniowe, jego jednoprzestrzenne wnętrze podzielono na część ewangelicką (wschodnią) i prawosławną (zachodnią)
W części użytkowanej przez ewangelików znajduje się XVII-wieczny ołtarz główny. Jest to tryptyk z centralnie położonym obrazem Ukrzyżowania oraz scenami ofiary Izaaka i wywyższenia węża miedzianego na skrzydłach. Na obrazie Ukrzyżowania widoczne są również postacie fundatorów. Przed II wojną światową ołtarz był dodatkowo zdobionymi kolumnami, a jego nastawę wieńczyły rzeźby, z których najstarsze były średniowieczne wyobrażenia apostołów Piotra i Jana (następnie jedna z tych figur przeniesiona została na ambonę).
Na wyposażeniu kościoła pozostaje również ambona z baldachimem z napisem Ecce Homo, portret Marcina Lutra z 1823 oraz organy z połowy XVIII w.. Na emporach świątyni, skonstruowanych w latach 1596–1772, znajdują się sceny biblijne i symboliczne opatrzone napisami wyjaśniającymi – wyobrażenia te zakrywa cerkiewny ikonostas. Ikonostas jest dwurzędowy. Po jego prawej stronie w cerkwi znajduje się Golgota.
W przedsionku kościoła znajduje się rzeźbiona grupa Chrystusa w Ogrójcu.

</doc>
<doc id="1536560" url="https://pl.wikipedia.org/wiki?curid=1536560" title="Proso perłowe">
Proso perłowe



</doc>
<doc id="1536562" url="https://pl.wikipedia.org/wiki?curid=1536562" title="Zeitschrift für die gesamte Neurologie und Psychiatrie">
Zeitschrift für die gesamte Neurologie und Psychiatrie

Zeitschrift für die gesamte Neurologie und Psychiatrie – niemieckie czasopismo medyczne poświęcone psychiatrii i neurologii, wydawane przez wydawnictwo Springera w latach 1910–1921. Założycielami i redaktorami naczelnymi byli Alois Alzheimer i Max Lewandowsky. Czasopismo było oficjalnym wydawnictwem Berliner Gesellschaft für Psychiatrie und Nervenkrankheiten.
Archiwalne roczniki czasopisma dostępne są na stronie wydawnictwa.
Po 1921 uległo połączeniu z Archiv für Psychiatrie und Nervenkrankheiten i ukazywało się jako jego część referatowa, pod tytułem
„Zentralblatt für die gesamte Neurologie und Psychiatrie”.

</doc>
<doc id="1536565" url="https://pl.wikipedia.org/wiki?curid=1536565" title="Smart mob">
Smart mob



</doc>
<doc id="1536569" url="https://pl.wikipedia.org/wiki?curid=1536569" title="Zanikowe zapalenie nosa świń">
Zanikowe zapalenie nosa świń

Zanikowe zapalenie nosa świń (łac. "Rhinitis atrophica suum") – choroba świń wywoływana przez bakterie "Pasteurella multocida" oraz "Bordetella bronchiseptica". Choroba ta powoduje zaburzenia w rozwoju świń oraz deformację nosa i ryja.
Objawy.
Przebieg choroby jest zwykle przewlekły. W związku z tym pierwsze objawy kliniczne obserwuje się u prosiąt 6-8 tygodniowych. Występuje krwawienie z nosa. Również z nosa ma miejsce wyciek surowiczy przechodzący w śluzowy lub w śluzowo-ropny. Wskutek występującego świądu świnie obcierają się ryjem o różne przedmioty. Występuje również kichanie i prychanie. Po dalszych kilku tygodniach choroby dochodzi do deformacji ryja. Zostaje zahamowany wzrost kości szczęki. Jest ona krótsza od żuchwy. Następuje marszczenie się skóry za tarczą ryja.
Zmiany anatomopatologiczne.
Choroba charakteryzuje się zanikiem małżowin nosowych. Stopień zaniku może być różny. W powiększonych w ten sposób jamach nosowych występują złogi mas śluzowo-ropnych, czasami dodatkowo wymieszanych z krwią. Przegroda nosowa może być zgrubiała i wykrzywiona. Może nastąpić odwapnienie zębów. Przy powikłaniach mogą nastąpić zmiany zapalne w prawie wszystkich narządach.
Rozpoznawanie.
Chorobę dość łatwo rozpoznać u zwierząt młodych. Zwierzęta starsze chorują bez wyraźnych objawów, w związku z tym rozpoznanie prawidłowe tej choroby jest trudne. Badaniem pomocnym są zdjęcia RTG zatok nosowych.
Obecnie najlepszą metodą wykrycia ZZZN jest badanie laboratoryjne testem ELISA.
Rozpoznanie różnicowe.
Należy wykluczyć zapalenie płuc oraz zapalenia błony śluzowej nosa na tle niezakaźnym.
Leczenie.
Polepszenie warunków bytowania oraz jakości karmy w połączeniu z kuracją antybiotykową powoduje poprawę stanu zdrowia.
Zapobieganie.
Dobre warunki środowiskowo-żywieniowe, wczesne usuwanie z chlewni zwierząt chorych. Selektywne usuwanie z chlewni macior, których potomstwo jest podatne na tę chorobę. Autoszczepionki ze szczepów chorobotwórczych.

</doc>
<doc id="1536571" url="https://pl.wikipedia.org/wiki?curid=1536571" title="Technohead">
Technohead

Greater Than One to brytyjski zespół grający muzykę taneczną, m.in. w gatunkach happy hardcore, rave, gabber oraz techno.
Zespół został założony przez małżeństwo Lee Newman oraz Michaela Wellsa w 1985 roku. Stworzyli wspólnie wiele albumów pod tym oraz innymi nazwami: Tricky Disco, GTO, John + Julie, Church of Extacy, Signs of Chaos, T.D.5, Salami Brothers, Killout Squad, Technohead oraz L.E.D.. Kilka z ich singli osiągnęło komercyjny sukces. Od śmierci Newman (4 sierpnia 1995) na raka, jej mąż, Wells, kontynuował ich pasję pod kilkoma z poprzednich pseudonimów oraz jako The Man i S.O.L.O..
Historia duetu.
W 1985 roku Lee Newman i Michael Wells spotkali się na Royal College of Art w Londynie, założyli formację Greater Than One i wydali swoje pierwsze nagranie "Kill the pedagogue" na kasecie. W ciągu drugiej połowy lat 80. zorganizowali artystyczną wystawę, której akompaniowała ich muzyka. Między 1987 a 1990 powstały cztery kolejne albumy.
Ich pierwszym singlem, który odniósł sukces, było transowe nagranie zatytułowane "Pure" wydane przez wytwórnię Chrisalis Records pod nazwą GTO.
W 1995 Technohead wydało płytę "Headsex", zawierającą największy hit tego duetu: "I Wanna Be a Hippy". Do niego powstał teledysk, przedstawiający trzech członków subkultury Gabber z nadmuchanymi młotkami, ścigających hipisa uciekającego na rowerze po parku. Teledysk osiągnął pierwsze miejsce w 12 różnych krajach, m.in. w Niemczech, Szwajcarii, Belgii, i Holandii, a także 6 miejsce w Wielkiej Brytanii.
Znanymi tworami Technohead są również "Happy Birthday", osiągające 18 miejsce w kwietniu 1996 w Wielkiej Brytanii oraz "Banana-na-na", osiągające 64 miejsce w październiku tegoż roku.
Wells samotnie nagrał wiele singli oraz trzy albumy, w tym dwa nowe single Tricky Disco w lutym 2007 roku.

</doc>
<doc id="1536574" url="https://pl.wikipedia.org/wiki?curid=1536574" title="Sektor gospodarki">
Sektor gospodarki

Sektor gospodarki – ogół przedsiębiorstw wytwarzających wyroby lub usługi o podobnym przeznaczeniu. Kryterium wyodrębnienia danego sektora jest korzystanie przez jego uczestników z tych samych technologii, tych samych źródeł zaopatrzenia oraz zaspokajanie tych samych potrzeb nabywców.
Teoria rozwoju gospodarczego trzech sektorów.
Według jednego z podziałów, wyróżnia się trzy sektory główne gospodarki:
Niekiedy wyodrębniany jest jeszcze sektor czwarty – obejmujący zdobywanie, przetwarzanie i dostarczanie informacji.
Taki podział opiera się stworzonej w latach trzydziestych XX wieku teorii trzech sektorów, wyjaśniającej ścieżki rozwoju gospodarczego, jakimi podążają wszystkie gospodarki narodowe. W myśl tej teorii rozwój ekonomiczny krajów podzielony jest chronologicznie na trzy etapy:
Po rewolucji informacyjnej coraz częściej dostrzega się wagę informacji w rozwoju światowej gospodarki, stąd coraz liczniej pojawiają się propozycje wyróżnienia czwartego etapu – gospodarki opartej na wiedzy. Kluczową rolę mają w niej odgrywać wysoko wykształceni pracownicy i dostęp do informacji, natomiast praca przy produkcji przemysłowej ma być w coraz większym zakresie zautomatyzowana.

</doc>
<doc id="1536575" url="https://pl.wikipedia.org/wiki?curid=1536575" title="Cerkiew Narodzenia Najświętszej Maryi Panny w Pasłęku">
Cerkiew Narodzenia Najświętszej Maryi Panny w Pasłęku

Cerkiew Narodzenia Najświętszej Maryi Panny w Pasłęku – pasłęcka cerkiew greckokatolicka, dawny neogotycki kościół Świętego Józefa z 1855 roku, rozbudowany w latach 1909–1910. 
Budowniczym kościoła był Gustaw George. Po 1945 użytkowany był jako kaplica cmentarna. Od 1959 odprawiano w kościele nabożeństwa greckokatolickie. Od 1992 jest własnością unitów. Od 1995 w cerkwi mieści się ikonostas. Świątynia mieści się przy ulicy księdza Bazylego Hrynyka.

</doc>
<doc id="1536577" url="https://pl.wikipedia.org/wiki?curid=1536577" title="Centrum Onkologii im. prof. Franciszka Łukaszczyka w Bydgoszczy">
Centrum Onkologii im. prof. Franciszka Łukaszczyka w Bydgoszczy

Centrum Onkologii im. prof. Franciszka Łukaszczyka – kompleks onkologiczny znajdujący się w Bydgoszczy w dzielnicy Fordon. Od 2002 r. posiada filię we Włocławku.
Charakterystyka.
Szpital dysponuje 300 łóżkami. Rocznie hospitalizowanych jest ok. 17 tys. pacjentów. W swojej strukturze szpital posiada m.in. 11 oddziałów (w tym 7 klinicznych), 12 zakładów, 22 poradnie specjalistyczne, 9 sal operacyjnych wyposażonych w najnowszą aparaturę oraz 5-stanowiskową salę wybudzeń. Każdy pokój dla pacjentów wyposażony jest w osobną łazienkę, toaletę, telewizor i dostęp do Internetu. Pacjenci jadają w eleganckiej restauracji, w której sami wybierają z oferty składniki posiłków i sami decydują, ile chcą zjeść. Jest jednym z nielicznych w Polsce i jedynym w województwie szpitalem wyposażonym w PET-CT Biograph. Szpital od lat 90. XX w. uzyskuje liczne certyfikaty jakości oraz wysokie miejsca w rankingach krajowych i międzynarodowych. W 2003 r. jako pierwszy szpital w kraju został uhonorowany godłem promocyjnym Teraz Polska, a w rankingach „Bezpieczny Szpital” w latach 2004–2007 zajmował pierwsze miejsce w Polsce.
W 2016 w szpitalu wykonano 5427 operacje, a w 2018 miało ich miejsce 6182. W marcu 2019 administracja ogłosiła plan rozbudowy szpitala m.in. o blok operacyjny z 8 nowymi salami operacyjnymi i 16 dodatkowymi stanowiskami intensywnej opieki. Przedstawiono również plany rozbudowy działu anestezjologii, centralnej sterylizacji, apteki, zakładu patologii nowotworów, zakładu diagnostyki obrazowej i endoskopii.
Organem tworzącym dla szpitala jest samorząd województwa kujawsko-pomorskiego.
Historia.
Od 1945 r. leczenie radem i promieniowaniem rentgenowskim przeprowadzano w Zakładzie Radiologii, a od 1949 r. w Oddziale Rentgenoterapii Szpitala Miejskiego im. dr A. Jurasza. W 1963 r. przy szpitalu powstał pawilon Oddziału Onkologii sfinansowany przez fundację Sue Ryder. Niedługo potem w szpitalu powstał 22-łóżkowy pododdział chirurgii onkologicznej pod kierownictwem dr Jacka Śniegockiego. Pod koniec 1975 roku podjęto decyzję o budowie Regionalnego Centrum Onkologii w Bydgoszczy dla województw: bydgoskiego, toruńskiego, włocławskiego, olsztyńskiego i pilskiego. Projekt opracował mgr inż. arch. Marian Parysek z bydgoskiego „Miastoprojektu”. Realizacja opóźniła się ze względu na kryzys gospodarczy, brak materiałów i tzw. mocy przerobowych. Budowę szpitala rozpoczęto ostatecznie w maju 1983 r. w dzielnicy Fordon, w miejscu, gdzie w planach urbanistycznych przewidywano kompleks leczniczy (szpital kolejowy, dziecięcy, onkologiczny, psychiatryczny). W styczniu 1985 r. Wojewoda Bydgoski powołał Szpital Onkologiczny w Budowie. 15 marca 1990 r. powołano do życia Regionalne Centrum Onkologii (RCO) – Szpital w Bydgoszczy. Od stycznia przyjmowano już ambulatoryjnie pacjentów w Zakładzie Teleradioterapii. Pod koniec 1993 r. otwarto oddziały: Chemioterapii (dr Jerzy Tujakowski), Radioterapii (dr Benedykt Szamocki), Ginekologii Zachowawczej (dr Jerzy Sukowski), Brachyterapii (dr Anna Kuźmińska). 26 marca 1994 r. szpital uroczyście otwarto, lecz prace wykończeniowe trwały do 1996 r., kiedy otwarto oddziały: Chirurgii Onkologicznej oraz Anestezjologii i Intensywnej Terapii.
Od 1994 r. przy szpitalu działa również placówka opieki paliatywnej Dom Sue Ryder w Bydgoszczy, która w 2000 r. usamodzielniła się jako Regionalny Zespół Opieki Paliatywnej - Dom Sue Ryder. W 1999 r. rozpoczął działalność Zakład Medycyny Nuklearnej, a w rozbudowanym Zakładzie Teleradioterapii uruchomiono linię terapeutyczną. W 2001 r. powstał Zakład Profilaktyki i Promocji Zdrowia. W 2002 r. otwarto Pracownię Rezonansu Magnetycznego, a także Centrum Diagnostyczno Lecznicze – filię RCO we Włocławku. 28 sierpnia 2003 r. zmieniono nazwę na Centrum Onkologii i otwarto pierwszą w Polsce Pracownię Pozytonowej Tomografii Emisyjnej PET-CT.
W 2008 r. przy szpitalu otwarto hotel Pozyton. W latach 2011–2013 zbudowano Park Aktywnej Rehabilitacji i Sportu (PARiS), w 2013 r. rozpoczęto budowę Innowacyjnego Forum Medycznego, a rok później Polikliniki Centrum oraz Zakładu Radioterapii we Włocławku.
Struktura organizacyjna.
Przychodnia.
Przy szpitalu funkcjonuje przychodnia z 12 poradniami specjalistycznymi: 
Patron.
Patronem szpitala od 1994 roku jest prof. Franciszek Łukaszczyk (1897–1956) – lekarz, uczeń Marii Curie-Skłodowskiej, pionier radiolecznictwa, współzałożyciel Instytutu Radowego w Warszawie.

</doc>
<doc id="1536582" url="https://pl.wikipedia.org/wiki?curid=1536582" title="Nicoleta Grasu">
Nicoleta Grasu

Nicoleta Grasu (wcześniej jako Nicoleta Grădinaru, ur. 11 września 1971 w Secuieni) – rumuńska lekkoatletka, specjalizująca się w rzucie dyskiem.
W 1990 uplasowała się na szóstym miejscu podczas mistrzostw świata juniorów. Na igrzyskach olimpijskich w Barcelonie zajęła 13. miejsce w eliminacjach i nie awansowała do finału. W swoim debiucie na mistrzostwach świata (w 1993 roku w Stuttgarcie) była siódma, a rok później zajęła czwartą lokatę w mistrzostwach Europy. Nie udało jej się wywalczyć awansu do finału mistrzostw świata w 1995 roku. Uplasowała się na siódmej pozycji igrzysk olimpijskich w Atlancie (1996). Po zajęciu dziesiątego miejsca na kolejnych mistrzostwach globu w oraz brązu uniwersjady w 1997 zdobyła w 1998 roku brązowy medal mistrzostw Starego Kontynentu. Broniła barw Europy w zawodach pucharu świata w 1998 roku zajmując w nich drugie miejsce. W 1999 roku wygrała uniwersjadę oraz stanęła na najniższym stopniu podium podczas światowego czempionatu w Sewilli. Dziewiętnaste miejsce w eliminacjach nie dało jej awansu do finału igrzysk olimpijskich w 2000 roku. W 2001 roku została wicemistrzynią świata oraz wygrała igrzyska frankofońskie. Szósta zawodniczka igrzysk olimpijskich w Atenach (2004) oraz piąta mistrzostw świata w Helsinkach (2005). Wywalczyła medale na czterech kolejnych imprezach: brązowe na mistrzostwach Europy w 2006, mistrzostwach świata w 2007 oraz 2009 oraz srebrny na mistrzostwach Europy w 2010. W międzyczasie Grasu zajęła 12. miejsce w Pekinie podczas igrzysk olimpijskich. Na koniec sezonu 2010 była szósta w pucharze interkontynentalnym. Wielokrotna reprezentantka Rumunii w meczach międzypaństwowych, pucharze Europy, zimowym pucharze w rzutach lekkoatletycznych oraz w drużynowych mistrzostwach Starego Kontynentu. Medalistka mistrzostw kraju oraz mistrzostw krajów bałkańskich. Jej mężem jest były rumuński dyskobol Costel Grasu.
Rekord życiowy: 68,80 (7 sierpnia 1999, Poiana Brašov).

</doc>
<doc id="1536583" url="https://pl.wikipedia.org/wiki?curid=1536583" title="Powstanie listopadowe na ziemiach zabranych">
Powstanie listopadowe na ziemiach zabranych

Powstanie listopadowe na ziemiach zabranych (także powstanie listopadowe na Litwie, Żmudzi i Rusi Białej) – walki regularnych formacji Wojska Polskiego i polskich partii powstańczych jakie miały miejsce w czasie powstania listopadowego na obszarze północno-zachodniej części ziem zabranych.
Tło.
Po wybuchu powstania w Królestwie Kongresowym, Rosjanie postanowili je odciąć od potencjalnego zaplecza powstańczego na ziemiach zabranych, wcielonych bezpośrednio do Imperium Rosyjskiego. 1 grudnia 1830 władze rosyjskie wprowadziły stan wojenny w guberni wileńskiej, grodzieńskiej, mińskiej i w obwodzie białostockim, aresztując potencjalnych przywódców insurekcji. Obszary te podporządkowano głównodowodzącemu wojsk rosyjskich feldmarszałkowi Iwanowi Dybiczowi Zabałkańskiemu. Skonfiskowano broń pozostającą w rękach prywatnych, uwięziono i zesłano na Syberię podejrzanych o przygotowywanie wystąpień zbrojnych.
Już w grudniu 1830 opinia publiczna bezskutecznie domagała się od dyktatora generała Józefa Chłopickiego wkroczenia z wojskiem na Litwę, by w ten sposób sparaliżować działania zaczepne wojsk rosyjskich w Królestwie. Chłopicki stracił tym samym możliwość rozbicia VI Korpusu generała Grigorija Rosena. Podstawą operacyjną wojsk rosyjskich rzuconych przeciwko Królestwu była linia Grodno–Białystok–Brześć.
Na początku 1831 na Litwie rozpoczęto w poszczególnych powiatach przygotowania do wybuchu powstania. W Wilnie powołano tak zwany Komitet Główny zwany także Rządem Polskim Tymczasowym na Litwie, Centralnym Komitetem Wileńskim lub Najwyższym Komitetem, który starał się utrzymywać kontakty z władzami powstańczymi w Warszawie i tworzącymi się tajnymi komitetami powiatowymi. W jego skład weszli: Antoni Gorecki, Stanisław Szumski, Ludwik Zambrzycki, Edward Römer, Justyn Hrebnicki, Michał Baliński i Leon Rogalski.
Sejm powstańczy wyrażał pragnienie przyłączenia do Królestwa ziem przedrozbiorowych, zagarniętych przez Rosję. Po przyjęciu 25 stycznia 1831 uchwały o detronizacji cesarza Mikołaja I z tronu polskiego Sejm wydał odezwę do mieszkańców ziem zabranych, która głosiła między innymi: "Bracia Litwini, Wołynia, Ukrainy i Podola! Wy którzy jesteście z nami, bierzcie za oręż, który wam podajemy. Z polecenia naszego twórzcie bratnie hufce i spieszcie z nami do ziem waszych, ażeby ujarzmionych ziomków wyswobodzić".19 maja 1831 Sejm podjął uchwałę "O reprezentacji Litwy i Rusi", mocą której przyznał reprezentację parlamentarną mieszkańcom ziem zabranych.
Wybuch.
Na Żmudzi po ogłoszeniu 9 lutego 1831 ukazu o poborze rekruta wybuchło wrzenie wśród chłopstwa. Mężczyźni masowo ukrywali się w lasach, gdzie rozpoczynano tworzenie powstańczych oddziałów zbrojnych. W Sałantach i Ginteliszkach miały miejsca pierwsze wystąpienia ludowe. 26 marca powstańcy opanowali Rosienie, 28 marca Telsze, Szawle i Poniewież, 2 kwietnia Janów, 7 kwietnia Wiłkomierz. Rozbrajano rosyjskie garnizony, tworzono własne struktury administracji, rozpisywano pobór jednego piechura z dwóch dymów i jednego kawalerzysty z dziesięciu dymów. W Rosieniach powołano Rząd Tymczasowy, na którego czele stanęli: Juliusz Gruszewski, Józef Rymkiewicz i Ignacy Staniewicz. Ezechiel Staniewicz został naczelnikiem powiatu rosieńskiego.
W powiecie upickim powołano Rząd Tymczasowy w Poniewieżu. W powiecie wiłkomierskim operowały oddziały powstańcze Michała Lisieckiego, Ferdynanda Grotkowskiego, Jana Horodeńskiego, Cezarego i Emilii Platerów. W powiecie kowieńskim na czele powstania stanął Maurycy Prozor. W kwietniu 1831 Rosjanie przeprowadzili brutalną pacyfikację Kowieńszczyzny, paląc żywcem zamkniętych w domach miejscowych rolników. 29 kwietnia oddział Prozora stoczył zaciętą bitwę pod Kiejdanami.
W powiecie święciańskim powstał Tymczasowy Rząd Powstańczy pod przewodnictwem Wincentego Bortkiewicza.
Powstanie ogarnęło także powiat wileński. 4 kwietnia powstała Oszmiana, 11 kwietnia Święciany, poruszył się powiat brasławski. 14 kwietnia wojska rosyjskie pod dowództwem generała Macieja Chrapowickiego dokonały rzezi cywilnej ludności Oszmiany. W guberni mińskiej powstał powiat dziśnieński, a powstańcom udało się przejściowo zająć Wilejkę.
W guberni grodzieńskiej ośrodkiem koncentracji sił powstańczych była Puszcza Białowieska, gdzie przechwytywano znaczne i silnie eskortowane transporty wojsk rosyjskich.
Naczelnikiem sił zbrojnych powstania litewskiego wybrano Karola Teofila Załuskiego, który na czele 7 tysięcy ludzi skoncentrowanych w okolicach Wilna w dniach 17–18 kwietnia przeprowadził nieudany szturm miasta.
W maju oddział Onufrego Jacewicza stoczył przegraną bitwę pod Połągą. Opanowanie tego miasta mogłoby zapewnić powstańcom dostęp do Morza Bałtyckiego, którędy miał przybyć transport broni, zakupionej w Wielkiej Brytanii.
Oddziały powstańcze porzuciwszy zamiary opanowania głównych centrów komunikacyjnych, przeszły do działań typowo partyzanckich, nękając wojska rosyjskie.
Znaczenie strategiczne.
Opanowanie Żmudzi przecięło armii rosyjskiej drogi z Petersburga do Tylży i z Dyneburga do Kowna, będące liniami zaopatrzenia dla zgrupowania Dybicza. Na początku kwietnia utworzono wzmocnioną posiłkami pochodzącymi z głębi Rosji Armię Rezerwową hrabiego Piotra Aleksandrowicza Tołstoja. Dybicz, by zabezpieczyć swoje tyły, zmuszony został do przerzucenia około 30 tysięcy żołnierzy dla związania partyzantki litewskiej. W dodatku pozbawiony został posiłków, ponieważ trzecie bataliony korpusów armii czynnej weszły w skład Armii Rezerwowej Tołstoja. Powstanie litewskie odcięło także zaopatrzenie dla wojsk Dybicza, które zmuszone zostały do aprowizacji na terenie Królestwa, co uniemożliwiało ich koncentrację w jednym miejscu. W ten sposób powstańcy litewscy, wiążąc część sił wroga i pogarszając jego położenie, doprowadzili do równowagi sił w Królestwie.
Wkroczenie wojsk polskich z Królestwa.
W nocy z 9 na 10 maja na Grodzieńszczyznę wkroczył korpus generała Dezyderego Chłapowskiego w kierunku na Lidę i 6 czerwca połączył się z oddziałem powstańców powiatu trockiego. Po rozbiciu wojsk powstańczych w bitwie pod Ostrołęką strona polska utraciła inicjatywę strategiczną. Wkroczenie na Litwę korpusu generała Antoniego Giełguda miało być pozorowanym działaniem zaczepnym. Siły Giełguda stanowiło 12 tysięcy żołnierzy i 26 dział, w tym 10 ciężkich dział pozycyjnych. Po pobiciu Rosjan w bitwie pod Rajgrodem miał on otwartą drogę na Wilno. Połączywszy swe siły z Chłapowskim, Giełgud 19 czerwca podjął nieudaną próbę zdobycia Wilna. Oddziały polskie zmuszone zostały do przebijania się przez Kowno na Żmudź.
Upadek.
Z niezdobytego Wilna wojska rosyjskie przeprowadzały wypady, oczyszczając z powstańców główne szlaki komunikacyjne. Stopniowo likwidowały także ogniska oporu.
9 lipca regularne oddziały Wojska Polskiego podzieliły się na trzy operujące oddzielnie korpusy. W połowie lipca korpus generała Chłapowskiego (dowodzony przez generała Giełguda) i korpus generała Franciszka Rohlanda zmuszone zostały do przekroczenia granicy Królestwa Prus. W sumie granicę przeszło 15 tysięcy żołnierzy regularnej armii z pełnym uzbrojeniem i wyposażeniem. Jedynie korpus generała Henryka Dembińskiego uniknął rosyjskiej obławy i przebił się do Królestwa. Oddziały powstańcze utrzymały się jeszcze w Puszczy Nalibockiej i w oszmiańskiem. Do listopada 1831 wytrwał oddział Marcelego Szymańskiego.
Represje.
Rosyjskie władze wojskowe z całą bezwzględnością zwalczały partyzantkę litewską. Oficerów wziętych z bronią w ręku rozstrzeliwano, a szlachtę oddawano pod sądy wojenne i skazywano na konfiskatę majątków i zesłanie. Na ich miejsce sprowadzano kolonistów z Rosji. Chłopów karano chłostą, zsyłano do batalionów syberyjskich, wsie sprzyjające powstańcom palono. Przy poparciu rządu starowierzy napadali na dwory i rabowali je. Władzom pomagała także ludność żydowska. Poza tym zamykano klasztory (na przykład Bernardynów w Witebsku, Kanoników Laterańskich w Krzemienicy, Dominikanów w Grodnie, w Mińsku, w Smolanach, Dudakowiczach, Misjonarzy w Łyskowie i Śmiłowiczach, Karmelitów w Białyniczach i Grodnie) i kościoły (na przykład kościół Trójcy Świętej w Witebsku), wiele z nich zamieniając na cerkwie i przebudowując w stylu moskiewskim. Aby kraj jeszcze bardziej ujednolicić z Rosją, zlikwidowano odrębne prawodawstwo, znosząc w 1840 Statut Litewski. 
W 1839 na synodzie połockim unieważniono postanowienia unii brzeskiej, a wszystkie parafie i diecezje cerkwi greckokatolickiej znajdujące się na terenie zaboru rosyjskiego (z wyjątkiem Królestwa Kongresowego) wcielono do struktur Rosyjskiej Cerkwi Prawosławnej.

</doc>
<doc id="1536584" url="https://pl.wikipedia.org/wiki?curid=1536584" title="Powab">
Powab



</doc>
<doc id="1536588" url="https://pl.wikipedia.org/wiki?curid=1536588" title="Karol Wróblewski">
Karol Wróblewski



</doc>
<doc id="1536589" url="https://pl.wikipedia.org/wiki?curid=1536589" title="Nettetal">
Nettetal

Nettetal − miasto w zachodnich Niemczech, w kraju związkowym Nadrenia Północna-Westfalia, w rejencji Düsseldorf, w powiecie Viersen. W 2010 roku liczyło 41 736 mieszkańców. Znajduje się w pobliżu granicy z Holandią, ok. 20 km od Mönchengladbach i ok. 10 od Venlo.
Składa się z następujących dzielnic (w nawiasach podano liczbę mieszkańców z 31 grudnia 2010 roku):
Współpraca.
Miejscowości partnerskie:

</doc>
<doc id="1536591" url="https://pl.wikipedia.org/wiki?curid=1536591" title="Luciano Berio">
Luciano Berio

Luciano Berio (ur. 24 października 1925 w Oneglii, w Ligurii, zm. 27 maja 2003 w Rzymie) – włoski kompozytor okresu powojennej awangardy.
Słynął ze swoich muzycznych eksperymentów i działalności w zakresie muzyki elektronicznej. Zwrócił na siebie uwagę także swoimi transkrypcjami dzieł innych kompozytorów różnych epok – od Henry’ego Purcella po Igora Strawinskiego oraz inspirowaniem się dziełami filozoficznymi, literackimi, poetyckimi, Biblią aż po utwory Jamesa Joyce’a.
Życiorys.
Luciano Berio urodził się w Borgo d´Oneglia, małej wiosce w Ligurii. Po studiach w konserwatorium mediolańskim pracował przez pewien czas dla włoskiej radiofonii i telewizji (1953-1960), gdzie założył „Studio fonologiczne”, w ramach którego organizował serie koncertów muzyki awangardowej. Lata 1961-1965 poświęcił działalności pedagogicznej – wykładał w USA na uniwersytecie Harvarda, gdzie zapoznał się z nowoczesną techniką kompozytorską jak wówczas był serializm. Wykładał także w kilku uczelniach europejskich – zwłaszcza w Darmstadt. Poznał tam takich kompozytorów jak Pierre Boulez, Karlheinz Stockhausen, György Ligeti. Od roku 1965 był wykładowcą na wydziale kompozycji w Juilliard School w Nowym Jorku, gdzie pozostał aż do roku 1971. Od roku 1980 był członkiem Towarzystwa muzyki elektroakustycznej w Paryżu, w roku 1981 założył instytut nowej muzyki we Florencji, gdzie były realizowane kompozycje, m.in. Johna Cage’a. W ciągu swojej kariery pracował także jako dyrygent miejscowej orkiestry, szef artystyczny festiwalu „Maggio Musicale” we Florencji, od roku 1988 został członkiem Royal Academy of Music w Londynie. Kawaler Krzyża Wielkiego Orderu Zasługi Republiki Włoskiej (1994). Otrzymał także prestiżową nagrodę Siemensa. Utwory Beria są często wykonywane na całym świecie.
Podczas studiów Berio pracował jako akompaniator klasy wokalnej – tam poznał amerykańską mezzosopranistkę Cathy Berberian, która została jego żoną krótko po ukończeniu studiów (rozwiedli się w 1964 roku). Berio napisał wiele utworów z myślą o jej unikatowym głosie.

</doc>
<doc id="1536592" url="https://pl.wikipedia.org/wiki?curid=1536592" title="Stanley Middleton">
Stanley Middleton

Stanley Middleton (ur. 1 sierpnia 1919 w Bulwell, Nottinghamshire - zm. 25 lipca 2009) – pisarz angielski. 
Życiorys.
Middleton uczęszczał do High Pavement School w Nottingham. W latach 1938-1940 i 1946-1947 studiował na University College of Nottingham (obecnie Uniwersytet Nottingham). W latach 1940-1946 służył w wojsku (Royal Artillery oraz Army Education Corps). Od 1947 do 1981 uczył angielskiego w High Pavement College w Nottingham. Middleton grał na organach i malował akwarelami; jego prace ilustrowały wydanie "Holiday" z roku 2006 (wydawnictwo Oak Tree Press). 
Kariera literacka.
Middleton był autorem licznych powieści, a także kilku słuchowisk radiowych. Pisać zaczął jeszcze na studiach. W 1958 roku opublikował debiutancką powieść "A Short Answer". W 1974 jego powieść "Wakacje" ("Holiday") zdobyła Nagrodę Bookera. Jego najnowsza, czterdziesta czwarta powieść to wydana w 2008 "Her Three Wise Men".

</doc>
<doc id="1536593" url="https://pl.wikipedia.org/wiki?curid=1536593" title="Janusz Osicki">
Janusz Osicki

Janusz Osicki (ur. 1949 w Gdyni) – polski malarz, profesor Wydziału Architektury Politechniki Gdańskiej.
Życiorys.
Studiował w latach 1971–1976 w Państwowej Wyższej Szkole Sztuk Plastycznych w Gdańsku na Wydziale Malarstwa, w pracowni prof. Kazimierza Śramkiewicza. Dyplom uzyskał w 1976 roku. Od października 1979 r. zatrudniony w Katedrze Rysunku, Malarstwa i Rzeźby na Wydziale Architektury Politechniki Gdańskiej. Pracował pod kierunkiem prof. Zdzisława Brodowicza i prof. Jana Góry. W 1989 uzyskał tytuł doktora i od tego czasu jako adiunkt prowadzi samodzielnie zajęcia z rysunku i malarstwa ze studentami Wydziału Architektury Politechniki Gdańskiej. W 2000 uzyskał kwalifikacje II stopnia w dziedzinie sztuki (doktora habilitowanego).

</doc>
<doc id="1536597" url="https://pl.wikipedia.org/wiki?curid=1536597" title="Arthur Simons">
Arthur Simons

Arthur Simons (ur. 11 października 1877 w Düsseldorfie, zm. 1942 w KL Vaivara) – niemiecki lekarz neurolog.
Życiorys.
Studiował medycynę na Uniwersytecie w Berlinie, w 1903 roku otrzymał tytuł doktora medycyny. Pracował później w "Augusta Hospital" u Hugona Liepmanna, w Charité i w poliklinice Hermanna Oppenheima. W 1921 roku zrobił habilitację z neurologii, w 1923 roku został profesorem nadzwyczajnym.
W 1911 roku przedstawił opis zespołu znanego dziś jako zespół Barraquera-Simonsa.
We wrześniu 1933 roku został zwolniony ze stanowiska w klinice Charité. 3 października 1942 został deportowany z Berlina do obozu koncentracyjnego w Vaivarze w Estonii, gdzie został zamordowany.

</doc>
<doc id="1536598" url="https://pl.wikipedia.org/wiki?curid=1536598" title="Relaksacja bezpromienista">
Relaksacja bezpromienista



</doc>
<doc id="1536599" url="https://pl.wikipedia.org/wiki?curid=1536599" title="Ewa Lewicka-Banaszak">
Ewa Lewicka-Banaszak

Ewa Lewicka-Banaszak (ur. 20 marca 1951 w Hradcu Králové) – polska działaczka związkowa i gospodarcza, była wiceminister pracy.
Życiorys.
Ukończyła w 1975 studia w Instytucie Socjologii Uniwersytetu Warszawskiego.
Rok wcześniej wstąpiła do PZPR, do której należała do 1981, od 1980 działała w „Solidarności”. W latach 1975–1982 pracowała w instytutach Polskiej Akademii Nauk, następnie w Młodzieżowej Agencji Wydawniczej i redakcji periodyku „Praca Socjalna”. Pod koniec lat 80. była pracownikiem naukowym w Szkole Głównej Planowania i Statystyki.
Od 1989 pozostawała etatowym działaczem związkowym. Była m.in. wiceprzewodniczącą zarządu Regionu Mazowsze NSZZ „S”, jak też członkiem prezydium Komisji Krajowej. Przez kilkanaście lat zasiadała w radzie nadzorczej Fundacji „Mazowsze”. W latach 1997–2001 w rządzie Jerzego Buzka zajmowała stanowisko sekretarza stanu w Ministerstwie Pracy i Polityki Socjalnej (z ramienia Akcji Wyborczej Solidarność), była także pełnomocnikiem rządu ds. reformy zabezpieczenia społecznego, wchodzącej w skład pakietu programu czterech reform.
Od 2002 pełniła funkcję prezesa Izby Gospodarczej Towarzystw Emerytalnych. Uzyskała także członkostwo w Amnesty International.

</doc>
<doc id="1536602" url="https://pl.wikipedia.org/wiki?curid=1536602" title="José Durand Laguna">
José Durand Laguna

José Durand Laguna (7 listopada 1889 w Buenos Aires – 1 lutego 1958 w Asunción) – piłkarz argentyński noszący przydomek "Laguna" lub "Negro Laguna", napastnik. Później trener.
Durand Laguna był ciemnoskórym piłkarzem, który w latach 1916-1919 występował w reprezentacji Argentyny. Jako piłkarz klubu CA Huracán wziął udział w pierwszych mistrzostwach Ameryki Południowej, Copa América 1916, gdzie Argentyna została wicemistrzem kontynentu. Durand Laguna zagrał tylko w jednym meczu z Brazylią i zdobył w nim bramkę. W 1920 przeniósł się do Paragwaju, gdzie przez kilka lat był piłkarzem klubu Club Olimpia.
Durand Laguna był trenerem reprezentacji Paragwaju podczas tutnieju Copa América 1921, gdzie Paragwaj zajął ostatnie, 4. miejsce. Po raz drugi poprowadził paragwajską kadrę w turnieju Copa América 1929. Tym razem prowadzony przez niego zespół spisał się znakomicie i ustępując jedynie Argentynie zdobył tytuł wicemistrza Ameryki Południowej. Szczególne wrażenie zrobiło wysokie zwycięstwo 3:0 nad bardzo silną ekipą Urugwaju. Świetna postawa w turnieju kontynentalnym sprawiła, że powierzono mu opiekę nad kadrą Paragwaju na czas pierwszych mistrzostw świata w 1930 roku. Tym razem poszło znacznie gorzej, bo Paragwaj po porażce 0:3 ze Stanami Zjednoczonymi i zwycięstwie 1:0 nad Belgią odpadł już w fazie grupowej.
Do 1947 roku Durand Laguna trenował takie paragwajskie kluby jak Club Guaraní, Club Nacional i Olimpię. Następnie przeniósł się do Argentyny, gdzie prowadził zespoły klubów CA Huracán i River Plate.
Zmarł 1 lutego 1958 roku w stolicy Paragwaju, Asunción.

</doc>
<doc id="1536604" url="https://pl.wikipedia.org/wiki?curid=1536604" title="Jose Durand Laguna">
Jose Durand Laguna



</doc>
<doc id="1536607" url="https://pl.wikipedia.org/wiki?curid=1536607" title="Serwicyzacja">
Serwicyzacja

Serwicyzacja (od ang. "service" – usługa) – termin określający zwiększenie proporcji usług w strukturze badanego zjawiska.
Przykłady serwicyzacji:

</doc>
<doc id="1536608" url="https://pl.wikipedia.org/wiki?curid=1536608" title="Kosciusko, Missisipi">
Kosciusko, Missisipi



</doc>
<doc id="1536611" url="https://pl.wikipedia.org/wiki?curid=1536611" title="José Laguna">
José Laguna



</doc>
<doc id="1536612" url="https://pl.wikipedia.org/wiki?curid=1536612" title="Fatmir Haxhiu">
Fatmir Haxhiu

Fatmir Haxhiu - (ur. 28 grudnia 1927 w Gjirokastrze, zm. 10 marca 2001) - albański malarz i oficer armii albańskiej, podpułkownik.
Życiorys.
Był synem oficera armii Królestwa Albanii. W 1930 jego rodzina przeniosła się z Gjirokastry do Tirany. W czasie włoskiej okupacji Albanii ukończył gimnazjum i przyłączył się do ruchu oporu. Po zakończeniu wojny związał się z armią i studiował w szkole wojskowej w Belgradzie, a następnie w Oficerskiej Szkole Artylerii w Zagrzebiu. Szkołę ukończył w 1948, kiedy Albania zerwała stosunki dyplomatyczne z Jugosławią. Kontynuując służbę wojskową coraz bardziej poświęcał się malarstwu.
W 1949 na krajowej wystawie malarstwa zdobył III nagrodę. Sukces ten spowodował, że w latach 50. udało mu się zebrać grupę najbardziej utalentowanych malarzy i rzeźbiarzy służących w armii albańskiej, którzy regularnie się spotykali i wymieniali doświadczeniami. W 1959 rozpoczął studia w Instytucie Sztuk w Tiranie, pod kierunkiem Vilsona Kilicy. Studia artystyczne ukończył w 1965. Tematem jego pracy dyplomowej był obraz nawiązujący do działań I Dywizji partyzanckiej na północy Albanii w 1944 (o wymiarach 200x300 cm). Niezależnie od działalności artystycznej do 1960 pełnił służbę w ministerstwie obrony, awansując do stopnia podpułkownika.
W latach 1966-1969 był członkiem prezydium Związku Pisarzy i Artystów Albanii. We władzach Związku pozostał aż do 1991. Był także członkiem Rady Artystycznej przy Narodowej Galerii Sztuki w Tiranie. W latach 1970-1982 pracował jako wykładowca w Instytucie Sztuk Pięknych.
Od roku 1967 jego prace prezentowano regularnie na wystawach malarstwa albańskiego. Jego dzieła eksponowano także na wystawach sztuki albańskiej we Włoszech, Francji, Grecji, Austrii i w Chinach. Większość dzieł Haxhiu stanowiły obrazy batalistyczne, nawiązujące do okresu II wojny światowej. Tego typu twórczość popularyzowano w czasopismach, które przy okazji kolejnych rocznic chętnie odwoływały się do obrazów namalowanych przez Haxhiu, a także w podręcznikach szkolnych, w których stanowiły podstawowy materiał ilustracyjny.
Za swoją twórczość otrzymał tytuł Zasłużonego Malarza (alb. "Piktor i Merituar"). Imię Haxhiu nosi jedna z ulic w Tiranie.

</doc>
<doc id="1536613" url="https://pl.wikipedia.org/wiki?curid=1536613" title="Jose Laguna">
Jose Laguna



</doc>
<doc id="1536615" url="https://pl.wikipedia.org/wiki?curid=1536615" title="Daniela Costian">
Daniela Costian

Daniela Costian (ur. 30 kwietnia 1965) – reprezentująca Australię, z pochodzenia rumuńska lekkoatletka, dyskobolka.
Od 1990 obywatelka Australii, i to w jej barwach odniosła największe sukcesy :
W barwach Rumunii zajęła 7. miejsce na mistrzostwach Europy w 1986, jednak jej rezultat został anulowany z powodu wykrycia niedozwolonych środków dopingujących.
Rekordy życiowe.
Costian do 2017 była również rekordzistką Australii i Oceanii (68,72 w 1994)

</doc>
<doc id="1536620" url="https://pl.wikipedia.org/wiki?curid=1536620" title="Aleksander Gintowt-Dziewałtowski">
Aleksander Gintowt-Dziewałtowski

Aleksander Kazimierz Gintowt-Dziewałtowski (ur. 26 lutego 1821 w Wojszkanach koło Kowna, zm. 14 sierpniajul. / 26 sierpniagreg. 1889), biskup rzymskokatolicki.
Życiorys.
W latach 1872-1883 biskup sufragan płocki i tytularny biskup Helenopolis in Bithynia, od 1883 arcybiskup mohylewski (w latach 1882-1883 biskup koadiutor) i administrator apostolski miński.

</doc>
<doc id="1536623" url="https://pl.wikipedia.org/wiki?curid=1536623" title="Klasa 1999">
Klasa 1999

Klasa 1999 – amerykański film science fiction z 1990 r. Reżyserem był Mark L. Lester, który osiem lat wcześniej (w 1982) nakręcił podobny film ("Klasa 1984"). "Klasa 1999" jest sequelem "Klasy 1984". Scenariusz napisał C. Courtney Yoyner. Film trwa 99 minut. Premiera miała miejsce 11 maja 1990. Film zdobył na tyle dużą popularność, że cztery lata później nakręcono jego sequel ("", reżyserii Spiro Razatosa). Głównym tematem tych filmów jest pokazanie jak prosperują szkoły w niedalekiej przyszłości. "Klasa 1999", prócz science fiction, zawiera też elementy filmu akcji oraz horroru.
Fabuła.
Film przedstawia świat niedalekiej przyszłości. Amerykańskie miasta są podzielone na ekskluzywne i nowoczesne centra oraz otaczające je slumsy, kontrolowane przez gangi. Gangi to głównie młodzież. Są bardzo dobrze uzbrojone i nieźle zorganizowane. Większość młodzieży mimo przestępczego trybu życia chodzi jednak do szkół (uczniowie przed wejściem do szkoły odkładają broń). Jednak nauczyciele nie potrafią prowadzić normalnych lekcji z powodu zbyt trudnej, bezkarnej młodzieży.
Głównym bohaterem filmu jest Cody Culp, były przywódca jednego z gangów. Po wyjściu z więzienia wraca bardzo odmieniony. Rezygnuje z „bycia” gangsterem, mimo że jego znajomi (w tym młodszy brat) są z tego powodu nieprzyjemni wobec niego. Cody chce uczciwie żyć oraz zdobywać wiedzę.
W jednej ze szkół średnich (do której po odsiadce wraca Cody) dyrektor postanawia zastosować specjalny projekt policji. Do kadry nauczycieli zostają wprowadzone trzy androidy – mechaniczne roboty z zewnątrz wyglądające jak normalni ludzie. Miały to być: nauczyciel historii, nauczycielka chemii i wuefista. Trzej nowi nauczyciele mieliby być kontrolowani przez grupę ekspertów w szkolnej piwnicy, za pomocą komputerów. Projekt był oczywiście tajny i młodzież nie zdawała sobie sprawy, że będzie uczona przez androidy. Projekt początkowo „zdaje egzamin”. Sztuczni nauczyciele szybko wprowadzają wzorową dyscyplinę na lekcjach, stosując surowe i upokarzające kary cielesne. Potem w normalny (choć wymagający) sposób uczą swoich przedmiotów. Z czasem jednak zaczynają być coraz bardziej niebezpieczni. Dochodzi nawet do brutalnego zabójstwa jednego z uczniów. Nikt tego jednak nie zauważa (nawet eksperci w piwnicy), bo dzieje się to na korytarzu, w czasie lekcji. Historyk pozoruje przedawkowanie narkotyków.
Cody i jego dziewczyna (córka dyrektora) widzą (podobnie jak wszyscy uczniowie), że coś jest nie tak z nowymi nauczycielami. Cody zauważa też u historyka własność zamordowanego ucznia. Nie ma więc już wątpliwości, że nowi nauczyciele są wyjątkowo niebezpieczni. Dowiaduje się, że wszyscy trzej mieszkają w jednym mieszkaniu. Postanawia z dziewczyną, że włamią się do tego mieszkania. Wyposażenie okazuje się bardzo dziwne. Przykładowo, w kuchni zamiast jedzenia były puszki ze smarem i olejem. Nauczyciele zaskakują Cody’ego wczesnym powrotem do mieszkania. Cody’emu udaje się uciec, ale zostaje zauważony i tym samym naraża się niebezpiecznym androidom.
Sztuczni nauczyciele zaczynają „ewoluować” – ich oprogramowanie staje się coraz bardziej agresywne i w rozmowach między sobą usprawiedliwiają swoje zamiary mordowania. Eksperci zaczynają tracić kontrolę nad androidami i nie bardzo wiedzą gdzie są i co robią poza szkołą. Tymczasem androidy zabijają młodszego brata Cody’ego. Pozorują też, że to robota jednego z gangów, z którym gang brata Cody’ego był w nie najlepszych stosunkach. Wściekły Cody przejmuje dowodzenie nad gangiem i chce zemścić się na zabójcach brata. Androidy prowokują też drugi gang pozorując winę tego pierwszego. Gangi umawiają się na bitwę. Gdy zaczyna się strzelanina zjawiają się też sztuczni nauczyciele, którzy skrytobójczo mordują członków i jednej i drugiej strony konfliktu.
W bitwie nie wszyscy giną. Cody zauważa w zamieszaniu nauczycielkę chemii. Domyśla się więc, że konflikt między gangami był upozorowany. Następnej nocy androidy kontynuują podsycanie konfliktu. Całkowicie wymykają się też spod kontroli „ekspertów”. Włamują się do szkoły w środku nocy, mordują „ekspertów” i dyrektora, a jego córkę porywają informując o tym Cody’ego. Cody musi więc ratować swoją dziewczynę. Jednak jego gang nie jest w stanie samodzielnie zwalczyć groźne monstra. Cody organizuje spotkanie obu gangów, w pobliżu szkoły. Tam stara się wszystko wytłumaczyć (co jest trudnym zadaniem, bo konflikt między nimi osiągnął przecież właśnie apogeum), prosi o pomoc. Zwaśnione gangi dochodzą do porozumienia i łączą siły, by zemścić się na androidach. Po efektownej walce udaje im się odnieść wspólne zwycięstwo. Androidy zostają zniszczone, a dziewczyna Cody’ego uratowana.
Przypisy.
1.empic.com: http://horror.com.pl/filmy/recka.php?id=1579

</doc>
<doc id="1536626" url="https://pl.wikipedia.org/wiki?curid=1536626" title="Stihl">
Stihl

Stihl Holding AG &amp; Co. KG – niemieckie przedsiębiorstwo, z oddziałami w wielu krajach na całym świecie (obecność w 160 krajach), także w Polsce. Jeden z największych producentów i sprzedawców pilarek na świecie.
Siedziba główna znajduje się w Waiblingen w pobliżu Stuttgartu w Badenii-Wirtembergii w Niemczech. Przedsiębiorstwo zostało założone w 1926 r. przez Andreasa Stihla. Spółka produkuje i sprzedaje głównie pilarki łańcuchowe, kosy mechaniczne oraz inne urządzenia ogrodnicze, a także kosiarki i dmuchawy do liści.
Historia.
Po zakończeniu I wojny światowej Andreas Stihl ukończył studia z zakresu budowy maszyn, a w 1926 roku założył w najstarszej dzielnicy Stuttgartu Bad Cannstatt firmę „A. Stihl Ingenieurbüro”, która początkowo zajmowała się produkcją pralek i elementów do kotłów parowych. Dzięki temu przedsiębiorstwo zdobyło kapitał, który umożliwił skonstruowanie pilarki łańcuchowej z silnikiem elektrycznym, która ważyła 48 kg i wymagała do obsługi dwóch osób.
W 1926 roku Stihl rozpoczął produkcję spalinowych pilarek łańcuchowych. Stihlowska maszyna do wycinki drzew typ A była w dużych ilościach eksportowana do Rosji, Stanów Zjednoczonych i Kanady. Po odnotowaniu licznych sukcesów przedsiębiorstwo Andreasa Stihla postawiło na konsekwentny rozwój technologii.
Do 1939 roku liczba pracowników wzrosła do 250. W 1938 roku w Neustadt an der Rems otwarty został drugi zakład produkcyjny (w 1975 został on przeniesiony do sąsiedniego Waiblingen).
Rozwój po II wojnie światowej.
Od lat 50. dynamiczny rozwój przedsiębiorstwa nastąpił dzięki skonstruowaniu lekkich i uniwersalnych jednoosobowych pilarek łańcuchowych. Przebojem stała się pilarka Stihl Contra, która została wprowadzona na rynek w 1959 roku. W 1961 roku przedsiębiorstwo musiało nawet czarterować samoloty transportowe, by zaspokoić popyt w Kanadzie i USA. Począwszy od roku 1948 aż do roku 1961 Stihl produkował także traktory o małej mocy.
W roku 1971 Stihl został największym producentem pilarek łańcuchowych na świecie. Od lat 70. przedsiębiorstwo uruchomiło nowe zakłady produkcyjne w Niemczech oraz za granicą (Brazylia, USA, Szwajcaria i Austria). Równolegle rozbudowywana była struktura sprzedażowa bazująca na własnych spółkach-córkach i sieci importerów.
Po śmierci założyciela Andreasa Stihla w roku 1973, przedsiębiorstwo przejął jego syn Hans Peter Stihl. Kolejne lata przyniosły stały wzrost i rozwój przedsiębiorstwa. Obroty wynoszące w 1969 r. 113,8 mln marek, dziesięć lat później osiągnęły już 556 mln, a w roku 1989 przekroczyły miliard marek.
Najważniejsze wydarzenia od lat 90. do dnia dzisiejszego.
W czerwcu 2004 roku otwarte zostało nowe centrum rozwoju w Waiblingen-Neustadt. Wydana na ten cel kwota 40 mln euro stanowiła największą inwestycję budowlaną w historii przedsiębiorstwa.
We wrześniu 2006 otwarty został zakład montażowy w Qingdao (Chiny).
Od początku lat 90. Stihl przejął austriacką spółkę Viking GmbH, produkującą urządzenia ogrodowe (w 1992), a także producenta gaźników, firmę Zama (w 2008).
3 maja 2010 r. przedsiębiorstwo poinformowało, że do 30 czerwca 2012 r. Hans Peter Stihl zakończy pełnienie funkcji prezesa w Kolegium Doradczym oraz w Radzie Nadzorczej. Następcą w Kolegium Doradczym został jego syn Nikolas.
Struktura koncernu.
Do grupy konsolidacyjnej Stihl Holding AG &amp; Co. KG należy 32 własnych spółek handlowych i marketingowych w samych Niemczech i za granicą, z siedzibą główną w Waiblingen. Ważnymi spółkami córkami są:
Przewodniczącym zarządu Stihl AG &amp; Co. KG jest od czerwca 2005 Bertram Kandziora.
Produkty.
Najbardziej znanym urządzeniem są produkowane od końca lat 20. mechaniczne pilarki łańcuchowe.
Od 1948 do 1963 roku Stihl produkował traktory. Już w 1988 roku Stihl był pierwszym przedsiębiorstwem, które opracowało katalizator dla silników dwusuwowych, zmniejszający emisję szkodliwych związków węglowodorowych o 60 do 80%. Dziś firma Stihl montuje te katalizatory także w urządzeniach przeznaczonych do zastosowań hobbystycznych.
Wraz z przejęciem firmy Viking GmbH oferta produktów został poszerzona o urządzenia do pielęgnacji ogrodu takie jak kosiarki, glebogryzarki, wertykulatory czy też rozdrabniacze.
Sprzedaż.
Sprzedaż urządzeń marki Stihl odbywa się wyłącznie poprzez sieć autoryzowanych dealerów świadczących także obsługę serwisową.

</doc>
<doc id="1536627" url="https://pl.wikipedia.org/wiki?curid=1536627" title="Piła łańcuchowa">
Piła łańcuchowa



</doc>
<doc id="1536628" url="https://pl.wikipedia.org/wiki?curid=1536628" title="Mawson">
Mawson



</doc>
<doc id="1536637" url="https://pl.wikipedia.org/wiki?curid=1536637" title="Kwarkonium">
Kwarkonium

Kwarkonium (ang. "quarkonium", liczba mnoga kwarkonia) – stan związany układu kwantowego utworzonego przez kwark i jego własny antykwark. Kwarkonia są szczególnym podzbiorem mezonów pozbawionych zapachu i koloru.
Najlepiej poznanymi kwarkoniami są:
Kwarkonia mogą być sztucznie otrzymywane w akceleratorach cząstek elementarnych w celu badania ich własności: energii i czasu życia poszczególnych poziomów energetycznych. Badania te pozwalają na doświadczalną weryfikację teorii chromodynamiki kwantowej.
Kwarkonium top jest podstawą jednej z teorii nadawania masy cząstkom elementarnym, alternatywnej do modelu Higgsa. Kwarkonia te miałyby tworzyć kondensat Bosego-Einsteina, który pełniłby funkcję podobną do pola Higgsa w modelu standardowym.

</doc>
<doc id="1536638" url="https://pl.wikipedia.org/wiki?curid=1536638" title="Paráč">
Paráč

Paráč (pol. Paracz, 1325 m) – trzeci co do wysokości szczyt w grupie górskiej Magury Orawskiej na Słowacji, najwyższy w tzw. Grupie Paracza.
Nazwa.
Nazwa szczytu wiąże się prawdopodobnie z okresem kolonizacji wołoskiej i oznacza „wypalone miejsce w lesie”.
Położenie.
Paracz wznosi się w centralnej części swej grupy, w wysokim grzbiecie przebiegającym w kierunku wschód – zachód. Znajduje się pomiędzy szczytem Príslopec (1258 m) na wschodzie, przez który jego grupa łączy się z Pasmem Kubińskiej Hali, a szczytem Okrúhlica (1165 m) na zachodzie, przez który łączy się z Beskidem Orawsko-Żywieckim (słow. "Oravské Beskydy") – i z głównym wododziałowym grzbietem Karpat.
Geologia – morfologia.
Masyw Paracza jest zbudowany z potężnych warstw piaskowców tzw. magurskich. Wierzchołek Paracza jest masywny, rozłożysty. Jego południowe stoki opadają stromo, nieco amfiteatralnie ku źródłowym ciekom wodnym potoku Zázrivka. Stoki północne, mniej strome, rozdzielają się niżej na kilka większych i mniejszych grzbietów, rozciętych pierwszymi prawobrzeżnymi dopływami Białej Orawy. Sama Biała Orawa ma swe źródła na zachodnich stokach masywu Paracza, na wysokości ok. 1100 m.
Flora i fauna, ochrona przyrody.
Praktycznie cały masyw Paracza, wraz z samym szczytem, jest zalesiony. Nieliczne polany znajdują się dopiero na niektórych bocznych grzbietach. Ze względu na dobrze zachowany pierwotny charakter kompleksu leśnych świerczyn w strefie górnego regla, obejmującego szczytową kopułę góry, została w 1980 r. objęta ochroną jako Rezerwat przyrody Paráč.
Turystyka.
Masyw Paracza nie jest zbyt często odwiedzany przez turystów, chociaż prowadzi nań kilka szlaków turystycznych:

</doc>
<doc id="1536641" url="https://pl.wikipedia.org/wiki?curid=1536641" title="Charmonia">
Charmonia



</doc>
<doc id="1536650" url="https://pl.wikipedia.org/wiki?curid=1536650" title="Feet per second">
Feet per second



</doc>
<doc id="1536651" url="https://pl.wikipedia.org/wiki?curid=1536651" title="Czerwony Żleb">
Czerwony Żleb



</doc>
<doc id="1536654" url="https://pl.wikipedia.org/wiki?curid=1536654" title="Querétaro F.C.">
Querétaro F.C.



</doc>
<doc id="1536656" url="https://pl.wikipedia.org/wiki?curid=1536656" title="Elgin (Ohio)">
Elgin (Ohio)

Elgin – wieś w USA, w hrabstwie Van Wert, w stanie Ohio.
W miejscowości populacja rozkłada się na 28,0% w wieku poniżej 18 lat, 8,0% z 18 do 24, w 34,0% z 25 do 44, 22,0% z 45 do 64, a 8,0% osób w wieku 65 lat lub starszych. Średni wiek wynosi 38 lat. Na każde 100 kobiet przypada 72,4 mężczyzn. Na każde 100 kobiet powyżej 18 roku życia, było 89,5 mężczyzny.
Liczba mieszkańców w 2010 roku wynosiła 57, a w 2012 wynosiła 57.

</doc>
<doc id="1536657" url="https://pl.wikipedia.org/wiki?curid=1536657" title="Elida (Ohio)">
Elida (Ohio)

Elida – wieś w USA, Hrabstwo Allen (Ohio) w stanie Ohio.
Elida została założona w roku 1852, a oznaczona jako wieś w roku 1878.
W roku 2010, 26,4% mieszkańców było w wieku poniżej 18 lat, 7,3% było w wieku od 18 do 24 lat, 21,5% było od 25 do 44 lat, 32,7% było od 45 do 64 lat, a 12,1% było w wieku 65 lat lub starszych. We wsi było 48,7% mężczyzn i 51,3% kobiet.
Liczba mieszkańców w 2010 roku wynosiła 1905.

</doc>
<doc id="1536658" url="https://pl.wikipedia.org/wiki?curid=1536658" title="Grupa oksfordzka">
Grupa oksfordzka

Grupa oksfordzka – organizacja chrześcijańska założona przez Franka Buchmana, amerykańskiego misjonarza kościoła luterańskiego pochodzącego ze Szwajcarii. 
Przeżył on przemianę wewnętrzną w kaplicy w Keswick w Anglii, w następstwie której założył w 1921 "Chrześcijańską Wspólnotę Pierwszego Wieku" (ang. "A First Century Christian Fellowship"), która uzyskała popularność po 1931 jako „grupa oksfordzka” (ang. "Oxford Group"). Podstawowym założeniem ideowym było osobiste poddanie każdej osoby pod "kontrolę Bożą". 
Grupa ta wpłynęła na wspólnotę AA. Dwaj założyciele wspólnoty, Bill Wilson i Bob Smith byli jej członkami.
Akcja poddania nazistowskich Niemiec "kontroli Bożej".
Frank Buchman podjął próbę misji wobec nazistowskich władz III Rzeszy przy współpracy członkini grupy, Moni von Crammon. Uczestniczył wraz z nią w latach 1934–1935 w ogólno niemieckich zjazdach partii nazistowskiej. Odbywał nieformalne rozmowy przy obiedzie z Himmlerem, które jednak natrafiały na całkowite niezrozumienie ze strony nazistów, podporządkowanych pogańskim, antychrześcijańskim ideałom. W sierpniu 1936 r. Buchman był gościem Himmlera na igrzyskach olimpijskich w Berlinie. Sam Hitler wiedział o grupie i zezwalał na jej działalność. Początkowo nie podejrzewał zapewne, że celem Buchmana było uratowanie Europy od nowej wojny światowej. Patrząc się na poczynania nazistów założyciel grupy widział bowiem realną groźbę jej wybuchu. Początkowo podjął akcję wzywającą nazistów do przemiany serc i podporządkowania ich "Bożej kontroli", następnie realistycznie stwierdził, że trzeba ratować małe państwa sąsiadujące z Niemcami. Buchman, obserwując okrucieństwo działań komunistów wobec zakonnic i ludzi wierzących w czasie wojny domowej w Hiszpanii, widział w nazimie - jeśli by się udało go poddać "kontroli Bożej" - zaporę przeciw zalewowi ateistycznego komunizmu. Otwarte po wojnie akta nazistowskie świadczą jednak, że szybko grupę zaczęto traktować jako jedną z najbardziej przeciwstawnych wobec państwowego narodowego socjalizmu, spośród wszystkich organizacji chrześcijańskich.
Podczas wojny grupa oksfordzka w Niemczech rozbiła się na trzy niezależne frakcje. Część członków podporządkowała się żądaniu Himmlera, by zerwać wszelkie związki z Buchmanem i resztą grupy oksfordzkiej za granicą. Największa grupa kontynuowała działalność na rzecz chrześcijańskiej przemiany serc ludzkich pod zmienioną nazwą: "Arbeitsgemeinschaft für Seelsorge" ("Robocze bractwo duszpasterskie"), bez angażowania się w politykę, przy pełnym poddaniu się nadzorowi ze strony państwa. Trzecia grupa włączyła się w aktywną opozycję. Zięć Moni von Crammons był jednym ze straconych z rozkazu Hitlera po zamachu 20 lipca wraz z Adamem von Trott zu Solz.
W 1938 ruch przeszedł reorganizację i przyjął nazwę "Moralne Przezbrojenie" (ang. "Moral Re-Armament").
Czasy powojenne.
Z powodu swych kontaktów z władzami nazistowskimi grupa oksfordzka była badana w latach 1941–1950 przez MI5 - brytyjskie służby bezpieczeństwa. Nie stwierdzono jednak zagrożenia ze strony nazistów..
Grupa spotkała się z dużym sprzeciwem ze strony instytucjonalnych kościołów, był wśród nich w latach 50. Kościół katolicki oraz kościoły anglikańskie.

</doc>
<doc id="1536659" url="https://pl.wikipedia.org/wiki?curid=1536659" title="Elmore (Ohio)">
Elmore (Ohio)

Elmore – wieś w USA, w hrabstwie Ottawa, w stanie Ohio.
W roku 2010, 27,2% mieszkańców było w wieku poniżej 18 lat, 6% było w wieku od 18 do 24 lat, 25,5% było od 25 do 44 lat, 24,2% było od 45 do 64 lat, a 17% było w wieku 65 lat lub starszych. We wsi było 48,7% mężczyzn i 51,3% kobiet.
Liczba mieszkańców w 2010 roku wynosiła 1410.

</doc>
<doc id="1536660" url="https://pl.wikipedia.org/wiki?curid=1536660" title="Skrzynka narzędziowa">
Skrzynka narzędziowa

Skrzynka narzędziowa (ang. "Toolbox") – metalowy lub plastikowy pojemnik na narzędzia. 
W zależności od potrzeb, w skrzynkach kompletuje się zestawy narzędzi lub przedmiotów, np. budowlane (młotek, piła, śrubokręty, kombinerki...), wędkarskie (żyłki, spławiki, błystki, twistery...), ogrodnicze (nasiona do siewu...) itp.

</doc>
<doc id="1536661" url="https://pl.wikipedia.org/wiki?curid=1536661" title="Sainte-Anne (Martynika)">
Sainte-Anne (Martynika)

Sainte-Anne – miasto na Martynice (departament zamorski Francji), w południowej części wyspy. W 2004 roku mieszkało tu 4 910 osób. 
Miasto jest jednym z ważniejszych ośrodków turystycznych wyspy. W pobliżu znajdują się najbardziej uczęszczane plaże wyspy - "Les Salines", "Anse Caritan" oraz plaże przy przylądku Cap Chevalier. 

</doc>
<doc id="1536662" url="https://pl.wikipedia.org/wiki?curid=1536662" title="CD Santa Clara">
CD Santa Clara

Clube Desportivo Santa Clara – portugalski klub sportowy ze stolicy wysp Azorskich miasta Ponta Delgada. Klub rozgrywa swoje mecze na Estádio de São Miguel, w mieście Ponta Delgada, największym i najludniejszym na Azorach.
Ze względu na obowiązkową kwarantannę dla wszystkich odwiedzających Azory podczas pandemii COVID-19, Santa Clara zakończyła sezon 2019/2020 grając domowe mecze w Oeiras pod Lizboną.
Obecny skład.
"Stan na 3 lipca 2021"

</doc>
<doc id="1536663" url="https://pl.wikipedia.org/wiki?curid=1536663" title="Enon">
Enon

Enon – wieś, w USA, w hrabstwie Clark, w stanie Ohio.
Znajduje się 5 km od "National Road" ("Cumberland Road"), jednej z najstarszych autostrad w Stanach Zjednoczonych, wybudowanej w 1818 roku.

</doc>
<doc id="1536664" url="https://pl.wikipedia.org/wiki?curid=1536664" title="Toolbox">
Toolbox



</doc>
<doc id="1536665" url="https://pl.wikipedia.org/wiki?curid=1536665" title="Empire (Ohio)">
Empire (Ohio)

Empire – wieś w USA, w hrabstwie Jefferson, w stanie Ohio.
W roku 2010, 25,1% mieszkańców było w wieku poniżej 18 lat, 9,1% było w wieku od 18 do 24 lat, 30,1% było od 25 do 44 lat, 26,5% było od 45 do 64 lat, a 9,4% było w wieku 65 lat lub starszych. We wsi było 46,8% mężczyzn i 53,2% kobiet.
Liczba mieszkańców w 2010 roku wynosiła 299, a w roku 2012 wynosiła 290.

</doc>
<doc id="1536666" url="https://pl.wikipedia.org/wiki?curid=1536666" title="Youssuf Mulumbu">
Youssuf Mulumbu

Youssuf Mulumbu (ur. 25 stycznia 1987 w Kinszasie) – kongijski piłkarz grający na pozycji prawego pomocnika.
Kariera klubowa.
Mulumbu urodził się w dawnym Zairze, w stolicy kraju Kinszasie, ale piłkarską karierę rozpoczął już we Francji, w stołecznym klubie Paris Saint-Germain. Od 2004 roku zaczął występować w rezerwach PSG w rozgrywkach Championnat de France Amateurs, a w 2006 roku znalazł się też w kadrze pierwszej drużyny prowadzonej wówczas przez Guya Lacombe'a. W niej zadebiutował 22 października w zremisowanym 0:0 wyjazdowym meczu z AJ Auxerre. Do końca sezonu rozegrał 12 spotkań w Ligue 1, a w 2007 roku nie mając miejsca w składzie PSG został wypożyczony do drugoligowego Amiens SC. 21 września rozegrał dla tego klubu swój pierwszy mecz, a Amiens wygrało 2:1 u siebie z US Boulogne. Do końca sezonu był podstawowym zawodnikiem zespołu, a latem 2008 powrócił na Parc des Princes, do zespołu Paula Le Guena. W lutym 2009 roku Mulumbu został wypożyczony do angielskiego West Bromwich Albion. W klubie tym rozegrał sześć spotkań, zaś w lipcu West Bromwich wykupiło go od PSG.
Kariera reprezentacyjna.
W reprezentacji Demokratycznej Republiki Konga Mulumbu zadebiutował 26 marca 2008 roku w zremisowanym 1:1 towarzyskim meczu z Algierią. Następnie zaczął występować z kadrą narodową w eliminacjach do MŚ 2010 oraz PNA 2010.

</doc>
