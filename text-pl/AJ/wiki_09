<doc id="1539342" url="https://pl.wikipedia.org/wiki?curid=1539342" title="Dolina Stos">
Dolina Stos

Dolina Stos (słow. "Hromadná dolina", "Štos", niem. "Stosstal", węg. "Stósz-völgy") – niewielka dolina położona u południowo-wschodnich zboczy Gerlacha, najwyższego szczytu Tatr, w słowackiej części Tatr Wysokich.
Dolina Stos od zachodu graniczy z dolnymi piętrami Doliny Batyżowieckiej (oddzielona jest od niej grzbietem Suchego Wierchu Batyżowieckiego), zaś od wschodu z Doliną Wielicką, oddzielona Gerlachowskim Grzebieniem. Większość doliny jest zalesiona, tylko górne piętro ma charakter wysokogórski. Jest ono oddzielone od dolnego niezbyt stromym, 100-metrowym progiem, zaś na północy podchodzi pod Gerlachowski Kocioł ("Gerlachovský kotol"), stanowiący odrębną jednostkę topograficzną, ograniczoną szczytem Małego Gerlacha. Razem z Gerlachowskim Kotłem dolina Stos mierzy ok. 5,5 km długości, z tego 3,5 km jest zalesione. Dolina jest wąska i płytka, jej szerokość nie przekracza 1 km.
Głównym ciekiem wodnym doliny Stos jest potok Stos ("Hromadná voda"). Jego źródła są położone na wysokości ok. 1430 m n.p.m., a potok uchodzi do Wielickiej Wody na wysokości ok. 950 m, ok. 500 m na wschód od leśniczówki Danielowo ("Danielov dom"). W rejonie leśniczówki dolina Stos łączy się z Doliną Wielicką i uchodzą wspólnie do Kotliny Popradzkiej.
Jeszcze w dwudziestoleciu międzywojennym były tu wypasane woły. Nazwy polska i słowacka pochodzą z czasów, gdy na tych obszarach intensywnie wyrąbywano lasy. Pnie drzew były układane w stosy, przez Słowaków nazywane hromadami. W rejonie doliny Stos było też uprawiane myślistwo. Obecnie teren doliny jest objęty ścisłą ochroną, TANAP utworzył na jej terenie rezerwat. Dolinę przecinają jedynie dwa szlaki turystyczne: Magistrala Tatrzańska w górnych partiach i żółty szlak łącznikowy.

</doc>
<doc id="1539347" url="https://pl.wikipedia.org/wiki?curid=1539347" title="Samantha Shelton">
Samantha Shelton

Samantha Shelton (ur. 15 listopada 1978 w Los Angeles w Kalifornii, USA), amerykańska aktorka, siostra aktorki Marley Shelton, córka producenta i reżysera Christophera Sheltona.
Zagrała wraz z siostrą Marley w czarnej komedii wyreżyserowanej przez ich ojca pt. "Between Us".

</doc>
<doc id="1539352" url="https://pl.wikipedia.org/wiki?curid=1539352" title="Rezerwat przyrody Buczyna Jakubowska">
Rezerwat przyrody Buczyna Jakubowska

Rezerwat przyrody Buczyna Jakubowska – leśny rezerwat przyrody w gminie Radwanice (powiat polkowicki, województwo dolnośląskie). Znajduje się na terenie leśnictwa Dobromil, w Nadleśnictwie Głogów.
Informacje ogólne.
Rezerwat położony jest w północno-środkowej części Wzgórz Dalkowskich, w bezpośrednim sąsiedztwie zabudowań miejscowości Jakubów, po jej północnej stronie.
Rezerwat został utworzony w 2001 r. na mocy Rozporządzenia Wojewody Dolnośląskiego z dnia 5 maja 2001 r. i początkowo zajmował 19,54 ha. W 2010 roku Zarządzeniem Nr 3 Regionalnego Dyrektora Ochrony Środowiska we Wrocławiu zmniejszono obszar rezerwatu do 19,28 ha, poprzez wyłączenie z niego posesji kościoła p.w. św. Jakuba, pełniącej funkcję ośrodka kultu religijnego.
Jest to rezerwat leśny typu fitocenotycznego. Celem ochrony rezerwatu jest „zachowanie ze względów przyrodniczych, naukowych, dydaktycznych i krajobrazowych unikalnych fragmentów starych lasów bukowych na Wzgórzach Dalkowskich, zróżnicowanych lasów liściastych z grupy grądów i łęgów z szeregiem chronionych gatunków flory i ornitofauny”.
Rezerwat obejmuje mocno urzeźbioną i sfałdowaną partię zachodniego zbocza wierzchowiny Wzgórz Dalkowskich poprzecinaną wąwozami. Położony jest na wysokości około 220 m n.p.m. W części środkowej występują źródliska, które stanowią atrakcję rezerwatu. Z sączących się na zboczach źródeł, powstają potoczki spływające w dolinę. Kilka z nich tworzy w obniżeniu naturalny śródleśny staw.
Flora i fauna.
W rezerwacie na niewielkiej powierzchni występują bogate zbiorowiska roślinne charakterystyczne dla Wzgórz Dalkowskich. Występuje na nim fragment lasu z buczyną oraz las grądowy z dębem, grabem i lipą z domieszką jesionu, jawora, olszy i brzozy o bogatej florze runa. Na terenie rezerwatu występuje wiele gatunków roślin naczyniowych w tym: fiołek leśny, zawilec gajowy, bluszcz pospolity, konwalijka dwulistna, gwiazdnica pospolita, paproć-orlica, kokoryczka wielokwiatowa, piżmaczek wiosenny, kuklik zwisły, zawilec gajowy, przylaszczka pospolita i inne rośliny runa.
Z awifauny w rezerwacie gnieździ się drozd śpiewak, gołąb siniak, zięba, świstunka leśna, kos, dzięcioł duży, szpak, kowalik, sikora modra, dzięcioł czarny i inne.

</doc>
<doc id="1539353" url="https://pl.wikipedia.org/wiki?curid=1539353" title="Melanerpes aurifrons">
Melanerpes aurifrons



</doc>
<doc id="1539354" url="https://pl.wikipedia.org/wiki?curid=1539354" title="Melanerpes uropygialis">
Melanerpes uropygialis



</doc>
<doc id="1539365" url="https://pl.wikipedia.org/wiki?curid=1539365" title="Teoria równowag cząstkowych">
Teoria równowag cząstkowych



</doc>
<doc id="1539366" url="https://pl.wikipedia.org/wiki?curid=1539366" title="Ekonomia rozwoju">
Ekonomia rozwoju

Ekonomia rozwoju – dział ekonomii zajmujący się aspektami gospodarczymi rozwoju państw o niskim dochodzie. 
Opis.
Ekonomia rozwoju powstała w końcowym okresie kolonializmu, w latach 50. i 60. XX wieku, kiedy dużego znaczenia nabrało zagadnienie wspierania rozwoju gospodarczego biednych państw. Wychodziła z założenia, że gospodarki tych państw różnią się od gospodarek krajów rozwiniętych, a więc w ich przypadku konieczne jest stosowanie innych modeli ekonomicznych.
Ekonomia rozwoju zajmuje się analizą istoty i przyczyn masowego ubóstwa oraz czynników, kierunków i narzędzi pobudzania rozwoju gospodarczego. Podstawowym celem ekonomii rozwoju jest analiza możliwości przezwyciężenia ubóstwa przez kraje o niskim dochodzie. W ramach ekonomii rozwoju można wyróżnić dwa podejścia:

</doc>
<doc id="1539368" url="https://pl.wikipedia.org/wiki?curid=1539368" title="Dimitrije Injać">
Dimitrije Injać



</doc>
<doc id="1539370" url="https://pl.wikipedia.org/wiki?curid=1539370" title="Third (album Soft Machine)">
Third (album Soft Machine)

Third – trzeci studyjny i pierwszy podwójny album grupy Soft Machine nagrany w styczniu, kwietniu i maju 1970 r. i wydany w czerwcu tego samego roku.
Historia i charakter albumu.
Od lutego 1969 do września 1970 Soft Machine istnieli jako trio, następnie jako septet, potem byli kwintetem i w końcu od lutego 1970 r. kwartetem. Zmieniła się także ich muzyka. Z rockowej grupy stali się grupą wykonującą psychodeliczny rock i wreszcie grupą jazzrockową i w tym samym czasie awangardową.
Właśnie rok 1970 zaznaczył się największą zmianą stylu w całej historii grupy. Jako źródło tej zmiany podaje się zwykle przykład przełomowego albumu Milesa Davisa "Bitches Brew" oraz "A Tribute to Jack Johnson". Cytuje się także słowa Hoppera "Mike i ja byliśmy pod mocnym wpływem grup Milesa Davisa z 1970 r. – wszystkich całkowicie elektrycznych zespołów z Keithem Jarrettem na instrumentach klawiszowych i Michaelem Hendersonem na basie – i "Jacka Johnsona", i koncertowych LP z Fillmore".
Jednak album "Third" został wydany w czerwcu, a nagrany w styczniu, kwietniu i maju 1970 r. Album "Bitches Brew" został wydany 30 marca 1970 r., a "Jack Johnson" został nagrany w kwietniu 1970 r. a wydany w lutym 1971. Skoro styczniowe koncertowe nagrania Soft Machine brzmią podobnie jak studyjne nagrania majowe, wpływ tych nagrań Davisa na brzmienie albumu "Third" był żaden. I Davis i Soft Machine doszli do podobnych rezultatów, chociaż ich źródła i rozwój były zupełnie inne.
Pewien wpływ mógł mieć wydany w maju 1969 r. album "Emergency!" grupy Tony'ego Williamsa Lifetime (z Johnem McLaughlinem na gitarze i organistą Larrym Youngiem. Był to prawdopodobnie najbardziej wpływowy album końca lat 60. XX w. ukazujący możliwości jakie niesie zelektryfikowanie instrumentów.
Firma ABC/Probe postanowiła nie odnawiać kontraktu nagraniowego z zespołem. Kontrakt dla dalszego istnienia grupy był konieczny. Na szczęście zainteresowanie grupą wyraziła wielka firma nagraniowa CBS i ostatecznie podpisano kontrakt na nagranie pięciu albumów. Chociaż zespół otrzymał zaliczkę za nagranie pierwszego dla CBS albumu, to za studio musiał zapłacić sam. To tłumaczy rekordowy czas w jakim album został nagrany.
Zespół zdecydował się na niezależne londyńskie studio I.B.C., które kiedyś nagrywało takie zespoły jak The Rolling Stones, Cream i The Who (w 1969 r. została w nim nagrana opera rockowa "Tommy"), ale w 1970 r. nie miało już dawnej popularności, więc było stosunkowo tanie, chociaż dysponowało 8-ścieżkowym sprzętem nagrywającym.
Podstawowe nagrania trzech utworów albumu ("Slightly All the Time", "Moon in June", "Out-Bloody-Rageous") został wykonane w kwietniu, najpewniej 10 kwietnia. Zapewne 6 maja nałożono puzon Nicka Evansa, flet i basowy klarnet Jimmy'ego Hastingsa z grupy Caravan oraz skrzypce Raba Spalla.
Chociaż "Third" był podwójnym albumem, to składał się tylko z czterech, ale za to prawie 20-minutowych utworów.
Album ten reprezentuje całkowite odejście zespołu od ich poprzedniego stylu muzycznego. Zmiana była radykalna. Pojawiły się mocniejsze jazzowe struktury i frazy, utwory stał się bardziej koherentne, pomysły muzyczne zostały rozwinięte i doprowadzone do końca, w nowatorski sposób wykorzystano elektronikę, freejazowe partie saksofonowe Deana zostały wysunięte bardziej na pierwszy plan, nieortodoksyjny styl gry na perkusji Wyatta budował podstawę energetyczną utworów, tworzył napięcia i kontrasty, wykorzystywano drony, Hopper zaczął grać na basie palcami zamiast piórkiem, co dało bardzie kontrabasowe brzmienie...
W rezultacie tych zmian zespół wkroczył na zupełnie nowe terytorium muzyczne; to co powstało, było złożonym, innowacyjnym dziełem, które spowodowało, iż album ten okazał się być jednym z najważniejszych wydawnictw muzycznych w rozwoju jazzrocka. Był także najlepiej sprzedającą się płytą Soft Machine.
Album ten także zasygnalizował podział zespołu; po jednej stronie stanął Robert Wyatt, który dalej chciał inkorporować w muzyczne struktury grupy swoje śpiewane partie, a po drugiej stronie stanęli Ratledge, Hopper i Dean, którzy chcieli być zespołem wyłącznie instrumentalnym, całkowicie jazzowym.
Lista utworów.
1. Facelift (Hopper) [18:45]
2. Slightly All the Time (Ratledge) [18:12]
3. Moon in June (Wyatt) [19:08]
4. Out-Bloody-Rageous (Ratledge) [19:13]
Wydanie z 2007.
W 2007 r. Sony &amp; BMG Music Entertainment wydało dwudyskową wersję albumu:
Występ Soft Machine na pewno nie należał do najlepszych, co spowodowane zostało kilkoma czynnikami, z których najważniejsze to problemy grupy ze sprzętem (np. nie włączył się "fuzz box" basowej gitary Hoppera), atmosfera miejsca wypełnionego dystyngowaną publicznością i restrykcje BBC. Jednak Wyatt jak zwykle wystąpił rozebrany do połowy. Mimo tego, koncert został bardzo przychylnie przyjęty przez publiczność. Po koncercie starsze damy podchodziły do Roberta Wyatta i mówiły "Dzień dobry Robercie, było to bardzo miłe".

</doc>
<doc id="1539377" url="https://pl.wikipedia.org/wiki?curid=1539377" title="ISO-Oph 102">
ISO-Oph 102

ISO-Oph 102 – brązowy karzeł o masie ok. 60 mas Jowisza.
Dzięki obserwacjom przy użyciu teleskopu Submillimeter Array udało się ustalić, że brązowe karły takie jak ISO-Oph 102 formują się w taki sam sposób jak normalne gwiazdy, czyli dzięki zapadaniu grawitacyjnemu.

</doc>
<doc id="1539382" url="https://pl.wikipedia.org/wiki?curid=1539382" title="Chris Moyles">
Chris Moyles

Chris Moyles (ur. 22 lutego 1974 w Leeds) – angielski prezenter radiowy, autor, pracował dla BBC Radio 1. Do 14 września 2012 prowadził program poranny pod nazwą "Chris Moyles Show", którego słuchało ponad 9 milionów Brytyjczyków. Jego zarobki wynosiły 500 000 funtów rocznie.

</doc>
<doc id="1539384" url="https://pl.wikipedia.org/wiki?curid=1539384" title="Brown Girl in the Ring">
Brown Girl in the Ring

Brown Girl in the Ring (ang. 'brązowa dziewczyna w kręgu')

</doc>
<doc id="1539385" url="https://pl.wikipedia.org/wiki?curid=1539385" title="Wiśnia zwyczajna">
Wiśnia zwyczajna



</doc>
<doc id="1539386" url="https://pl.wikipedia.org/wiki?curid=1539386" title="Wiśnia czarna">
Wiśnia czarna



</doc>
<doc id="1539387" url="https://pl.wikipedia.org/wiki?curid=1539387" title="Cerasus austera">
Cerasus austera



</doc>
<doc id="1539388" url="https://pl.wikipedia.org/wiki?curid=1539388" title="Brown Girl in the Ring (zabawa)">
Brown Girl in the Ring (zabawa)

Brown Girl in the Ring ("brązowa dziewczyna w kręgu") to dziecięca zabawa wywodząca się z Jamajki.
Grający (dziewczęta i chłopcy) formują krąg, trzymając się za ręce i śpiewając piosenkę. Jeden z uczestników znajduje się w środku kręgu, gdzie podskakuje lub idzie w rytm melodii. Na hasło "Show me your motion" ("pokaż mi swój ruch") dziecko w centrum wykonuje swój ulubiony taniec. Na hasło "Show me your partner" ("pokaż mi swojego partnera") wskazuje z kręgu następne dziecko, które dołącza do jego tańca.
Towarzysząca zabawie dziecinna piosenka „” została wykorzystana w nagraniach Boney M, Raffi, The Wiggles i Dan Zanes.
Motyw tej zabawy stał się też tytułem książek:

</doc>
<doc id="1539390" url="https://pl.wikipedia.org/wiki?curid=1539390" title="Justyna Wilk">
Justyna Wilk

Justyna Wilk, z.d. "Ordak" (ur. 8 lutego 1984 w Gdańsku) – polska siatkarka występująca na pozycji rozgrywającej. Od sezonu 2012/2013 występuje w klubie Jedynka Aleksandrów Łódzki.
Wychowanka klubu Gedania Gdańsk. W Gedanii trenowała od 1993 roku. Z tym zespołem wywalczyła m.in. złoty medal mistrzostw Polski kadetek, juniorek oraz młodziczek. Była również powoływana do młodzieżowych reprezentacji Polski. Wraz z reprezentacją odnosiła liczne sukcesy. Z reprezentacją narodową juniorek sięgnęła w Chorwacji po złoty medal mistrzostw Europy, a także brązowy medal mistrzostw świata z 2003 roku. W wieku 19 lat zdobyła srebro z mistrzostw Europy i brąz z mistrzostw świata kadetek. Z Gdańska przeniosła się do AZS-u AWF Poznań, z którym zdobyła dwa złote medale mistrzostw Europy Uczelni Wyższych. Po dwóch sezonach spędzonych w Poznaniu zdecydowała się na grę w Stali Mielec, której barwy reprezentowała do 2010. Po krótkim epizodzie w Rumi, zdecydowała się zasilić drużynę Silesii Volley. Następnie trafiła do Armatury Elitesek AZS UEK Kraków.

</doc>
<doc id="1539394" url="https://pl.wikipedia.org/wiki?curid=1539394" title="Ordak">
Ordak



</doc>
<doc id="1539395" url="https://pl.wikipedia.org/wiki?curid=1539395" title="Niezła Heca">
Niezła Heca



</doc>
<doc id="1539397" url="https://pl.wikipedia.org/wiki?curid=1539397" title="Costea">
Costea

Costea – hospodar mołdawski w latach 1373–1374/1375 lub 1386–1392.
Biografia.
Pochodzenie Costei nie jest znane. Przypuszcza się, że mógł być spokrewniony z wołoskim rodem Basarabów i poślubił córkę pierwszego hospodara mołdawskiego Bogdana I Małgorzatę Muszatę, stając się w ten sposób protoplastą mołdawskiej dynastii hospodarskiej Muszatowiczów.
Dzięki temu małżeństwu miał być następcą syna Bogdana, Latco, na tronie mołdawskim. Jego synami mieli być późniejsi hospodarowie mołdawscy: Piotr I, Roman I, a także być może Stefan I.
Zdaniem K. Treptova Costea nie był następcą Latco, a panował w Mołdawii (jej części?) w latach 1386–1392, równolegle z Piotrem I, a następnie Romanem I. Być może jest to związane ze wzmianką z 1386 wspominającą dostojników mołdawskich Piotra (zapewne Piotra I) i Konstantyna, niekiedy identyfikowanego z Costeą, oraz wzmianką o fundacji cerkwi w Serecie przez jego żonę w 1392.

</doc>
<doc id="1539400" url="https://pl.wikipedia.org/wiki?curid=1539400" title="Leonid Bogajewskow">
Leonid Bogajewskow

Leonid Wasiliewicz Bogajewskow, ros. Леонид Васильевич Богаевсков (ur. 4 sierpnia 1867 r. w stanicy Nowoczerkaskaja w Rosji, zm. 5 grudnia 1951 r. w Jugosławii) – rosyjski wojskowy (generał lejtnant), zastępca wojskowego atamana Kozaków dońskich podczas II wojny światowej.
Ukończył szkołę realną, zaś w 1889 r. nikołajewską szkołę inżynieryjną w Nowoczerkasku. Służył w 3 baterii artylerii Kozaków dońskich. Od 24 marca 1900 r. pełnił funkcję adiutanta szefa sztabu wojskowego Kozaków dońskich, od 22 września 1901 r. – wojskowego atamana nakaźnego Kozaków dońskich, zaś od 7 grudnia 1910 r. – młodszego sztabsoficera do specjalnych poruczeń przy wojskowym atamanie nakaźnym Kozaków dońskich. 18 kwietnia 1910 r. awansował do stopnia pułkownika. Pod koniec 1917 r. wstąpił do wojsk Kozaków dońskich, walczących z bolszewikami. Doszedł do stopnia generała lejtnanta. W poł. listopada 1920 r. wraz z resztkami wojsk białych ewakuował się do Gallipoli. Zamieszkał w Królestwie SHS. Po ataku wojsk niemieckich na ZSRR 22 czerwca 1941 r., współuczestniczył w formowaniu kozackich oddziałów wojskowych w służbie niemieckiej. Jednocześnie zajmował funkcję przedstawiciela atamana wojskowego Kozaków dońskich w Jugosławii, zaś od marca 1942 r. – zastępcy atamana wojskowego Kozaków dońskich. Po zakończeniu wojny mieszkał w Jugosławii.
Linki zewnętrzne.
Biografia gen. Leonida W. Bogajewskowa (jęz. rosyjski)

</doc>
<doc id="1539401" url="https://pl.wikipedia.org/wiki?curid=1539401" title="Puchar świata w tenisie stołowym">
Puchar świata w tenisie stołowym

Puchar świata w tenisie stołowym to prestiżowy turniej w tenisie stołowym rozgrywany corocznie. Pierwsza edycja dla mężczyzn odbyła się w 1980 roku w Hongkongu, natomiast dla kobiet w 1996 również w Hongkongu. Listę zawodników uprawnionych do startu w tej imprezie ustala na podstawie rankingu ITTF.
W 1988 roku zwycięzcą został Andrzej Grubba, który startował dziesięciokrotnie w tym turnieju. Z Polaków oprócz niego tylko Leszek Kucharski (czterokrotnie) brał udział w Pucharze Świata.

</doc>
<doc id="1539405" url="https://pl.wikipedia.org/wiki?curid=1539405" title="Otago (ujednoznacznienie)">
Otago (ujednoznacznienie)



</doc>
<doc id="1539407" url="https://pl.wikipedia.org/wiki?curid=1539407" title="Ma Wenge">
Ma Wenge

Ma Wenge (; ur. 27 marca 1968 w Tiencinie) - chiński tenisista stołowy, brązowy medalista olimpijski z Barcelony, dwukrotny mistrz świata.
Zdobywca brązowego medalu na Letnich Igrzyskach Olimpijskich w Barcelonie (1992) w grze pojedynczej i ćwierćfinalista turnieju w grze podwójnej. Dwukrotny zwycięzca Igrzysk Azjatyckich w 1990 roku. Dwukrotny zdobywca Pucharu Świata (1989, 1992) i Pucharu Azji (1992) w grze pojedynczej.
Siedmiokrotnie zdobywał medale mistrzostw świata. Dwukrotnie był drużynowym mistrzem i wicemistrzem świata, srebrnym medalistą w deblu (1993) i brązowym w singlu (1991) i mikście (1993).

</doc>
<doc id="1539408" url="https://pl.wikipedia.org/wiki?curid=1539408" title="Wenge Ma">
Wenge Ma



</doc>
<doc id="1539413" url="https://pl.wikipedia.org/wiki?curid=1539413" title="Otago (1869)">
Otago (1869)

 
Bark „Otago” – statek handlowy, drobnicowiec, konstrukcji żelaznej, nitowanej, jedyny żaglowiec prowadzony przez Józefa Konrada Korzeniowskiego jako kapitana (1888-1889).
„Otago” został zwodowany w tym samym roku co słynny kliper „Cutty Sark” i „Lwów” ex. „Chinsura”, był niewielkim statkiem ok. 1/2 rozmiarów „Lwowa”, o bardzo szlachetnych proporcjach – klipra. Tonaż „Otago” plasuje go wielkością powyżej współczesnych żaglowców - typu „Pogoria”, nieco mniejszy niż bryg „Fryderyk Chopin”.
Historia.
Wodowany 5 października 1869 w stoczni Alexander Stephen &amp; Sons, of Kelvinhaugh na pochylni nr 136 w Glasgow, żelazny bark, dla szkockiego kapitana Angusa Camerona z Glasgow. Ukończony w porcie macierzystym w Glasgow w cenie 16 £ za 1 BRT.
W 1870 w dziewiczej podróży do Adelaide w Australii, przez San Francisco powrócił do Anglii w czasie 12 miesięcy i 15 dni.
W 1871 z ładunkiem materiałów wybuchowych, drobnicą i 17 pasażerami na pokładzie wyruszył w podróż do Port Chalmers w Nowej Zelandii. 22 lipca 1871 wszedł na redę Portu Chalmers, ale z powodu sztormu, parowy holownik „Geelong” wholował „Otago” na kotwicowisko kwarantannowe po 3 dobach. Lokalna gazeta "Otago Daily Times" odnotował zawinięcie „ładnego barku w typie klipra” po 88-dniowej podróży, w czasie której „Otago” uzyskał maksymalny dobowy przebieg 306 Mm (średnią dobową prędkość 12,75 w.).
W 1872 sprzedany Gierson &amp; Co. w Adelajdzie.
W 1885 sprzedany kpt. Johnowi Snaddenowi, który sam prowadził „Otago”. Kpt. Snadden zmarł w czasie rejsu 4 grudnia 1887 i został pochowany w morzu, w Zatoce Syjamskiej - dziś Tajlandzkiej, po którym kapitanem „Otago” został Józef Conrad-Korzeniowski.
W 1890 właścicielami „Otago” byli: J.L. Simpson &amp; Snadden następnie H. Simpson &amp; Son.
W 1898 zakupiony przez A. E. Howard w Sydney; w 1902 nabyty przez C. J.F. Gerber w Sydney.
W 1903 sprzedany Huddard Parker Ltd. i użytkowany jako hulk – magazyn węgla.
W czerwcu 1905 przyholowany do Hobart, aby zastąpić skorodowany hulk „Fredrica”.
W styczniu 1931 sprzedany przedsiębiorcy zajmującemu się złomowaniem statków kpt. Henry Dodge w Hobart, następnie przeholowany ok. 7 mil (ok. 10 km) w górę rzeki Derbent. „Otago” spoczął na wschodnim brzegu fiordu - rzeki Derbent w miejscowości Old Beach, Risdon w miejscu nazwanym "Otago Bay", gdzie pozostałości kadłuba widoczne są do dziś. Złomowany (rozbierany dwukrotnie) w 1937 i 1957.
Obecnie resztki kadłuba „Otago” pozostają widoczne w "Otago Bay", która leży na terenie podmiejskiej dzielnicy Hobart – Otago w pobliżu skrzyżowania ulic: Otago Bay Road i Joseph Conrad Drive (Conrad Dr.), (przybliżony adres: 34 Otago Bay Rd., Otago TAS 7017, Australia – współrzędne geograficzne ) – zob. zdjęcia linki zewnętrzne.
Józef Conrad Korzeniowski jako kapitan „Otago”.
Po nagłej śmierci kpt. Snaddena w morzu, propozycję objęcia stanowiska kapitana „Otago” otrzymał Józef Conrad Korzeniowski, wówczas I oficer na SS „Vidar”.
Od 24 stycznia 1888 do 26 marca 1889 pisarz, jako najsłynniejszy kapitan „Otago”, prowadził statek na trasie m.in.: Bangkok – Sydney – Saint Maurice na Mauritiusie – Cieśnina Torresa – Port Louis na Saint-Maurice – Melbourne – Adelaide. Pierwszy odcinek podróży z Bangkoku do Singapuru ok. 800 mil (1500 km) trwał 3 tygodnie z powodu ciszy morskiej. Cała załoga z wyjątkiem kapitana i kucharza okrętowego chorowała na febrę. Dramatyzm potęgował brak lekarstwa przeciw febrze – chininy; dostawca popełnił oszustwo w dostawie leku. Literackim opisem przeżyć z rejsu barkiem „Otago” jest powieść "„Smuga cienia”". Pewne doświadczenia z rejsu „Otago” zawarł pisarz w „Zwierciadle morza”. Rysunek „Otago” (linki zewnętrzne) sporządzony według wskazówek pisarza, znajdował się na okładce I wydania ang. oryginału „Zwierciadła morza” (ang. „The Mirror of the Sea”, 1906).
Zabytki z wraku „Otago”.
Pozostałości wraku „Otago” wskazali przedstawiciele australijskiej Polonii załogom polskich statków docierających do Hobart w latach 60. XX w. Pamiątki z „Otago” w polskich zbiorach są darem kpt. ż. w. Antoniego Strzelbickiego i rodziny kpt. ż. w. Czesława Adamowicza. Zabytki po „Otago” znajdują się w zbiorach muzeów morskich w Wielkiej Brytanii i w USA - w San Francisco m.in. koło sterowe z „Otago” jest eksponowane w "Honourable Company of Master Mariners" (pl. Honorowe Stowarzyszenie Kapitanów Żeglugi Wielkiej) na pokładzie okrętu-muzeum HQS WELLINGTON na Tamizie koło Londynu, fragment rufy w muzeum morskim w San Francisco, drewniana konstrukcja zejściówki do kubryku w muzeum morskim w Hobart. Dzwon okrętowy „Otago” jest eksponowany w sali Normana Morrisona w Geelong College w Melbourne.

</doc>
<doc id="1539415" url="https://pl.wikipedia.org/wiki?curid=1539415" title="Wiśnia wonna">
Wiśnia wonna

Wiśnia wonna, antypka ("Cerasus mahaleb") – gatunek z rodziny różowatych z rodzaju wiśnia. Według nowszych ujęć taksonomicznych jest to synonim gatunku "Prunus mahaleb" L. . Rośnie dziko w Europie, środkowej, południowej i zachodniej części Azji, na Kaukazie, w Turkiestanie, Tadżykistan, Kirgistanie i w Maroku.
Zastosowanie.
Gatunek uprawiany jako ozdobny. Posiada małe wymagania glebowe i jest odporny na mróz. W Polsce forma hodowana jako krzew ozdobny lub jako podkładka dla wiśni i czereśni. Szczepione na antypce dają formy karłowate. Z pędów antypki wyrabia się cybuchy do fajek, uchwyty do lasek, ozdobne pudełka. W krajach południowo-wschodniej Europy i w Turcji gatunek ten uprawiany jest jako roślina przyprawowa – nasiona po wysuszeniu i zmiażdżeniu stosowane są do wyostrzenia smaku wyrobów cukierniczych. Nasiona mają bardzo silny aromat przypominający zarówno gorzkie migdały, jak i wiśnie. Owoce są mało przydatne w celach kulinarnych, ponieważ w smaku są zbyt cierpkie i gorzkie; niekiedy bywają przerabiane na likier. Ponieważ wiśnia wonna zawiera kumarynę znajduje czasem zastosowanie przy produkcji perfum.

</doc>
<doc id="1539417" url="https://pl.wikipedia.org/wiki?curid=1539417" title="Antypka">
Antypka



</doc>
<doc id="1539418" url="https://pl.wikipedia.org/wiki?curid=1539418" title="Parafia Najświętszego Serca Pana Jezusa w Aktau">
Parafia Najświętszego Serca Pana Jezusa w Aktau

Rzymskokatolicka parafia Najświętszego Serca Pana Jezusa w Aktau – rzymskokatolicka parafia w Aktau (obwód mangystauski) w Kazachstanie. Wchodząca w skład Administratury Apostolskiej Atyrau.
Historia.
30 czerwca 2006 do posługi w Aktau został skierowany z pochodzenia Białorusin ks. Aliaksandr Kalinouski, a pierwszą Mszę świętą celebrował w tym mieście 11 lipca 2006.
10 stycznia 2007 biskup Janusz Kaleta, Administrator apostolski Atyrau, erygował w mieście Aktau rzymskokatolicką parafię pw. Najświętszego Serca Pana Jezusa. 26 marca 2007 parafia została oficjalnie zarejestrowana przez władze Kazachstanu.
W sierpniu 2007 przybyli do Aktau świeccy misjonarze z Neokatechumenatu: państwo Gonzalez Trigo Jose Maria i Montero Manzano Maria Mercedes z czwórką dzieci, zaś w październiku 2007 dołączyła do nich rodzina Villacura Rios. Po kilku latach, w wyniku trudności formalnych, rodziny opuściły Kazachstan.
Do 11 kwietnia 2021 w parafii przez trzy lata posługiwał Ks. Ruslan Mursaitov jako wikariusz.
Parafia nie posiada jeszcze własnego kościoła, więc liturgia była, do jesieni 2021 roku, sprawowana jest w prywatnym mieszkaniu. Obecnie Liturgia jest sprawowana w domu parafialnym. 

</doc>
<doc id="1539419" url="https://pl.wikipedia.org/wiki?curid=1539419" title="Cerasus mahaleb">
Cerasus mahaleb



</doc>
<doc id="1539421" url="https://pl.wikipedia.org/wiki?curid=1539421" title="Li Xiaoxia">
Li Xiaoxia

Li Xiaoxia (; ur. 16 stycznia 1988) – chińska tenisistka stołowa, mistrzyni olimpijska z Londynu, siedmiokrotna mistrzyni świata.
Dziesięciokrotnie zdobywała medale mistrzostw świata. Mistrzyni świata w grze pojedynczej z 2013 roku i trzykrotna drużynowa mistrzyni świata i dwukrotna srebrna medalistka mistrzostw z Zagrzebia (2007) w grze pojedynczej i podwójnej. W 2009 w mistrzostwach świata w Jokohamie i dwa lata później w Rotterdamie zdobyła złoty medal w grze podwójnej (w parze z Guo Yue). Zajmuje 3. miejsce w rankingu ITTF (stan na kwiecień 2014).
Zdobywczyni Pucharu Świata (2008).
W 2011 roku przegrała w Rotterdamie w finale mistrzostw świata w grze pojedynczej ze swoją rodaczką Ding Ning i zdobyła srebrny medal.
W 2012 podczas Igrzysk Olimpijskich w Londynie zdobyła złoty medal w singlu i drużynowo.

</doc>
<doc id="1539422" url="https://pl.wikipedia.org/wiki?curid=1539422" title="Xiaoxia Li">
Xiaoxia Li



</doc>
<doc id="1539425" url="https://pl.wikipedia.org/wiki?curid=1539425" title="Polityka socjalna">
Polityka socjalna



</doc>
<doc id="1539426" url="https://pl.wikipedia.org/wiki?curid=1539426" title="Dolina Tarnowiecka">
Dolina Tarnowiecka

Dolina Tarnowiecka lub dolina Tarnowiec (słow. "Trnovská dolina", "Trnovec") – dolina położona w słowackiej części Tatr Zachodnich u stóp Barańca – trzeciego co do wysokości szczytu tej części Tatr.
Nazewnictwo.
Nazwę doliny i znajdującej się na niej dawniej hali Tarnowiec wywodzi się od miejscowości Liptowski Tarnowiec ("Liptovský Trnovec") nad Jeziorem Liptowskim, jednakże brak dokumentów potwierdzających związki między tą miejscowością a Doliną Tarnowiecką. Wiadomo natomiast, że na początku XX wieku wypas prowadzili tutaj pasterze ze wsi Jakubowiany i Końska.
Topografia.
Dolina na północy podchodzi pod sam wierzchołek Barańca (2185 m). Jej zbocza tworzą dwie granie opadające z jego wierzchołka do Kotliny Liptowskiej. Od zachodu jest to południowo-zachodnia grań Barańca z wierzchołkiem Goły Wierch, oddzielająca ją od Doliny Żarskiej, wschodnie zbocza doliny tworzy południowo-wschodnia grań Barańca z wierzchołkami Szczerbawy, Klin i Mały Baraniec, oddzielająca ją od sąsiedniej Doliny Jamnickiej. W dolnej części wschodnie zbocza doliny tworzą odchodzący od Małego Barańca grzbiet Bryszne, oddzielający ją od Kobylego Żlebu.
Głównym ciekiem wodnym doliny jest potok Tarnowieczanka ("Trnovec"), mający swoje źródła niewiele poniżej wierzchołka Barańca i będący prawym dopływem Wagu, wpadającym do niego poza Tatrami, w miejscowości Beňadiková.
Opis doliny.
Górna część doliny znajduje się na granicy dwóch rodzajów skał metamorficznych: gnejsów od zachodu i migmatytów od wschodu. Obszar ten jest porośnięty trawą i kępami kosodrzewiny. Część środkowa zarasta kosodrzewiną, zaś wąska część dolna, przechodząca w skalisty wąwóz z wodospadami, jest całkowicie zalesiona. Wylot Doliny Tarnowieckiej znajduje się na wysokości 896 m, mniej więcej w połowie odległości między wylotami Doliny Żarskiej i Doliny Wąskiej. W środkowej części Doliny Tarnowieckiej (na wysokości ok. 1400 m) znajduje się Polana Limbia, kiedyś stał na niej pasterski szałas.
Dolina Tarnowiecka turystycznie nie jest dostępna. Jedynie jej wylot przecina Magistrala Tatrzańska i małym fragmentem dolnej części doliny prowadzi niebieski szlak na Goły Wierch. W wylocie doliny jest rozdroże pod Gołym Wierchem. Z rozdroża tego szlaku i tatrzańskiej magistrali jest dobry wgląd w głąb dolnej części doliny, dobrze widać stamtąd jej wąwozowy charakter.

</doc>
<doc id="1539427" url="https://pl.wikipedia.org/wiki?curid=1539427" title="NVOCC">
NVOCC



</doc>
<doc id="1539428" url="https://pl.wikipedia.org/wiki?curid=1539428" title="Gazal">
Gazal



</doc>
<doc id="1539429" url="https://pl.wikipedia.org/wiki?curid=1539429" title="Tarnowiecka Dolina">
Tarnowiecka Dolina



</doc>
<doc id="1539430" url="https://pl.wikipedia.org/wiki?curid=1539430" title="Wyka siewna">
Wyka siewna

Wyka siewna ("Vicia sativa" L.) – gatunek jednorocznej rośliny zielnej z rodziny bobowatych. Rodzimym obszarem jej występowania jest Azja, Europa i Afryka Północna, ale roprzestrzenił się też szeroko w innych regionach geograficznych. W Polsce jest uprawianym i często dziczejącym archeofitem.
Zastosowanie.
Bardzo cenna roślina pastewna ceniona ze względu na walory smakowe i wysoką zawartość białka.

</doc>
<doc id="1539432" url="https://pl.wikipedia.org/wiki?curid=1539432" title="Vicia sativa">
Vicia sativa



</doc>
<doc id="1539434" url="https://pl.wikipedia.org/wiki?curid=1539434" title="Republika socjalistyczna">
Republika socjalistyczna



</doc>
<doc id="1539435" url="https://pl.wikipedia.org/wiki?curid=1539435" title="Li Ju">
Li Ju

Li Ju (; ur. 22 stycznia 1976 w Nantong) - chińska tenisistka stołowa, mistrzyni i wicemistrzyni olimpijska z Sydney (2000), czterokrotna drużynowa mistrzyni świata oraz dwukrotna triumfatorka mistrzostw świata w grze podwójnej.
Dużym sukcesem zakończył się jej udział w jedynych igrzyskach olimpijskich w których startowała. W Sydney w 2000 roku została złotą medalistką w deblu, w parze z Wang Nan, oraz srebrną medalistką w turnieju indywidualnym.
Dziesięciokrotnie zdobywała medale mistrzostw świata. Czterokrotnie była drużynową mistrzynią świata i dwukrotną mistrzynią w deblu (w parze z Wang Nan) w roku 1999 i 2001.
Zdobywczyni Pucharu Świata (2000). Sześciokrotna złota medalistka mistrzostw Azji (indywidualna tryumfatorka z 1998 roku), trzykrotna medalistka Igrzysk Azjatyckich 1998.

</doc>
<doc id="1539436" url="https://pl.wikipedia.org/wiki?curid=1539436" title="Ju Li">
Ju Li



</doc>
<doc id="1539441" url="https://pl.wikipedia.org/wiki?curid=1539441" title="Vela 2B">
Vela 2B

Vela 2B – amerykański satelita rozpoznawczy do wykrywania wybuchów i prób jądrowych na ziemi i w przestrzeni kosmicznej; pierwszy z drugiej pary satelitów serii Vela; wyniesiony razem z satelitami Vela 2A i ERS 13.
Drugorzędnym zadaniem statku były badania przestrzeni kosmicznej (promieniowania X, gamma, neutronów, pola magnetycznego i cząstek naładowanych).
Satelita był stabilizowany obrotowo (2 obr./s). Statek pracować mógł w trybie czasu rzeczywistego (jedna ramka danych na sekundę) lub w trybie zapisu danych (jedna ramka co 256 sekund). Przez pierwsze 40% czasu trwania misji używany był pierwszy tryb. Drugiego używano aż do czasu wystrzelenia następnej pary satelitów Vela.
Statek pozostaje na orbicie okołoziemskiej.

</doc>
<doc id="1539442" url="https://pl.wikipedia.org/wiki?curid=1539442" title="Teodor Gendera">
Teodor Gendera

Teodor Gendera (ur. 19 kwietnia 1925 w Poznaniu, zm. 13 kwietnia 2001 w Warszawie) – polski aktor teatralny i filmowy.
Życiorys.
Artysta przez całe swoje zawodowe życie, poza krótkimi epizodami kiedy to występował w Poznaniu i w Rzeszowie, związany był z teatrami warszawskimi: Powszechnym (1949–1958), Dramatycznym (1958-1960), Ateneum (1960–1962) i Polskim (od 1963). W filmach grywał przeważnie epizody. Pochowany na Starych Powązkach w Warszawie (kwatera 202-IV-21).

</doc>
<doc id="1539445" url="https://pl.wikipedia.org/wiki?curid=1539445" title="Apna Asmaan">
Apna Asmaan

Apna Asmaan – indyjski dramat rodzinny z 2007 roku wyreżyserowany i wyprodukowany w oparciu o własny scenariusz przez debiutanta Kaushik Roya. W rolach głównych Shobana, Irfan Khan i debiutujący Dhruv Piyush Panjnani. Film przedstawia oparty na faktach dramat rodziny z dzieckiem autystycznym, ból z powodu porównywania go z innymi dziećmi, nie akceptację swego losu, kryzys w małżeństwie rodziców chłopca, czekanie na cud uleczenia. I cud się staje... Ten film to wezwanie do przyjęcia człowieka takim, jaki jest, do miłości, która nie stawia warunków, do cieszenia się najbliższymi bez prób uczynienia ich kimś, kim nie są.
Debiutujący reżyser (krewny Bimal Roya bengalskiego twórcy "Madhumati" i "Devdas (1955)"), oparł film na wątku autobiograficznym przedstawiając w filmie historię swego młodszego syna Orko chorego na autyzm. Rodzice pomogli mu się wyrazić w malarstwie wspierając jego pasje, organizując mu wystawy.
Film pokazywany na Festiwalu Filmowym w Cannes i nagrodzony za reżyserię na Stuttgart Bollywood and Beyond Film Festival w Niemczech (wygrał z "Bheja Fry").
Fabuła.
Raj Kumar (Irfan Khan) od dwudziestu lat przekonuje ludzi do zakupu plastiku. Ucieka w pracę odsuwając w czasie powroty do żony. Ciężko mu codziennie patrzeć w domu na twarz swojego upośledzonego syna Buddhiego (Dhruv Piyush Panjnani), słuchać żalów swojej żony Padmini (Shobana). Naście lat temu zaczynali swoje małżeństwo zakochani, pełni nadziei na przyszłość. Padmini zrezygnowała ze swych marzeń o tańcu, aby zająć się mężem, domem, a wkrótce i dzieckiem. Ale syn nie spełnia pokładanych w nim nadziei. Jego ciało rośnie, ale umysł pozostaje umysłem dziecka. Raja bolą rozmowy kolegów o egzaminach ich dzieci, Padmini pełne niechęci spojrzenia ludzi w autobusach. Buddhi nie jest w stanie nauczyć się czegokolwiek. Jego pasją pozostaje rysowanie. Z zapałem zamalowuje kartkę za kartką. Lekarz (Rajat Kapoor) radzi przyjąć chłopca takim, jaki jest wspierając jego talent malarski, ale rodzice nie chcą pogodzić się z nienormalnością Buddhiego. Padmini godzinami krąży z chłopcem między hinduską świątynią a figurą Chrystusa wszystkich Bogów świata błagając o zdrowie dla syna. Raj szuka ratunku u dr. Sena (Anupam Kher), poszukiwanego przez policję, obiecującego cuda eksperymentatora. I cud zdarza się. Lekarstwa doktora pobudzają mózg Buddhiego. Gdy budzi się potem z chwilowego letargu, Padmini zamiast bezmyślnej ufności widzi w jego spojrzeniu czujność, zamiast dziecięcego okrzyku: "mamo!", słyszy podejrzliwe pytanie: "kim jesteś?".

</doc>
<doc id="1539446" url="https://pl.wikipedia.org/wiki?curid=1539446" title="Świadek (ujednoznacznienie)">
Świadek (ujednoznacznienie)



</doc>
<doc id="1539453" url="https://pl.wikipedia.org/wiki?curid=1539453" title="ERS 13">
ERS 13

Environmental Research Satellites 13 (ang. badawczy satelita środowiskowy) – również: Tetrahedron Research Satellite 13 (ang. czworościenny satelita środowiskowy) – amerykański wojskowy satelita naukowy lub technologiczny. Wyniesiony wraz z satelitami Vela 2A i Vela 2B.
Stabilizowany obrotowo satelita (ok. 10 obr./min), zasilany ogniwami słonecznymi, przenosił licznik scyntylacyjny i detektor na ciele stałym, które służyły do pomiaru elektronów i protonów w pasach radiacyjnych.
Z powodu małej mocy nadajnika (100 mW) dane nie mogły być odbierane z odległości większej niż ok. 6 promieni Ziemi (40 280 km). Kontakt z satelitą był sporadyczny po 20 października 1964. Telemetria statku korzystała z modulacji PAM/FM/PM i kanału 5. systemu IRIG (Inter-Range Instrumentation Group).

</doc>
<doc id="1539457" url="https://pl.wikipedia.org/wiki?curid=1539457" title="Plastyczność (fizyka)">
Plastyczność (fizyka)



</doc>
<doc id="1539474" url="https://pl.wikipedia.org/wiki?curid=1539474" title="Wojciech Walerian Suchodolski">
Wojciech Walerian Suchodolski

Wojciech Walerian Suchodolski herbu Janina (ur. 1749, zm. 1826) – konfederat barski, kasztelan radomski w latach 1790–1793, chorąży chełmski w 1787 roku, poseł na Sejm Czteroletni.
Życiorys.
Wywodził się ze znanego rodu Suchodolskich posiadającego dobra ziemskie na Lubelszczyźnie. Jego ojcem był Michał Maurycy Suchodolski, chorąży krasnostawski i chełmski, podczaszy krasnostawski i chełmski, kasztelan lubelski. Wojciech Suchodolski był właścicielem dóbr ziemskich: 1/2 Bystrzycy, Wola Bobrowa, 1/2 Woli Bystrzyckiej, Wojcieszków, Dorohusk i Gościeradów. Osiadł w dobrach wojcieszkowskich, gdzie wybudował pałac. Rotmistrz Kawalerii Narodowej. Od roku 1777 szambelan Stanisława Augusta Poniatowskiego.
Poseł na sejm 1782 roku z województwa lubelskiego.
Był członkiem konfederacji Sejmu Czteroletniego. Zasłynął jako największy mówca Sejmu Czteroletniego. Czołowy polityk partii hetmańskiej, czyli opozycji magnackiej kierowanej przez hetmana Franciszka Ksawerego Branickiego, członek Deputacji do Formy Rządu. Był też autorem ustawy "Fundusz dla wojska", która wprowadzała zasadę finansowania wojska z dóbr ziemskich należących do kleru. Swoją postawą przyczynił się do włączenia Księstwa Siewierskiego w granice Rzeczypospolitej. Hrabia galicyjski.

</doc>
<doc id="1539478" url="https://pl.wikipedia.org/wiki?curid=1539478" title="Dom Maklerski mBanku">
Dom Maklerski mBanku

Dom Maklerski mBanku (wcześniej Dom Inwestycyjny BRE Banku, BRE Brokers) – działający w latach 1991–2016 dom maklerski świadczący wszystkie rodzaje usług dostępnych na polskim rynku kapitałowym. W 2016 r. spółka została włączona w struktury organizacyjne mBanku. Obecnie mBank S.A. prowadzi działalność maklerską w ramach wyodrębnionej jednostki organizacyjnej – biura maklerskiego posługującego się nazwą Biuro maklerskie mBanku.
Historia.
Spółka funkcjonowała od 1991 roku, początkowo jako biuro maklerskie BRE Brokers, następnie od 1998 roku jako spółka Dom Inwestycyjny BRE Banku SA, a od 2013 roku jako spółka Dom Maklerski mBanku SA, której jedynym akcjonariuszem był mBank. W 2016 r. spółka została włączona w struktury organizacyjne mBanku.
Obszary działalności.
Dom Maklerski mBanku świadczył usługi na rynku pierwotnym, wtórnym oraz niepublicznym, a swoje produkty adresował do klientów indywidualnych i instytucjonalnych, zarówno krajowych, jak i zagranicznych.
W szczególności działalność przedsiębiorstwa obejmowała:
mBank Spółka Akcyjna jest członkiem GPW, który spełnia wymagania Kategorii 3 Regulacji S oraz Zasady 144A na podstawie amerykańskiej Ustawy o papierach wartościowych z 1933 r., z późn. zm. (ang. Regulation S under the United States Securities Act of 1933). Dzięki temu może działać w segmencie akcji spółek amerykańskich podlegających ograniczeniom z powodu amerykańskiego prawa papierów wartościowych.
Nagrody i wyróżnienia.
Działalność DM mBanku była wielokrotnie nagradzana przez branżę i media – Dział Analiz DM był uznawany m.in. przez zarządzających TFI i OFE, gazetę „Parkiet” i magazyn „Forbes” za najlepszy lub jeden z najlepszych w Polsce w latach 2007–2015, czołowe miejsca w swoich kategoriach uzyskiwali też analitycy DM. GPW przyznawała DM swoje nagrody za udział w obrotach na rynku instrumentów pochodnych i największą liczbę wprowadzanych na giełdę spółek.

</doc>
<doc id="1539480" url="https://pl.wikipedia.org/wiki?curid=1539480" title="Instytut Agronomiczny">
Instytut Agronomiczny

Instytut Agronomiczny i Leśniczy – uczelnia rolnicza powołana w 1816 r. we wsi Marymont koło Warszawy (w 1916 r. włączonej do miasta) – pierwsza wyższa szkoła rolnicza na ziemiach polskich i jedna z pierwszych w Europie. Protoplasta dzisiejszej Szkoły Głównej Gospodarstwa Wiejskiego.
Historia.
Uczelnia powstała pod zaborem rosyjskim z inicjatywy Rady Administracyjnej Królestwa Polskiego i początkowo występowała pod nazwą Szkoły Agronomicznej. Inicjatorami jej założenia byli Stanisław Staszic, Tadeusz Antoni Mostowski, Stanisław Kostka Potocki, Franciszek Drucki Lubecki oraz namiestnik Królestwa Polskiego Józef Zajączek. Ułożyli oni projekt naukowego zakładu rolniczego pozyskując konieczną do ustanowienia szkoły aprobatę cara pełniącego wówczas funkcję króla polskiego Aleksandra I, który dekretem z 23 września (5 października) 1816 roku powołał do życia nowy instytut. Na jego utrzymanie oraz dalszy rozwój przeznaczył on dobra rządowe Marymont z Bielanami i folwarkami (Ruda, Wawrzyszew, do których później dołączono jeszcze folwark Buraków wraz z cegielnią.
Na pierwszego dyrektora wyznaczony został Jerzy Beniamin Flatt, który wysłany został do Niemiec oraz Szwajcarii dla zwiedzenia istniejących tam od niedawna rolniczych zakładów naukowych, mianowicie w Hofwylu istniejącej od r. 1804 szkoły rolniczej pod kierunkiem Emmanuela Fellenberga, oraz do Möglin, gdzie w r. 1807 słynny Albrecht Thaer, zwany ojcem rolnictwa naukowego, otworzył zakład rolniczy. Oficjalne otwarcie uczelni nastąpiło w 1820, ale pod inną, ostateczną już nazwą – Instytut Agronomiczny.
Siedzibą Instytutu był dawny pałacyk Marii Kazimiery, żony Jana III Sobieskiego. Na parterze budynku zlokalizowano kaplicę, a na piętrze – gabinety. Plan przebudowy i przystosowania budynku do potrzeb Instytutu przygotował architekt Antonio Corazzi, który zaprojektował też gmach główny szkoły.
Instytut Agronomiczny składał się początkowo z jednej klasy, która kształciła przyszłych ekonomów i zarządców większych dóbr. W 1822 nastąpiła reorganizacja Instytutu. Od tej pory uczelnia prowadziła kształcenie na dwóch poziomach nauczania: wyższym (dla przyszłych ekonomów i zarządców dóbr oraz synów właścicieli ziemskich) oraz elementarnym (dla przyszłych kwalifikowanych robotników – parobków, owczarzy, gorzelnianych itp.).
Nauka w klasie niższej odbywała się wyłącznie w sposób praktyczny i trwała jeden rok. W klasie wyższej nauka trwała początkowo, do 1825, również jeden rok, później przedłużono ją do dwóch lat. Przyjmowano do niej tylko kandydatów, którzy ukończyli szkoły wydziałowe lub cztery klasy szkoły wojewódzkiej. W latach 1822–1830 kształciło się w niej 122 uczniów, całkowity zaś kurs nauki ukończyło 72. Byli to przeważnie synowie drobnej szlachty zagonowej.
W 1824 nastąpiła kolejna reorganizacja Instytutu, w wyniku której zniesiono klasę niższą, otwierając na jej miejsce tzw. szkołę wiejską, przeznaczoną dla ubogich dzieci, oraz przyłączono do Instytutu nowo otwartą Szkołę Weterynarii. Do szkoły wiejskiej przyjmowano chłopców w wieku od 12 do 20 lat. Nauka trwała od 6 do 8 lat. Uczniowie musieli zapracować na swoje utrzymanie. Natomiast do Szkoły Weterynarii przyjmowano uczniów znających zaledwie sztukę czytania, pisania i cztery działania arytmetyczne. Nauka trwała dwa lata i ograniczała się w zasadzie do leczenia i kucia koni. W latach 1826–1830 ukończyło w niej naukę 12 słuchaczy.
W wyniku upadku powstania listopadowego władze rosyjskie zamknęły wszystkie szkoły wyższe i zawodowe w Królestwie Polskim, w tym Instytut Agronomiczny, który został przywrócony do życia w 1836. Do 1840 szkołę ukończyło 92 uczniów.
W 1840 uczelnię zreorganizowano przez dodanie wydziału leśnego i przekształcenie jej w Instytut Gospodarstwa Wiejskiego i Leśnictwa. Od tej pory Instytut przyjmował kandydatów wyłącznie po ukończeniu przynajmniej sześciu klas gimnazjum. W tym okresie dyrektorem Instytutu był Michał Oczapowski, a następnie Seweryn Zdzitowiecki, zaś jednym z jego uczniów – Adam Asnyk. W 1857 Instytut znowu przeszedł reorganizację. Od tej pory przyjmowano do niego absolwentów gimnazjów i wyższych szkół realnych, a naukę w nim przedłużono do trzech lat. W latach 1841–1861 oddział rolny ukończyło 1287 uczniów, a leśny – 288. W Instytucie kształciła się młodzież ze sfer urzędniczych, ze środowisk szlachty zagrodowej oraz inteligencji miejskiej.
W 1861 w wyniku reorganizacji szkolnictwa Instytut ostatecznie zamknięto przenosząc jego zasoby i wyposażenie do nowo utworzonego Instytutu Politechnicznego i Rolniczo-Leśnego w Puławach (ówczesnej Nowej Aleksandrii). Ostatnim dyrektorem uczelni był Stanisław Przystański.
Dawne zabudowania Instytutu Agronomicznego zostały przekształcone w koszary kawalerii, a w 1954, po kilkakrotnej w międzyczasie zmianie użytkowników i po zniszczeniach wojennych, zostały rozebrane. Zachowała się jedynie dawna kaplica uczelniana, rozbudowana, przebudowana i przekształcona w kościół pw. Matki Boskiej Królowej Polski, prowadzony przez Zgromadzenie Ojców Marianów.
Program nauczania.
W pierwszym okresie działalności program obejmował:

</doc>
<doc id="1539481" url="https://pl.wikipedia.org/wiki?curid=1539481" title="Abraham Rozenfeld-Boncze">
Abraham Rozenfeld-Boncze

Abraham Rozenfeld-Boncze (ur. 1883 w Opolu Lubelskim, zm. 22 stycznia 1942 w Warszawie) – polski pisarz, literat i dziennikarz żydowskiego pochodzenia.
Życiorys.
Urodził się w ortodoksyjnej rodzinie żydowskiej. Był wieloletnim redaktorem dziennika "Der Moment". 
Jeden z twórców i przywódców ruchu religijno-narodowego Jeszurun, a następnie przewodniczący partii Mizrachi w Warszawie. Członek synagogi Szaarej Syjon. Podczas II wojny światowej został przesiedlony do getta warszawskiego, gdzie angażował się w pomoc biednym oraz pracował w akcjach Żydowskiego Towarzystwa Ochrony Zdrowia. Był jednym z założycieli kuchni dla biednej inteligencji. 
Zmarł w 1942 roku. Został pochowany na cmentarzu żydowskim przy ulicy Okopowej w Warszawie lecz jego nagrobek nie zachował się.

</doc>
<doc id="1539483" url="https://pl.wikipedia.org/wiki?curid=1539483" title="Boško Abramović">
Boško Abramović

Boško Abramović, cyr. Бошко Абрамовић (ur. 14 lutego 1951 w Zrenjaninie, zm. 19 grudnia 2021) – serbski szachista i trener szachowy ("FIDE Senior Trainer" od 2013), arcymistrz od 1984 roku.
Kariera szachowa.
Był wielokrotnym finalistą indywidualnych oraz drużynowych mistrzostw Jugosławii. W klasyfikacji indywidualnej, kilka razy zajmował miejsca w pierwszej dziesiątce (m.in. 1985 i 1995 – VII m., 1994 – VIII m.). W 1981 r. wystąpił w reprezentacji kraju na rozegranych w Atenach drużynowych mistrzostwach państw bałkańskich, zdobywając złoty medal. W 2006 r. podzielił IV-V miejsce w mistrzostwach Serbii i Czarnogóry (w Pančevie), podzielił również II-VI m. w mistrzostwach Serbii (we Vrnjačkiej Banji).
W 1993 r. zwyciężył w rozegranym w Kladovie turnieju strefowym i zdobył awans do turnieju międzystrefowego w Biel/Bienne, w którym podzielił 16-20. miejsce (w stawce 73 uczestników). Inne sukcesy na arenie międzynarodowej odniósł m.in. w:
Najwyższy ranking w dotychczasowej karierze osiągnął 1 stycznia 2002 r., z wynikiem 2524 punktów zajmował wówczas 7. miejsce wśród jugosłowiańskich szachistów.

</doc>
<doc id="1539484" url="https://pl.wikipedia.org/wiki?curid=1539484" title="Bosko Abramović">
Bosko Abramović



</doc>
<doc id="1539485" url="https://pl.wikipedia.org/wiki?curid=1539485" title="Wioletta Fiuk">
Wioletta Fiuk



</doc>
<doc id="1539487" url="https://pl.wikipedia.org/wiki?curid=1539487" title="Carl Gustav Fleischer">
Carl Gustav Fleischer

Carl Gustav Fleischer (ur. 28 grudnia 1883 w Nord-Trøndelag, zm. 19 grudnia 1942 w Toronto) – generał major Królewskiej Armii Norweskiej, kawaler Orderu Virtuti Militari.
Szkic biograficzny.
Carl Gustav Fleischer był synem pastora w Bjørnar w okręgu Nord-Trøndelag. Wcześnie osierocony przez ojca, zamieszkał wraz z matką w Trondheim, gdzie pobierał pierwsze nauki, potem uczęszczał do gimnazjum w Oslo (wówczas: Kristiania) i zdał tam maturę w 1902. Wybrał karierę zawodowego oficera i zapisał się do Wyższej Szkoły Wojskowej w Kristianii, którą ukończył w 1905 jako najlepszy ze swego rocznika.
Na początku 1939 awansował na generała majora i otrzymał z rąk Bassa dowództwo 6 Dywizji Piechoty. Po inwazji hitlerowskiej na Norwegię (9 kwietnia 1940) przejął funkcję głównodowodzącego siłami norweskimi na północy kraju. Razem ze starostą z Troms Fleischer zorganizował powszechną mobilizację w tej części kraju. Dowodził oddziałami norweskimi w czasie bitwy o Narwik, która doprowadziła do odbicia Niemcom Narwiku 28 maja 1940.
10 maja 1940 wojska niemieckie zaatakowały Francję i Benelux. Siły alianckie w Norwegii wycofano i walczące jeszcze jednostki norweskie kapitulowały 10 czerwca. Król Haakon VII i rząd udali się na wygnanie do Wielkiej Brytanii. Fleischer chciał pozostać w kraju i organizować ruch oporu, ale otrzymał rozkaz wyjazdu wraz z królem i rządem, któremu się podporządkował.
W grudniu 1940 Naczelny Wódz, gen. Władysław Sikorski udekorował Fleischera przed frontem całej Brygady Podhalańskiej krzyżem orderu Virtuti Militari.
W Wielkiej Brytanii Fleischer został szefem Sztabu Generalnego Norweskich Sił Zbrojnych na uchodźstwie, ale wkrótce poróżnił się z rządem, który mianował głównodowodzącym innego generała (1942). Fleischer podał się do dymisji, po czym został wysłany do Kanady jako dowódca minimalnych norweskich jednostek szkolonych w tym kraju. 1 grudnia 1942 został mianowany norweskim attaché wojskowym w Stanach Zjednoczonych, ale funkcji nie zdążył objąć, gdyż 19 grudnia popełnił w napadzie depresji samobójstwo wystrzałem z pistoletu w serce (urząd attaché wojskowego pełnili na ogół majorowie czy najwyżej pułkownicy, a więc Fleischer czuł się zawiedziony i obrażony).
Po wyzwoleniu Norwegii w roku 1945 prochy generała przewieziono do ojczyzny i pochowano na cmentarzu Chrystusa Zbawiciela w północnej dzielnicy Oslo. W pogrzebie wzięli udział król Haakon VII i następca tronu Olaf, przedstawiciele sprawującej wówczas władzę w Norwegii socjaldemokracji na uroczystość nie przybyli.
Oprócz Virtuti Militari generał Fleischer posiadał inne wysokie odznaczenia wojenne, m.in. brytyjski Order Łaźni (komandorię)., francuski Croix de Guerre oraz norweski Krzyż Wojenny.

</doc>
<doc id="1539488" url="https://pl.wikipedia.org/wiki?curid=1539488" title="S/y Otago">
S/y Otago

 
Otago – polski jacht żaglowy, typu J-140 ("stuczterdziestka"). Właścicielem i armatorem jachtu był Jachtklub Stoczni Gdańskiej. 
Historia i rejsy.
Kadłub Otago zwodowany został w 1959 r. Nazwany od barku Otago, który prowadził kpt. Józef Konrad Korzeniowski w 1888 - 1889.
Udział w pierwszych regatach okołoziemskich Whitbread Round The World Race 1973 - 1974.
Wraz z Copernicususem wziął udział w pierwszych regatach okołoziemskich Whitbread Round The World Race w 1973 - 1974, w których Otago prowadził kpt. Zdzisław Pieńkawa. Mimo złamanego podczas regat bezanmasztu, Otago ukończył regaty 1973-4 na 13 miejscu. W skład załogi Otago wchodzili: Witold Ciecholewski, znany konstruktor okrętowy i projektant żaglowców - Zygmunt Choreń, Bohdan Berggrün, Iwona Pieńkawa, Kazimierz Kurzydło, Edwin Trzos, Stanisław Jakubczyk, Adam Michel. Po regatach 1973-74 dwoje uczestników napisało dwie książki-relacje: kpt. Zdzisław Pieńkawa i Iwona Pieńkawa, członkini załogi Otago i jednocześnie córka kapitana (zobacz sekcję Bibliografia).
Zatonięcie u wybrzeży Wyspy Niedźwiedziej.
Otago zatonął w rejsie na Spitsbergen na kotwicowisku w zatoce Herwigshamn u wybrzeża Wyspy Niedźwiedziej 29 sierpnia 1976 r. na przybliżonej pozycji , w czasie kolejnej akcji ratowniczej. 
Przyczyną zatonięcia jachtu w czasie postoju na kotwicy, była zmiana kierunku wiatru na z SW na W 6° B, a później na WNW, który wraz z działającą falą spowodował wyrwanie i wleczenie kotwicy, co doprowadziło do przecieku kadłuba powstałego w rezultacie uszkodzenia poszycia kadłuba jachtu o skały w dniu 17 sierpnia 1976 r.. 23 sierpnia 1976 r. załogę jachtu z wyjątkiem kapitana zabrał do Polski ORP Kopernik, prowadzący badania w rejonie Spitsbergenu, który wcześniej próbował uratować Otago.
Próby odszukania wraku Otago podczas rejsu jachtu "Syrenka" w 2008 r. nie dały rezultatu.

</doc>
<doc id="1539495" url="https://pl.wikipedia.org/wiki?curid=1539495" title="Linia kolejowa nr 211">
Linia kolejowa nr 211

Linia kolejowa nr 211 – drugorzędna linia kolejowa łącząca Chojnice z Kościerzyną przez Brusy i Lipusz. Położona w województwie pomorskim oraz na obszarze działania PKP PLK Zakładu Linii Kolejowych w Gdyni. Linia na całej długości wyposażona jest w elektromagnesy SHP. Na całej długości linia jest jednotorowa i niezelektryfikowana.
Przebieg linii.
Linia kolejowa nr 211 rozpoczyna się na stacji Chojnice, po czym w kierunku wschodnio/północno-wschodnim biegnie równolegle do linii 203. Następnie linia odchodzi na południe, by wspiąć się na wiadukt nad torami linii 203, po czym skręca o 90° w lewo. Już za Powałkami linia zaczyna skręcać na północny wschód aż do Żabna koło Chojnic. Po minięciu tego przystanku linia biegnie na północ, po czym omijając przeszkody terenowe dociera do Lipusza. W Lipuszu skręca w prawo w kierunku wschodnio/północno-wschodnim i dochodzi do linii 201, którą przekracza na wiadukcie. Następnie obie linie prawie równolegle biegną do Kościerzyny.
Linia biegnie przez teren powiatów chojnickiego i kościerskiego łącząc ich stolice. Trasa wiedzie przez trzy mezoregiony: Bory Tucholskie, Równina Charzykowska oraz Pojezierze Kaszubskie.
Linia kolejowa nr 211 na odcinku Chojnice-Kościerzyna wpisuje się w Kaszubski Korytarz Transportowy, natomiast na odcinku Kościerzyna-Lipusz (i dalej do Bytowa) w korytarz pojezierny.
Historia.
Budowa.
Linia kolejowa łącząca Chojnice z Kościerzyną była budowana w dwóch etapach na przełomie XIX i XX wieku. Odcinek pierwszy z Kościerzyny do Lipusza został oddany do użytku 1 grudnia 1900&lt;ref name="ŚK 4/2008"&gt;&lt;/ref&gt;. Trasa była przejezdna już latem 1900 podczas budowy linii do Bytowa&lt;ref name="ŚK 8/2010"&gt;&lt;/ref&gt;. 15 lipca 1901 linia została przedłużona do Bytowa (obecnie łącznica nr 738 i linia kolejowa nr 212). Początkowo ruch na linii był niewielki (3 pary pociągów lokalnych)&lt;ref name="ŚK 6/2011"&gt;&lt;/ref&gt;. Odcinek z Lipusza do Chojnic został natomiast otwarty 1 lipca 1902. Podczas otwarcia tej linii w Brusach zorganizowano festyn kultury niemieckiej&lt;ref name="ŚK 8/2002"&gt;&lt;/ref&gt;.
1902-1945.
W 1920 linia przeszła pod polską administrację. Jej utrzymaniem zajmował się Samodzielny Oddział Drogowy PKP w Chojnicach.
1 września 1939 podczas obrony Chojnic został wysadzony w powietrze wiadukt kolejowy.
W 1945 Niemcy przywiązywali dużą wagę do obrony Chojnic ze względu na istniejący tam węzeł kolejowy.
1945–1989.
W 1978 PKP zapowiadała szybkie wycofanie parowozów z ruchu pasażerskiego oraz z ruchu towarowego na liniach o trudnym profilu w Północnej DOKP. W 1978 na terenie całej dyrekcji było 13 sprawnych parowozów, głównie obsługujących manewry. Ostra zima 1978/1979 spowodowała jednak powrót parowozów&lt;ref name="ŚK7/2012"&gt;&lt;/ref&gt;.
po 1989.
1 kwietnia 1991 zamknięto parowozownię w Kościerzynie (obecnie jest to Muzeum Kolejnictwa), a wraz z nią zakończyła się obsługa planowych pociągów w trakcji parowej. Pozostawiono jedynie parowozy obsługujące pociągi turystyczne (retro).
W 1992 w relacji Kościerzyna-Gdynia pojawiły się pierwsze szynobusy serii SA101, które okazały się wówczas za małe i wkrótce zostały przeniesione na linie o mniejszych potokach podróżnych, w tym na trasę Chojnice-Kościerzyna&lt;ref name="KMID2/2006"&gt;&lt;/ref&gt;. W 1993 zawieszono połączenia relacji Kościerzyna - Lipusz - Bytów co spowodowało, iż linią nr 211 jeździły tylko pociągi relacji Chojnice - Kościerzyna, Chojnice - Brusy i Lipusz - Kościerzyna.
W marcu 2001 dzięki interwencji i dofinansowaniu samorządu województwa pomorskiego linia została uratowana przed likwidacją&lt;ref name="ŚK5/2001"&gt;&lt;/ref&gt;.
W 2004 od 12 kwietnia do 30 czerwca zawieszono ruch pociągów. Połączenie było jednak realizowane autobusową komunikacją zastępczą. Oficjalnym powodem zawieszenia był remont, jednakże samorząd województwa pomorskiego zaprotestował przeciwko tej decyzji PKP PR, gdyż uznał to za preludium do likwidacji tej linii&lt;ref name="ŚK7/2004"&gt;&lt;/ref&gt;.
W czerwcu 2011 z powodu remontu torów pomiędzy Tczewem a Gdańskiem pociągi towarowe jeździły objazdem przez Bąk i Kościerzynę. 29 czerwca 2011 na linii 201 tuż przed mostem na Wierzycy wykoleił się pociąg towarowy relacji Gdynia Port-Lublin; uszkodzeniu uległo 300 metrów toru oraz jedno z przęseł mostu. Szlak pomiędzy Kościerzyną a Bąkiem musiał z tego powodu zostać zamknięty; wymusiło to dodatkowy objazd linią 211. Objazd ten spowodował jeszcze większe problemy i zmniejszenie przepustowości połączenia obsługującego port w Gdyni&lt;ref name="ŚK8/2011II"&gt;&lt;/ref&gt;. W 2015 rozpoczął się pierwszy remont linii kolejowej na odcinku Powałki – Męcikał, natomiast od końca października do pierwszej połowy grudnia 2016 trwała rewitalizacja na odcinkach Chojnice – Powałki oraz Męcikał – Żabno koło Chojnic – Brusy. Po ich zakończeniu wzrośnie prędkość szlakowa z obecnych 50–80 km/h i pociągi pasażerskie oraz autobusy szynowe pojadą na tym odcinku 120 km/h z lokalnymi ograniczeniami do 80 km/h.
Infrastruktura.
Linia nr 211 na całej długości jest jednotorowa i niezelektryfikowana. 
Stacje i przystanki kolejowe.
Dworce na linii kolejowej nr 211 są zbudowane w różnych stylach. Największym oraz najstarszym dworcem jest ceglany, wielobryłowy dworzec w Chojnicach. Drugim pod względem metrażu jest, również wielobryłowy, dworzec w Kościerzynie. Następną grupę stanowią dwa typowo pruskie dworce w Brusach i Lipuszu, składające się z bryły głównej oraz przybudówek. Najliczniejszą grupę stanowią małe pruskie dworce, składające się z niewielkiej poczekalni, miejsca na kasę oraz niewielkiego mieszkania. Dworce te w wyniku modernizacji utraciły wiele szczegółów architektonicznych i dość mocno się od siebie różnią. Kolejną grupą stanowią dworce o architekturze socrealistycznej.
Przewoźnicy i pociągi.
Pociągi regio.
Linia kolejowa nr 211 jest typową linią lokalną z regularnym ruchem pasażerskim na całej długości. Sieciowy Rozkład Jazdy Pociągów 2015/2016 podaje 3 pary pociągów całorocznych relacji Chojnice-Kościerzyna oraz dodatkowo jedną parę „szkolną” kursującą w dni robocze oprócz wakacji i ferii pomiędzy Chojnicami a Brusami. 
W rozkładzie jazdy 2016/2017 przewidziane są 2 pary pociągów całorocznych Kościerzyna - Chojnice uzupełnianych przez kolejową komunikację autobusową uzupełniającą - 2 pary codzienne z Chojnic do Kościerzyny i 1 parę „szkolną” z Dziemian Kaszubskich do Chojnic.
Oddział Pomorski Przewozów Regionalnych, w związku z okrojeniem oferty do 2 par pociągów, ogłosił przetarg na kolejową komunikację zastępczą na odcinku Chojnice - Kościerzyna (codziennie 2 pary) oraz Dziemiany Kaszubskie – Chojnice (1 para w dni szkolne).
Pociągi towarowe.
Ruch towarowy na linii jest niewielki, szczególnie pomiędzy Chojnicami a Lipuszem. Większość pociągów towarowych przejeżdżających tędy obsługuje przemysł w Bytowie. Linia ta jest objazdem dla odcinka Bąk-Kościerzyna, który jest używany do objazdów odcinka Tczew-Gdynia Główna.

</doc>
<doc id="1539496" url="https://pl.wikipedia.org/wiki?curid=1539496" title="Kościół Anglikański Aotearoi, Nowej Zelandii i Polinezji">
Kościół Anglikański Aotearoi, Nowej Zelandii i Polinezji

Kościół Anglikański Aotearoi, Nowej Zelandii i Polinezji jest kościołem należącym do Wspólnoty Anglikańskiej. Obejmuje swym zasięgiem Nową Zelandię, Fidżi, Tonga, Samoa oraz Wyspy Cooka. Prymasem kościoła, arcybiskupem Nowej Zelandii, jest William Brown Turei.
Od 1992 r. kościół złożony jest trzech jednostek, zwanych "tikanga", które odzwierciedlają trzy nurty kulturowe regionu:
Kształcenie duchownych odbywa się w St. John's College w Auckland.

</doc>
<doc id="1539497" url="https://pl.wikipedia.org/wiki?curid=1539497" title="Bromowodorki">
Bromowodorki



</doc>
<doc id="1539501" url="https://pl.wikipedia.org/wiki?curid=1539501" title="Michalina Wasilewska">
Michalina Wasilewska

Michalina Wasilewska (ur. 21 grudnia 1898 w Warszawie, zm. 3 stycznia 2010 tamże) – polska superstulatka, najstarsza mieszkanka Warszawy i kraju.
Życiorys.
Urodziła się na warszawskiej Woli, gdzie przez wiele lat pracowała jako woźna w Technikum Mechanicznym im. Michała Konarskiego przy ulicy Okopowej. W czasie powstania Warszawskiego przebywała na Żoliborzu. Od końca lat 70. XX wieku do śmierci mieszkała w Wilanowie.
Mąż Michaliny Wasilewskiej, z którym miała dwóch synów i córkę, zginął we wrześniu 1939. Wasilewska doczekała się ośmiorga wnuków, szesnaściorga prawnuków i siedmiorga praprawnuków. 
1 grudnia 2008 po śmierci Ludwiki Kosztyły została najstarszą Polką. Zmarła 3 stycznia 2010 w Warszawie w wieku 111 lat i 13 dni.

</doc>
<doc id="1539503" url="https://pl.wikipedia.org/wiki?curid=1539503" title="Bujar Lako">
Bujar Lako

Bujar Lako (ur. 23 maja 1946 we wsi Lozhan k. Korczy, zm. 26 grudnia 2016 w Tiranie) – albański aktor.
Życiorys.
W 1972 ukończył studia na wydziale aktorskim Instytutu Sztuk w Tiranie. W styczniu 1973 zadebiutował na scenie Teatru Ludowego (alb. Teatri Popullor), niewielką rolą w komedii Besima Levonji „Prefekti”.
W filmie albańskim zadebiutował w 1975 rolą w filmie "Ne fillim te verës". Zagrał w 30 filmach fabularnych. Za role w filmach: "Perballimi" i "Gjeneral gramafoni" otrzymał nagrody państwowe. Za swoją twórczość uhonorowany tytułem Zasłużonego Artysty (alb. Artist i Merituar), a w 1982 otrzymał Order Naima Frasheriego I kl.
W 1991 związał się z opozycją demokratyczną. W wyborach parlamentarnych kandydatem na deputowanego Demokratycznej Partii Albanii w okręgu Kolonje.
Zmarł na atak serca. Imię aktora nosi plac w centrum Tirany.

</doc>
<doc id="1539508" url="https://pl.wikipedia.org/wiki?curid=1539508" title="Vemerana">
Vemerana

Republika Vemerany (angielski: Republic of Vemerana) – krótkotrwałe państwo nieuznawane na terenie dzisiejszego Vanuatu (Oceanii), istniejące kilkanaście tygodni w 1980 r. Vemerana obejmowała wyspy: Aoba, Espiritu Santo i Malakula i kilka innych mniejszych.
Powstanie.
28 maja 1980 roku, tuż przed formalnym uzyskaniem niepodległości przez Vanuatu, prymitywnie uzbrojeni zwolennicy Jimmy’ego Stevensa, przywódcy ruchu Nagriamel (odpowiedzialnego m.in. za nieudane ogłoszenie w 1975 r. niepodległości tych obszarów jako Federacji Na Ggriamel) opanowali wyspę Espiritu Santo i ogłosili utworzenie niezależnej Republiki Vemerana. Rebelianci zajęli lotnisko, budynki administracji lokalnej i radiostację oraz uwięzili brytyjskiego komisarza i dwunastu jego konstabli. Zamieszki objęły również wyspę Tanna. Rewolta wspierana była przez francuskich plantatorów i amerykańską, prywatną organizację "Phoenix Foundation". Premier Vanuatu Walter Lini z Vanua’aku Pati bezskutecznie zabiegał o interwencję Francji i Wielkiej Brytanii. Ostatecznie pod koniec sierpnia 1980 roku, rebelię stłumiły wojska Papui-Nowej Gwinei (tzw. "wojna kokosowa").

</doc>
<doc id="1539517" url="https://pl.wikipedia.org/wiki?curid=1539517" title="Mother Mother">
Mother Mother

Mother Mother – kanadyjski zespół indierockowy. Oryginalnie powstał w Quadra Island, obecnie siedzibą grupy jest Vancouver. Zespół składa się z pięciu osób: wokalisty i gitarzysty Ryana Guldemonda, wokalistki Molly Guldemond, wokalistki Jasmin Parkin, perkusisty Alego Siadata i basisty Mike'a Younga.
W 2005 roku grupa, wtedy pod nazwą Mother, samodzielnie wydała swoją pierwszą płytę. W 2007, dzięki współpracy z wytwórnią Last Gang Records, pod szyldem Mother Mother płyta ta wydana została pod nazwą "Touch Up"; dodatkowo, oprócz utworów wydanych oryginalnie, znalazło się na niej także kilka innych piosenek.
Drugi album zespołu pt. "O My Heart" ukazał się 16 września 2008 roku. W kolejnych latach wydali jeszcze pięć płyt: "Eureka" (2011), "The Sticks" (2012), "No Culture" (2017), "Dance and Cry" (2018) oraz "Inside" (2021).

</doc>
<doc id="1539518" url="https://pl.wikipedia.org/wiki?curid=1539518" title="Pieczęć Lublina">
Pieczęć Lublina



</doc>
<doc id="1539520" url="https://pl.wikipedia.org/wiki?curid=1539520" title="Zbigniew Kowalewski">
Zbigniew Kowalewski



</doc>
<doc id="1539521" url="https://pl.wikipedia.org/wiki?curid=1539521" title="Mariusz Markiewicz">
Mariusz Markiewicz

Mariusz Markiewicz (ur. 1957, zm. 29 marca 2018) – polski historyk, profesor nauk humanistycznych.
Specjalizował się w historii powszechnej nowożytnej. Habilitował się w 1992 roku. W 2005 uzyskał tytuł profesorski. Pełnił funkcje: zastępcy dyrektora Instytutu Historii UJ ds. studenckich (1992–1993), dyrektora tego instytutu (1993–1999) oraz kierownika Zakładu Historii Powszechnej Nowożytnej Uniwersytetu Jagiellońskiego.
6 kwietnia 2018 r. został pochowany na cmentarzu Batowickim w Krakowie (kw. CCCXXII-8-30).

</doc>
<doc id="1539526" url="https://pl.wikipedia.org/wiki?curid=1539526" title="Mikel Laboa">
Mikel Laboa

Mikel Laboa (ur. 15 czerwca 1934 w Pasaia, zm. 1 grudnia 2008 w San Sebastián) − baskijski piosenkarz, autor tekstów piosenek.
Najbardziej znanym utworem Mikela Laboa jest pieśń "Txoria txori" ("Ptak to ptak", słowa Joxean Artze), znana powszechnie jako "Hegoak" ("Skrzydła"), w poetycki sposób wyrażająca prawdę o niemożności posiadania wszystkiego. Jeśli podetniemy skrzydła ptakowi, żeby go zatrzymać przy sobie, to on w ogólne przestanie być ptakiem. Utwór ten wykonywało wielu wokalistów, w tym Joan Baez i Anne Etchegoyen.

</doc>
<doc id="1539532" url="https://pl.wikipedia.org/wiki?curid=1539532" title="Killshot">
Killshot

Killshot – amerykański thriller oparty na powieści Elmore’a Leonarda pod tym samym tytułem z 1989 roku.

</doc>
<doc id="1539540" url="https://pl.wikipedia.org/wiki?curid=1539540" title="Bachirou Salou">
Bachirou Salou

Bachirou Salou (ur. 15 września 1970 w Lomé) – togijski piłkarz występujący na pozycji napastnika.
Kariera klubowa.
Salou swoją karierę rozpoczynał w klubach OC Agaza i Omnisport Lomé. W 1989 roku trafił do Panthère du Ndé Bangangté, gdzie spędził rok. W 1990 roku przeszedł do niemieckiej Borussii Mönchengladbach z Bundesligi. W tych rozgrywkach zadebiutował 23 lutego 1991 roku w przegranym 0:3 meczu z VfL Bochum. 9 marca 1991 roku w zremisowanym 1:1 pojedynku z Wattenscheid strzelił pierwszego gola w Bundeslidze. W 1992 roku dotarł z klubem do finału Pucharu Niemiec, gdzie Borussia uległą jednak Hannoverowi 96. W 1995 roku Salou zdobył z zespołem Puchar Niemiec.
W tym samym roku odszedł do zespołu MSV Duisburg, grającego w 2. Bundeslidze. W 1996 roku awansował z klubem do Bundesligi. W 1998 roku wystąpił z nim w finale Pucharu Niemiec, ale Duisburg został tam pokonany przez Bayern Monachium. W Duisburgu spędził 3 lata.
W 1998 roku Salou przeniósł się do Borussii Dortmund, również z Bundesligi. Zadebiutował tam 14 sierpnia 1998 roku w przegranym 1:2 ligowym spotkaniu z VfB Stuttgart, w którym strzelił także gola. Barwy Borussii reprezentował przez rok. W 1999 roku odszedł do innego pierwszoligowca, Eintrachtu Frankfurt. Grał tam przez półtora roku.
W 2001 roku przeszedł do Hansy Rostock (Bundesliga). Zadebiutował tam 26 stycznia 2001 roku w przegranym 0:2 ligowym meczu z FC Schalke 04. Przez 2 lata gry w Hansie, wystąpił tam w 46 ligowych meczach i strzelił 7 goli. Potem był graczem zespołów SC Kapellen-Erft, Alemannii Aachen, KAS Eupen oraz ponownie SC Kapellen-Erft, gdzie w 2006 roku zakończył karierę.
Kariera reprezentacyjna.
W latach 1989–1998 Salou rozegrał 38 spotkań i zdobył 17 bramek w reprezentacji Togo. Był uczestnikiem Pucharu Narodów Afryki 1998 oraz Pucharu Narodów Afryki 2000, które Togo zakończyło na fazie grupowej.

</doc>
<doc id="1539543" url="https://pl.wikipedia.org/wiki?curid=1539543" title="Trufla letnia">
Trufla letnia

Trufla letnia ("Tuber aestivum" Vittad.) – gatunek grzybów należący do rodziny truflowatych ("Tuberaceae").
Systematyka.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
"Tuber aestivum" jest gatunkiem typowym rodzaju trufla ("Tuber"). Został po raz pierwszy zdiagnozowany taksonomicznie przez Carlo Vittadiniego w "Monographia Tuberacearum" w 1831 r. Zaklasyfikowano tam rodzaj "Tuber" do sekcji "Centrales" rodziny "Tubereae", należącej do podrzędu "Angiogasrum" w ówczesnej klasie "Gasteromycetum". Gatunek ten został tam opisany m.in. jako "Rotundato-difforme, [...] polyedris exasperatum, nigro-brunneum, [...] Odor fermenti subaromaticus, vel Zeae immaturae subustae.". W tej samej publikacji Vittadini opisał także "Tuber mesentericum", obecnie nie rozróżnianą od "Tuber aestivum".
Morfologia.
Pokroju kulistawego, średnicy 2–7 (do 10) cm. Okrywa askokarpu jest gruba, czarnobrązowa, pokryta piramidkowymi, 5–6-bocznymi guzkami. Obłocznia początkowo biaława, potem żółtawa lub oliwkowobrązowa, z białawym, marmurkowatym wzorem na przekroju. Worki o wymiarach 67,5–87,5×65–72,5 μm, maczugowate lub niemal kuliste, zawierające od 2 do 4 (do 6) askospor każdy.
Szerokoelipsoidalne, o wymiarach przeważnie 25–50×17–37 μm (rozmiary zależne od ich ilości w worku), z powierzchnią pokrytą siatkowatą ornamentacją o wysokości 2,5–3 μm, początkowo bezbarwne (hialinowe), po dojrzeniu żółte lub żółtobrązowe.
Występowanie i siedlisko.
Występowanie trufli letniej potwierdzono w: Austrii, Australii, Bułgarii, Danii, Francji, Hiszpanii, Niemczech, Portugalii, Słowenii, Stanach Zjednoczonych, Szwecji, Węgrzech, Wielkiej Brytanii i Włoszech. Na Czerwonej liście roślin i grzybów Polski jest zaliczana do gatunków wymarłych ("Ex"). Pomimo tego, w 2007 roku udało się jednak odnaleźć miejsce jej występowania na terenie południowej Polski. 
Grzyb podziemny. Rozwija się w lasach liściastych (czasami iglastych), często pod bukami lub dębami, na wapiennych glebach. Wytwarza owocniki od sierpnia do grudnia (w Europie), przeważnie 10–15 cm pod powierzchnią gruntu.
Znaczenie.
Organizm mikoryzowy, rozwijający się w glebie i wytwarzający jadalne, bulwiaste, podziemne owocniki (askokarpy). Są one jadalne, jednak mają mniejsze walory smakowe od trufli białej (piemonckiej) czy czarnozarodnikowej (perygordzkiej). Obecnie określana jako „grzyb korzenny o średniej jakości”, chociaż w starszych publikacjach jako „bardzo smaczny grzyb jadalny, jeden z najcenniejszych gatunków”.

</doc>
<doc id="1539544" url="https://pl.wikipedia.org/wiki?curid=1539544" title="Trufla czarna">
Trufla czarna



</doc>
<doc id="1539546" url="https://pl.wikipedia.org/wiki?curid=1539546" title="Tuber aestivum">
Tuber aestivum



</doc>
<doc id="1539549" url="https://pl.wikipedia.org/wiki?curid=1539549" title="Psychosocial">
Psychosocial

Psychosocial – singel zespołu Slipknot wydany 1 lipca 2008 roku.

</doc>
<doc id="1539556" url="https://pl.wikipedia.org/wiki?curid=1539556" title="Dierwilla">
Dierwilla

Dierwilla, zadrzewnia ("Diervilla" ) – rodzaj roślin z rodziny przewiertniowatych "Caprifoliaceae" (w niektórych systemach klasyfikacyjnych wyodrębniany w rodzinę "Diervillaceae"). Należą do niego trzy gatunki i jeden mieszaniec międzygatunkowy. Występują we wschodniej części Ameryki Północnej, na obszarze od Nowej Fundlandii po Alabamę i Georgię. Rozpowszechnione zostały w uprawie jako rośliny ozdobne sadzone w parkach i ogrodach. 
Systematyka.
Rodzaj z podrodziny "Diervilloideae" Rafinesque, przedstawiany w nim jako siostrzany względem rodzaju krzewuszka "Weigela". Oba jako podrodzina "Diervilloideae" stanowią klad bazalny w obrębie rodziny przewiertniowatych "Caprifoliaceae". 
Rodzaj ten był umiejscowiony w rodzinie "Diervillaceae" Pyck, w rzędzie szczeciowców ("Dipsacales" Dumort.).
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa dereniowe ("Cornidae" Frohne &amp; U. Jensen ex Reveal, nadrząd "Dipsacanae" Takht., rząd szczeciowce Dumort., rodzina przewiertniowate ("Caprifoliaceae" Juss.), podrodzina "Loniceroideae" Kostel., rodzaj zadrzewnia ("Diervilla" Mill.).
Zastosowanie.
Są uprawiane jako rośliny ozdobne, głównie w parkach i jako rośliny okrywowe. Dzięki tworzonym odrostom nadają się do umocnienia przeciwpowodziowego koryt rzek. Mają małe wymagania glebowe, rosną nawet na bardzo jałowej. Są też bardzo odporne na mróz. Mogą rosnąć zarówno w pełnym słońcu, jak i w półcieniu. Przycięcie krzewu po przekwitnieniu powoduje, że w następnym sezonie wegetacyjnym obficiej kwitną. Rozmnaża się je przez sadzonki pędowe lub przez podział bryły korzeniowej.

</doc>
<doc id="1539557" url="https://pl.wikipedia.org/wiki?curid=1539557" title="Diervilla">
Diervilla



</doc>
<doc id="1539559" url="https://pl.wikipedia.org/wiki?curid=1539559" title="Autostrada M4 (Węgry)">
Autostrada M4 (Węgry)

Autostrada M4 (węg. "M4 autópálya") – autostrada na Węgrzech prowadząca z Budapesztu w stronę granicy rumuńskiej i dalej jako rumuńska A3 do Bukaresztu. Arteria jest częścią trasy europejskiej E60.
Budowę drogi rozpoczęto w 2005 roku.

</doc>
<doc id="1539565" url="https://pl.wikipedia.org/wiki?curid=1539565" title="Dobro normalne">
Dobro normalne



</doc>
<doc id="1539566" url="https://pl.wikipedia.org/wiki?curid=1539566" title="Dobro podrzędne">
Dobro podrzędne



</doc>
<doc id="1539567" url="https://pl.wikipedia.org/wiki?curid=1539567" title="Dobro luksusowe">
Dobro luksusowe



</doc>
<doc id="1539569" url="https://pl.wikipedia.org/wiki?curid=1539569" title="Dobro niższego rzędu">
Dobro niższego rzędu



</doc>
<doc id="1539571" url="https://pl.wikipedia.org/wiki?curid=1539571" title="Zbigniew Kowalewski (geodeta)">
Zbigniew Kowalewski (geodeta)

Zbigniew Kowalewski (ur. 11 sierpnia 1951 r.) – geodeta, autor fachowych opracowań na temat Himalajów, Karakorum i Himalaizmu. 
Od połowy lat 1970. do lat 1990. opublikował wiele artykułów przeglądowych, zestawień i notatek dotyczących gór najwyższych Azji w prasie fachowej, m.in. w "Taterniku", "Wierchach" i innych oraz w rocznikach zagranicznych (np. w "American Alpine Journal"). Jako pierwszy w Polsce m.in. opublikował listę zdobytych i niezdobytych wierzchołków 7-tysięcznych (prototypy najpierw w "Taterniku"). W 1983 (wraz z Januszem Kurczabem) opublikował cenioną i do dziś najbardziej miarodajną monografię historyczną "Na szczytach Himalajów" (zob. bibliografia). Od 1995 roku Prezes Towarzystwa Poczty Podziemnej. Autor katalogu: Poczta podziemna - 1982-1984. Współautor książki: Emisje Poczty Podziemnej 1982-1985. LTW 2023,

</doc>
<doc id="1539572" url="https://pl.wikipedia.org/wiki?curid=1539572" title="Krzywa Engla">
Krzywa Engla

Krzywa Engla – w ekonomii krzywa odzwierciedlająca zależność pomiędzy dochodem konsumenta a ilością konsumowanego przez niego dobra, przy założeniu stałych cen wszystkich towarów oraz innych zmiennych (ceteris paribus). Graficznie krzywą Engla zazwyczaj przedstawia się w układzie współrzędnych kartezjańskich z dochodem na osi rzędnych i ilością konsumowanego dobra na osi odciętych. 
Kształt krzywej Engla pozwala zilustrować graficznie dochodową elastyczność popytu danego dobra, a zatem określić czy jest ono podrzędne, normalne czy luksusowe.
Nazwa krzywej pochodzi od nazwiska niemieckiego ekonomisty, Ernsta Engla.
Formalna definicja.
Formalnie krzywa Engla to wykres funkcji "q = f(i; z)", gdzie "q" to ilość konsumowanego dobra, "i" to całkowity dochód, wydatki lub majątek konsumenta, zaś "z" to stały wektor parametrów charakteryzujących konsumenta takich jak wiek czy stan cywilny.

</doc>
<doc id="1539573" url="https://pl.wikipedia.org/wiki?curid=1539573" title="SKNP UMCS">
SKNP UMCS



</doc>
<doc id="1539578" url="https://pl.wikipedia.org/wiki?curid=1539578" title="Powiat koszyrski">
Powiat koszyrski

Powiat koszyrski − powiat utworzony 12 grudnia 1920 r. pod Zarządem Terenów Przyfrontowych i Etapowych z części powiatu kowelskiego (gminy: Chociszów, Lelików, Wielka Głusza, Soszyczno, Borowno i Kamień Koszyrski). 19 lutego 1921 r. wszedł w skład nowo utworzonego województwa poleskiego II Rzeczypospolitej. Jego siedzibą było miasteczko Kamień Koszyrski. W skład powiatu wchodziło 6 gmin wiejskich.

</doc>
<doc id="1539584" url="https://pl.wikipedia.org/wiki?curid=1539584" title="Jan Michoń">
Jan Michoń

Jan Michoń (ur. 1 czerwca 1888, zm. 1 września 1939 w Gdańsku) – p.o. dyrektor Poczty Polskiej w Wolnym Mieście Gdańsku, kawaler Krzyża Zasługi. Poległy w czasie obrony Poczty Polskiej w Gdańsku.
Obrona Poczty Polskiej w Gdańsku.
W dniu 1 września 1939 roku wraz z pocztowcami, którzy zostali na noc, wziął udział w trwającej około czternaście godzin obronie. Podczas walk został lekko ranny. Około godziny 18 (po wcześniejszym podpaleniu budynku) podjęto decyzję o kapitulacji. Michoń opuścił gmach jako pierwszy, z białym ręcznikiem w dłoni. Zginął śmiertelnie ugodzony kulą w brzuch. Został pochowany na Cmentarzu na Zaspie.
1 września 2021 roku został upamiętniony wraz z Konradem Guderskim i Alfonsem Flisykowskim na srebrnej monecie kolekcjonerskiej „Obrona Poczty Polskiej w Gdańsku. Agresja Niemiec na Polskę” o nominale 20 zł oraz na okolicznościowym znaczku pocztowym o tym samym tytule.

</doc>
<doc id="1539587" url="https://pl.wikipedia.org/wiki?curid=1539587" title="Powiat drohicki">
Powiat drohicki

Powiat drohicki, także drohiczyński – powiat utworzony 12 grudnia 1920 r. pod Zarządem Terenów Przyfrontowych i Etapowych z części powiatu kobryńskiego (gminy: Imienin, Wołowce, Chomsk, Drohiczyn (Poleski), Braszewicze, Osowce, Odryżyn, Worocewicze, Janów, Motol, Drużyłowicze i Berdzież). 19 lutego 1921 r. wszedł w skład nowo utworzonego województwa poleskiego II Rzeczypospolitej. Jego siedzibą było miasteczko Drohiczyn. W skład powiatu wchodziło 12 gmin wiejskich i 2 miasteczka.

</doc>
<doc id="1539589" url="https://pl.wikipedia.org/wiki?curid=1539589" title="Mehmet Akgün">
Mehmet Akgün

Mehmet Akgün (ur. 6 sierpnia 1986 w Bielefeldzie) – niemiecki piłkarz o tureckich korzeniach. Występuje na pozycji napastnika. Od 2014 jest zawodnikiem Kayseri Erciyessporu.
Kariera.
Akgün jest wychowankiem klubu SUK Bielefeld. Później był zawodnikiem juniorów Arminii Bielefeld. W 2001 roku rozpoczął treningi w juniorskiej ekipie Borussii Dortmund. Przed sezonem 2003/2004 został przesunięty do jej rezerw. 17 lipca 2004 w wygranym 1:0 meczu Pucharu Intertoto z KRC Genk Akgün zadebiutował w pierwszej drużynie Borussii. W Bundeslidze pierwszy występ zanotował 16 października 2004 w przegranym 0:2 pojedynku z VfB Stuttgart. Było to jednak jedyne ligowe spotkanie rozegrane przez niego w sezonie 2004/2005. Kolejny występ w pierwszej drużynie Borussii zanotował w sezonie 2007/2008 w ligowym meczu z Hamburgerem SV. W Borussii grał do stycznia 2008. W jej barwach rozegrał w sumie cztery ligowe spotkania. W 2007 roku był wypożyczony do Kasımpaşa SK.
31 stycznia 2008 za kwotę 150 tysięcy euro trafił do holenderskiego Willem II Tilburg. W Eredivisie zadebiutował 8 marca 2008 w przegranym 1:2 meczu z FC Groningen. 30 sierpnia 2008 w wygranym 2:1 spotkaniu z Ajaxem Amsterdam strzelił pierwszego gola w trakcie gry w lidze holenderskiej. W 2010 roku odszedł do Gençlerbirliği SK, a w 2012 został zawodnikiem Beşiktaşu JK. W 2014 roku przeszedł do Kayseri Erciyessporu.

</doc>
<doc id="1539590" url="https://pl.wikipedia.org/wiki?curid=1539590" title="Pałac Poradziwiłłowski w Lublinie">
Pałac Poradziwiłłowski w Lublinie



</doc>
<doc id="1539592" url="https://pl.wikipedia.org/wiki?curid=1539592" title="Pałac Poradziwiłłowski">
Pałac Poradziwiłłowski



</doc>
<doc id="1539593" url="https://pl.wikipedia.org/wiki?curid=1539593" title="Gerard de Namur">
Gerard de Namur

Gerard de Namur (zm. 1155) – kardynał pochodzący z terenów dzisiejszej Belgii (wówczas Lotaryngia, część Świętego Cesarstwa Rzymskiego). W starszej historiografii jest błędnie identyfikowany jako "Gerardo Caccianemici", bratanek papieża Lucjusza II (1144-45).
Urodził się w Namur i studiował w opactwie Lombes w Hainaut. Następnie został kanonikiem kapituły katedralnej w Leodium. Nominację kardynalską otrzymał od papieża Eugeniusza III z tytułem diakona S. Maria in Via Lata. Uczestniczył w papieskiej elekcji 1153. W 1154 roku był legatem papieża Anastazego IV w Niemczech wobec cesarza Fryderyka I w związku z konfliktem o obsadę arcybiskupstwa w Magdeburgu. W trakcie legacji popadł w niełaskę cesarza i musiał wracać do Rzymu, gdzie dotarł prawdopodobnie na początku 1155 roku. Ostatnia sygnowana przez niego bulla nosi datę 21 lipca 1155.
Linki zewnętrzne.
S. Miranda: kardynał Gerard z Namur

</doc>
<doc id="1539600" url="https://pl.wikipedia.org/wiki?curid=1539600" title="Powiat kosowski (województwo poleskie)">
Powiat kosowski (województwo poleskie)

Powiat kosowski ("powiat kosowski na Polesiu") – powiat utworzony 12 grudnia 1920 r. pod Zarządem Terenów Przyfrontowych i Etapowych z części powiatów słonimskiego (gminy: Rożana, Kosów, Borki-Hiczyce i Piaski) i pińskiego (gminy: Święto Wola i Telechany). 19 lutego 1921 r. wszedł w skład nowo utworzonego województwa poleskiego II Rzeczypospolitej. Jego siedzibą było miasto Kosów. W skład powiatu wchodziło 6 gmin wiejskich i 2 miasta. 1 kwietnia 1935 r. powiat został zniesiony, a z jego terytorium utworzono powiat iwacewicki.

</doc>
<doc id="1539603" url="https://pl.wikipedia.org/wiki?curid=1539603" title="Leander McCormick Observatory">
Leander McCormick Observatory



</doc>
<doc id="1539604" url="https://pl.wikipedia.org/wiki?curid=1539604" title="Cantharellus tubaeformis">
Cantharellus tubaeformis



</doc>
<doc id="1539606" url="https://pl.wikipedia.org/wiki?curid=1539606" title="Harold Lasswell">
Harold Lasswell

Harold Dwight Lasswell (ur. 13 lutego 1902 w Donnellson, zm. 18 grudnia 1978 w Nowym Jorku) – amerykański komunikolog i socjolog mediów. Ukończył nauki polityczne na Uniwersytecie Yale. Członek szkoły chicagowskiej. Przedstawiciel paradygmatu behawioralnego w komunikologii, który ujmuje relacje łączące społeczeństwo i media w ramach modelu bodziec–reakcja.
Formuła Lasswella.
U podstaw naukowej refleksji nad komunikowaniem masowym odnaleźć można słynne stwierdzenie H. Laswella, że badanie tego procesu zawiera się w odpowiedzi na pytanie: Kto mówi, co, do kogo, jakim kanałem i z jakim skutkiem?
Społeczne funkcje mediów.
Funkcje przypisywane przez Lasswella komunikacji masowej w społeczeństwie to:
Teoria propagandy.
W 1927 Lasswell wydał książkę pod tytułem "Propaganda Techniques in the World War", w której starał się wyjaśnić wpływ propagandy oraz techniki propagandowe stosowane przez rząd. W swojej koncepcji propagandy poza odwołaniami do behawioryzmu, nawiązywał także do freudyzmu. W jego ocenie efektywność działań propagandowych zawartych w medialnych komunikatach nie wynikała z ich zawartości czy szczególnej atrakcyjności, ale ze słabości społeczeństwa, które nękane nasilającym się kryzysem ekonomicznym i politycznym wykazywało zwiększoną podatność na tego typu działania. W ujęciu Lasswella społeczeństwo hitlerowskich Niemiec stanowiło dobitny przykład tego, jak cały naród może zostać zmanipulowany zręczną propagandą.
Proponowanym przez badacza rozwiązaniem niekorzystnych zjawisk społecznych powstałych w wyniku oddziaływania propagandy była naukowa refleksja nad tą formą komunikowania. Lasswell postulował oddanie kontroli nad przekazami propagandowymi profesjonalnie przygotowanej do pełnienia tej roli grupie specjalistów – technokracji naukowej ("scientific technocracy"). W ten sposób narastające w społeczeństwie niepokoje i konflikty byłyby kanalizowane i łagodzone na drodze naukowej. Zwykli ludzie jako osoby niezdolne do uczestnictwa w racjonalnej debacie publicznej, a przy tym nieprzystosowane do nagłego przyjęcia radykalnie odmiennych poglądów i zachowań, zgodnie z założeniami Lasswella, zostaliby poddani długofalowemu procesowi przyswajania nowych idei społecznych i politycznych. Wysiłki naukowej technokracji miały doprowadzić do wykształcenia się symboli głównych lub zbiorowych ("collective"/"master symbols") – kojarzonych z silnymi emocjami, które mogły zostać wykorzystane do pożądanej formy masowego działania.
Koncepcja „racjonalnej propagandy” Lasswella odbiła się szerokim echem wśród uczestników życia publicznego USA w latach 30. i 40. XX wieku. Wpływ tej koncepcji widoczny był w działaniu takich amerykańskich instytucji jak: Głos Ameryki ("Voice of America"), Biuro Międzynarodowej Wymiany Informacji i Edukacji (Office of International Education and Information Exchange) oraz Departamentu Stanu Stanów Zjednoczonych.
Krytyka teorii propagandy.
Mimo że część amerykańskich elit podzielała obawy Lasswella co do zdecydowanie negatywnego wpływu propagandy na ład polityczny i społeczny i popierała proponowane przez badacza rozwiązania, to nie brakowało także krytycznych głosów, co do skuteczności i adekwatności proponowanych środków zaradczych. Autorem jednej z najostrzejszych krytyk był Floyd Matson, który twierdził, że wnioski wyciągane przez Lasswella z analizy funkcjonowania mediów prowadzą do konstatacji, że najważniejsze umiejętności, jakimi winna się legitymować elita społeczna i polityczna to sprawne posługiwanie się techniką propagandy oraz zdolność do tworzenia mitów.
Igła podskórna.
Harold Lasswel jest pomysłodawcą i twórcą wyrażenia „igła podskórna”, którym określa "wpływ, jakiemu poddaje się publiczność bierną, publiczność komunikacji masowej, stworzony, aby wydzielić pole badań, które należy przeprowadzić na mediach zwanych masowymi". Wpływ komunikatu sensorycznego, jakiemu poddaje się publikę masową przejawia się poprzez np. przekaz podprogowy, manipulację lub propagandę. Moc tego zjawiska podczas pierwszej wojny światowej wykorzystywały rządy krajów z Europy.

</doc>
<doc id="1539608" url="https://pl.wikipedia.org/wiki?curid=1539608" title="Komputer cyfrowy">
Komputer cyfrowy



</doc>
<doc id="1539610" url="https://pl.wikipedia.org/wiki?curid=1539610" title="Mia Hundvin">
Mia Hundvin

Mia Terese Hundvin (ur. 7 marca 1977 roku w Bergen) – była norweska piłkarka ręczna, wielokrotna reprezentantka kraju. Grała na pozycji lewoskrzydłowej. 
W reprezentacji Norwegii zadebiutowała w 1998 roku, karierę sportową zakończyła w 2008 roku. Dla reprezentacji strzeliła 174 bramki w 72 meczach. W 2000 roku w Sydney zdobyła brązowy medal olimpijski.
Życie prywatne i pozazawodowe.
Jest córką norweskiego producenta muzycznego Eirika Hundvina.
Mia żyła w homoseksualnym związku małżeńskim z jedną z najlepszych piłkarek ręcznych na świecie, Camillą Andersen, w latach 2000-2003. W 2004 roku związała się z norweskim snowboardzistą Terje Håkonsenem.
Hundvin występowała jako prezenterka telewizyjna w "Nordic Music Awards 2004", a także wystąpiła gościnnie w "Langt fra Las Vegas".

</doc>
<doc id="1539612" url="https://pl.wikipedia.org/wiki?curid=1539612" title="R.R.X.">
R.R.X.

R.R.X. (R.R.X. Desant) – polska wytwórnia płytowa specjalizująca się w nagraniach hip-hopowych. Powstała w 1995 roku w Poznaniu. Założycielem jest Krzysztof Kozak znany jako KNT oraz Kozanostra.
Pierwotnie wytwórnia nosiła nazwę PH Kopalnia (Polo Hurt Kopalnia). Powstała na bazie hurtowni kaset audio, której właścicielem był Krzysztof Kozak. We wczesnej fazie działalności pod nazwą PH Kopalnia ukazywały się głównie składanki i kompilacje różnych wykonawców. Pierwszym rapowym albumem wydanym przez wytwórnię była płyta zespołu Nagły Atak Spawacza pt. "Brat Juzef". Po komercyjnym sukcesie tej płyty Kozak zdecydował się na publikację kolejnych pozycji z nurtu rap, skutkiem czego wytwórnia wyspecjalizowała się w tym gatunku. W latach późniejszych firma wydała m.in. nagrania takich wykonawców jak: Born Juices, Slums Attack, Tede, Pih, Wzgórze Ya-Pa 3, V.E.T.O. oraz DJ 600V. W 2004 roku wytwórnia zaprzestała działalności.
W 2010 roku po niemal sześcioletniej przerwie w działalności wydawnictwo wydało debiutancki album projektu Cycki i Krew pt. "Uliczny Rock'n'Roll". Wśród kolejnych produkcji R.R.X. znalazły się nagrania takich wykonawców jak: WhiteHouse, Radar i WSP.
Katalog.
W 2002 roku prawa do nagrań R.R.X. nabyła firma MIL należąca do Janusza Profica. W 2006 roku przedsiębiorca zbył prawa do katalogu Andrzejowi „Żuromowi” Żuromskiemu, właścicielowi oficyny Terror Muzik. W udzielonym w 2012 roku na łamach Plener TV wywiadzie Krzysztof Kozak oznajmił iż Żurom nigdy nie wszedł w posiadanie praw do katalogu R.R.X.. W 2013 roku Żuromski wystosował oświadczenie o przejęciu katalogu R.R.X. obejmującego wydawnictwa z lat 1994–2002 po kilkuletnim dochodzeniu praw do nagrań w sądzie.
W okresie dochodzenia roszczeń w sądzie Żuromski sprzedał wydane przez R.R.X. tytuły "Slums Attack" i "Zwykła codzienność" zespołu Slums Attack, "Chleb powszedni" formacji ZIP Skład oraz "Pierwsza Runda" PWRD. Nabyły je odpowiednio firmy Fonografika, Prosto i członkowie PWRD.

</doc>
<doc id="1539617" url="https://pl.wikipedia.org/wiki?curid=1539617" title="Francis Rawdon-Hastings">
Francis Rawdon-Hastings

Francis Rawdon-Hastings, "1. markiz Hastings" (ur. 9 grudnia 1754 w hrabstwie Down w Irlandii, zm. 28 listopada 1826 na morzu niedaleko Neapolu) – brytyjski arystokrata, wojskowy i polityk, dowódca podczas wojny o niepodległość Stanów Zjednoczonych, gubernator generalny Indii w latach 1813-1823.
Wczesne lata życia.
Był synem Johna Rawdona, 1. hrabiego Moira, i Elizabeth Rawdon, 13. baronowej Hastings, córki 9. hrabiego Huntingdon. Wychowywał się w rodzinnym hrabstwie Down oraz w Dublinie.
7 sierpnia 1771 r. zaciągnął się do British Army. Został przydzielony do 15 pułku piechoty. Studiował również w University College na Uniwersytecie Oksfordzkim, ale szybko porzucił studia. Następnie wyjechał z wujem, lordem Huntingdonem, w podróż po Europie.
20 października 1773 r. Rawdon został porucznikiem 5 pułku piechoty. Powrócił więc do Wielkiej Brytanii i dołączył do swojego pułku, który 7 maja 1774 r. wypłynął do amerykańskich kolonii.
Kariera wojskowa.
Rewolucja amerykańska.
Podczas bitwy pod Lexington i Concord Rawdon przebywał w Bostonie. Wziął udział dopiero w bitwie pod Bunker Hill. Walcząc w szeregach grenadierów brał udział w drugim i trzecim szturmie na Breed’s Hill. Kiedy jego dowódca, kapitan Harris, został ranny, Rawdon stanął na czele swojej kompanii i poprowadził ją do zwycięskiego natarcia. Otrzymał za to gratulacje od generała Johna Burgoyne’a, rangę kapitana oraz komendę nad kompanią 63 pułku piechoty.
Zimę z 1775 na 1776 r. Rawdon spędził w oblężonym Bostonie. Tam miał miejsce jego debiut sceniczny, kiedy wygłosił napisany przez Burgoyne’a prolog do tragedii Aarona Hilla "Zara". Następnie został adiutantem generała Henry’ego Clintona i wziął udział w jego wyprawie do Północnej i Karoliny Południowej. Następnie przyłączył się do wyprawy przeciwko Nowemu Jorkowi.
Podczas bitwy na Long Island Rawdon przebywał przy brytyjskim sztabie. 15 września 1776 r. dowodził swoją komapnią podczas lądowania na Kip’s Bay. Następnego dnia udzielił wsparcia lekkiej piechocie, która atakowała wzgórza Harlemu. Rawdon brał również udział w desancie pod Pell’s Point oraz w bitwie pod White Plains. 8 grudnia przybył z Clintonem do Rhode Island, gdzie zabezpieczył porty dla Royal Navy.
13 stycznia 1777 r. razem z Clintonem wyjechał do Londynu, gdzie przybył 1 marca. Obaj wojskowi powrócili do Ameryki w lipcu tego roku. Początkowo Rawdon przebywał w kwaterze głównej w Nowym Jorku i brał udział w walkach w okolicach miasta, które doprowadziły 7 października do zdobycia Fortu Constitution. Następnie został wysłany z rozkazami do generała Williama Howe’a do Filadelfii.
Zimą Rawdon powrócił do Nowego Jorku, gdzie utworzył pułk Irlandzkich Ochotników, którego został pułkownikiem. Brał udział w marszu generała Clintona do Filadelfii oraz w odwrocie wojsk brytyjskich do Nowego Jorku i przegranej bitwie pod Monmouth. Po powrocie do Nowego Jorku został adiutantem generalnym. Zrezygnował z tego stanowiska 3 września 1779 r., po kłótni z Clintonem. W styczniu 1780 r., stojąc na czele swojego pułku, odparł amerykański atak na Staten Island.
Wiosną 1780 r. został wysłany na południowy teatr działań wojennych pod komendę generała Cornwallisa. Wziął tam udział w oblężeniu Charleston oraz w zwycięskiej bitwie pod Camden, gdzie dowodził lewym skrzydłem wojsk brytyjskich. Kiedy generał Cornwallis pomaszerował do Wirginii, Rawdon został naczelnym dowódcą wojsk brytyjskich na południu.
25 kwietnia 1781 r. pokonał generała Nathaniela Greene’a pod Hobkirk’s Hill, ale przewaga Amerykanów zmusiła go do stopniowego wycofywania się do Charleston. W lipcu 1781 r. złożył dowództwo z powodu złego stanu zdrowia. Podczas podróży morskiej został wzięty do niewoli przez admirała de Grasse’a, ale wkrótce odzyskał wolność po wymianie jeńców.
Wojna z rewolucyjną Francją.
Rawdon powrócił do Wielkiej Brytanii na początku 1782 r. W listopadzie otrzymał awans do stopnia pułkownika oraz został adiutantem króla Jerzego III.
Po wybuchu wojny z Francją w 1793 r. Rawdon został 12 października awansowany do stopnia generała-majora i powierzono mu komendę oddziałów mając stanowić posiłki dla powstańców w Bretanii. Powstanie jednak zostało stłumione zanim Brytyjczycy wyruszyli, więc w 1794 r. Rawdon poprowadził wyprawę do Niderlandów. Naciskanemu przez Francuzów udało się Rawdonowi połączyć swe siły z armią księcia Yorku. Podczas tej kampanii Rawdon po raz ostatni dowodził armią w polu.
W 1798 r. otrzymał rangę generała-porucznika, a w 1803 r. został pełnym generałem. W 1804 r. został pułkownikiem 27 pułku piechoty. W latach 1803-1805 był głównodowodzącym wojsk w Szkocji.
Kariera polityczna.
W latach 1780-1781 Rawdon zasiadał w irlandzkim parlamencie reprezentując okręg Randalstown. W 1783 r. otrzymał tytuł 1. barona Rawdon w parostwie Wielkiej Brytanii i zasiadł w brytyjskiej Izbie Lordów. Po śmierci ojca w 1793 r. odziedziczył tytuł 2. hrabiego Moira, a po śmierci matki w 1808 r. 14. barona Hastings. W 1817 r. otrzymał tytuły markiza Hastings, hrabiego Rawdon i wicehrabiego Loudoun.
Pod koniec lat 80. zaprzyjaźnił się z księciem Walii. W 1788 r. poparł go podczas kryzysu regencyjnego. W 1789 r. zmienił nazwisko na „Rawdon-Hastings”, aby odziedziczyć posiadłości swojego wuja. Nawoływał do przeprowadzenia reform w Irlandii, mimo początkowego sceptycyzmu poparł ostatecznie projekt unii Wielkiej Brytanii i Irlandii. Popierał również projekt równouprawnienia katolików.
Był związany ze stronnictwem wigów. W latach 1806–1807 był generałem artylerii w Gabinecie Wszystkich Talentów. Blisko związany z księciem Walii otrzymał w 1812 r. misję utworzenia rządu po zabójstwie Spencera Percevala, ale misja ta zakończyła się niepowodzeniem. 12 czerwca 1812 r. otrzymał Order Podwiązki.
Gubernator generalny Indii.
Dzięki wpływom księcia Walii, lord Moira został w 1813 r. mianowany gubernatorem generalnym Indii. Moira wygrał wojnę z Gurkhami (1814-1816), podbił Marathę (1818) oraz uzyskał dla Wielkiej Brytanii Singapur (1819). Przeprowadził reformy edukacyjne i administracyjne oraz doprowadził do naprawy systemu kanałów w Dehli.
W 1817 r. otrzymał tytuł markiza Hastings. W 1818 r. został kawalerem Krzyża Wielkiego Orderu Łaźni. Od Kompanii Wschodnioindyjskiej otrzymał podziękowania oraz 60 000 funtów. Podziękowania złożyły mu również obie izby parlamentu.
Urzędowanie Hastingsa w Indiach zakończyło się w 1823 r. na skutek skandalu finansowego. Hastings powrócił do Wielkiej Brytanii, a w 1824 r. otrzymał stanowisku gubernatora Malty. Zmarł dwa lata później na morzu niedaleko Neapolu.
Rodzina.
12 lipca 1804 r. w Londynie poślubił Florę Campbell, 6. hrabinę Loudoun (1780 – 8 stycznia 1840), córkę Jamesa Campbella, 5. hrabiego Loudoun, i lady Flory Macleod. Francis i Flora mieli razem dwóch synów i cztery córki:
Lord Hastings miał również nieślubne dziecko ze związku z Jemimą Ffrench. Był nim George Hunn Nobbs (16 października 1799 – 5 listopada 1884).

</doc>
<doc id="1539619" url="https://pl.wikipedia.org/wiki?curid=1539619" title="Crossroads">
Crossroads

Historia.
Crossroads – kryptonim serii testów z użyciem broni nuklearnej przeprowadzonych przez Stany Zjednoczone na atolu Bikini w lecie 1946 roku.

</doc>
<doc id="1539621" url="https://pl.wikipedia.org/wiki?curid=1539621" title="Bolesław Kamiński">
Bolesław Kamiński

Bolesław Kamiński (ur. 20 lutego 1900 w Łodzi, zm. 15 lutego 1992, tamże) – polski aktor, piosenkarz, kabareciarz i parodysta (jego popisowym numerem była parodia Charliego Chaplina). Występował w wielu polskich kabaretach, m.in. w słynnym warszawskim kabarecie Qui Pro Quo. W swoim dorobku artystycznym miał również kilka ról filmowych, najbardziej znaną była rola „Malutkiego” w "Hydrozagadce" A. Kondratiuka. Był liliputem, co bardzo ograniczało jego dramatyczne emploi.

</doc>
<doc id="1539629" url="https://pl.wikipedia.org/wiki?curid=1539629" title="Nad Wisłą i Wkrą">
Nad Wisłą i Wkrą



</doc>
<doc id="1539630" url="https://pl.wikipedia.org/wiki?curid=1539630" title="TSB Bank Arena">
TSB Bank Arena

TSB Bank Arena – kryta hala sportowa w Wellington, w której odbywają się przede wszystkim rozgrywki ligi koszykarskiej. Jest główną halą zespołu Wellington Saints. Zbudowana w 1995 roku, początkowo mieściła 3635 widzów. W 2005 roku została przebudowana i obecnie liczba miejsc siedzących wynosi 4570. Ponadto w hali odbywają się festiwale muzyczne, koncerty. Hala gościła takie zespoły jak : Faith No More, Live, Radiohead, Metallica, Hi-5, Edgefest, Deep Purple, Kings of Leon, Disturbed i Westlife. W 2008 roku była gospodarzem Pucharu Narodów Oceanii w piłce ręcznej.

</doc>
<doc id="1539632" url="https://pl.wikipedia.org/wiki?curid=1539632" title="Pigface">
Pigface

Pigface – supergrupa grająca rock industrialny, założona w 1990 roku przez Martina Atkinsa i Williama Rieflina.
Grupa Pigface powstała w okresie trasy "The Mind Is A Terrible Thing To Taste" Ministry, podczas której powstał koncertowe album i film "In Case You Didn't Feel Like Showing Up". Do wspólnego grania podczas tournée Al Jourgensen zaprosił Atkinsa, Niveka Ogre i Chrisa Connelly; Rieflin był w tym czasie stałym perkusistą Ministry. Atkins był zadowolony z dynamiki grania w zespole z dwoma perkusistami, jednak czuł, że potencjał grupy pozwala na granie czegoś odmiennego, sam nazywał ten projekt "cover bandem Ministry" ("a Ministry cover band"). Gdy tournée się skończyło, Atkins i Rieflin postanowili kontynuować współpracę i zaprosili wielu spośród zaangażowanych w trasie "The Mind Is A Terrible Thing To Taste" muzyków. Pigface powstała z zamysłem utrzymania "rotacyjnego" charakteru zespołu koncertujących razem, eksperymentujących muzyków, spośród których wielu rekrutowało się (zwłaszcza w początkach działalności Pigface) spośród nagrywających dla wytwórni Wax Trax!. Wśród nich był Trent Reznor, jeszcze nie tworzący wówczas jako Nine Inch Nails. Utwór "Suck", częściowo napisany i zaśpiewany przez Reznora, był swego rodzaju podziemnym przebojem, potem nagranym ponownie na minialbum "Broken".
Rieflin ostatecznie opuścił Pigface, natomiast Atkins pozostał w składzie. Setki muzyków nagrywających i koncertujących z Pigface sprawiły, że każdy album i każdy utwór jest utrzymany w odmiennym stylu; praktyka ta spotkała się również z krytyczną oceną, jakoby pozbawiało to twórczość Pigface jakiejkolwiek ciągłości.
Koncerty Pigface są zazwyczaj bardzo dynamiczne, na scenie jednocześnie występuje zawsze około dziesięciu muzyków. Bisujący zespół często zaprasza na scenę osoby z publiczności.

</doc>
<doc id="1539633" url="https://pl.wikipedia.org/wiki?curid=1539633" title="Wax Trax!">
Wax Trax!



</doc>
<doc id="1539634" url="https://pl.wikipedia.org/wiki?curid=1539634" title="Baron Hastings">
Baron Hastings

Baronowie Hastings 1. kreacji (parostwo Anglii)
Baronowie Hastings 2. kreacji (parostwo Anglii)
Najstarszy syn 23. barona Hastings: Jacob Addison Astley
Baronowie Hastings 3. kreacji (parostwo Anglii)
Baronowie Hastings 4. kreacji (parostwo Anglii)

</doc>
<doc id="1539636" url="https://pl.wikipedia.org/wiki?curid=1539636" title="Zapalenie tchawicy">
Zapalenie tchawicy

Zapalenie tchawicy (łac. "tracheitis") – choroba górnych dróg oddechowych, zazwyczaj o etiologii wirusowej. Najczęstszymi drobnoustrojami są wirusy grypy, paragrypy, rhino, adeno, RS oraz rzadziej bakterie atypowe: "Chlamydia pneumoniae" oraz "Mycoplasma pneumoniae". W formie ostrej przebiega często z zapaleniem oskrzeli oraz krtani (pseudokrup). Zakażenie tchawicy może być wstępem do zapalenia oskrzeli. W postaci przewlekłej często ma wspólną etiologię i przebieg z przewlekłym zapaleniem gardła. Ostre zapalenie tchawicy zaczyna się nagle bólami za mostkiem, nasilającymi się przy głębokim oddychaniu oraz kaszlem, początkowo suchym i bolesnym, następnie przechodzącym w kaszel wilgotny. Schorzeniu mogą towarzyszyć inne objawy stanu zapalnego, takie jak stany podgorączkowe, osłabienie i złe samopoczucie.
Leczenie.
Leczenie polega na zapewnieniu choremu powietrza właściwego do oddychania, a więc ciepłego, czystego i wilgotnego. Stosuje się inhalację z węglanu sodowego, olejków eterycznych lub ziół o działaniu ściągającym. Podaje się leki przeciwzapalne, w wyjątkowych przypadkach sulfonamidy. Ponieważ czynnikiem sprawczym najczęściej są wirusy, podawanie antybiotyków jest bardzo dyskusyjne.

</doc>
<doc id="1539641" url="https://pl.wikipedia.org/wiki?curid=1539641" title="Markiz Hastings">
Markiz Hastings

Baroneci Rawdon of Moira
Hrabiowie Moira 1. kreacji (parostwo Irlandii)
Markizowie Hastings 1. kreacji (parostwo Zjednoczonego Królestwa)

</doc>
<doc id="1539643" url="https://pl.wikipedia.org/wiki?curid=1539643" title="Mór Adler">
Mór Adler

Mór Adler (ur. 1826, zm. 1902) – węgierski malarz.
Adler urodził się w 1826 roku w Obudzie w rodzinie pochodzenia żydowskiego. W wieku 18 lat wyjechał do Wiednia, gdzie rozpoczął studia na Akademii Sztuk Pięknych. Po zakończeniu studiów wrócił na Węgry stając się jednym z pionierów węgierskiego malarstwa.
Pomiędzy 1842 a 1845 rokiem malował głównie dzieła historyczne oraz religijne. Dzięki swoim pracom, Adler uzyskał markę i popularność w kręgu węgierskich malarzy. W ciągu następnych lat wykonywał także liczne szkice medyczne mające pomóc w pracach w szpitalach oraz w Akademii Medycznej. W 1846 wyjechał do Monachium, a następnie odbył podróż do Paryża. W ciągu swoich podróży studiował malarstwo niemieckie oraz francuskie, które pomogły mu w późniejszych pracach.
W 1848 roku osiedlił się Peszcie. W ciągu kolejnych lat stał się sławną postacią w kręgu węgierskiej bohemy artystycznej. Był członkiem pesztańskiego stowarzyszenia artystów, a jego prace były wystawiane w licznych muzeach na Węgrzech. W 1872 roku doczekał się wystawy w węgierskim muzeum narodowym.
W ostatnich latach swojego życia Adler odbył podróże do Niemiec, Francji oraz Włoch. Był uczestnikiem wystawy zimowej, która odbyła na przełomie roku 1901–1902.
Mór Adler zmarł w 1902 roku w Budapeszcie w wieku 76 lat.

</doc>
<doc id="1539644" url="https://pl.wikipedia.org/wiki?curid=1539644" title="Lotte Kiærskou">
Lotte Kiærskou

Lotte Faldborg Kiærskou (ur. 23 czerwca 1975 roku w Frederikshavn), była duńska piłkarka ręczna, wielokrotna reprezentantka kraju. Grała na pozycji rozgrywającej. Wraz z reprezentacją Danii zdobyła dwukrotnie złoty medal olimpijski w 2000 roku w Sydney i w 2004 roku w Atenach. W latach 2005-2006 miała przerwę w grze ze względu na macierzyństwo. Karierę sportową zakończyła w 2007 roku. Była także asystentką trenera duńskiego Randers HK w sezonie 2007/2008.
Życie prywatne.
Od 2006 r. żyje w homoseksualnym związku z Rikke Skov, duńska piłkarką ręczną. W 2011 r. obie zawodniczki zdecydowały się zarejestrować swój związek. Mają dwie córki: Karoline (ur. 2006) i Anna (ur. 2008).

</doc>
<doc id="1539645" url="https://pl.wikipedia.org/wiki?curid=1539645" title="Powiat łuniniecki">
Powiat łuniniecki

Powiat łuniniecki – powiat utworzony 7 listopada 1920 r. pod Zarządem Terenów Przyfrontowych i Etapowych z części powiatów pińskiego (gminy: Łunin, Chotynicze, Dobrosławka, Pohost, Kożangródek, Płatnica, Stolin i Terebieżów), mozyrskiego (gminy: Czuczewicze, Łachwa, Chorsk, Dawidgródek i Berezów) i słuckiego (gminy: Kruchowicze i Zaostrowicze). 19 lutego 1921 r. wszedł w skład nowo utworzonego województwa poleskiego w II Rzeczypospolitej. Jego siedzibą było miasto Łuniniec. W skład powiatu wchodziło 15 gmin wiejskich, 3 miasta i 3 miasteczka. 1 stycznia 1923 r. wyłączono pięć gmin do nowo utworzonego powiatu stolińskiego.
Skład etniczny.
Według tezy Alfonsa Krysińskiego i Wiktora Ormickiego, terytorium powiatu wchodziło w skład tzw. zwartego obszaru białoruskiego, to znaczy Białorusini stanowili na nim narodowość dominującą.

</doc>
<doc id="1539650" url="https://pl.wikipedia.org/wiki?curid=1539650" title="Szkoła Filmowa im. Krzysztofa Kieślowskiego">
Szkoła Filmowa im. Krzysztofa Kieślowskiego

Szkoła Filmowa im. Krzysztofa Kieślowskiego Uniwersytetu Śląskiego w Katowicach (potocznie nazywana katowicką filmówką) – jedna z dwóch państwowych szkół filmowych w Polsce (obok Szkoły Filmowej w Łodzi), kształcąca na kierunkach: "reżyseria", "realizacja obrazu filmowego, telewizyjnego i fotografia, organizacja produkcji filmowej i telewizyjnej" oraz "creative management in new media". Szkoła filmowa posiada uprawnienie do nadawania stopnia doktora w zakresie sztuk filmowych. Jednym z wykładowców szkoły był reżyser Krzysztof Kieślowski, obecnie jej patron.
Szkoła powstała 3 października 1978 roku jako Wydział Radia i Telewizji Uniwersytetu Śląskiego w Katowicach z siedzibą przy ulicy Bytkowskiej w Katowicach.
8 marca 2011 roku ogłoszono wyniki konkursu na nowy budynek WRiTV. Miejsce nowej siedziby zostało zlokalizowane przy ulicy świętego Pawła 3, w Śródmieściu. W 2017 roku otwarto nowy budynek.
28 maja 2019 roku Senat Uniwersytetu Śląskiego w Katowicach przyjął nowy Statut uczelni na mocy którego od 1 października 2019 roku dawny Wydział Radia i Telewizji im. Krzysztofa Kieślowskiego został przekształcony w Szkołę Filmową im. Krzysztofa Kieślowskiego.
Kierunki kształcenia.
Szkoła Filmowa im. K.Kieślowskiego kształci studentów na następujących kierunkach:
Siedziba.
Budynek posiada halę zdjęciową, salę kinową oraz pracownie dydaktyczne.
Festiwal.
Studenci Szkoły Filmowej (kierunku Organizacji Produkcji Filmowej i Telewizyjnej) są organizatorami festiwalu etiud studenckich Węgiel Film Festiwal, który odbywa się w Katowicach.
Potoczne nazwy.
W publikacjach medialnych występują potoczne nazwy szkoły:
Kadry Śląskiej Filmówki.
TVP3 Katowice zrealizował program telewizyjny Kadry Śląskiej Filmówki poświęcony szkole. "„Kadry Śląskiej Filmówki” to cykl Telewizji Katowice realizowany w Szkole Filmowej im. Krzysztofa Kieślowskiego Uniwersytetu Śląskiego w Katowicach. Program opowiada historię wydziału, szkoły, prezentuje sylwetki jej wykładowców - wybitnych twórców filmu polskiego, pokazuje jak szkoleni są przyszli reżyserzy, operatorzy i kierownicy produkcji. W magazynie prezentowane są też fragmenty etiud i filmów produkowanych w szkole".

</doc>
<doc id="1539653" url="https://pl.wikipedia.org/wiki?curid=1539653" title="Wielka Huczawa">
Wielka Huczawa

Wielka Huczawa, również Huczawa Popradzka (słow. "Veľký Šum", "Veľká Hučava", "Popradská Hučava", "Veľký Rinčový potok", niem. "Großer Rauschbach", węg. "Nagy-Zúgó-patak") – główny ciek wodny Doliny Wielkiej Huczawy w słowackich Tatrach Wysokich. Źródła potoku znajdują się nieco na południe poniżej Przełęczy pod Osterwą. Potok przecina Drogę Wolności w odległości ok. 1 km na zachód od Wyżnich Hag. Największym dopływem Wielkiej Huczawy jest Mała Huczawa, która wpada do niej na południowy zachód od Wyżnich Hag. W okolicach spiskiej wsi Stwoła Wielka Huczawa wpada do Popradu jako jego lewy dopływ.

</doc>
<doc id="1539655" url="https://pl.wikipedia.org/wiki?curid=1539655" title="Hurricanes (Super Rugby)">
Hurricanes (Super Rugby)

Hurricanes, wcześniej znany pod nazwą Wellington Hurricanes – nowozelandzki zespół rugby union, mający swoją siedzibę w Wellington, występujący w rozgrywkach Super Rugby. Zespół zrzesza kluby z dziewięciu regionów rugby: Poverty Bay, Hawke's Bay, Taranaki, Wanganui, Manawatu, Wairarapa-Bush, Horowhenua-Kapiti i Wellington. Siedzibą klubu jest Westpac Stadium, wcześniej zaś Athletic Park. 

</doc>
<doc id="1539658" url="https://pl.wikipedia.org/wiki?curid=1539658" title="Katowicka filmówka">
Katowicka filmówka



</doc>
<doc id="1539660" url="https://pl.wikipedia.org/wiki?curid=1539660" title="Katowicka szkoła filmowa">
Katowicka szkoła filmowa



</doc>
<doc id="1539661" url="https://pl.wikipedia.org/wiki?curid=1539661" title="Przybicie piątki">
Przybicie piątki

Przybicie piątki lub po prostu "piątka" – gest wykonywany przez dwie osoby, polegający na podniesieniu dłoni przez obie osoby i delikatnym uderzeniu się wzajemnie ich wewnętrznymi stronami. W języku angielskim gest ten nazywa się "high five" (dosłownie: "wysoka piątka"); w celu wykonania gestu można mówić także "give me five" (dosłownie: "daj mi pięć").
Gest ten też może być traktowany jako powitanie.
Historia gestu.
Jedno źródło za twórcę gestu uważa Monta Sleetsa. W wieku dwóch lat obserwował gości swoich rodziców, głównie weteranów wojennych, którzy podnosili dłonie mówiąc: "five" (pol. "pięć"). Chłopiec nie wiedząc, co to oznacza, podszedł do jednego z gości i powiedział: "Hi five!" (pol. "Cześć pięć!"), uważając, iż "five" jest imieniem. Rodzice i krewni uznali ten gest za zabawny, powtarzając go chłopcu, dzięki czemu utkwił mu w pamięci. Wiele lat później, gdy Mont zaczął grać w koszykówkę, gest ten wykonywany był przez niego i jego przyjaciół – wykonywał go często na meczach koszykówki, przez co zaczęły wykonywać go także inne drużyny. Gest ewoluował z "hi five" do swojej współczesnej formy – "high five" (obie formy wymawiane są tak samo, a różnią się pisownią). Twórca National High Five Day przyznał, że historia Sleetsa została zmyślona.
Inne źródło podaje, iż twórcą gestu jest Glenn Burke. Według źródła pierwsze wykonanie gestu odbyło się w 1977 roku podczas meczu baseballowego, choć Sleets twierdzi, iż był to gest przypadkowy i nie miał nic wspólnego z gestem znanym dzisiaj.
Koszykarze uniwersyteccy Derek Smith i Wiley Brown spopularyzowali ten gest podczas sezonu koszykówki 1979/80, grając w drużynie uniwersytetu z Louisville w Stanach Zjednoczonych. The Cardinals zdobyli mistrzostwo kraju ("NCAA Division I Championship"), równocześnie przyciągając uwagę kibiców do wykonywanego gestu.

</doc>
<doc id="1539662" url="https://pl.wikipedia.org/wiki?curid=1539662" title="Writv">
Writv



</doc>
<doc id="1539664" url="https://pl.wikipedia.org/wiki?curid=1539664" title="Writv uś">
Writv uś



</doc>
<doc id="1539665" url="https://pl.wikipedia.org/wiki?curid=1539665" title="Wydział radia i telewizji">
Wydział radia i telewizji



</doc>
<doc id="1539668" url="https://pl.wikipedia.org/wiki?curid=1539668" title="YouTube.com">
YouTube.com



</doc>
<doc id="1539674" url="https://pl.wikipedia.org/wiki?curid=1539674" title="Team Wellington">
Team Wellington

Team Wellington – nowozelandzki klub piłkarski z siedzibą w Wellington. Założony w 2004 roku, występuje w rozgrywkach New Zealand Football Championship.

</doc>
<doc id="1539681" url="https://pl.wikipedia.org/wiki?curid=1539681" title="Pozycja geograficzna">
Pozycja geograficzna



</doc>
<doc id="1539683" url="https://pl.wikipedia.org/wiki?curid=1539683" title="Dni Lublina">
Dni Lublina

Dni Lublina - festiwal społeczno-kulturalny w Lublinie, który po raz pierwszy odbył się 11 czerwca 1939 roku. Celem "Dni Lublina" jest odkrywanie i zaprezentowanie szerszej publiczności kultury i historii miasta. Festiwal co roku odbywa się przez dwa czerwcowe tygodnie. W roku 2007 zmienił nazwę na "Planeta Lublin".

</doc>
<doc id="1539688" url="https://pl.wikipedia.org/wiki?curid=1539688" title="Zbigniew Wójcik">
Zbigniew Wójcik



</doc>
<doc id="1539689" url="https://pl.wikipedia.org/wiki?curid=1539689" title="Planeta Lublin">
Planeta Lublin



</doc>
<doc id="1539690" url="https://pl.wikipedia.org/wiki?curid=1539690" title="Kurt Wenzel">
Kurt Wenzel

Kurt Wenzel (ur. 16 października 1911 w Rieder, zm. ?) – zbrodniarz hitlerowski, członek załogi niemieckich obozu koncentracyjnego Auschwitz-Birkenau i SS-Obersturmführer. Wydany władzom Polskim przez Amerykanów 25 lutego 1947. 4 marca 1948 został skazany przez sąd w Krakowie na 8 lat pozbawienia wolności.

</doc>
<doc id="1539691" url="https://pl.wikipedia.org/wiki?curid=1539691" title="Minimalna stopa zwrotu">
Minimalna stopa zwrotu



</doc>
<doc id="1539692" url="https://pl.wikipedia.org/wiki?curid=1539692" title="Ikarozaur">
Ikarozaur

Ikarozaur ("Icarosaurus") – rodzaj diapsyda z rodziny Kuehneosauridae. Żył w późnym triasie na terenie dzisiejszej Ameryki Północnej. Jego szczątki odkryto w formacji Lockatong w stanie New Jersey. Został opisany w 1966 roku przez Edwina Harrisa Colberta na podstawie niekompletnego szkieletu niezawierającego części ogona, kilku żeber i fragmentów kończyn. Ikarozaur był niewielkim zwierzęciem, osiągającym długość około 10 cm od głowy do nasady ogona. Miał puste w środku kości oraz duże oczodoły. Podobnie jak jego bliscy krewni "Kuehneosaurus" i "Kuehneosuchus", ikarozaur był zdolny do szybowania na krótkie dystanse przy użyciu „skrzydeł” zbudowanych z wydłużonych, pokrytych skórą żeber, z wypukłą górną, a wklęsłą dolną powierzchnią, tworzących profil lotniczy odpowiedni do szybowania. Na podstawie stosunku obciążenia jednostkowego powierzchni „skrzydła” do zdolności szybowniczych u współczesnych jaszczurek z rodzaju "Draco" McGuire i Dudley (2011) ocenili, że "Icarosaurus" jest prawdopodobnie najlepiej przystosowany do szybowania spośród wszystkich znanych kręgowców nielatających aktywnie.
Początkowo "Icarosaurus", jak również inni przedstawiciele Kuehneosauridae, był zaliczany do jaszczurek, jednak nowsze analizy sugerują, że są one bazalnymi przedstawicielami Neodiapsida, lepidozauromorfów lub archozauromorfów. Szybowanie ewoluowało kilkakrotnie niezależnie u gadów bliżej ze sobą niespokrewnionych – podobna metoda szybowania obserwowana jest również u późnopermskiego "Coelurosauravus" i jaszczurek z rodzaju "Draco", których jednak nie łączy z ikarozaurem bliskie pokrewieństwo. W 2007 opisano "Mecistotrachelos apeoros" – szybującego gada osiągającego podobne jak "Icarosaurus" rozmiary. Miał także podobnie wydłużone żebra, różnił się jednak długą szyją i prawdopodobnie nie był z nim blisko spokrewniony (przypuszczalnie należał do grupy Archosauromorpha).
Nazwa gatunku typowego, "Icarosaurus siefkeri", pochodzi od imienia Ikara, greckiego słowa "sauros", oznaczającego „jaszczur”, oraz nazwiska Alfreda Siefkera, który był jednym z odkrywców holotypu.

</doc>
<doc id="1539693" url="https://pl.wikipedia.org/wiki?curid=1539693" title="Kristo Kono">
Kristo Kono

Kristo Kono (ur. 22 stycznia 1907 w Korczy, zm. 22 stycznia 1991 tamże) – albański muzyk i kompozytor.
Życiorys.
Swoją edukację muzyczną zaczynał od amatorskiego zespołu, działającego w jego rodzinnym mieście, gdzie jako dziecko grał na klarnecie. Już w 1920 komponował niewielkie utwory instrumentalne dla zespołu. W 1923 występował w zespole Vatra, kierowanym przez Thoma Nasiego. W 1927 wyjechał do Włoch na studia muzyczne, w zakresie dyrygentury. Ukończył studia w konserwatorium w Mediolanie. W czasie studiów komponował pieśni i romanse, nawiązujące do folkloru korczańskiego. Po powrocie do kraju w 1932 związał się z towarzystwem kulturalnym Skanderbeg, a następnie rozpoczął pracę we francuskojęzycznym liceum w Korczy, jako nauczyciel muzyki. W tym czasie kierował chórem Lyra działającym w szkole, a także wspólnie z Sotirem Kozmo zespołem artystycznym działającym w mieście. Lata 30. były bardzo aktywnym okresem w twórczości kompozytorskiej Kono. Po agresji włoskiej na Albanię Kono ograniczył tę działalność do minimum. Jednak to wtedy powstała Rapsodia Albańska nr 1, która miała premierę publiczną 28 listopada 1942, w 30 rocznicę albańskiej Deklaracji Niepodległości.
Twórczość Kono z lat 1945–1965 obejmuje szeroki repertuar utworów instrumentalnych i wokalnych, w tym poematy, kantaty i rapsodie. Szczególną wartość miały utwory na orkiestrę "Fantazja albańska" i "Taniec albański". W 1954 skomponował pierwszą albańską operę – "Agimi" (Świt). Kolejnymi jego dziełami operowymi był utwór "Se bashku jeta eshte e bukur" (Razem życie jest piękne, 1957) i "Brigaderja" (Brygadzistka, 1968). Największym osiągnięciem artystycznym Kono i najczęściej wystawianym była jednak opera – "Lulja e kujtimit" (Kwiaty pamięci), inspirowana powieścią Foqiona Postoliego, która miała swoją premierę na scenie Teatru Opery i Baletu w listopadzie 1961.
Za swoją działalność otrzymał w 1961 tytuł "Artysty Ludu" (alb. Artist i Popullit).

</doc>
<doc id="1539694" url="https://pl.wikipedia.org/wiki?curid=1539694" title="Icarosaurus">
Icarosaurus



</doc>
<doc id="1539696" url="https://pl.wikipedia.org/wiki?curid=1539696" title="Wydział Radia i Telewizji Uniwersytetu Śląskiego">
Wydział Radia i Telewizji Uniwersytetu Śląskiego



</doc>
<doc id="1539707" url="https://pl.wikipedia.org/wiki?curid=1539707" title="1000 Homo DJs">
1000 Homo DJs

1000 Homo DJs – projekt muzyczny Ala Jourgensena z Ministry. Grupa nagrywała dla Wax Trax! Records. Zespół powstał jako side-project Ministry podczas sesji nagraniowej "The Land of Rape and Honey" i nagrał wersje utworów odrzuconych z tego albumu.
Członkowie grupy w książeczce do płyty są podani pod pseudonimami, ale w większości przypadków wiadomo, kto brał udział w nagraniu:
Udział Trenta Reznora nie jest odnotowany w książeczce, mimo że jest powszechnie znany. Artysta był w tym czasie w ostrym konflikcie z TVT Records, i wytwórnia nie pozwoliła Reznorowi nagrywać dla Wax Trax!
W wywiadzie z 2004 roku Jourgensen podał pochodzenie nazwy projektu. Gdy zaprezentował taśmy demo Jimow Nashowi, współwłaścicielowi Wax Trax!, ten stwierdził, że "nikt tego nie kupi, usłyszy to najwyżej tysiąc homo-DJów ("No one's gonna buy this, only One thousand homo DJs are going to hear it").

</doc>
<doc id="1539711" url="https://pl.wikipedia.org/wiki?curid=1539711" title="Suimono">
Suimono

 - japońska klarowna zupa, sporządzana z wodorostów kombu (różne gatunki listownicy), wiórków ryby bonito, sake, shōyu i suszonych sardynek. Często podaje się ją również z podsmażonymi krewetkami.

</doc>
<doc id="1539714" url="https://pl.wikipedia.org/wiki?curid=1539714" title="Deniz Barış">
Deniz Barış

Deniz Barış (ur. 2 lipca 1977 w Kemah) – piłkarz turecki grający na pozycji środkowego obrońcy lub defensywnego pomocnika.
Kariera klubowa.
Deniz urodził się w Turcji, jednak karierę piłkarską rozpoczął w Niemczech, po emigracji do tego kraju. Pierwszym jego klubem był amatorski Este 06/70, jeden z zespołów Hamburga, jednak pierwszym profesjonalnym zespołem w karierze był inny klub z tego samego miasta, FC St. Pauli. W latach 1997–1999 grał w rezerwach tego klubu, a następnie został włączony do kadry pierwszej drużyny. 12 grudnia zadebiutował w drugiej lidze w wygranym 1:0 meczu z Energie Cottbus. W St. Pauli był rezerwowym, a w 2001 roku awansował do pierwszej ligi. W niej rozegrał 20 spotkań i w 2002 roku powrócił na zaplecze Bundesligi.
Latem 2002 po spadku St. Pauli Deniz wrócił do Turcji. İlhan Cavcav nakłonił go do gry w swoim klubie, Gençlerbirliği SK. W 2003 i 2004 roku dochodził z klubem z Ankary do finału Pucharu Turcji, jednak Gençlerbirliği przegrywało w nim dwukrotnie z Trabzonsporem, najpierw 1:3, a następnie 0:4. Łącznie przez dwa lata wystąpił w 57 meczach Gençlerbirliği i zdobył 4 gole.
W lipcu 2004 roku Deniz został zawodnikiem Fenerbahçe SK ze Stambułu. Rywalizował w nim o miejsce w składzie z naturalizowanym Brazylijczykiem Mehmetem Aurélio. W sezonie 2004/2005 wywalczył swoje pierwsze mistrzostwo Turcji, a w 2006 roku został wicemistrzem kraju. Z kolei w 2007 roku osiągnął dwa kolejne sukcesy - zdobył mistrzostwo, a także Superpuchar Turcji. W 2008 i 2010 roku został wicemistrzem kraju.
W 2010 roku Deniz przeszedł do Antalyasporu.
Kariera reprezentacyjna.
W reprezentacji Turcji Deniz zadebiutował 12 lutego 2003 roku w zremisowanym 0:0 towarzyskim spotkaniu z Ukrainą. Występował zarówno w eliminacjach do Euro 2004, jak i MŚ 2006 oraz Euro 2008. W 2003 roku wystąpił w Pucharze Konfederacji, na którym zajął z Turcją 3. miejsce.

</doc>
<doc id="1539716" url="https://pl.wikipedia.org/wiki?curid=1539716" title="Hank Landry">
Hank Landry



</doc>
<doc id="1539717" url="https://pl.wikipedia.org/wiki?curid=1539717" title="Deniz Baris">
Deniz Baris



</doc>
<doc id="1539718" url="https://pl.wikipedia.org/wiki?curid=1539718" title="Wydział Radia i Telewizji">
Wydział Radia i Telewizji



</doc>
<doc id="1539722" url="https://pl.wikipedia.org/wiki?curid=1539722" title="RMS Republic (1903)">
RMS Republic (1903)

RMS Republic – jednokominowy transatlantyk brytyjskiej linii White Star Line. Zbudowany został przez stocznię Harland and Wolff w Belfaście i zwodowany w 1903 roku. Pływał sześć lat, aż do zderzenia 23 stycznia 1909 roku z włoskim liniowcem SS "Florida" we mgle niedaleko wyspy Nantucket (Massachusetts, USA). M.in. dzięki zastosowaniu telegrafu bezprzewodowego liczba ofiar katastrofy była niska – zginęło jedynie 6 osób.
Historia.
Przejęcie przez White Star.
Statek został zbudowany w Belfaście dla Dominion Line (siostrzanej kompanii armatorskiej White Star Line) i nazwany "SS Columbus". Po dwóch podróżach w barwach linii Dominion został sprzedany White Star, gdzie przechrzczono go na "Republic" (pierwszy "Republic" linii White Star z roku 1872 został sprzedany dziesięć lat wcześniej).
Kolizja z SS "Florida".
We wczesnych godzinach rannych 23 stycznia 1909 roku dowodzony przez kapitana Inmana Sealby'ego transatlantyk, idący z Nowego Jorku do Gibraltaru i portów Morza Śródziemnego (742 pasażerów + załoga), wszedł w gęstą mgłę na wysokości wyspy Nantucket.
Parowiec zmniejszył szybkość i zaczął oznajmiać swą obecność syreną. O godzinie 5.47 usłyszano z bardzo bliska dźwięk syreny innego statku. Kapitan "RMS Republic" nakazał maszynom "całą wstecz", a sternikowi "ostro w lewo". Po krótkim jednak czasie z mgły wyłonił się włoski liniowiec "SS Florida" i wbił dziobem w śródokręcie "Republic". Dwoje pasażerów zginęło na miejscu, trzeci, poważnie ranny, zmarł 26 stycznia w szpitalu uniwersyteckim w Brooklynie. Na "SS Florida" zginęło trzech członków załogi przebywających w pomieszczeniach na dziobie.
Maszynownię i kotły "Republic" zaczęła zalewać woda, a statek pochylać się na burtę. Kapitan Sealby zarządził przygotowanie pasażerów do ewakuacji. "Republic" był wyposażony w telegraf bezprzewodowy Marconiego i był pierwszym statkiem w historii, z którego wysłano sygnał CQD. "Florida", mimo że uszkodzony, pospieszył na pomoc, odpowiedział również na sygnał kuter US Coast Guard USCGC "Gresham". Pasażerowie zostali przeniesieni na oba statki, ale "Florida", na którym znalazła się większość z nich (a było tam już 900 włoskich imigrantów) stał się niebezpiecznie przeładowany.
Sygnał CQD odebrał również inny liniowiec White Star, RMS "Baltic", ale z powodu gęstej mgły dopiero pod wieczór zlokalizował dryfujący "Republic". Gdy wreszcie włączył się do akcji, przyjął wszystkich uratowanych pasażerów z USCGC "Gresham" i SS "Florida". W związku z tym, że włoski statek był uszkodzony, postanowiono przenieść na "Baltic" także przewożonych przezeń imigrantów, przy czym o mało nie doszło do zamieszek, gdy imigranci zorientowali się, że muszą czekać, aż przetransportowani zostaną pasażerowie pierwszej klasy. Gdy w końcu wszyscy zostali przeniesieni, "Baltic" skierował się do Nowego Jorku.
Szkieletowa załoga pod wodzą kapitana Sealby'ego została na pokładzie starając się ratować "Republic". Załoga kutra "Gresham" próbowała – używając specjalnych mat – zatkać otwór, ale bez powodzenia. Na miejsce przybyły jeszcze dwa parowce, "New York" i "Lucania" Cunarda, ale mogły się tylko przypatrywać akcji ratunkowej, która nie była udana i 24 stycznia "Republic" zatonął.
Tajemnica ładunku.
Wokół "Republic" krąży wiele pogłosek dotyczących cennego ładunku statku. Według jednej teorii miał on przewozić 250 000 – 265 000 USD w złocie na wypłaty dla załóg okrętów Great White Fleet. Druga teoria mówi, że statek wiózł pieniądze na pomoc dla ofiar trzęsienia ziemi, jakie w roku 1908 dotknęło Mesynę. Trzecia, lansowana przez kapitana Martina Bayerle'ego, zakłada, że statek przewoził 3 000 000 USD w złotych monetach jako część pożyczki dla władz Imperium Rosyjskiego. Wszystkie wielkości podane zostały w dolarach z roku 1909, kiedy uncja złota kosztowała 20 dolarów. Dzisiaj wartość takiego ładunku to co najmniej wiele setek milionów dolarów, a zdaniem niektórych ekspertów nawet ponad 5 miliardów, co czyniłoby skarb RMS "Republic" największą zdobyczą wszech czasów.
Odkrycie.
Wrak RMS "Republic" został odnaleziony przez kapitana Bayerle'ego w roku 1981. Statek stoi na równej stępce około 50 mil na południe od Nantucket, na pozycji 40°26'N, 69°46'W na głębokości około 90 metrów. Dwie ekspedycje poszukiwawcze próbowały odnaleźć złoto w latach osiemdziesiątych, ale bezskutecznie.
W roku 2005 Federalny Sąd Okręgowy stanu Massachusetts przyznał Bayerle'emu wyłączne prawo do wraku i znalezisk. Badanie wraku miało być przeprowadzone w roku 2010, a wydobycie skarbu latem 2011. Bayerle nosił się z zamiarem podnoszenia statku sekcjami, ale ekspertyza z roku 2009 ujawniła, że wrak jest w tak złym stanie, że może się w każdej chwili rozpaść na kawałki. W tej sytuacji Bayerle postanowił spenetrować tę część statku, gdzie winien się mieścić skarbiec.

</doc>
<doc id="1539725" url="https://pl.wikipedia.org/wiki?curid=1539725" title="Huncowski Potok">
Huncowski Potok

Huncowski Potok, błędnie Jaszczerzyca (słow. "Huncovský potok") – główny ciek wodny Doliny Huncowskiej w słowackich Tatrach Wysokich. Potok ma swoje źródła w Świstówce Huncowskiej, jednak na powierzchni pokazuje się dopiero na wysokości ok. 1400 m n.p.m., pod Niżnią Rakuską Przełęczą. Jego głównym, prawym dopływem jest Jaszczerzycki Potok, którego źródła znajdują się w odległości ok. 1 km na południowy wschód od Łomnickiego Stawu. Huncowski Potok wpada do Łomnickiego Potoku, jako jego lewy dopływ na wysokości ok. 900 m n.p.m., nieco powyżej Matlar.
Na niektórych mapach nazwa Jaszczerzyca zostaje błędnie użyta co do Huncowskiego Potoku. Błędne nazwy niemiecka "Leitbach" i węgierska "Lejtő-patak" dotyczą Jaszczerzyckiego Potoku.

</doc>
<doc id="1539730" url="https://pl.wikipedia.org/wiki?curid=1539730" title="Johann Klaar">
Johann Klaar

Johann Klaar (ur. 6 sierpnia 1908, zm. ?) – zbrodniarz hitlerowski, jeden z funkcjonariuszy SS pełniących służbę w niemieckich obozach koncentracyjnych i SS-Schütze.
Życiorys.
Pełnił służbę w obozach Auschwitz-Birkenau i Gross-Rosen, a także w żydowskich gettach w Alexoten i Kownie. W związku z dokonywaniem morderstw i torturowaniem więźniów obozów koncentracyjnych skazany został 22 grudnia 1948 przez polski sąd na karę śmierci przez powieszenie. Wyrok zamieniono w akcie łaski na dożywocie. Z więzienia Klaar zwolniony został w 1959.

</doc>
<doc id="1539732" url="https://pl.wikipedia.org/wiki?curid=1539732" title="Przybić piątkę">
Przybić piątkę



</doc>
<doc id="1539736" url="https://pl.wikipedia.org/wiki?curid=1539736" title="Biały Kruk (wydawnictwo)">
Biały Kruk (wydawnictwo)

Biały Kruk – polskie wydawnictwo książkowe, założone w 1996 roku przez Leszka Sosnowskiego.
Działalność.
Specjalizuje się w książkach o zróżnicowanej tematyce historycznej, społecznej, religijnej, politycznej i cywilizacyjnej:
Publikacje wydawnictwa posiadają często wiele wersji językowych (jęz. angielski, niemiecki, włoski, francuski, rosyjski, hiszpański, węgierski, szwedzki, bułgarski). Najwięcej wydań obcojęzycznych (7) ma album "Auschwitz. Rezydencja śmierci".
Wydawnictwo zajmuje się także organizacją wystaw plenerowych (m.in. "Pielgrzymki polskie", Adam Bujak, Polska, 2003–08; "Kraków Jana Pawła II", Adam Bujak, Kraków 2007; "Syn tej ziemi", Adam Bujak, Ryszard Rzepecki, Warszawa, 2009) oraz produkcją filmów (m.in. "Dar Bożego Miłosierdzia", "Przyjaciel Boga", "Papież rodem z Bawarii").
Biały Kruk współpracuje z Muzeami Watykańskimi w realizacji międzynarodowego projektu Monumenta Vaticana Selecta, prezentującego sztukę Stolicy Apostolskiej. W ramach serii ukazały się "Kaplica Sykstyńska na nowo odkryta" oraz "Rafael w Watykanie".
Autorzy.
Do autorów należą papieże: Karol Wojtyła-Jan Paweł II i Benedykt XVI. W gronie autorów, których teksty lub fotografie ukazały się w publikacjach wydawnictwa, są także m.in. Władysław Bartoszewski, Halina Birenbaum, Adam Bujak, Waldemar Bzura, biskup Antoni Długosz, Leszek Długosz, Tadeusz Lubelski, kardynał Franciszek Macharski, Arturo Mari, kardynał Stanisław Nagy, Ryszard Rzepecki, Marek Skwarnicki, Jolanta Sosnowska, Leszek Sosnowski, Gabriel Turowski, Andrzej Nowak, Wojciech Roszkowski, Janusz Szewczak, Krzysztof Ożóg, Krzysztof Szczerski, Wojciech Polak, Jerzy Kłosiński, Jan Żaryn, abp Marek Jędraszewski, Czesław Ryszka i inni.
Wybrane nagrody.
Wydawnictwo otrzymało też od różnych instytucji kulturalnych kilkadziesiąt wyróżnień Książka miesiąca.
26 stycznia 2011 roku Wydawnictwo Biały Kruk zostało wybrane Wydawcą Dekady 2001-2010. Nagroda ta została przyznana przez Magazyn Literacki Książki oraz Bibliotekę Narodową.

</doc>
<doc id="1539737" url="https://pl.wikipedia.org/wiki?curid=1539737" title="Hodija">
Hodija



</doc>
<doc id="1539739" url="https://pl.wikipedia.org/wiki?curid=1539739" title="Pakistan Zachodni">
Pakistan Zachodni

Pakistan Zachodni – historyczna, istniejąca w latach 1955–1970 prowincja Pakistanu.
Historia.
Po podziale Indii Brytyjskich w 1947 Pakistan składał się z dwóch części przedzielonych 1600 kilometrowym terytorium indyjskim. Część wschodnia tworzyła prowincję Bengalu Wschodniego, natomiast część zachodnia była bardzo zróżnicowana administracyjnie; składały się na nią cztery prowincje, kilkanaście tradycyjnych księstw, terytorium stołeczne Karaczi i terytoria plemienne.
W 1955 w związku z dążeniami separatystycznymi w Bengalu Wschodnim podjęto decyzję o reformie administracyjnej. Zgodnie z nią większość jednostek administracyjnych w zachodniej części Pakistanu połączono w jednolitą prowincję Pakistanu Zachodniego. W jej skład weszły dotychczasowe:
Dotychczasową niezależność administracyjną zachowały księstwa Amb, Chitral, Dir, Hunza, Nagar i Swat, a także Azad Dżammu i Kaszmir i Obszary Północne. Wszystkie one nie zostały włączone w skład Pakistanu Zachodniego.
Zgodnie z przyjętą 23 marca 1956 konstytucją Pakistan stał się państwem federacyjnym, zaś Pakistan Zachodni, podobnie jak Pakistan Wschodni, stał się podmiotem federacji i otrzymał autonomię. Po zamachu wojskowym Muhammada Ayub Khana w 1958 ustrój federacyjny został zlikwidowany, zaś Pakistan Zachodni utracił autonomię. W 1959 w związku z przeniesieniem stolicy Pakistanu do Rawalpindi, do Pakistanu Zachodniego włączono dotychczasowe Terytorium Stołeczne Karaczi.
W 1969 obalono reżim wojskowy i przywrócono dawny ustrój federacyjny. Jednocześnie 28 lipca 1969 zlikwidowano księstwa Chitral, Dir i Swat, włączając je do Pakistanu Zachodniego.
W lipcu 1970 podjęto decyzję o likwidacji prowincji Pakistanu Zachodniego. W jej miejsce przywrócono prowincje Pendżab, Sindh, Beludżystan, Północno-Zachodnią Prowincję Pograniczną i Terytoria Plemienne Administrowane Federalnie, w skład których włączono także terytoria dawnych księstw.

</doc>
<doc id="1539740" url="https://pl.wikipedia.org/wiki?curid=1539740" title="Wiktor Kołotow">
Wiktor Kołotow

Wiktor Mychajłowycz Kołotow, ukr. Віктор Михайлович Колотов, ros. Виктор Михаилович Колотов, "Wiktor Michaiłowicz Kołotow" (ur. 3 lipca 1949 we wsi Judino w Tatarskiej Autonomicznej SRR, Rosyjska FSRR, zm. 3 stycznia 2000 w Kijowie) – ukraiński piłkarz pochodzenia rosyjskiego, grający na pozycji pomocnika, reprezentant Związku Radzieckiego, olimpijczyk, trener piłkarski.
Kariera piłkarska.
Kariera klubowa.
Rozpoczynał karierę piłkarską w miejscowej drużynie Lokomotiw Judino. Jako 18-latek już występował w zespole Czajka Zielonodolsk. Następnego roku krok do przodu - w zespole Trudowyje Rezerwy Kazań, a od 1969 w Rubin Kazań. Utalentowanego młodego piłkarza zauważyli selekcjonerzy grandów radzieckiej piłki nożnej. Wiktor Kołotow podpisał dwa podania o przejście do Torpeda Moskwa oraz Dynama Kijów. W tamtych komunistycznych czasach był to precedens. Zdyskwalifikowany na rok, dopiero w 1971 zadebiutował w pierwszym składzie Dynama. Swoją grą zasłużył na awans na kapitana drużyny. Z Dynamem zdobywał swoje największe sukcesy. Karierę zakończył w 1981.
Kariera reprezentacyjna.
W latach 1970-1978 wystąpił w 54 meczach radzieckiej reprezentacji, strzelając 22 bramki. Dwukrotnie zdobywał brązowy medal igrzysk olimpijskich - w 1972 w Monachium i w 1976 w Montrealu. Grał na mistrzostwach Europy w 1972, na których radziecka drużyna zajęła drugie miejsce.
Kariera trenerska.
Po zakończeniu kariery piłkarskiej najpierw był w latach 1984-1992 asystentem trenera Dynama Kijów. Potem trenował kluby: Borysfen Boryspol i Prykarpattia Iwano-Frankiwsk. W latach 1995-1996 oraz 1998-1999 był trenerem olimpijskiej reprezentacji Ukrainy.

</doc>
<doc id="1539744" url="https://pl.wikipedia.org/wiki?curid=1539744" title="Biały Kruk">
Biały Kruk

Zobacz też:

</doc>
<doc id="1539746" url="https://pl.wikipedia.org/wiki?curid=1539746" title="Resonant Blue">
Resonant Blue

Resonant Blue – trzydziesty szósty singel zespołu Morning Musume. Wydany 16 kwietnia 2008 roku. Single V wydany 23 kwietnia 2008. Słowa piosenek napisane przez Tsunku.
Singiel wyszedł w 3 edycjach:
Lista utworów.
CD.
Limitowana A DVD
Limitowana B DVD

</doc>
<doc id="1539747" url="https://pl.wikipedia.org/wiki?curid=1539747" title="Dzięciur łzawy">
Dzięciur łzawy

Dzięciur łzawy ("Melanerpes hypopolius") – gatunek ptaka z rodziny dzięciołowatych (Picidae), zamieszkujący południowo-zachodni Meksyk. Nie wyróżnia się podgatunków. Nie jest zagrożony wyginięciem.
Morfologia.
Długość ciała 19–21 cm; masa ciała 46–54 g.
Podobnie jak dzięciury kaktusowe ("M. uropygialis"), samce posiadają czerwoną czapeczkę na czubku głowy, ale w odróżnieniu od nich mają też czerwonawą plamkę na policzku pod okiem. Czoło białe lub kremowobiałe, czarna obrączka wokół oka. Spód ciała szarobrązowy, podbrzusze jaśniejsze, ale w czarne prążki. Grzbiet i skrzydła są czarne z gęstym, białym prążkowaniem. Tęczówka czerwonawa do brązowej. Nogi szare. Samica podobna do samca, ale nie ma czerwonej czapeczki.
Ekologia.
Środowiskiem naturalnym dzięciurów łzawych są najczęściej obszary suche z rozproszonymi drzewami, zaroślami i dużymi kaktusami, a także tereny rolnicze. Zasiedla też nadrzeczne zadrzewienia, choć unika ich, gdy obecny jest tam dzięciur złotolicy ("M. chrysogenys"). Zazwyczaj występuje na terenach położonych na wysokości 900–2100 m n.p.m.
Sezon lęgowy trwa od końca kwietnia do lipca. Gniazduje kooperatywnie w niewielkich koloniach. Gniazdo w dziupli w drzewie lub kaktusie. Karmieniem piskląt zajmują się zarówno samice, jak i samce.
Zjada owoce, w tym głożyny ("Ziziphus") i kaktusów (np. opuncji); także owady, w tym termity (Isoptera) i cykady (Cicadidae). 
Status.
Międzynarodowa Unia Ochrony Przyrody (IUCN) uznaje dzięciura łzawego za gatunek najmniejszej troski (LC, "Least Concern"). W 2019 roku organizacja Partners in Flight szacowała liczebność populacji na poniżej 50 tysięcy dorosłych osobników, a jej trend uznawał za umiarkowanie spadkowy.

</doc>
<doc id="1539748" url="https://pl.wikipedia.org/wiki?curid=1539748" title="Kacza Rodzina">
Kacza Rodzina



</doc>
<doc id="1539750" url="https://pl.wikipedia.org/wiki?curid=1539750" title="Mymensingh">
Mymensingh



</doc>
<doc id="1539751" url="https://pl.wikipedia.org/wiki?curid=1539751" title="André-Pierre Gignac">
André-Pierre Gignac

André-Pierre Christian Gignac (wym. []; ur. 5 grudnia 1985 w Martigues) – francuski piłkarz występujący na pozycji napastnika w meksykańskim klubie Tigres UANL. W latach 2009–2016 reprezentant Francji.
Kariera klubowa.
Pochodzi z rodziny romskiej. Karierę piłkarską zaczynał w juniorach klubu FC Lorient. W 2004 został włączony do kadry pierwszego zespołu i 13 sierpnia zadebiutował w jego barwach w rozgrywkach francuskiej Ligue 2, w wygranym 2:1 domowym meczu z LB Châteauroux. W 78. minucie tego meczu zmienił Luisa Robsona i po kilkudziesięciu sekundach wpisał się na listę strzelców. Do końca sezonu rozegrał jeszcze 12 meczów i zdobył jednego gola. Jednak w sezonie 2005/2006 rozegrał zaledwie jedno spotkanie w drugiej lidze, a następnie został wypożyczony do trzecioligowego Pau FC. W międzyczasie Lorient awansował do pierwszej ligi. W niej zdobył 9 bramek i był najlepszym strzelcem zespołu.
Postawa Gignaca w Lorient zaowocowała latem 2007 transferem do Toulouse FC, do którego przeszedł za 4,5 miliona euro. W nowym zespole po raz pierwszy wystąpił 4 sierpnia w przegranym 1:3 spotkaniu z Valenciennes FC. W całym sezonie zdobył tylko 2 gole i walczył o miejsce w składzie ze Szwedem Johanem Elmanderem i Gwinejczykiem Fodé Mansaré. Po odejściu Elmandera latem 2008 do Boltonu Wanderers stał się liderem ataku drużyny z Tuluzy. W sezonie 2008/2009 strzelił dla Toulouse 24 gole i został królem strzelców francuskiej ligi. Z Toulouse zajął 4. miejsce w Ligue 1.
W sezonie 2010/2011 został zawodnikiem Olympique Marsylia.
W czerwcu 2015 na zasadzie wolnego transferu przeniósł się do meksykańskiego Tigres UANL. W tym samym roku doszedł z Tigres do finału Copa Libertadores, a w jesiennym sezonie Apertura 2015 zdobył mistrzostwo Meksyku, zostając wybranym w oficjalnym plebiscycie najlepszym piłkarzem ligi.
Kariera reprezentacyjna.
W reprezentacji Francji Gignac zadebiutował 30 marca 2009 roku w wygranym 1:0 spotkaniu eliminacji do Mistrzostw Świata 2010 z Litwą. 12 sierpnia zdobył bramkę w wygranym 1:0 meczu z Wyspami Owczymi. W rewanżu rozegranym 10 października w Guingamp strzelił 2 gole, a Francja zwyciężyła 5:0.
Życie prywatne.
Gignac jest kuzynem byłego obróncy Jacquesa Abardonado, ale również Yohana Mollo, który występuje na pozycji pomocnika.

</doc>
<doc id="1539752" url="https://pl.wikipedia.org/wiki?curid=1539752" title="Invaders Must Die">
Invaders Must Die

Invaders Must Die – piąty album studyjny brytyjskiego zespołu The Prodigy, wydany 23 lutego 2009 nakładem wytwórni Take Me to the Hospital. 26 listopada 2008 ukazał się promujący album singiel, również zatytułowany "Invaders Must Die", a tydzień później, na kanale YouTube the Prodigy i usłudze Xbox Live Marketplace – teledysk do tego utworu. Kolejnym drugim singlem z tej płyty, okazała się być druga w kolejności piosenka "Omen". Została wydana na singlu 16 lutego 2009 roku. 11 maja 2009 ukazał się trzeci singiel, "Warrior's Dance". Utwór ten został wykorzystany do gry .
"Invaders Must Die" odniósł znacznie większy sukces komercyjny niż poprzedni album "Always Outnumbered, Never Outgunned", jednakże oceny krytyków były mieszane. Czwartym i ostatnim singlem albumu został wydany 31 sierpnia 2009 roku utwór "Take Me to the Hospital".
W Polsce album osiągnął status złotej płyty.

</doc>
<doc id="1539753" url="https://pl.wikipedia.org/wiki?curid=1539753" title="Andre-Pierre Gignac">
Andre-Pierre Gignac



</doc>
<doc id="1539754" url="https://pl.wikipedia.org/wiki?curid=1539754" title="Karl Herxheimer">
Karl Herxheimer

Karl Herxheimer (ur. 26 czerwca 1861 w Wiesbaden, zm. 6 grudnia 1942 w KL Theresienstadt) – niemiecki lekarz dermatolog pochodzenia żydowskiego. Jego nazwisko upamiętnia eponimiczna nazwa reakcji Jarischa-Herxheimera.
Studiował na Uniwersytecie Juliusza i Maksymiliana w Würzburgu, w 1885 roku otrzymał tytuł doktora medycyny. Następnie praktykował we Frankfurcie wspólnie z bratem, Salomonem Herxheimerem (1841–1899). Był współzałożycielem Uniwersytetu we Frankfurcie i pierwszym dyrektorem tamtejszej uniwersyteckiej kliniki dermatologicznej. W 1902 roku jako pierwszy opisał zanikowe zapalenie skóry, znane również jako "choroba Herxheimera".
W 1942 roku wraz ze swoją partnerką życiową Henriette Rosenthal został przetransportowany do getta Theresienstadt, gdzie zginął 6 grudnia tegoż roku. Rosenthal zginęła dwa tygodnie później.

</doc>
<doc id="1539761" url="https://pl.wikipedia.org/wiki?curid=1539761" title="Arno Philippsthal">
Arno Philippsthal

Arno Philippsthal (ur. 13 września 1887 w Güsten, zm. 3 kwietnia 1933 w Berlinie) – niemiecki lekarz, jedna z pierwszych ofiar narodowego socjalizmu w Berlinie.
Życiorys.
Uczył się w gimnazjum w Bernburg (Saale), od 1907 do 1912 roku studiował medycynę w Monachium i Berlinie. Po uzyskaniu tytułu doktora medycyny na podstawie dysertacji "Erfahrungen mit Atropinschwefelsäure" praktykował w Rogasen (dziś Rogoźno). W 1916 roku ożenił się; żona Eva była Żydówką. W latach 1914-18 służył jako lekarz wojskowy.
Philippsthal po I wojnie praktykował przy Oberfeldstraße 10 w dzielnicy Berlin-Biesdorf. W 1924 roku jego pierwsze małżeństwo się rozpadło; w 1927 ożenił się ponownie; druga żona Frieda Philippsthal nie była pochodzenia żydowskiego.
Miał socjalistyczne poglądy, jednak pozostawał bezpartyjny. Znany był m.in. z tego, że wysokość honorarium uzależniał od możliwości finansowych pacjentów. Na początku lat 30. planował zbudować klinikę i kupił w tym celu działkę ziemi.
21 marca 1933 roku z powodu „antynazistowskich wypowiedzi” („nazifeindlicher Äusserungen”) został zatrzymany i aresztowany przez SA. Został przewieziony do koszar SA przy Papestraße i brutalnie pobity gumowymi pałkami i bandoletami. Przewieziony najpierw do Krankenhaus Am Urban, potem do szpitala policyjnego, 3 kwietnia 1933 roku z powodu otrzymanych obrażeń zmarł. Tuszując morderstwo, jako przyczynę śmierci podano „zakażenie krwi spowodowane ropniami” („Blutvergiftung ausgehend von Abszessen”)
Pochowany jest na cmentarzu żydowskim w Berlinie-Weissensee (kwatera H7, rząd 30). Dziś ulica jego imienia ("Arno-Philippsthal-Straße") znajduje się w dzielnicy Berlin-Biesdorf.

</doc>
<doc id="1539763" url="https://pl.wikipedia.org/wiki?curid=1539763" title="Herb Niepołomic">
Herb Niepołomic

Herb Niepołomic – jeden z symboli miasta Niepołomice i gminy Niepołomice w postaci herbu.
Wygląd i symbolika.
Herb przedstawia w polu czerwonym biały zamek (piętrowy myśliwski dworek) z trapezowym dachem i dwoma wspiętymi złotymi lwami po obu stronach.
Historia.
Wersja herbu przyjęta uchwałą Rady Miejskiej w Niepołomicach 6 marca 1992 roku znana jest z XIX wiecznej (1874 r.) pieczęci miasta.

</doc>
<doc id="1539765" url="https://pl.wikipedia.org/wiki?curid=1539765" title="Hot Action Cop">
Hot Action Cop

Hot Action Cop – amerykański zespół muzyczny grający głównie funk rocka, rocka alternatywnego z domieszką rapu. Grupa wydała swój debiutancki album w wytwórni Lava/Atlantic Records w marcu 2003 roku. Rob Werthner (wokalista/gitarzysta rytmiczny/kompozytor/frontman) stworzył wcześniej zespół w 1990 roku z basistą – Luisem Espaillatem, perkusistą – Korym Knippem oraz gitarzystą z Louisville – Timem Flahertym. Później przed 2003 rokiem przyjął do zespołu Daniela Feese’a (zajmuje się grą na instrumentach klawiszowych). Z wieloma wpływowymi zespołami (włączając Bloodhound Gang, Eminem, Red Hot Chili Peppers oraz Limp Bizkit) wrócił z piosenkami funky beats oraz tekstami piosenek o seksie.
Nazwa grupy prawdopodobnie pochodzi od pseudonimu, który Werthner dał nowemu chłopakowi byłej dziewczyny, z którą zerwał we wczesnych latach 90. Chłopak jej był policjantem z Nowego Jorku i miał przestarzałą fryzurę.
Ich utwór „Fever for the Flava” był użyty w ścieżkach dźwiękowych paru filmów (m.in. American Wedding, Grind). Również pojawił się w paru odcinkach King of the Hill, Zwariowany świat Malcolma oraz The Man Show. Także ten utwór pojawił się w grze komputerowej . Teledysk tego utworu został umieszczony na 49. miejscu na liście „50 Najbardziej kontrowersyjnych filmów” przez MuchMusic.
Obsada.
Do grupy Hot Action Cop należą:

</doc>
<doc id="1539776" url="https://pl.wikipedia.org/wiki?curid=1539776" title="Horrible Science">
Horrible Science

Horrible Science (Strrraszna nauka/przyroda) – brytyjska seria książek popularnonaukowych wydawana w Polsce w ramach serii Monstrrrualna erudycja. Tematyką serii jest ogólnie pojęta biologia i elementy innych nauk przyrodniczych. Autorem jest Nick Arnold (z wyjątkiem "Ewolucja czy egzekucja" autorstwa Phila Gatesa), a ilustratorem Tony De Saulles. 

</doc>
<doc id="1539781" url="https://pl.wikipedia.org/wiki?curid=1539781" title="Karl Ludwig Michelet">
Karl Ludwig Michelet

Karl Ludwig Michelet (ur. 4 grudnia 1801 w Berlinie, zm. 15 grudnia 1893, tamże) – niemiecki filozof.
Życie.
Michelet pochodził z osiadłej w Berlinie rodzinie hugenotów, którzy uszli z Francji po odwołaniu edyktu nantejskiego w 1685. Ojciech Micheleta był właścicielem fabryki jedwabiu. Michelet uczęszczał do gimnazjum francuskiego w Berlinie, a następnie studiował prawo na Uniwersytecie Berlińskim, m.in. u Friedricha Carla von Savigny’ego, Augusta von Bethmanna-Hollwega, Carla Wilhelma von Lancizollego. Zaczął się również interesować filozofią i od 1821 uczęszczał na wykłady Georga Wilhelma Friedricha Hegla, który miał na nim wywrzeć największy wpływ. W 1824 obronił doktorat na temat Heglowskiej filozofii prawa, pt. „De doli et culpae in iure criminali notionibus”. W 1826 uzyskał habilitację, a w 1829 został profesorem filozofii Uniwersytetu Berlińskiego.
Do grona jego uczniów należeli m.in. David Friedrich Strauss i August Cieszkowski, który został jego wieloletnim przyjacielem.

</doc>
<doc id="1539790" url="https://pl.wikipedia.org/wiki?curid=1539790" title="Mcedit">
Mcedit



</doc>
<doc id="1539793" url="https://pl.wikipedia.org/wiki?curid=1539793" title="Allues">
Allues



</doc>
<doc id="1539794" url="https://pl.wikipedia.org/wiki?curid=1539794" title="Wojna celna między Polską a Niemcami">
Wojna celna między Polską a Niemcami

Wojna celna między Polską a Niemcami – wojna celna pomiędzy Rzecząpospolitą Polską a Niemcami w 1925 roku.
Historia.
Do połowy lat 1920. handel z Niemcami stanowił blisko połowę wolumenu polskiego handlu zagranicznego, przy czym Niemcy były odbiorcą blisko 80% wydobywanego w Polsce węgla. Stosunki polityczne pomiędzy oboma państwami utrzymywały się w stanie nieustannego napięcia na tle rozbieżności interesów, w szczególności sporu terytorialnego o Pomorze polskie i Wolne Miasto Gdańsk. W styczniu 1925 wygasła nałożona na Niemcy w traktacie wersalskim klauzula najwyższego uprzywilejowania wobec towarów z państw Ententy, w tym z Polski. W czerwcu zakończyło się zwolnienie z cła produktów z województwa śląskiego, głównie wydobywanego tam węgla kamiennego, które regulowała konwencja genewska o Górnym Śląsku z 1922 r.
W połowie 1925 roku strona niemiecka wystosowała do Polski szereg roszczeń politycznych, które rząd Władysława Grabskiego stanowczo odrzucił. Polska odmówiła także przyznania Niemcom zniżek celnych na ich towary, ze względu na brak zgody Niemiec na przyznanie takich ulg na polskie produkty w Niemczech. W odwecie Niemcy jednostronnie wstrzymały import polskiego węgla z województwa śląskiego, przyczyniając się w ten sposób do znaczących strat ekonomicznych strony polskiej. Jednocześnie strona niemiecka podniosła cła na polskie produkty i ustanowiła embargo na część towarów. W odpowiedzi polski rząd podwyższył cła na towary importowane z Niemiec i wprowadził zakaz importu z Niemiec wielu produktów.
Konsekwencje.
Kryzys wywołany wojną celną objawiał się 20-proc. spadkiem produkcji przemysłowej, spadkiem wartości złotego, inflacją, wysokim deficytem budżetowym i wysokim bezrobociem (szczególnie w woj. śląskim). Kryzys był jedną z przyczyn fali strajków i protestów w Polsce, które doprowadziły do przewrotu majowego w 1926 roku. Innym następstwem był upadek w listopadzie 1925 r. drugiego rządu Władysława Grabskiego. Sytuacja ekonomiczna zaczęła poprawiać się w pierwszych miesiącach 1926 roku.
Traktat z Locarno zawarty 16 października 1925 nakazywał rozstrzygać spory Polski i Niemiec przez arbitraż międzynarodowy.
Sytuację próbował ustabilizować Józef Piłsudski, który spotkał się w grudniu 1927 roku w Genewie z niemieckim ministrem spraw zagranicznych Gustavem Stressmannem, jednak inicjatywa nie spotkała się z poparciem Niemców, dla których stan wojny celnej był mniej szkodliwy gospodarczo niż dla Polski, a przynosił wiele korzyści politycznych, destabilizując sytuację społeczną w Polsce.
Po tych wydarzeniach władze Rzeczypospolitej podjęły działania prowadzące do uniezależnienia się od niemieckiego rynku zbytu. W latach 1926–1933 zbudowano magistralę węglową łączącą województwo śląskie z portami na Pomorzu, co umożliwiło eksport węgla kamiennego m.in. do Skandynawii. W wyniku tego nastąpił dynamiczny rozwój portu w Gdyni.
Stan konfliktu gospodarczego utrzymywał się jeszcze przez kilka lat, choć podejmowano działania w celu jego zakończenia. 31 października 1929 roku podpisano umowę likwidacyjną, w której Polska i Niemcy zrezygnowały z roszczeń finansowych związanych z I wojną światową. Odprężenie związane z tą umową umożliwiło zawarcie 17 marca 1930 roku umowy dotyczącej kontyngentów importowych, jednak ta druga umowa nie została ratyfikowana przez żadną ze stron. Do znaczącej poprawy stosunków doszło po dojściu do władzy w Niemczech Adolfa Hitlera, który uznał porozumienie z Polską za drogę dla stabilizacji swoich rządów. Efektem odprężenia było zawarcie 26 stycznia 1934 roku w Berlinie deklaracji dwustronnej o niestosowaniu przemocy, a 7 marca tego samego roku podpisano protokół o zakończeniu wojny gospodarczej.

</doc>
<doc id="1539800" url="https://pl.wikipedia.org/wiki?curid=1539800" title="Należność publicznoprawna">
Należność publicznoprawna

Należność publicznoprawna – zgodnie z art. 53 § 26 Kodeksu karnego skarbowego należność publicznoprawna to należność państwowa lub samorządowa, będąca przedmiotem przestępstwa skarbowego lub wykroczenia skarbowego; należnością państwową jest podatek stanowiący dochód budżetu państwa, należność z tytułu rozliczenia udzielonej dotacji lub subwencji lub należność celna, a należnością samorządową – podatek stanowiący dochód jednostki samorządu terytorialnego lub należność z tytułu rozliczenia udzielonej dotacji lub subwencji.
Z kolei po wstąpieniu Polski do Unii Europejskiej należność publicznoprawna zgodnie z art 53 § 26a. Kodeksu karnego skarbowego to także należność stanowiąca przychód budżetu ogólnego Wspólnot Europejskich lub budżetu zarządzanego przez Wspólnoty Europejskie lub w ich imieniu, w rozumieniu wiążących Rzeczpospolitą Polską przepisów prawa Unii Europejskiej, będąca przedmiotem przestępstwa skarbowego lub wykroczenia skarbowego.

</doc>
<doc id="1539801" url="https://pl.wikipedia.org/wiki?curid=1539801" title="Sulejman Delvina">
Sulejman Delvina

Sulejman Delvina (ur. 5 października 1872 w Delvinë, zm. 1 sierpnia 1932 we Wlorze) – albański polityk, działacz narodowy i dyplomata. Od 30 stycznia do 14 listopada 1920 premier rządu albańskiego.
Życiorys.
Pochodził z zamożnej rodziny z południa Albanii. Po ukończeniu greckojęzycznej szkoły Zosimaia w Janinie studiował prawo w szkole dla urzędników osmańskich Mekteb-i Mülkiye w Stambule. Studia ukończył w 1899, a następnie podjął pracę w osmańskim ministerstwie spraw zagranicznych. W 1901 objął stanowisko profesora w liceum Galatasaray w Stambule. W Stambule nawiązał współpracę z albańskimi działaczami narodowymi, działającymi w klubie patriotycznym "Bashkimi" (Jedność). W 1916 przeszedł do pracy w ministerstwie spraw wewnętrznych.
Po I wojnie światowej porzucił pracę urzędnika osmańskiego i związał się z Albanią. W kwietniu 1919 wyjechał na Konferencję Pokojową do Paryża jako przedstawiciel diaspory albańskiej. Był jednym z organizatorów kongresu narodowego w Lushnjë (styczeń 1920), który podjął działania na rzecz odbudowy państwowości albańskiej. Tam też został wybrany szefem nowego rządu. Podjął starania, aby uspokoić sytuację na pograniczu Kosowa i Albanii, tak aby nie prowokować interwencji armii Królestwa SHS. Rząd Delviny działał 10 miesięcy, kiedy w wyniku tarć politycznych został obalony, a Delvina zachował resort spraw wewnętrznych. Powodem dymisji jego rządu była próba zmiany osmańskiego ustawodawstwa w zakresie handlu, do czego nie miał wystarczającego poparcia w parlamencie.
W czasie rewolucji w 1924 znalazł się we Wlorze i wspierał działania Fana Noliego. Po przejęciu władzy przez Noliego, Delvina otrzymał zadanie kierowania resortem spraw zagranicznych. Klęska rządu Noliego sprawiła, że w grudniu Delvina opuścił kraj, wyjechał do Wiednia, gdzie zaczął działać w lewicowej organizacji emigracyjnej KONARE (Komitet Narodowo-Rewolucyjny). Po uchwaleniu amnestii we wrześniu 1927 Delvina ciężko chory zdecydował się wrócić do Albanii. Z uwagi na zakaz pobytu w Tiranie, zamieszkał we Wlorze, gdzie spędził ostatnie lata życia. Zmarł w 1932 i został pochowany na cmentarzu miejskim we Wlorze.
Jego imię w latach 90. XX w. nadano ulicom w Tiranie, Kamzie i we Wlorze, a także gimnazjum w jego rodzinnej miejscowości.

</doc>
<doc id="1539804" url="https://pl.wikipedia.org/wiki?curid=1539804" title="Harold i Kumar uciekają z Guantanamo">
Harold i Kumar uciekają z Guantanamo

Harold &amp; Kumar Escape from Guantanamo Bay (pol. Harold i Kumar uciekają z Guantanamo) – komedia amerykańskiej produkcji z 2008 roku. Film jest sequelem, a jego akcja rozpoczyna się parę minut po zakończeniu pierwszej części pt. "O dwóch takich, co poszli w miasto".

</doc>
<doc id="1539805" url="https://pl.wikipedia.org/wiki?curid=1539805" title="Quarantine">
Quarantine

Quarantine może dotyczyć:

</doc>
<doc id="1539806" url="https://pl.wikipedia.org/wiki?curid=1539806" title="Jedlicze Męcinka">
Jedlicze Męcinka

Jedlicze Męcinka – przystanek kolejowy w miejscowości Jedlicze, w województwie podkarpackim, w Polsce.
500 metrów od przystanku (od strony Jasła), odchodzi bocznica szlakowa do Zakładu Produkcyjno-Remontowego Energetyki. Jest ona obecnie nieużywana, a na terenie zakładu tory zostały rozebrane.

</doc>
<doc id="1539808" url="https://pl.wikipedia.org/wiki?curid=1539808" title="Rosemarie DeWitt">
Rosemarie DeWitt

Rosemarie DeWitt (ur. 26 października 1971 w Nowym Jorku) − amerykańska aktorka, odtwórczyni głównej roli w serialu telewizji Fox "Impas" z sezonu 2006-2007.
Życiorys.
DeWitt urodziła się w nowojorskiej dzielnicy Queens jako córka Rosemarie Braddock i Kenny’ego DeWitta. Jest wnuczką boksera Jamesa J. Braddocka. Zagrała w filmie biograficznym o dziadku "Człowiek ringu" ("Cinderella Man") z 2005 roku. Wcieliła się w postać sąsiadki Sary Wilson, a rolę dedykowała dziadkowi.
DeWitt uczęszczała do Whippany Park High School. Wystąpiła w jednym ze szkolnych przedstawień, grała rolę Księżniczki Puffer w adaptacji "The Mystery of Edwin Drood" według pierwowzoru Karola Dickensa. Po ukończeniu szkoły studiowała na Uniwersytecie Hofstra. Sztuki aktorstwa uczyła się w Actors Center w Nowym Jorku.
Była związana z Chrisem Messiną. Od 2 listopada 2009 roku jest żoną Rona Livingstona, z którym zaadoptowała dwie córki – Gracie James (ur. 2013) i ZaZę (ur. 2015).
Kariera.
Karierę zaczynała od występów w off-broadwayowskich sztukach. Później starała się o role w przedstawieniu "Danny and the Deep Blue Sea" w Second Stage Theatre; "The Butter and Egg Man" w Atlantic Theater Company oraz "Small Tragedy", za którą dostała Obie Award.
Szerszej widowni kojarzy się z roli Midge Daniels w serialu AMC "Mad Men". Także rola negocjatorki FBI Emily Lehman w serialu Foxa "Impas" została zauważona.
Na ekranie kinowym pojawiła się m.in. w filmie "Rachel wychodzi za mąż" w reżyserii Jonathana Demme’a. Za tę rolę otrzymała nominację do nagrody Independent Spirit Awards 2008. Otrzymała nagrodę Satelitów za rok 2008 dla najlepszej aktorki drugoplanowej.
W 2011 miała miejsce premiera filmu "Margaret", gdzie DeWitt partneruje Mattowi Damonowi, Annie Paquin i Markowi Ruffalo.
Linki zewnętrzne.
 

</doc>
<doc id="1539811" url="https://pl.wikipedia.org/wiki?curid=1539811" title="Horrible Geography">
Horrible Geography

Horrible Geography (Strrraszna geografia) - brytyjska seria książek popularnonaukowych wydawana w Polsce w ramach serii Monstrrrualna erudycja. Tematyką serii jest ogólnie pojęta geografia. Autorką jest Anita Ganeri, a ilustratorem Mike Philips. 

</doc>
<doc id="1539812" url="https://pl.wikipedia.org/wiki?curid=1539812" title="Drain Away">
Drain Away

DRAIN AWAY – singel zespołu Dir En Grey wydany w 2003. Tytułowa piosenka pojawiła się na albumie VULGAR. 
Lista utworów.
Autorem tekstów jest Kyo. Muzykę do tytułowej piosenki skomponował Die.

</doc>
<doc id="1539814" url="https://pl.wikipedia.org/wiki?curid=1539814" title="Jewhen Ołesnycki">
Jewhen Ołesnycki

Jewhen Hryhorowycz Ołesnycki, ukr. Євген Григорович Олесницький, pol. Eugeniusz Oleśnicki (ur. 5 marca 1860, zm. 26 października 1917) – ukraiński działacz społeczny i polityczny w Galicji, prawnik, ekonomista, publicysta, tłumacz. Prezes Towarzystwa „Proswita”. Członek rzeczywisty Towarzystwa Naukowego im. Szewczenki. Stryj Jarosława Ołesnyckiego.
Życiorys.
Urodził się w rodzinie księdza greckokatolickiego Hryhorija Ołesnyckiego, herbu Dębno. Matką jego była Zofia Poznanśka, córka gr.kat. proboszcza we wsi Borki Małe.
W 1878 zdał maturę w c. k. Gimnazjum w Tarnopolu, w jednej klasie z nim uczyli się m.in. Wawrzyniec Teisseyre, hr. Michał Baworowski. Następnie kontynuował naukę we Lwowie, gdzie ukończył prawo na Uniwersytecie Lwowskim, uzyskując stopień naukowy doktora praw. W latach 1885–1890 był członkiem redakcji Diła. W latach 1900–1910 był posłem do galicyjskiego Sejmu Krajowego i przewodniczącym ukraińskiego klubu sejmowego (złożył mandat w 1910 z powodu choroby serca, jego miejsce w 1910 zajął Jewhen Petruszewycz). W latach 1907–1917 był posłem do austriackiego parlamentu. Od 1909 był członkiem rzeczywistym Towarzystwa Naukowego im. Szewczenki.

</doc>
<doc id="1539815" url="https://pl.wikipedia.org/wiki?curid=1539815" title="Brotherhood of Blood">
Brotherhood of Blood

Brotherhood of Blood – horror produkcji amerykańskiej z 2007 roku. Reżyserami filmu byli Peter Scheerer oraz Michael Roesch. W rolach głównych wzięli udział m.in. tacy aktorzy jak Victoria Pratt, Sid Haig oraz Ken Foree.
Premiera filmu miała miejsce w 2007 roku na prestiżowym festiwalu w Sitges.
Wydaniem na rynek amerykański zajęła się firma Ghosthouse Underground. 14 października roku 2008 wydano film na DVD czym zajęła się firma Lionsgate.
Fabuła.
Film opowiada klaustrofobiczną historię grupy łowców wampirów którzy infiltrują gniazdo nieumarłych w celu odnalezienia jednego z członków ekipy.

</doc>
<doc id="1539817" url="https://pl.wikipedia.org/wiki?curid=1539817" title="Nivek Ogre">
Nivek Ogre

Nivek Ogre (ur. jako Kevin Graham Ogilvie 5 grudnia 1962 w Calgary) – kanadyjski muzyk, wokalista industrialnego zespołu Skinny Puppy. Pseudonim artystyczny wymyślił, ponieważ w zespole grał inny muzyk o imieniu Kevin (Crompton, znany też jako cEvin Key), a producentem albumów grupy był Dave "Rave" Ogilvie. Poza Skinny Puppy, grał m.in. w KMFDM, Rx, Pigface, PTP, Tear Garden, Revolting Cocks, Ministry oraz we własnym projekcie ohGr. W 2008 roku zagrał w filmie "Repo! The Genetic Opera" jako Pavi Largo. Na koncie aktorskim ma role w innych produkcjach filmowych.

</doc>
<doc id="1539820" url="https://pl.wikipedia.org/wiki?curid=1539820" title="Kevin Graham Ogilvie">
Kevin Graham Ogilvie



</doc>
<doc id="1539822" url="https://pl.wikipedia.org/wiki?curid=1539822" title="George Spencer (hrabia)">
George Spencer (hrabia)

George John Spencer, 2. hrabia Spencer KG (ur. 1 września 1758 w Wimbledonie, zm. 10 listopada 1834 w Althorp) – brytyjski arystokrata i polityk, członek stronnictwa wigów.
Życiorys.
Był najstarszym synem Johna Spencera, 1. hrabiego Spencer, i Margaret Poyntz, córki Stephena Poyntza. Został ochrzczony w Wimbledonie 16 października 1758 r. Jego rodzicami chrzestnymi byli król Jerzy II, lord Cowper i lady Bateman. Wykształcenie odebrał w Harrow School (1770-1775), gdzie wygrał Srebrną Strzałę w zawodach łuczniczych w 1771 r., oraz w Trinity College na Uniwersytecie Cambridge (1776-1778). Studia ukończył z tytułem magistra sztuk.
W 1780 r. został wybrany do Izby Gmin jako reprezentant okręgu Northampton. Od 1782 r. reprezentował okręg wyborczy Surrey. Po śmierci ojca w 1783 r. odziedziczył tytuł 2. hrabiego Spencer i zasiadł w Izbie Lordów. W 1794 r. został Lordem Tajnej Pieczęci, a w latach 1794–1801 był pierwszym lordem Admiralicji w rządzie Williama Pitta Młodszego. W latach 1806–1807 ministrem spraw wewnętrznych w rządzie lorda Grenville’a. W 1799 r. otrzymał Order Podwiązki.
Był ponadto Wysokim Stewardem St Albans w latach 1783–1807, burmistrzem tego miasta w 1790 r., prezesem Royal Institution w latach 1813–1825 i komisarzem ds. przychodów publicznych w 1831 r. Od 1780 r. był członkiem Towarzystwa Królewskiego. Zmarł w 1834 r. Został pochowany 19 listopada w Great Brington.
Życie prywatne.
6 marca 1781 r. w Londynie poślubił lady Lavinię Bingham (27 lipca 1762 – 8 czerwca 1831), córkę Charlesa Binghama, 1. hrabiego Lucan, i Margaret Smith, córki sir Jamesa Smitha. George i Lavinia mieli razem sześciu synów i trzy córki:

</doc>
<doc id="1539824" url="https://pl.wikipedia.org/wiki?curid=1539824" title="Passametr">
Passametr



</doc>
<doc id="1539827" url="https://pl.wikipedia.org/wiki?curid=1539827" title="Sonja Gerhardt">
Sonja Gerhardt

Sonja Gerhardt (ur. 2 kwietnia 1989 w Berlinie) – niemiecka aktorka.
Życiorys.
Zadebiutowała rolą Alex w niemieckiej telenoweli "Miłość puka do drzwi". Zagrała też jedną z głównych ról w filmie "Lato" i "Die Wilden Hühner und das Leben". W 2008 roku podkładała głos do niemieckiego "Camp Rock".
Filmografia.
Od 2006 roku pojawia się na wielu galach i konkursach. Zdobyła nagrodę na Jetix Kids Awards.

</doc>
<doc id="1539831" url="https://pl.wikipedia.org/wiki?curid=1539831" title="Katarzyna Habsburg (1295–1323)">
Katarzyna Habsburg (1295–1323)

Katarzyna Habsburg (ur. jesienią 1295 w Styrii; zm. 13 lub 18 stycznia 1323 w Neapolu) – księżniczka austriacka, księżna Kalabrii.
Katarzyna była córką Albrechta I Habsburga i Elżbiety Tyrolskiej. Pierwotnie miała poślubić księcia brabanckiego Jana I Brabanckiego. W trakcie zabiegów o zbliżenie habsbursko-luksemburskie plany uległy zmianie. Katarzyna miała poślubić cesarza Henryka VII Luksemburskiego. Narzeczona była już w drodze, gdy władca nieoczekiwanie zmarł 24 sierpnia 1313. W końcu dzięki pośrednictwu szwagierki Izabeli Aragońskiej Katarzyna poślubiła w 1316 księcia Kalabrii Karola Andegaweńskiego. Poprzez ten związek król niemiecki Fryderyk Piękny chciał wzmocnić swoją pozycję we Włoszech.

</doc>
<doc id="1539832" url="https://pl.wikipedia.org/wiki?curid=1539832" title="Murderous Maths">
Murderous Maths

Murderous Maths (Zabójcza matma) - brytyjska seria książek popularnonaukowych wydawana w Polsce w ramach serii Monstrrrualna erudycja. Tematyką serii jest ogólnie pojęta matematyka. Autorem jest Kjartan Poskitt, a ilustratorem Philip Reeve. Typowym dla tej serii elementem są postacie i historyjki: m.in. " Matemagik, kosmici z planety Zog, zły profesor Okrutnik, barbarzyńcy, gangi i historie miłosne."

</doc>
<doc id="1539833" url="https://pl.wikipedia.org/wiki?curid=1539833" title="Browar Spiż">
Browar Spiż



</doc>
<doc id="1539837" url="https://pl.wikipedia.org/wiki?curid=1539837" title="Sandra Schreiber">
Sandra Schreiber

Sandra Schreiber (ur. 15 września 1987 w Niemczech) – niemiecka aktorka. Grała w wielu przedstawieniach teatralnych. Najbardziej znana z roli Aglaji w "Miłość puka do drzwi", niemieckiej telenoweli z 2006 roku.
Gra też jako Katharina w "Kamień".

</doc>
<doc id="1539845" url="https://pl.wikipedia.org/wiki?curid=1539845" title="Glikozydy fenolowe">
Glikozydy fenolowe

Glikozydy fenolowe – grupa organicznych związków chemicznych, podgrupa glikozydów, w których aglikonem są fenole lub kwasy fenolowe; w tej grupie są także garbniki.
Najważniejsze glikozydy fenolowe:

</doc>
<doc id="1539849" url="https://pl.wikipedia.org/wiki?curid=1539849" title="Popiołki (film)">
Popiołki (film)

Popiołki (ang. "Little Ashes") – dramat obyczajowy, produkcji brytyjsko-hiszpańskiej, w reżyserii Paula Morrisona, wyprodukowany w 2008 roku. Angielski tytuł filmu pochodzi od tytułu obrazu Salvadora Dalego, "Cenicitas" (hiszp.: „Popiołki”), namalowanego w latach 1927-1928. Opowiada autentyczną historię losów artystów hiszpańskich, rozgrywającą się w latach 20. XX wieku.
W weekend otwierający emisję w Stanach Zjednoczonych wpływy ze sprzedaży biletów wyniosły 73 394 dolarów amerykańskich.
Opis fabuły.
Akcja filmu rozgrywa się w Hiszpanii i ukazuje rozkwit trzech młodych artystów, którzy spotkali się na uniwersytecie.
W 1922 roku Salvador Dalí przybył na uniwersytet w Madrycie z zamiarem zostania wielkim artystą malarzem. Szybko zwrócił na siebie uwagę poety Federico Garcíi Lorci i marzącego o produkcji filmów Luisa Buñuela. Cała trójka szybko staje się wyznacznikiem nowoczesności w sztuce Madrytu. Buñuelowi przypadł dodatkowo los obserwatora przeradzania się przyjaźni w miłość między kolegami: Dalím i Lorcą.
Obsada.
i inni

</doc>
<doc id="1539852" url="https://pl.wikipedia.org/wiki?curid=1539852" title="Paco-Luca Nitsche">
Paco-Luca Nitsche

Paco-Luca Nitsche albo Nietsche (ur. 24 sierpnia 1984 w Hamburgu) – niemiecki aktor.
Występuje przedstawieniach teatralnych, filmach kinowych i serialach.

</doc>
<doc id="1539857" url="https://pl.wikipedia.org/wiki?curid=1539857" title="Zaskroniec japoński">
Zaskroniec japoński

Zaskroniec japoński ("Hebius vibakari") – gatunek węża z rodziny połozowatych (Colubridae). 
Zasięg występowania.
Zaskroniec japoński występuje w Japonii (Kiusiu, Sikoku, Honsiu), w północno-wschodnich Chinach (od Liaoning na północ), Korei Północnej i Południowej oraz w Rosji (Kraj Nadmorski i Chabarowski oraz Obwód amurski).

</doc>
<doc id="1539858" url="https://pl.wikipedia.org/wiki?curid=1539858" title="Amphiesma vibakari">
Amphiesma vibakari



</doc>
<doc id="1539863" url="https://pl.wikipedia.org/wiki?curid=1539863" title="Ryszard Lassota">
Ryszard Lassota

Ryszard Lassota (ur. 26 lutego 1937 we Lwowie) – polski prozaik.
Ukończył filologię polską na Uniwersytecie Warszawskim. Debiutował na łamach „Almanachu Młodych” w 1959 roku. Od 1981 mieszka w Częstochowie.
Według zasobów archiwalnych Instytutu Pamięci Narodowej 25 października 1968 roku został zarejestrowany jako tajny współpracownik Służby Bezpieczeństwa pod numerem 37623.

</doc>
<doc id="1539864" url="https://pl.wikipedia.org/wiki?curid=1539864" title="Powiat peczeniżyński">
Powiat peczeniżyński

Powiat peczeniżyński – powiat województwa stanisławowskiego II Rzeczypospolitej. Jego siedzibą było miasto Peczeniżyn. W skład powiatu wchodziło 21 gmin wiejskich i 1 miasto.
1 kwietnia 1929 r. został zniesiony a jego obszar włączono do powiatu kołomyjskiego.

</doc>
<doc id="1539865" url="https://pl.wikipedia.org/wiki?curid=1539865" title="Ciao">
Ciao



</doc>
<doc id="1539866" url="https://pl.wikipedia.org/wiki?curid=1539866" title="Dąb biały">
Dąb biały

Dąb biały ("Quercus alba" L.) – gatunek roślin z rodziny bukowatych ("Fagaceae" Dumort.). Występuje naturalnie w południowo-wschodniej Kanadzie (w prowincjach Ontario i Quebec) oraz wschodniej części Stanów Zjednoczonych (w Alabamie, Arkansas, Connecticut, Dystrykcie Kolumbii, Delaware, na Florydzie, w Georgii, Iowa, Illinois, Indianie, Kansas, Kentucky, Luizjanie, Massachusetts, Marylandzie, Maine, Michigan, Minnesocie, Missouri, Missisipi, Karolinie Północnej, Nebrasce, New Hampshire, New Jersey, stanie Nowy Jork, Ohio, Oklahomie, Pensylwanii, Rhode Island, Karolinie Południowej, Tennessee, Teksasie, Wirginii, Vermoncie, Wisconsin i Wirginii Zachodniej). 
Biologia i ekologia.
Rośnie w lasach zrzucających liście. Występuje na wysokości do 1600 m n.p.m. 
Zastosowanie.
Dawniej dąb biały był bardzo eksploatowany jako surowiec drzewny. Ponadto Indianie używali go w medycynie tradycyjnej.

</doc>
<doc id="1539877" url="https://pl.wikipedia.org/wiki?curid=1539877" title="Futalognkosaurus">
Futalognkosaurus



</doc>
<doc id="1539878" url="https://pl.wikipedia.org/wiki?curid=1539878" title="Jaszczerzycki Potok">
Jaszczerzycki Potok

Jaszczerzycki Potok, błędnie Jaszczerzyca (słow. "Jašterica", niem. "Leitbach", "Leitenbach", węg. "Lejtő-patak") – potok płynący Doliną Huncowską w słowackich Tatrach Wysokich. Źródło potoku znajduje się pośród zwartej kosodrzewiny, na wysokości ok. 1520 m n.p.m., na południowy wschód od Łomnickiego Stawu. Na wysokości ok. 1100 m n.p.m. wpada do Huncowskiego Potoku jako jego prawy dopływ.
Nazwa potoku pochodzi od południowo-wschodniego zbocza Huncowskiego Szczytu zwanego Jaszczerzycą. Niekiedy sam potok zwany jest Jaszczerzycą.

</doc>
<doc id="1539881" url="https://pl.wikipedia.org/wiki?curid=1539881" title="Mauricio Villeda">
Mauricio Villeda

 Mauricio Villeda Bermudez (ur. 27 kwietnia 1948 w Tegucigalpie), honduraski polityk, członek Partii Liberalnej Hondurasu ("Partido Liberal de Honduras").
Życiorys.
Mauricio Villeda jest czwartym z sześciu synów byłego prezydenta Hondurasu Ramóna Villedy Moralesa (1957-1963), który został obalony w wyniku wojskowego zamachu stanu.
Villeda z zawodu jest prawnikiem. Ukończył prawo na Narodowym Autonomicznym Uniwersytecie w Hondurasie. Po studiach, od 1975 prowadził własną praktykę adwokacką. W latach 1991-1998 pełnił funkcję dyrektora Urzędu Służby Prawnej Konferencji Episkopatu Hondurasu. Od 1997 do 2006 był członkiem Papieskiej Akademii "Pro Vita" w Watykanie, zajmującej się interdyscyplinarnymi badaniami problemów związanych z obroną i promocją życia od poczęcia do naturalnej śmierci.
30 listopada 2008 Mauricio Villeda wygrał prawybory Partii Liberalnej na stanowisko kandydata w wyborach prezydenckich w listopadzie 2009. W głosowaniu zdobył 54% głosów, pokonując m.in. przewodniczącego parlamentu, Roberto Michelettiego, który uzyskał 26% głosów. 14 grudnia 2008 wycofał się ze startu w wyborach z ramienia Partii Liberalnej na rzecz Elvina Santosa.

</doc>
<doc id="1539882" url="https://pl.wikipedia.org/wiki?curid=1539882" title="Rejon kaharłycki">
Rejon kaharłycki

Rejon kaharłycki – jednostka administracyjna w składzie obwodu kijowskiego Ukrainy.
Powstał w 1986. Ma powierzchnię 926 km2 i liczy około 34 tysięcy mieszkańców. Siedzibą władz rejonu jest Kahorlik.
W skład rejonu wchodzą: 1 rada miejska oraz 30 rad wiejskich obejmujących 49 wsi.

</doc>
<doc id="1539883" url="https://pl.wikipedia.org/wiki?curid=1539883" title="Porfirio Lobo Sosa">
Porfirio Lobo Sosa

Porfirio „Pepe” Lobo Sosa (ur. 22 grudnia 1947 w Trujillo) – honduraski polityk, przewodniczący Partii Narodowej Hondurasu ("Partido Nacional de Honduras") od 2005, przewodniczący parlamentu w latach 2002-2006. Kandydat w wyborach prezydenckich w 2005 oraz w 2009. Prezydent Hondurasu od 27 stycznia 2010 do 27 stycznia 2014.
Życiorys.
Porfirio Lobo Sosa urodził się w mieście Trujillo w departamencie Colón. W wieku 6 lat przeniósł się wraz z rodziną na ranczo do miasta Juticalpa w departamencie Olancho. Jego ojciec, Porfirio José Lobo López, był deputowanym do Honduraskiego Kongresu Narodowego.
Lobo Sosa uczęszczał do katolickiej szkoły w Juticalpie. W latach 1961-1965 kształcił się w dziedzinie nauk humanistycznych w "Instituto San Francisco" w Tegucigalpie. Od 1966 do 1970 studiował zarządzanie (licencjat) na Uniwersytecie Miami w Stanach Zjednoczonych. Przez pewien czas studiował na Rosyjskim Uniwersytecie Przyjaźni Ludowej w Moskwie. Ukończył również kurs z zakresu ekonomii, polityki i organizacji politycznych, praw człowieka, rolnictwa i ochrony środowiska. Po powrocie do Hondurasu pracował na rodzinnym ranczu. Dodatkowo przez 11 lat uczył ekonomii oraz języka angielskiego w szkole w Juticalpie. Porfirio Lobo Sosa jest żonaty z Rosą Eleną de Lobo, ma troje dzieci.
Z polityką Lobo Sosa zetknął się po raz pierwszy w wieku 20 lat. W latach 1967-1970 stał na czele młodzieżówki Partii Narodowej w depratamencie Olancho ("Juventud Nacionalista de Olancho"). W latach 1970-1973 był przewodniczącym Komitetu Lokalnego w Juticalpie, a od 1986 do 1994 Komitetu Departamentalnego Olancho. Przez trzy kadencje, w latach 1990-1994, 1994-1998 oraz 2002-2006 był deputowanym do Zgromadzenia Narodowego Hondurasu. Od 27 stycznia 2002 do 27 stycznia 2006 pełnił funkcję jego przewodniczącego.
W latach 1990-1994 zajmował stanowisko dyrektora Honduraskiej Korporacji na rzecz Rozwoju Leśnictwa (COHDEFOR). Zajmował również szereg stanowisk w strukturach Partii Narodowej. W latach 1990-1995 był przewodniczącym jej Wielkiego Konwentu Narodowego ("Gran Convención Nacional del Partido Nacional"). Od 1994 do 1999 wchodził w skład Konwentu Partii Narodowej w departamencie Olancho. W latach 1999-2001 oraz od 2005 pełni funkcję przewodniczącego partii. Był również członkiem kilku organizacji społecznych, m.in. Krajowej Rady Producentów Rolnych Hondurasu (CONPAH), Stowarzyszenia Hodowców i Rolników Olancho (AGAO) oraz Komitetu Ochrony Praw Człowieka Hondurasu (CODEH).
27 listopada 2005 wziął udział w wyborach prezydenckich w Hondurasie jako kandydat Partii Narodowej. W czasie kampanii wyborczej prezentował twarde stanowisko wobec przestępczości w kraju. Opowiedział się za przywróceniem kary śmierci oraz zapowiedział działania, mające na celu walkę z bezrobociem. W wyborach zajął jednak drugie miejsce, zdobywając 46,2% głosów. Różnicą 74 tysięcy głosów zwyciężył wówczas Manuel Zelaya z Partii Liberalnej, uzyskując 49,9% głosów poparcia. Na początku grudnia 2005 Porfirio Lobo zaakceptował swoją porażkę wyborczą.
Droga do prezydentury.
30 listopada 2008 odniósł zwycięstwo w prawyborach Partii Narodowej i został jej kandydatem w wyborach prezydenckich w listopadzie 2009. Uzyskał przytłaczającą większość 78% głosów, z łatwością pokonując pozostałych kandydatów. Po zamachu stanu w Hondurasie w czerwcu 2009 i obaleniu prezydenta Manuela Zelayi, Lobo Sosa uznał przeprowadzenie wyborów w dniu 29 listopada 2009 za zgodne z prawem z powodu ich ogłoszenia przed Najwyższy Trybunał Wyborczy w maju 2009, a więc jeszcze przed dokonaniem przewrotu. 16 września 2009, razem z trzema innymi kandydatami, wyraził poparcie dla przedstawionego przez prezydenta Kostaryki Óscara Ariasa planu pokojowego, tzw. "Porozumienia z San José", nie wezwał jednak bezpośrednio rządu tymczasowego Roberto Michelettiego do jego przyjęcia. Kampania wyborcza w Hondurasie, rozpoczęta 29 sierpnia 2009, pozostawała w cieniu toczącego się konfliktu politycznego.
W wyborach prezydenckich 29 listopada 2009 odniósł zwycięstwo, zdobywając 56,6% głosów poparcia. Wybory, przeprowadzone w chwili przebywania przez Zelayę w otoczonej przez wojsko ambasadzie Brazylii, spotkały się ze sprzeciwem większości państw latynoamerykańskich, które nie uznały ich wyników. Wybory zostały jednak uznane przez Stany Zjednoczone i większość państw UE, co doprowadziło do podziału wśród społeczności międzynarodowej. Prezydent elekt zapowiedział podjęcie wysiłków na rzecz zakończenia kryzysu politycznego w kraju, odzyskania zaufania opinii światowej i odmrożenia wstrzymanej pomocy zagranicznej. Opowiedział się w tym celu za uchwaleniem przez parlament powszechnej amnestii dla wszystkich zaangażowanych w zamach. Porozumiał się także z prezydentem Dominikany, Leonelem Fernándezem, w celu zagwarantowania Zelayi bezpiecznego wyjazdu z Hondurasu do tego państwa.
27 stycznia 2010 na Stadionie Narodowym w Tegucigalpie odbyło się uroczyste zaprzysiężenie prezydenta elekta. W ceremonii wzięli udział mieszkańcy stolicy oraz zaproszeni goście, w tym prezydent Leonel Fernández, Ricardo Martinelli (Panama), Álvaro Colom (Gwatemala) oraz Ma Ying-jeou (Republika Chińska). Prezydent Lobo Sosa zobowiązał się „być wiernym republice i zapewnić egzekwowanie jej prawa”. Zapowiedział działania na rzecz normalizacji stosunków ze społecznością międzynarodową i zagwarantowanie bezpieczeństwa byłemu prezydentowi Manuelowi Zelayi. Podziękował prezydentowi Kostaryki, Oscarowi Ariasowi, za mediację w trakcie kryzysu i zapewnił o przywiązaniu jego rządu do postanowień porozumienia z San José. Zapowiedział, że w skład rządu wejdą przedstawiciele wszystkich partii politycznych. Stwierdził, że w wyborach „nie ma zwycięzców i przegranych, lecz tylko jeden wygrany – Honduras”. Powiedział, że kraj „wychodzi z najgorszego kryzysu w historii” oraz zapewnił, że będzie „prezydentem dla wszystkich”. Pierwszą czynnością nowego prezydenta było podpisanie na oczach tłumu dekretu o powszechnej amnestii dla uczestników zamachu stanu. Po ceremonii Lobo Sosa towarzyszył prezydentowi Zelayi w czasie opuszczania przez niego ambasady Brazylii i przejazdu na lotnisko przed wylotem do Dominikany.
27 stycznia 2014 na stanowisku prezydenta zastąpił go wywodzący się również z Partii Narodowej, Juan Orlando Hernández, sprawujący wcześniej funkcję przewodniczącego Kongresu Narodowego.

</doc>
<doc id="1539884" url="https://pl.wikipedia.org/wiki?curid=1539884" title="CR Guará Brasília">
CR Guará Brasília

Clube de Regatas Guará - brazylijski klub piłkarski z siedzibą w mieście Guará, wchodzącym w skład zespołu miejskiego miasta Brasília, stolicy Brazylii.
Klub "CR Guará" często mylony jest z klubem CE Guará Brasília.
Historia.
Klub "CR Guará" założony został 9 stycznia 1957 roku. W 1979 roku klub wziął udział w rozgrywkach I ligi brazylijskiej (Campeonato Brasileiro Série A) zajmując w końcowej klasyfikacji ostatnie, 94 miejsce. Obecnie "CR Guará" bierze udział w rozgrywkach drugiej ligi Dystryktu Federalnego.

</doc>
<doc id="1539885" url="https://pl.wikipedia.org/wiki?curid=1539885" title="Rejon kijowsko-swiatoszyński">
Rejon kijowsko-swiatoszyński

Rejon kijowsko-swiatoszyński () – była jednostka administracyjna w składzie obwodu kijowskiego Ukrainy istniejąca do 17 lipca 2020 roku.
Powstał w 1962. Miał powierzchnię 726 km2 i liczył około 154 tysięcy mieszkańców. Siedzibą władz rejonu był Kijów.
W skład rejonu wchodziły 2 miejskie rady, 1 osiedlowa rada oraz 28 silskich rad, obejmujących 43 wsie.

</doc>
<doc id="1539889" url="https://pl.wikipedia.org/wiki?curid=1539889" title="Semir Stilic">
Semir Stilic



</doc>
<doc id="1539890" url="https://pl.wikipedia.org/wiki?curid=1539890" title="Semir Stilić">
Semir Stilić



</doc>
<doc id="1539894" url="https://pl.wikipedia.org/wiki?curid=1539894" title="Rejon makarowski">
Rejon makarowski

Rejon makarowski (ukr. Макарівський район, "Makariwśkyj rajon") – była jednostka administracyjna w składzie obwodu kijowskiego Ukrainy. Zlikwidowana w 2020 roku w wyniku reformy administracyjnej.
Powstał w roku 1923. Miał powierzchnię 1400 km2 i liczył około 37 tysięcy mieszkańców. Siedzibą władz rejonu był Makarów.
W skład rejonu wchodziły 2 rady osiedlowe oraz 36 silskich rad, obejmujących 67 wsi.

</doc>
<doc id="1539895" url="https://pl.wikipedia.org/wiki?curid=1539895" title="CR Guara Brasilia">
CR Guara Brasilia



</doc>
<doc id="1539896" url="https://pl.wikipedia.org/wiki?curid=1539896" title="Rafał Grzondziel">
Rafał Grzondziel

Rafał Jan Grzondziel, Father Ignatius (ur. 19 października 1912 w Panewnikach, zm. 22 grudnia 1998 w Kanadzie) – kapłan katolicki, franciszkanin, członek prowincji panewnickiej, wykładowca nauk politycznych, harcmistrz, działacz społeczny na rzecz Polonii kanadyjskiej.
Życiorys.
Absolwent (filozofia i teologia) Kolegium Św. Antoniego w rodzinnych Panewnikach (dziś Katowice) w 1936 r. W latach 1937-39 młodszy asystent na Katedrze Polskiej Literatury Uniwersytetu Poznańskiego. Kapelan Generalnego Szpitala Wojennego w Zbarażu. 17 września 1939 dostaje się do niewoli radzieckiej, ale w 1940 ucieka na Śląsk, a później przez Węgry do Grecji, gdzie zostaje kapelanem Poselstwa RP w Atenach. Po przystąpieniu Włoch do wojny, w grudniu 1940 ewakuowany do Libanu, przydzielony do Kwatery Głównej WP na Wschodzie, a po upadku Francji w szeregach Brygady Karpackiej formowanej w Palestynie. W stopniu kapitana pełnił m.in. funkcje Szefa Duszpasterstwa i Kanclerza Kurii Polowej na Wschodzie (Military Field Curia w Bagdadzie). Brał udział we wszystkich działaniach bojowych 2 Korpusu w kampanii włoskiej, od Tarentu przez Monte Cassino po Bolonię.
Zasłużony działacz harcerski, m.in. organizator Rady ZHP na Wschodzie (Palestyna, 1940), I Konferencji Instruktorskiej w Como (Włochy) i Walnego Zjazdu Rady ZHP w Rzymie (1946). Po wojnie na własnej farmie w Kanadzie z pasją organizował pierwsze obozy i kolonie zuchowe.
Od 1946 roku ks. Grzondziel w randze majora przybywa do Anglii, gdzie bierze czynny udział w organizowaniu szkół dla byłych żołnierzy i parafii zgodnie z zasadami prawa brytyjskiego. Po podyplomowych studiach psychologii eksperymentalnej na Uniwersytecie Oksfordzkim (1946–48) uzupełnia wykształcenie w USA (1949–50) jako absolwent (MA) Wydziału Nauk Społeczno-Politycznych Western Reserve University w Cleveland (Ohio), jednocześnie obejmując parafię św. Antoniego w Cleveland. Podejmuje pracę jako wykładowca (1950–51), a następnie kierownik (1951–52) Wydziału Nauk Politycznych katolickiego Quincy College (Illinois).
Od 1952 na stałe mieszka w Kanadzie, gdzie w 1955 zdobywa bakalaureat z prawa kanonicznego na Uniwersytecie Ottawskim.
W 1965 bierze udział w II Soborze Watykańskim, a od 1968 przechodzi do duchowieństwa diecezjalnego, m.in. w Sarni. Zostaje proboszczem Misji Polskiej św. Krzyża w Woodstock (Ontario). Buduje kościół, w którym kardynał Karol Wojtyła poświęcił specjalny krzyż (metaloplastyka M. Owczarskiego).
Ontaryjskie Kaszuby.
Ks. Grzondziel uważany jest za odkrywcę regionu w prowincji Ontario, uznanego za kolebkę polskiego osadnictwa w Kanadzie. W latach 50., zauroczony okolicami miasteczka Barry’s Bay osiedlił się w miejscu, gdzie w 1858 przybyła pierwsza grupa (18 rodzin) imigrantów z Polski, wszyscy z Kaszub. W rok później w rejestrach odnotowano pierwszych 14 kaszubskich nazwisk z adnotacją o przynależności do narodowości polskiej. W 1953 ks. Grzondziel założył tam Ośrodek Młodzieżowy Rekreacji i Sportów „Kaszuby”, a wkrótce potem wybudował kaplicę i „Katedrę wśród Sosen”. Powołał też Koło Hallerczyków w Barry’s Bay po przeprowadzeniu uznania ich praw weterańskich. Wprowadził elektryfikację i telefonizację okolicy oraz pocztę, której został pierwszym poczmistrzem. Dzięki jego wysiłkom w 1960 Urząd Nazw Geograficznych Kanady zatwierdził nazwę “Kaszuby”. Dzisiaj znajdują się tam polskie kościoły, szkoły, pomniki, obozy i stanice harcerskie oraz skansen, stanowiąc wyrazistą enklawę polskości w Kanadzie.
W rok po śmierci Rafała Grzondziela odsłonięto na Kaszubach obelisk poświęcony księdzu, który tak wiele dobrego uczynił dla tego regionu.
Odznaczenia i tytuły.
Order Virtuti Militari, Krzyż Walecznych, Krzyż Monte Cassino, Srebrny i Złoty Krzyż Zasługi z Mieczami, Order Odrodzenia Polski, Gwiazda Afryki, Gwiazda Italii, Medal za Wojnę (czterokrotnie); włoskie ordery Corona d’Italia i Valor Militare (dwukrotnie). Honorowy Obywatel Miasta Bolonii, którego senat wybił specjalny medal z jego nazwiskiem.
Doktorat honoris causa Uniwersytetu Bolońskiego (1946).

</doc>
<doc id="1539897" url="https://pl.wikipedia.org/wiki?curid=1539897" title="Amphiesma">
Amphiesma



</doc>
<doc id="1539899" url="https://pl.wikipedia.org/wiki?curid=1539899" title="Lucyna Legut">
Lucyna Legut

Lucyna Maria Legut-Werecka (ur. 27 marca 1926 w Suchej Beskidzkiej, zm. 4 marca 2011 w Gdańsku) – polska aktorka teatralna, artystka malarka, pisarka, autorka utworów dla dzieci i młodzieży, słuchowisk radiowych oraz widowisk telewizyjnych i teatralnych.
W 1950 ukończyła Państwową Wyższą Szkołę Aktorską w Krakowie. W latach 1945-1947 studiowała również na Akademii Sztuk Pięknych. W latach 1950-1951 była aktorką w Teatrze Młodego Widza, zaś w latach 1951-1956 grała na deskach Teatru Ziemi Pomorskiej w Toruniu. W latach 1956-1983 była aktorką Państwowego Teatru „Wybrzeże” w Gdańsku. Debiutowała jako pisarka w roku 1960.
Ekranizajca.
W 2000 Maciej Wojtyszko wyreżyserował 7-odcinkowy serial na podstawie książki "Piotrek zgubił dziadka oko, a Jasiek chce dożyć spokojnej starości".

</doc>
<doc id="1539902" url="https://pl.wikipedia.org/wiki?curid=1539902" title="Clube de Regatas Guará">
Clube de Regatas Guará



</doc>
<doc id="1539903" url="https://pl.wikipedia.org/wiki?curid=1539903" title="Fabrosaurus">
Fabrosaurus



</doc>
<doc id="1539905" url="https://pl.wikipedia.org/wiki?curid=1539905" title="Fabrosauridae">
Fabrosauridae



</doc>
<doc id="1539907" url="https://pl.wikipedia.org/wiki?curid=1539907" title="Guará Brasília">
Guará Brasília

Kluby z miasta Guará wchodzącego w skład zespołu miejskiego miasta Brasília, stolicy Brazylii.

</doc>
<doc id="1539910" url="https://pl.wikipedia.org/wiki?curid=1539910" title="Central Pulse">
Central Pulse

Central Pulse (Suzuki Pulse) - jeden z dziesięciu zespołów występujących w lidze netballa ANZ Championship. Zespół został założony wraz z powstaniem ligi w 2007 w Wellington (jako zastępstwo dla australijskich rozgrywek Commonwealth Bank Trophy i zasponsorowany przez Australia and New Zealand Banking Group). Zespół rozgrywa mecze w hali TSB Bank Arena w Wellington, niemniej w 2008 mecze domowe grane były również w Arena Manawatu w Palmerston North i Pettigrew Green Arena w Napier.
Zarówno w sezonie 2008 jak i 2009 zespół zwyciężył we wszystkich dziesięciu rozegranych spotkaniach.

</doc>
<doc id="1539912" url="https://pl.wikipedia.org/wiki?curid=1539912" title="Rahzel">
Rahzel

Rahzel właściwie Rahzel M. Brown (ur. w Queens w Nowym Jorku), znany również jako Godfather of Noyze - amerykański raper, beatbokser i producent muzyczny. 
Były członek grupy muzycznej The Roots do której dołączył w 1993 roku. Z The Roots Brown nagrał trzy albumy studyjne: "Do You Want More?!!!??!" (1994), "Illadelph Halflife" (1996) i "Things Fall Apart" (1999). W 1999 roku beatboxer opuścił grupę. Tego samego roku ukazał się jego debiutancki album zatytułowany "Make The Music 2000" wydany nakładem wytwórni muzycznej MCA Records. 
Rahzel współpracował z takimi wykonawcami jak Mike Patton, Handsome Boy Modeling School, Sean Paul, DJ Hasebe, Alliance Ethnik, Common, Everlast, Erykah Badu, Robyn czy Bush Babees.

</doc>
<doc id="1539913" url="https://pl.wikipedia.org/wiki?curid=1539913" title="Rajtar (obraz)">
Rajtar (obraz)

Rajtar (inny tytuł Rycerz na koniu w stroju szwedzkim) – obraz olejny autorstwa polskiego malarza Piotra Michałowskiego namalowany na płótnie po roku 1840. Obraz został nabyty przez Muzeum Narodowe w Warszawie w 1946. 
Dzieło Michałowskiego przedstawia rajtara na koniu, który wspina się na tylne nogi, przednie rozstawione wyrzuca w górę, jak gdyby pokonywał nieistniejącą przeszkodę. Jeździec ubrany jest w skórzany kaftan (rajtrok), spodnie i długie, sięgające za kolana skórzane buty (botforty), zwane po staropolsku "rajtarskimi". Na głowie ma kapelusz z szerokim rondem.
Motyw samotnego jeźdźca na wspiętym czy idącym stępa koniu przewija się przez całą malarską twórczość Michałowskiego, od konnych portretów przyjaciół i znajomych, poprzez zapoczątkowany w Paryżu cykl "Kirasjerów", konne wizerunki dawnych rycerzy, ułanów, krakusów, huzarów, kawalerzystów, poprzez wizerunki jadącego konno cesarza Francuzów Napoleona. Artysta w niewielkich rozmiarów obrazach zawarł swoją filozofię historyczną: budowanie dziejów narodowych nie wielkimi scenami historycznymi przepojonymi literaturą, ale pojedynczymi wizerunkami bohaterów stanowiącymi symbol, uniwersalny schemat heroicznej ikonografii. 

</doc>
<doc id="1539914" url="https://pl.wikipedia.org/wiki?curid=1539914" title="Guara Brasilia">
Guara Brasilia



</doc>
<doc id="1539917" url="https://pl.wikipedia.org/wiki?curid=1539917" title="Overbooking">
Overbooking

Overbooking, nadsprzedaż – sytuacja, planowana bądź przypadkowa, w której to przedsiębiorstwo sprzedające usługi turystyczne, np. hotel sprzedaje, świadomie bądź nieświadomie, więcej noclegów niż jest dostępnych pokojów. Overbooking stosuje się przeważnie w okresach dużego obłożenia hotelu w celu jak najlepszego wykorzystania miejsc, zmaksymalizowanie przychodu i ograniczenia strat, które powstają wskutek niezrealizowania niektórych rezerwacji.
Overbooking dotyczy też przyjmowania większej ilości rezerwacji na lot niż miejsc w samolocie.
Rynek usług turystycznych jest niezwykle dynamiczny i charakteryzuje się dużym odsetkiem anulowanych rezerwacji. Często zarezerwowane noclegi nie skutkują jednak faktycznym pobytem gościa w obiekcie i tym samym stanowią potencjalną stratę dla hotelu. Kierownictwo hotelu dąży do sytuacji, w której obłożenie jest pełne. Zatem będzie starało się utrzymać 100% obłożenia wliczając w swej kalkulacji rezerwacje, które potencjalnie nie dojdą do skutku. Tym samym, chcąc uchronić się przed przewidywalnymi stratami często stosowana jest strategia nadsprzedaży aby wypełnić potencjalnie anulowane rezerwacje nowymi"." Powszechną praktyką w sieciach hotelowych jest przyjmowanie 110% rezerwacji na daną dobę.
Planując zatem zmaksymalizowanie zysku, w świetle potencjalnych overbookingów, zarządzający hotelem musi brać pod uwagę takie czynniki jak:
Mając powyższe dane, można sprawdzać na bieżąco, ile rezerwacji będzie potencjalnie overbookingami, oraz wykreślić trendy i średnie z danych historycznych. Z empirycznego punktu widzenia, bazując na trendach i średnich, hotelarze nie są zawsze w stanie jednoznacznie obliczyć czy dojdzie do nadsprzedaży czy podsprzedaży. W związku z tym muszą ułożyć plan awaryjny na wypadek, gdy pokoi będzie mniej niż gości, np. proponując im pobyt w innym hotelu. Dlatego też profesjonalnie przygotowane hotele posiadają procedury, które pozwalają na zminimalizowanie strat w postaci uszczerbku na reputacji, czarnego PR’u i słabszych finansów.
Sytuacja nadsprzedaży czyli overbookingu wygląda nieco inaczej w przypadku hoteli niezrzeszonych i nienależących do dużych sieci hotelowych. Mowa tutaj także o obiektach pojedynczych (apartamenty, kwatery prywatne itd.), pensjonatach, schroniskach, małych hostelach, niewielkich hotelach itd. Obiekty te przeważnie nie posiadają odpowiedniej strategii zarządzania sytuacją nadsprzedaży, czy to planowanej czy przypadkowej. Zazwyczaj uzależnione są od internetowych biur podóży (Online Travel Agency, OTA) a te z kolei w trosce o dobro klienta nie tolerują sprzedaży więcej niż 100% faktycznego obłożenia na daną dobę. OTA posiada z reguły swój system i procedury zarządzania problemem, jakim jest nadsprzedaż w hotelu.

</doc>
<doc id="1539918" url="https://pl.wikipedia.org/wiki?curid=1539918" title="CR Guará">
CR Guará



</doc>
<doc id="1539920" url="https://pl.wikipedia.org/wiki?curid=1539920" title="CR Guara">
CR Guara



</doc>
<doc id="1539921" url="https://pl.wikipedia.org/wiki?curid=1539921" title="Powiat skolski">
Powiat skolski

Powiat skolski – powiat województwa stanisławowskiego II Rzeczypospolitej. Jego siedzibą było miasto Skole. W skład powiatu, poza miastem powiatowym, wchodziło 50 gmin wiejskich i 45 obszarów dworskich.
Z dniem 1 kwietnia 1932 powiat skolski został zniesiony, a jego obszar włączony do powiatu stryjskiego.
Pod względem administracji poborowej powiat skolski podlegał Powiatowej Komendzie Uzupełnień Stryj.

</doc>
<doc id="1539922" url="https://pl.wikipedia.org/wiki?curid=1539922" title="Adolf Lekki">
Adolf Lekki

Adolf Lekki (ur. 24 grudnia 1923 w Krzykawie koło Olkusza, zm. 10 kwietnia 1991 w Lublinie) – polski prozaik.
Życiorys.
Ukończył Wyższą Szkołę Nauk Administracyjnych w Łodzi. W okresie okupacji wywieziony został na roboty przymusowe do III Rzeszy. W latach 1945-1949 mieszkał w Namysłowie, gdzie był między innymi kierownikiem Biblioteki Powiatowej. W latach 1954-1955 był redaktorem Polskiego Radia w Opolu. Od 1955 mieszkał w Lublinie. W latach 1955-1957 był zastępcą redaktora naczelnego rozgłośni Polskiego Radia, a od 1957 redaktorem dziennika "Sztandar Ludu". W 1966 otrzymał nagrodę Wojewódzkiej Rady Narodowej w Lublinie.

</doc>
<doc id="1539923" url="https://pl.wikipedia.org/wiki?curid=1539923" title="Okręg wyborczy Surrey">
Okręg wyborczy Surrey

Okręg wyborczy Surrey powstał w 1290 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował hrabstwo Surrey. Został zlikwidowany w 1832 r.

</doc>
<doc id="1539924" url="https://pl.wikipedia.org/wiki?curid=1539924" title="Ciao (film)">
Ciao (film)

Ciao – film dramat obyczajowy, produkcji amerykańskiej, w reżyserii Yen Tana, nakręcony w 2008 roku.
Obsada.
i inni.
Opis fabuły.
Po śmierci kolegi, Jeff zawiadamia jego internetowego przyjaciela Andree z Włoch o nieszczęściu. Andrea podtrzymuje kontakt z Jeffem. Postanawia odwiedzić go w Ameryce. Dochodzi do spotkania, które przeradza się w miłość dwóch dojrzałych gejów.

</doc>
<doc id="1539925" url="https://pl.wikipedia.org/wiki?curid=1539925" title="Irena Świdowska">
Irena Świdowska



</doc>
<doc id="1539926" url="https://pl.wikipedia.org/wiki?curid=1539926" title="Patriarchalizm">
Patriarchalizm

Patriarchalizm – pojęcie socjologiczne oznaczające dominację w stosunkach rodzinnych i społecznych mężczyzny, będącego głową rodziny. 
Najważniejszymi założeniami patriarchalizmu społecznego są:
Rozwój historyczny.
Okres prehistoryczny.
Patriarchalizm był formą organizacji hierarchii rodzinnej, a następnie klanowej (rodowej) w społecznościach pierwotnych. Alternatywna do niego forma matriarchalizm występuje między innymi w społecznościach Khasi, (matrylinearnej i matrylokalnej kulturze północnowschodnich Indii), czy Mosuo w południowozachodnich Chinach. 
Cesarstwo Rzymskie.
Patriarchalizm cechował znane nam starożytne cywilizacje, w tym także rzymską, w którego początkach pozycja mężczyzny była nieporównywalnie silniejsza od pozycji kobiety.
Przykładem wyższej pozycji mężczyzny w prawie rzymskim była instytucja "Repudium" - jednostronnego odrzucenia kobiety przez mężczyznę, równoważna z rozwodem.
Współcześnie.
Współcześnie wiele systemów społecznych opartych na ustroju plemiennym czy rodowym charakteryzuje się patriarchalną pozycją mężczyzny w rodzinie. Rola męża i ojca rodziny nie daje mu możliwości rozporządzania jej członkami jak rzeczami (tak było np. w czasach wczesnego Cesarstwa rzymskiego), jednak zdecydowanie uprzywilejowuje go, jako głowę rodziny, w stosunkach społecznych, a niekiedy i prawnych. 
Ograniczony patriarchalizm zaobserwować możemy współcześnie m.in. w kulturach islamskich.
Patriarchalizm w religiach.
Chrześcijaństwo.
W okresie rozwoju chrześcijaństwa patriarchalizm, chociaż obecny w nauczaniu Kościoła, ulega znacznym ograniczeniom, zwłaszcza w sferze prawa.
Islam.
W znacznym stopniu dogmaty religii stawiają mężczyznę, zwłaszcza głowę rodziny na pozycji predestynowanej do zajmowania stanowisk publicznych, kształcenia się i obrony rodziny.

</doc>
<doc id="1539932" url="https://pl.wikipedia.org/wiki?curid=1539932" title="Wellington Firebirds">
Wellington Firebirds

Wellington Firebirds - zespół grający w krykieta mający siedzibę w Wellington, założony w 1873 r.

</doc>
<doc id="1539933" url="https://pl.wikipedia.org/wiki?curid=1539933" title="Fregaty rakietowe typu Almirante Padilla">
Fregaty rakietowe typu Almirante Padilla

Fregaty typu Almirante Padilla – seria czterech kolumbijskich fregat pełniących służbę w Kolumbijskiej Marynarce Wojennej. Okręty zostały zbudowane w stoczni w Kilonii w RFN. Dwa podobne okręty służą w Malezyjskiej Marynarce Wojennej jako fregaty typu "Kasturi".

</doc>
<doc id="1539937" url="https://pl.wikipedia.org/wiki?curid=1539937" title="Wellington Saints">
Wellington Saints

Wellington Saints - koszykarski zespół grający w nowozelandzkiej lidze National Basketball League. Klub ma siedzibę w Wellington i gra na TSB Bank Arena. 

</doc>
<doc id="1539938" url="https://pl.wikipedia.org/wiki?curid=1539938" title="Cezary Paszkowski">
Cezary Paszkowski

Cezary Paszkowski (ur. 1 czerwca 1948 w Gdańsku) – polski malarz, grafik, profesor Akademii Sztuk Pięknych w Gdańsku.
Życiorys.
Studiował w gdańskiej Państwowej Wyższej Szkole Sztuk Plastycznych (obecnie ASP). Dyplom uzyskał w 1973 r. w pracowni prof. Rajmunda Pietkiewicza. Profesor, kieruje Katedrą Grafiki Warsztatowej, prowadzi Pracownię Obrazu Cyfrowego. Jest honorowym obywatelem Nowego Orleanu.
Ważniejsze wystawy indywidualne (do 1998 r.):
Udział w międzynarodowych wystawach i konkursach (do 1998 r.):

</doc>
<doc id="1539940" url="https://pl.wikipedia.org/wiki?curid=1539940" title="Dobro prawne">
Dobro prawne

Dobro prawne – termin używany w prawoznawstwie, a zwłaszcza w nauce prawa karnego, oznaczający dobro materialne lub niematerialne, które jest pozytywnie wartościowane społecznie a przez to chronione prawem.
Dobrami prawnymi będą zatem m.in.:
Dobra prawne w prawie karnym.
Dobra prawne, są w karnistyce pozaprawnymi elementami odniesienia, których ochrona, uzasadnia interwencje państwa (w postaci norm prawa publicznego i egzekwującego go aparatu państwowego) w stosunki społeczne. Jednocześnie dobra prawne pełnią funkcję delimitującą (wyznaczają granicę) ingerencji państwa.
Zatem państwo może ingerować, w postaci przepisów karnych, jedynie tam, gdzie zagrożone są dobra prawne. Będą nimi na pewno życie każdego członka społeczeństwa, jednak życie poszczególnych jednostek, może być niekiedy wartościowane niepozytywnie a nawet negatywnie – stąd też bierze się społeczne przyzwolenie na wykonywanie kary śmierci w stosunku do najbardziej niebezpiecznych przestępców.
Funkcja pojęcia dobra prawnego.
Dzięki abstrakcyjnemu pojęciu dobra prawnego, ustawodawcy tworzący prawo karne, mogą próbować odpowiedzieć sobie na pytanie – co i dlaczego powinniśmy chronić zakazami i sankcjami grożącymi za ich złamanie?

</doc>
<doc id="1539942" url="https://pl.wikipedia.org/wiki?curid=1539942" title="Słoje roczne">
Słoje roczne



</doc>
<doc id="1539948" url="https://pl.wikipedia.org/wiki?curid=1539948" title="The Script (album)">
The Script (album)

The Script – debiutancki album irlandzkiego zespołu rockowego The Script.

</doc>
<doc id="1539951" url="https://pl.wikipedia.org/wiki?curid=1539951" title="Herman Hoppe">
Herman Hoppe

Herman Henry Hoppe (ur. 4 stycznia 1867 w Cincinnati, zm. 20 października 1929 w Cincinnati) – amerykański lekarz neurolog. 
Uczył się w Xavier College, a następnie w Ohio Medical College, tytuł M.D. otrzymał w 1889 roku. Wyjechał wówczas specjalizować się w patologii u Friedricha Daniela von Recklinghausena w Strasburgu i w neurologii u Hermanna Oppenheima. Od 1892 roku z powrotem w Stanach Zjednoczonych, wykładał neurologię na Ohio Medical College. Od 1900 roku uczył w Cincinnati Medical School.
W 1895 ożenił się z Herminie Richard (1870–1912), córką dr. Herrmana Gottfrieda Clementa Richarda. Po jej śmierci ożenił się powtórnie z Mary Monicą Mitchell.
Zmarł 20 października 1929 w Cincinnati. Pochowany jest w tym mieście na St. Joseph New Cemetery.
W 1892 napisał jedną z pierwszych prac na temat miastenii.

</doc>
<doc id="1539954" url="https://pl.wikipedia.org/wiki?curid=1539954" title="Towarzystwo Świętego Bazylego">
Towarzystwo Świętego Bazylego

Towarzystwo Świętego Bazylego - rusińska organizacja kulturalna, powstała w 1866 w Królestwie Węgier.
Założycielami byli duchowni greckokatoliccy orientacji rusofilskiej: Aleksander Duchowyj, Iwan Rakowskij i Aleksander Mitrak. Wydawali oni początkowo w języku rosyjskim, a po interwencji biskupa mukaczewskiego w języku miejscowych Rusinów, książki i kalendarze.
Po nastaniu w Mukaczewie nowego biskupa Istvána Pankovicsa (walczącego z wpływami rosyjskimi) część członków Towarzystwa została wydalona, i zastąpiona przez tzw. "madziaronów". Założył on również konkurencyjną wobec Towarzystwa instytucję - "Narodnyj Dom".

</doc>
<doc id="1539956" url="https://pl.wikipedia.org/wiki?curid=1539956" title="Wellington Rugby Football Union">
Wellington Rugby Football Union

Wellington Lions (Vodafone Wellington Lions) - zespół grający w rugby mający swoją siedzibę w Wellington, założony w 1879 r. Swoje mecze rozgrywa na Westpac Stadium. Dyrektorem zespołu jest Joe Pope, trenerem Jamie Joseph. Zespół gra w Air New Zealand Cup.

</doc>
<doc id="1539957" url="https://pl.wikipedia.org/wiki?curid=1539957" title="Si vis pacem, para bellum">
Si vis pacem, para bellum

Si vis pacem, para bellum (dosł. „Jeśli chcesz pokoju, przygotuj się do wojny”) – przysłowie łacińskie. Sparafrazowane zdanie z prologu do dzieła "O sztuce wojennej" Wegecjusza, historyka rzymskiego z IV w. n.e.

</doc>
<doc id="1539961" url="https://pl.wikipedia.org/wiki?curid=1539961" title="Nie igraj z aniołem">
Nie igraj z aniołem

Nie igraj z aniołem (hiszp. "Cuidado con el ángel") – meksykańska telenowela wyprodukowana przez Televisę. W rolach głównych występują Maite Perroni i William Levy. Producentką telenoweli jest Nathalie Lartilleux.
Premiera serialu w Meksyku odbyła się 9 czerwca 2008 na El Canal de las Estrellas. Ostatni, 194. odcinek został wyemitowany 9 marca 2009.
Wersja polska.
W Polsce telenowela została wyemitowana po raz pierwszy w latach 2009-2010. Premierową emisję pierwszego odcinka wyemitowano 2 marca 2009 roku w TV4 o godzinie 18.00. W okresie wakacyjnym nastąpiła przerwa w emisji serialu. Po wakacyjnej przerwie serial wrócił na antenę Czwórki od 31 sierpnia 2009 roku. Nowe odcinki (począwszy od odcinka 67) nadawane były od poniedziałku do piątku o godzinie 17.30. Ostatni, 194 odcinek podczas pierwszej emisji w Polsce wyemitowany został 11 marca 2010 roku.
Serial został wyemitowany także w TV6 po „Nieposkromionej miłości” od 8 maja 2014 o godz. 17.00.
W okresie wakacyjnym po zakończeniu emisji „Prawdziwego uczucia” stacja TV6 emitowała po dwa odcinki serialu w tygodniu.
Serial cieszył się dużą popularnością. Telenowela została wyemitowana pięciokrotnie w TV4. „Nie igraj z aniołem” po raz piąty w Czwórce został wyemitowany 8 lutego 2018 roku zaraz po zakończeniu „Esmeraldy” o godzinie 17.00. Ostatni odcinek wyemitowano o godzinie 16.00 29 czerwca 2018.
Opracowaniem wersji polskiej zajęło się Studio Publishing. Autorami tekstu byli Teresa Włodarczyk i Daniel Wegner. Lektorem serialu był Mariusz Siudziński.
Opis fabuły.
Kiedy urodziła się Marichuy, jej matka, przekonana, że umiera oddała swą córkę do sierocińca. Ta w wieku 14 lat ucieka z niego i rozpoczyna samodzielne życie na ulicy, robiąc wszystko aby przeżyć. Pewnego razu zostaje napadnięta przez pijanego mężczyznę, co powoduje uraz w stosunku do mężczyzn.
Spotyka ubogą Candelarię, która daje jej dach nad głową i staje się jej przyszywaną matką. W pewnym incydencie z policją Marichuy poznaje Juana Miguela (nie raz zaczepiali się na ulicy) Pomaga on jej w sytuacji, gdy sędzia Velarde (prawdziwy ojciec Marichuy oboje nie wiedzą o swoim pokrewieństwie) chce zamknąć ją w więzieniu, biorąc za nią odpowiedzialność i sprowadzając do swojego domu. Juan Miguel jest wdowcem, mającym małą córkę Mayitę. Nie wie jednak, że jego żona Viviana upozorowała własną śmierć. Niebawem Marichuy i Juan Miguel zakochują się w sobie i pobierają. W noc poślubną Marichuy odkrywa, że jej świeżo poślubiony mąż jest napastnikiem z przeszłości. Marichuy gardzi mężem ale tak naprawdę nie przestaje go kochać. Wkrótce dziewczyna odkrywa, że jest w ciąży z Juanem Miguelem. W dniu, w którym postanawia mu to wyznać odnajduje się była żona mężczyzny. Ten nie chce teraz słyszeć o Marichuy (mówi jej same przykrości, nie daje jej dojść do słowa). Przygnębiona postanawia, że Juan Miguel nigdy nie dowie się o dziecku i wraz z Candelarią przenosi się do innego miasta, gdzie poznaje Omara, zwanego czasem Leopardem który kiedyś przyjaźnił się z ojcem jej dziecka. Mężczyzna zakochuje się w niej. Po narodzinach dziecka Marichuy Leopardo chce ożenić się z kobietą, ale wtedy ona oświadcza, że ma już męża. Omar postanawia walczyć o miłość Marichuy. Ta pewnego dnia dowiaduje się o (tym razem prawdziwej) śmierci żony Juana Miguela (zabiła ją guwernantka Mayity). Ucieka z hacjendy Leoparda i mimo wszystko postanawia wrócić do byłego męża. Na miejscu dowiaduje się jednak, że mężczyzna zdążył związać się już z zabójczynią żony - Blancą, guwernantką Mayity, chorą na rozdwojenie jaźni, pomimo tego że jej nie kocha. Zrobił to z obietnicy, że ją wyleczy. Leopardo postanawia odnaleźć Marichuy. Nieświadomy zatrzymuje się u starego przyjaciela, Juana Miguela. To od niego San Roman dowiaduje się, że ma syna. Później wyznaje Marichuy, że nadal ją kocha, ona jednak chce aby o niej zapomniał. Przypadkiem dowiaduje się, że jej rodzicami są państwo Velardowie. Na przekór Juanowi Miguelowi zaręcza się z Leopardo. Później zostaje zatrudniona w teatrze swojego kolegi Amadora jako aktorka, gdzie podczas prób jednej ze sztuk, zostaje postrzelona. Nikt nie wie, jak to się stało, w rzeczywistości to Estefania (kiedyś udawała córkę Velardów) ze swoją ciotką podmieniły naboje na prawdziwe. Marichuy, w wyniku postrzału, straci wzrok. Później Juan Miguel podając się za doktora Pabla Cisnerosa (gdyby Marichuy wiedziała jak ma na imię, nie dałaby się wyleczyć) próbuje przywrócić wzrok Marichuy.Kiedy Marichuy odzyskuje wzrok dowiaduje się, że Pablo Cisneros to w rzeczywistości Juan Miguel, jest zawiedziona i zła. Ana Julia mówi Marichuy, że jest w ciąży z Juanem Miguelem (co jest kłamstwem) i Marichuy jeszcze bardziej obraża się na Juana Miguela. Mayita z trudem rozstaje się z babcią. Marichuy ucieka z domu wraz ze swoim synkiem. Zauważa to dopiero Candelaria. Zatrudnia się w klinice zakochanego w niej doktora. Juan Miguel jest o niego zazdrosny. Amador postanawia powiedzieć Marichuy, że to on jest ojcem dziecka Any Julii, jednak ona i Vincente podążają w ślad za nim. Amador zabija Vincente i ucieka z Aną Julią. Marichuy wzywa na pomoc Juana Miguela jednak nic nie da się już zrobić. Marichuy przeprasza za swoje zachowanie i godzi się z Juanem Miguelem,dziewczyna oświadcza mu się. W dniu ich ślubu Ana Julia porywa Marichuy i podpala domek, w którym obie przebywają. Marichuy ratuje siebie i Anę Julię, a ta zaczyna rodzić. Po urodzeniu córeczki umiera. Juan Miguel zabiera Marichuy do domu. Pobierają się i wyjeżdżają w podróż poślubną razem z Maitą i Juanitem. Cała czwórka przytula się na plaży.
Adaptacje.
Poprzednie wersje telenoweli zostały nakręcone w Wenezueli: w latach 70. jako "Una muchacha llamada Milagros " oraz w 80. jako "Mi amada Beatriz". Wszystkie trzy wersje telenoweli to adaptacje powieści Delli Fiallo.
Nagrody i nominacje.
Premios Juventud 2009.
Źródło:

</doc>
<doc id="1539968" url="https://pl.wikipedia.org/wiki?curid=1539968" title="Czechowice (gmina)">
Czechowice (gmina)

Czechowice – dawna jednostkowa gmina wiejska w woj. śląskim, także figurująca w ustawodawstwie polskim w latach 50. w woj. katowickim. Siedzibą władz gminy były Czechowice (obecnie dzielnica Czechowic-Dziedzic).
Jako gmina jednostkowa, Czechowice należały od 28 lipca 1920 roku do woj. śląskiego (powiat bielski).
1 grudnia 1945 roku z Czechowic i sąsiednich Dziedzic utworzono zbiorową gminę Czechowice-Dziedzice (reforma gminna).
Odtąd, wszystkie powojenne wykazy jednostek administracyjnych wymieniają już gminę Czechowice-Dziedzice, nigdy gminy Czechowice i Dziedzice oddzielne. Natomiast zapis "gmina Czechowice" figuruje w rozporządzeniu z 1950 roku, kiedy to miała do niej być włączona zniesiona gminy Dziedzice, po czym gminie Czechowice miał być nadany status miasta z dniem 1 stycznia 1951. Ponieważ brak jest jakichkolwiek informacji o istnieniu wiejskiej gminy o nazwie Czechowice (czy Dziedzice) po wojnie (oprócz owego doraźnego rozporządzenia z 1950 roku), a oficjalne wykazy powojenne jej w ogóle nie wymieniają, sugureje to że wyrażenie „gmina” w rozporządzeniu z 1950 roku mylnie nawiązuje do jednostki przedwojennej, t.zn. gminy jednostkowej Dziedzice (por. też gmina Krzyżkowice, gmina Orzepowice, gmina Paprocany, gmina Pietrzkowice, gmina Pstrążna, gmina Szczygłowice, gmina Wilkowyje, gmina Zamysłów, gmina Zielona, gmina Stelmachowo, Miasta w województwie białostockim w latach 1944–1950). 
Utworzone w 1951 roku miasto nosiło nazwę "Czechowice" do 21 listopada 1958 roku, kiedy to przemianowano je na "Czechowice-Dziedzice".

</doc>
<doc id="1539970" url="https://pl.wikipedia.org/wiki?curid=1539970" title="Szabolcs Balajcza">
Szabolcs Balajcza

Szabolcs Balajcza (ur. 14 lipca 1979 w Kaposvárze) – węgierski piłkarz, grający na pozycji bramkarza. Obecnie reprezentuje barwy klubu Újpest FC.

</doc>
<doc id="1539978" url="https://pl.wikipedia.org/wiki?curid=1539978" title="Romuald Nowak">
Romuald Nowak

Romuald Nowak (ur. 23 sierpnia 1923 w Lidzie, zm. w maju 2016) – polski działacz polityczny i sportowy, przewodniczący Miejskiej Rady Narodowej w Olsztynie w latach 1953–1958, członek Polskiej Zjednoczonej Partii Robotniczej.
Życiorys.
Ukończył studia na Uniwersytecie Mikołaja Kopernika w Toruniu, a następnie zamieszkał w Olsztynie, gdzie 9 grudnia 1953 został wybrany na przewodniczącego Miejskiej Rady Narodowej. Za jego kadencji otworzono m.in. popularną wśród olsztynian restaurację "Pod Żaglami". Uruchomiono także pierwszą linię autobusową łączącą Likusy z centrum miasta. Powołano też do życia Stowarzyszenie Społeczno-Kulturalne "Pojezierze", którego prezesem został Hieronim Skurpski. W czasie rządów Nowaka odsłonięto Pomnik Wdzięczności dla Armii Radzieckiej. Także w tym czasie Plac Bema otrzymał swoją obecną nazwę. W czasie, gdy obejmował stanowisko przewodniczącego Miejskiej Rady Narodowej, miejsce te nosiło miano placu Armii Czerwonej. 16 listopada 1956 na wniosek studentów Wyższej Szkoły Rolniczej nadano mu imię Powstańców Węgierskich. Rok później postanowiono, iż skrzyżowanie obecnych ulic Limanowskiego, Partyzantów i Kętrzyńskiego będzie nosiło imię Józefa Bema.
Za czasów kadencji Romualda Nowaka odbyła się także pierwsza premiera w Olsztyńskim Teatrze Lalek. Wówczas zaczęły się też ukazywać dwa czasopisma: miesięcznik społeczno-kulturalny "Mazury i Warmia" i tygodnik "Panorama Północy".
13 lutego 1958 Romuald Nowak zakończył kadencję na stanowisku przewodniczącego Miejskiej Rady Narodowej i pracował jako zastępca dyrektora, a następnie dyrektor w Wydziale Komunikacji Wojewódzkiej Rady Narodowej (później Urzędu Wojewódzkiego). W 1983 przeszedł na emeryturę.
Działalność sportowa.
Przed 1939 był piłkarzem w jednej z drużyn działających przy tzw. ognisku kolejowym. Od 1946 do 1950 działał w KKS Warmia, a następnie społecznie działał w Okręgowym Związku Piłki Nożnej, w którym od 1973 do 1988 zajmował stanowisko przewodniczącego. Od 1995 pełnił funkcję sekretarza Wydziału Gier i Dyscypliny.

</doc>
<doc id="1539979" url="https://pl.wikipedia.org/wiki?curid=1539979" title="Adolf Dobrianski">
Adolf Dobrianski

Adolf Iwanowicz Dobrianski (ur. 19 grudnia 1817 - zm. 19 marca 1901 w Innsbrucku) – rusiński działacz społeczny i kulturalny, namiestnik (żupan) autonomicznego "Ruskiego Kraju" w Królestwie Węgier, prawnik.
Życiorys.
Od 1840 był urzędnikiem w Peszcie. Przywódca ruchu Rusinów w latach 1848-1849, uczestniczył w Zjeździe Słowiańskim w Pradze, był również członkiem Głównej Rady Ruskiej, wywalczył autonomię dla utworzonego z 4 komitatów Ruskiego Kraju. W 1875 został zmuszony do emigracji, wyjechał do Petersburga, w 1881 powrócił do Lwowa, gdzie wytoczono mu w 1882 proces o zdradę kraju (afera Hniliczek). Został uniewinniony, jednak do końca życia przebywał w Wiedniu i Innsbrucku. Pochowany jest we wsi Čertižné na północ od Medzilaborców na Słowacji.

</doc>
<doc id="1539980" url="https://pl.wikipedia.org/wiki?curid=1539980" title="Kościół Saint Pierre de Montrouge w Paryżu">
Kościół Saint Pierre de Montrouge w Paryżu

Kościół Saint Pierre de Montrouge w Paryżu – XIX wieczny kościół położony w kwaterze Petit-Montrouge należącej do 14 dzielnicy Paryża.
Kościół został zbudowany w latach 1863–1872 w ramach zakrojonej na szeroką skalę przebudowy Paryża. Plany świątyni sporządził Émile Vaudremer, autor zmian w budowie i stylu architektonicznym całej 14 dzielnicy.
Saint Pierre de Montrouge znajduje się w centralnym punkcie dzielnicy, przy placu Victor et Hélène Basch, gdzie krzyżują się ulice Maine oraz generała Leclerca.
Kościół wzniesiono w stylu neoromańskim. Kształtem budowla świątynia przypomina trójkąt, którego punktem szczytowym jest wysoka wieża (dzwonnica) wznosząca się ponad całą dzielnice.
Metro.
Najbliższą stacją paryskiego metra jest stacja Alésia.

</doc>
<doc id="1539982" url="https://pl.wikipedia.org/wiki?curid=1539982" title="Weronika Nowakowska">
Weronika Nowakowska

Weronika Nowakowska (ur. 7 lipca 1986 w Kłodzku) – polska biathlonistka, dwukrotna medalistka mistrzostw świata.
Kariera.
Występowała w barwach AZS-AWF Katowice. W lutym 2005 roku została wicemistrzynią Europy juniorów w sztafecie. W tym samym roku wystąpiła na mistrzostwach świata juniorów w Kontiolahti, gdzie indywidualnie plasowała się w trzeciej i czwartej dziesiątce, a w sztafecie była dziewiąta. Jeszcze dwukrotnie startowała na imprezach tego cyklu, zajmując między innymi 14. miejsce w sztafecie i 18. w biegu indywidualnym podczas mistrzostw świata juniorów w Martell w 2007 roku.
W Pucharze Świata zadebiutowała 7 grudnia 2007 roku w Hochfilzen, gdzie zajęła 51. miejsce w sprincie. W startach inaugurujących sezon 2008/2009, 4 grudnia 2008 roku w szwedzkim Östersund, zajęła 20. miejsce, zdobywając swoje pierwsze pucharowe punkty. Na podium zawodów tego cyklu pierwszy raz stanęła 7 marca 2015 roku w Kontiolahti, kończąc rywalizację w sprincie na drugiej pozycji. W kolejnych startach jeszcze jeden raz znalazła się w czołowej trójce: dzień później była trzecia w biegu pościgowym. Najlepsze wyniki osiągnęła w sezonie 2014/2015, kiedy zajęła 13. miejsce w klasyfikacji generalnej.
Na mistrzostwach świata w Kontiolahti w 2015 roku wywalczyła dwa medale. Najpierw zajęła drugie miejsce w sprincie, rozdzielając Francuzkę Marie Dorin Habert i Wałentynę Semerenko z Ukrainy. Był to pierwszy w historii medal dla Polski w tej konkurencji. Dzień później Nowakowska była trzecia w biegu pościgowym, ulegając tylko Dorin Habert i Niemce Laurze Dahlmeier. Blisko kolejnego medalu była podczas rozgrywanych rok później mistrzostw świata w Oslo, gdzie razem z Magdaleną Gwizdoń, Moniką Hojnisz i Krystyną Guzik zajęła czwarte miejsce w sztafecie. Była też między innym dziewiąta w biegu masowym na mistrzostwach świata w Ruhpolding w 2012 roku.
W 2010 roku wzięła udział w igrzyskach olimpijskich w Vancouver, gdzie zajęła piąte miejsce w biegu indywidualnym. Na rozgrywanych cztery lata później igrzyskach w Soczi zajęła między innymi siódme miejsce w sprincie i dziesiąte w szafecie. Brała również udział w igrzyskach olimpijskich w Pjongczangu w 2018 roku, zajmując 21. miejsce w biegu indywidualnym, 34. w sprincie, 30. w biegu pościgowym oraz siódme w sztafecie.
Zdobyła również dwa medale mistrzostw Europy, oba w sprincie: brązowy podczas ME w Osrblie (2012) oraz srebrny podczas ME w Otepää (2015). Jest też mistrzynią Polski w biegu na dochodzenie oraz srebrną medalistką w sprincie.
Przez pewien czas występowała jako Weronika Nowakowska-Ziemniak, ale rozwiodła się z mężem. Związała się z Szymonem Kostką – fizjoterapeutą i trenerem badmintona, 26 sierpnia 2016 r. zostali rodzicami bliźniaków. W sezonie 2017/2018 powróciła do startów. W marcu 2018 roku definitywnie zakończyła karierę.
Współpracuje z Polsat Sport jako komentator biathlonu. Żyje z rodziną w Bieruniu.
Od sezonu 2022/23 współpracuje z TVP Sport jako komentator biathlonu.

</doc>
<doc id="1539983" url="https://pl.wikipedia.org/wiki?curid=1539983" title="Operación Triunfo">
Operación Triunfo

Operación Triunfo – hiszpański program telewizyjny typu reality show. Po raz pierwszy został wyemitowany w hiszpańskiej sieci TVE w 2001 roku. Konkurs talentów muzycznych z głosowaniem widzów i elementami reality show, który zapoczątkował serię Endemol Star Academy, ma na celu znalezienie następnej sensacji śpiewania solowego w tym kraju.
"Operación Triunfo" (znana również jako OT) została wyemitowana po raz pierwszy w 2001 roku. W latach 2001-2004 w TVE wyemitowano trzy edycje, które służyły również jako krajowe eliminacje Hiszpanii w Konkursie Piosenki Eurowizji. Pierwsza seria OT odniosła szczególny sukces w ilości widzów, stając się jednym z najpopularniejszych programów w historii hiszpańskiej telewizji i obejmująca piosenkarzy, którzy cieszyli się długoletnim uznaniem publiczności: w szczególności Rosa López, David Bisbal, David Bustamante lub Chenoa. Po trzeciej serii TVE zdecydowało się nie przedłużać programu, a jego prawa zostały przejęte przez Telecinco, który wyemitował serię 5–8 serialu. Seria 8 w 2011 roku została odwołana z powodu słabej oglądalności, a jej finał został w rezultacie pospieszny.
Format.
Wybrani chętni trafiają do „akademii”, zarządzanej przez dyrektora, gdzie są trenowani przez różnych profesjonalistów z różnych dyscyplin artystycznych i są filmowani kamerami (pomysł zapożyczony z innego wielkiego reality show Endemol – Big Brother). Raz w tygodniu zawodnicy muszą zmierzyć się z pokazem w prime time, w którym śpiewają cover popularnej piosenki, którą przygotowali tydzień wcześniej, a także podsumowują swoje próby i udręki w akademii z zeszłego tygodnia. W programie na żywo często gościnnie wystąpią specjalne gwiazdy, z którymi niektórzy zawodnicy mają okazję zaśpiewać. Na podstawie werdyktów sędziów i głosowania widzów najsłabszy zawodnik jest odrzucany. Ostateczny zwycięzca otrzymuje kontrakt płytowy i/lub pewną sumę pieniędzy.
Edycje.
1 edycja (2001-2002).
Wszyscy trzej finaliści inauguracyjnej serii wydali debiutanckie albumy, ale podczas gdy Rosa (w towarzystwie kilku innych pretendentów jako śpiewacy wspierający) zajęła 7. miejsce w Konkursie Piosenki Eurowizji 2002 z piosenką „Europe's Living a Celebration”.
2 edycja (2002-2003).
Druga seria Operación Triunfo stała się anomalią w kategorii popularnych reality show muzycznych. Zwycięzca odniósł bardzo mały sukces po show, a wielu zawodnikom, którzy uplasowali się nisko, odniosło ogromne sukcesy w Europie i Ameryce Łacińskiej, nie tylko w Hiszpanii. Beth została wybrana do reprezentowania Hiszpanii w Konkursie Piosenki Eurowizji 2003. Zajęła 8 miejsce z piosenką „Dime”.
3 edycja (2003-2004).
Była to ostatnia edycja emitowana przez TVE do 2017 roku, oraz najmniej oglądana do 2011 roku.
4 edycja (2005).
TVE odrzuciło czwartą serię, decydując się na wybór swojego zgłoszenia do Konkursu Piosenki Eurowizji za pomocą narodowego finału z udziałem wielu artystów. Spektakl został następnie zaoferowany Telecinco, który kupił format. Czwarta seria rozpoczęła się w czerwcu 2005 roku i uzyskała lepsze notowania niż trzecia, ale nigdy nie osiągnęła wyników, które osiągnęła pierwsza seria. Soraya Arnelas, zdobywczyni 2. miejsca reprezentowała Hiszpanię na Konkursie Piosenki Eurowizji 2009, a Edurne, która zdobyła 6. miejsce, reprezentowała Hiszpanię na Konkursie Piosenki Eurowizji 2015.
5 edycja (2006-2007).
Telecinco ogłosiło w maju 2006 roku, że piąta seria programu miała zostać wydana w październiku 2006 roku. Piąta seria rozpoczęła się w niedzielę 8 października 2006 z 18 finalistami, ale dwóch finalistów musiało odejść i nie weszli do akademii.
6 edycja (2008).
Castingi do nowej serii rozpoczęły się w Barcelonie 18 lutego 2008. Szósta seria rozpoczęła się 8 kwietnia 2008, z 18 kandydatami do akademii (dwóch się wycofało). Ta seria była kontrowersyjna, ponieważ wielu krytyków wskazywało, że seria skupia się bardziej na aspekcie reality show niż na talencie uczestników.
7 edycja (2009).
Castingi wykonano w marcu i kwietniu 2009 roku w całej Hiszpanii. Pierwsza gala z OT 2009 była transmitowana w telewizji 29 kwietnia 2009. Po raz kolejny Risto Mejide był częścią jury, wraz z Noemí Galera, Coco Comín i Ramoncín.
8 edycja (2011).
Był to ostatni serial emitowany przez Telecinco. Program został odwołany po 35 dniach z powodu słabej oglądalności. Zakończył się pośpiesznym finałem z udziałem zawodników z poprzednich serii.
9 edycja (2017–2018).
Sześć lat po przerwaniu programu i trzynaście lat po jego ostatnim wyemitowaniu w TVE, RTVE ponownie wyemitowało konkurs. Całkowity koszt nowej serii wyniósł 10,2 mln euro. Przesłuchania castingowe do dziewiątej serii odbyły się od 14 czerwca 2017 do 18 lipca 2017 w Barcelonie, Las Palmas, Palmie, Walencji, Santiago de Compostela, Bilbao, Granadzie, Sewilli i Madrycie. Podniesiono minimalny wiek do startu w show do 18 lat. Premiera serialu odbyła się 23 października 2017. Finał odbył się 5 lutego 2018, a Amaia Romero została ogłoszona zwycięzcą. Amaia i Alfred zostali wybrani do reprezentowania Hiszpanii w Konkursie Piosenki Eurowizji 2018 z piosenką „Tu canción” i zajęli 23. miejsce.
10 edycja (2018).
28 lutego 2018 Rada Zarządzająca RTVE zatwierdziła odnowienie Operación Triunfo dla dziesiątej serii. Przesłuchania castingowe do dziesiątej serii odbyły się od 30 maja 2018 do 10 lipca 2018 w Barcelonie, Alicante, Walencji, Majorce, San Sebastián, Vigo, Teneryfie, Maladze, Sewilli i Madrycie. Edycja miała premierę 19 września 2018 roku i zakończyła się 19 grudnia 2018 roku. Reprezentanta na Konkurs Piosenki Eurowizji 2019 wybrano podczas specjalnego programu "Gala Eurovisión" 20 stycznia 2019.
11 edycja (2020).
Przesłuchania castingowe do jedenastej serii odbyły się od 7 października 2019 do 6 listopada 2019 w Barcelonie, Las Palmas, Walencji, Palmie, Maladze, Sewilli, Bilbao, Santiago de Compostela i Madrycie. Premiera edycji miała miejsce 12 stycznia 2020 roku.

</doc>
<doc id="1539985" url="https://pl.wikipedia.org/wiki?curid=1539985" title="Rusa I">
Rusa I

Rusa I (orm. Ռուսա I) – król Urartu, panujący w latach 735–714 p.n.e., syn Sarduriego II. Podczas swojego panowania bez powodzenia usiłował przywrócić utraconą za rządów ojca potęgę państwa. Zmarł po przegranej wojnie z Asyrią.
Lata 735–722 p.n.e..
Po śmierci Sarduriego II wskutek przegranej bitwy, stoczonej z Tiglat-Pileserem III nad Eufratem, Urartu utraciło znaczne terytoria. W państwie wybuchły powstania przeciwko władzy centralnej, kilka prowincji dążyło do uzyskania niezależności od Tuszpy bądź do przyłączenia się do Asyrii, bowiem klęska armii urartyjskiej („broni boga Chaldiego”) zachwiała wiarę w jej potęgę. Rusa I opanował sytuację i przez długi czas nie dopuszczał do dalszego okrajania terytorium, o czym świadczy inskrypcja na steli okresu Rusy I: „Z moimi dwoma końmi i moim woźnicą, własnymi rękoma opanowałem Urartu. Napis sugeruje, że w 735 roku p.n.e. Rusa I, nie mając za sobą poparcia wojska, zdołał przy pomocy swojego autorytetu zachować jedność Urartu. Na początku swojego panowania musiał też odbudować wiarę Urartyjczyków w potęgę „oręża boga Chaldiego” i zachwiane stosunki z ośrodkiem kultu naczelnego bóstwa Urartu – Musasirem:
Stosunki urartyjsko-asyryjskie pod koniec panowania Tiglat-Pilesera III układały się pokojowo, ponieważ tego wymagała sytuacja polityczna. Tym bardziej, że, gdy tron około 727 roku p.n.e. objął Salmanasar V, Asyria prowadziła wojny na zachodzie – z Fenicją i Judeą. Rusa I w tym okresie miał możliwość odbudowania państwa po najeździe Tiglat-Pilesera III. Skoncentrował się na podniesieniu gospodarki i obronności Urartu. Ponadto przedsięwziął serię wypraw wojennych do Zakaukazia i do krainy Many. W okolicach jeziora Sewan wzniósł dwie twierdze obronne.
Lata 722–714 p.n.e..
Rekonstrukcja drugiej połowy panowania Rusy I jest możliwa dzięki dużej ilości tabliczek glinianych z okresu panowania Sargona II, który objął tron asyryjski w 722 roku p.n.e. i postanowił przywrócić państwo jego dawną potęgę. W latach 722–719 p.n.e. Sargon II był uwikłany w wojny na zachodzie – w Syrii i Palestynie. Jego celem było przetarcie nowych szlaków handlowych do Azji Mniejszej. Od 718 roku p.n.e. Sargon II skierował swoją armię na północ. Strategia wojenna Asyrii była dokładnie przemyślana. Duży nacisk położono na wywiad, o którego znaczeniu dla Sargona II świadczy chociażby fakt, że dowodzącym wywiadu został mianowany Sennacheryb, syn Sargona II i jego następca na tronie asyryjskim. Odkryte tabliczki w rezydencji Dur-Szarrukin zawierają doniesienia asyryjskich zwiadowców w Urartu.
W latach 718–715 p.n.e. wojny między Asyrią a Urartu trwały na terytorium Manny, położonej na wschód od Urmii. Urartu i Asyria unikały na razie bezpośredniego starcia. Kilka razy Sargon II podbijał Mannę i wyznaczał lojalnego Asyrii króla. W odpowiedzi Rusa I popierał powstania Mannijczyków na czele z zależnym od siebie królem.
W 714 roku p.n.e. Sargon II otrzymał od szpiegów informację, że wyprawa Rusy I na Kimerów zakończyła się niepowodzeniem. Wojska asyryjskie wkroczyły więc do Manny, której zdobycie nie stanowiło problemu. Sprzymierzeńcy Rusy I w Mannie zmuszeni byli ratować się ucieczką. Sargon II ruszył za nimi w głąb Urartu. W trakcie pościgu nadeszło doniesienie, że Rusa I zebrał siły w dolinie na wschód od Urmii i zamierza zaatakować armię asyryjską od tyłu. Sargon II zmienił więc swoje plany i skierował się naprzeciw wojskom urartyjskim. Nocą, z zaskoczenia, Asyryjczycy zaatakowali wojsko Rusy I. Urartyjczycy ponieśli klęskę, a Rusa I uciekł z pola bitwy. Armia asyryjska przemieszczała się dalej na północ. Zdobyła Ulchę i dotarła do jeziora Wan. Tam Sargon II otrzymał kolejne, prawdopodobnie niekorzystne dla Asyryjczyków, wiadomości, skoro odesłał większość swoich wojsk do Dur-Szarrukinu. Z pozostałą częścią swojej armii przeprawił się przez porośnięte lasem góry i niespodziewanie dla Urartyjczyków znalazł się w pobliżu sakralnej stolicy Urartu – Musasiru. Miasto i świątynia zostały zniszczone. W rocznikach Sargona II została opisana klęska Rusy I:
Ze zburzeniem Musasiru kult Chaldiego w Urartu zaczął słabnąć. Zgodnie ze źródłami asyryjskimi Rusa I zmarł śmiercią naturalną niedługo po porażce w wojnie z Sargonem II. Jednak późniejsza literatura podaje, że popełnił samobójstwo.

</doc>
<doc id="1539988" url="https://pl.wikipedia.org/wiki?curid=1539988" title="Taina Kolkkala">
Taina Kolkkala

Taina Kolkkala (dawniej Taina Uppa, ur. 24 października 1976 w Pori) – fińska lekkoatletka specjalizująca się w rzucie oszczepem.
Mistrzyni świata juniorów z Lizbony (1994). Trzykrotna uczestniczka igrzysk olimpijskich - Atlanta 1996, Sydney 2000 i Ateny 2004 (bez większych sukcesów). Uczestniczka finałów mistrzostw świata w 1999, 2001 i 2003 oraz mistrzostw Europy w 1994 i 2002. Rekord życiowy: 64,06 (23 lipca 2000, Pihtipudas). Kolkkala jest rekordzistką Finlandii w rzucie oszczepem w hali – 61,29 (1999).

</doc>
<doc id="1539990" url="https://pl.wikipedia.org/wiki?curid=1539990" title="Taina Uppa">
Taina Uppa



</doc>
<doc id="1539992" url="https://pl.wikipedia.org/wiki?curid=1539992" title="Czesław Browiński">
Czesław Browiński

Czesław Browiński (ur. 1 grudnia 1911 we Lwowie, zm. 6 listopada 1972 w Olsztynie) – polski działacz komunistyczny, prawnik, prezydent Olsztyna w latach 1949-1950.
Ukończył studia na Wydziale Prawa Uniwersytetu Jana Kazimierza. Od 1946 do 1948 był wicestarostą powiatu giżyckiego. Urząd prezydenta Olsztyna objął 30 marca 1949 roku. Za jego kadencji zakończono odbudowę Starego Ratusza. Podjęto też społeczną akcję odgruzowywania miasta oraz powołano Towarzystwo Przyjaźni Polsko-Radzieckiej. W mieście pojawiło się także kino "Odrodzenie", hotel "Robotnik" i Urząd Wojewódzki. Za rządów Browińskiego utworzono też Wyższą Szkołę Rolniczą. 5 czerwca 1950 roku wraz ze zniesieniem urzędu prezydenta Olsztyna Browiński zakończył swoją kadencję na tym stanowisku.
Spoczywa na cmentarzu komunalnym w Olsztynie (kw. 21 rząd 1b rząd 5/6).

</doc>
<doc id="1539996" url="https://pl.wikipedia.org/wiki?curid=1539996" title="Joaquín Larrivey">
Joaquín Larrivey

Joaquín Larrivey (ur. 20 sierpnia 1984 w Buenos Aires) – argentyński piłkarz, grający na pozycji napastnika.

</doc>
<doc id="1539998" url="https://pl.wikipedia.org/wiki?curid=1539998" title="Marek Niesiołowski">
Marek Niesiołowski

Marek Wacław Myszkiewicz-Niesiołowski (ur. 2 listopada 1945 w Łodzi) – polski inżynier i nauczyciel, działacz opozycji w PRL.
Życiorys.
W 1973 ukończył studia na Wydziale Mechanicznym Politechniki Łódzkiej.
W marcu 1968 był uczestnik wieców studenckich oraz strajku na uczelni. Od 1969 działacz podziemnej organizacji Ruch. Uczestniczył w przygotowaniach do podpalenia Muzeum Lenina w Poroninie. W czerwcu 1970 został zatrzymany i tymczasowo aresztowany. 8 sierpnia 1971 skazany wyrokiem Sądu Powiatowego dla Łodzi-Śródmieścia na karę trzech i pół roku pozbawienia wolności. Warunkowe zwolnienie uzyskał latem 1972. Od 1973 do 1979 był pracownikiem Fabryki Kotłów i Radiatorów Fakora. Od 1977 do 1980 działał w Ruchu Obrony Praw Człowieka i Obywatela. W latach 1979–1984 pracował w Łódzkich Zakładach Prototypów Maszyn i Urządzeń Przemysłu Lekkiego „Protomet”.
Od września 1980 członek Niezależnego Samorządnego Związku Zawodowego „Solidarność”. Był delegatem na I WZD Regionu Ziemia Łódzka związku. W 1981 wstąpił do Ruchu Niepodległościowego założonego przez Andrzeja Czumę. Po wprowadzeniu stanu wojennego został internowany, przebywał w ośrodkach w Sieradzu, Łowiczu i Kwidzynie, zwolniono go 21 września 1982. W latach 1982–1988 współpracował z podziemnymi strukturami „Solidarności” na Uniwersytecie Łódzkim. Od 1986 pracował jako nauczyciel w łódzkich szkołach zawodowych.
W 2012 został członkiem rady nadzorczej Grupowej Oczyszczalni Ścieków w Łodzi.
Życie prywatne.
Syn Janusza Myszkiewicza-Niesiołowskiego, uczestnika wojny polsko-bolszewickiej oraz kampanii wrześniowej, w okresie okupacji żołnierza AK. Jego matką była Halina z domu Łabędzka. Brat Stefana Niesiołowskiego.

</doc>
<doc id="1540000" url="https://pl.wikipedia.org/wiki?curid=1540000" title="Parafia Świętych Cyryla i Metodego w Białej Podlaskiej">
Parafia Świętych Cyryla i Metodego w Białej Podlaskiej

Parafia Świętych Cyryla i Metodego – parafia prawosławna w Białej Podlaskiej, w dekanacie Biała Podlaska diecezji lubelsko-chełmskiej.
Na terenie parafii funkcjonuje 1 cerkiew:
Historia.
Parafia powstała w 1582. W tym samym roku zbudowano pierwszą cerkiew, która spłonęła w 1646.
W okresie międzywojennym parafia korzystała z cerkwi cmentarnej, rozebranej w 1938. W tym samym miejscu stanęła w 1956 kolejna świątynia, którą sprowadzono z Cycowa. Cerkiew tę w 1993 przewieziono do Dobratycz koło Terespola, gdzie służy miejscowej parafii.
Obecna cerkiew parafialna została wzniesiona w latach 1985–1989, konsekrowana 24 września 1989. Od października 2007 przy cerkwi działa Podlaskie Centrum Kultury Prawosławnej.
W latach 2013–2014 przeprowadzono gruntowny remont cerkwi; jej ponownego poświęcenia dokonał 21 września 2014 arcybiskup lubelski i chełmski Abel.
Parafia zarządza czynnymi cmentarzami w Białej Podlaskiej i w Sycynie oraz nieczynną nekropolią w Wólce Plebańskiej.
W życiu liturgicznym uczestniczy ok. 120 osób, lecz parafia liczy 550 wiernych.
Zasięg parafii.
Do parafii należą wierni z Białej Podlaskiej i Sycyny.

</doc>
<doc id="1540004" url="https://pl.wikipedia.org/wiki?curid=1540004" title="Antoni Cebulski">
Antoni Cebulski

Antoni Feliks Cebulski (ur. 2 stycznia 1895 w Wielkich Drogach, zm. 5 sierpnia 1964 w Krakowie) – podpułkownik piechoty Wojska Polskiego, kawaler Orderu Virtuti Militari.
Życiorys.
Z wojskiem był związany od sierpnia 1914, gdy po ukończeniu nauki w wadowickim gimnazjum, wstąpił do tworzących się Legionów Polskich, otrzymując wówczas przydział do 2 pułku piechoty. Służąc w tej jednostce do 1918, awansował na stopień podporucznika. Przeniesiony do II Korpusu Polskiego na Wschodzie, dowodził kompanią 14 pułku strzelców polskich i wziął udział w bitwie pod Kaniowem&lt;ref name="DzPers1921/42"&gt;„Na wniosek gen. br. Hallera Józefa za męstwo i odwagę wykazane w bitwie Kaniowskiej w składzie b. II Korpusu Wschodniego w dniu 11.5.18 r.”, Rozkaz Ministra Spraw Wojskowych L. 2098 z 1921 r. (Dziennik Personalny z 1921 r. Nr 42, s. 1673)&lt;/ref&gt;. Następnie oddelegowany do działającej na terenie Ukrainy, Polskiej Organizacji Wojskowej, gdzie prowadził swoją działalność do grudnia 1918.
Od stycznia 1919 do 1924, służył w stopniu kapitana w 2 pułku piechoty Legionów i 19 pułku piechoty. W tym czasie awansował do stopnia majora. Pomiędzy grudniem 1924 a czerwcem 1925 służył w sztabie 5 Dywizji Piechoty. Z kolei od czerwca 1925 był ponownie w 19 pp na stanowisku kwatermistrza. 28 stycznia 1931 otrzymał przeniesienie do Korpusu Ochrony Pogranicza na stanowisko dowódcy baonu KOP „Kleck”. W kwietniu 1934 został przeniesiony do 2 pp Leg. w Sandomierzu na stanowisko dowódcy I batalionu detaszowanego w Staszowie. Do marca 1939 pełnił służbę na stanowisku zastępcy dowódcy 2 pp Leg.
W marcu 1939 objął dowództwo 8 pułku piechoty Legionów w Lublinie. W czasie kampanii wrześniowej wraz ze swoim oddziałem wziął udział w bitwie pod Iłżą oraz w walkach na Zamojszczyźnie.
Po klęsce wrześniowej, dokonał udanej ucieczki z niemieckiego transportu i ukrywał się w podlubelskich wsiach. W tym czasie podjął próbę współorganizowania struktur konspiracyjnych na terenie Lubelszczyzny. W lutym 1940, został aresztowany i osadzony w Oflagu VI B Dössel-Warburg, gdzie przebywał do końca wojny.
Po zakończeniu wojny powrócił do kraju. W powojennych realiach podejmował się rozmaitych zajęć, na ogół urzędniczych jako księgowy. Ostatnim jego miejscem zatrudnienia na tym stanowisku było Wydawnictwo Literackie w Krakowie. Tam zmarł pozostawiając po sobie córkę Zofię, oraz syna Władysława. Został pochowany na Cmentarzu Salwatorskim w Krakowie (sektor SC11-4-10).

</doc>
<doc id="1540005" url="https://pl.wikipedia.org/wiki?curid=1540005" title="Odra 1304">
Odra 1304

Odra 1304 – tranzystorowy komputer drugiej generacji skonstruowany w latach około 1968–1969 w Zakładach Elektronicznych Elwro we Wrocławiu; w roku 1970 wyprodukowano pierwszych 8 egzemplarzy, a potem do 1973 w kolejnych latach: 25, 37 i 20 sztuk, łącznie 90 egzemplarzy.
Maszyna zgodna logicznie i programowo z ICL 1904, wyposażana w system operacyjny EXEC z nakładką GEORGE 2 albo GEORGE 3 i narzędzia firmy ICL do tworzenia aplikacji. Podczas publicznej prezentacji w 1970 okazała się szybsza niż ICL 1904. Była także o prawie połowę mniejsza niż ICL 1904 oraz zużywała mniej energii elektrycznej i wydzielała mniej ciepła.
Odra 1304 w muzeach.
Od 2018 w Muzeum Historii Komputerów i Informatyki w Katowicach, w trakcie renowacji.

</doc>
<doc id="1540006" url="https://pl.wikipedia.org/wiki?curid=1540006" title="Michał Białkowicz">
Michał Białkowicz

Michał Białkowicz (jid. מיכאל ביאַלקאָוויטש; ur. 24 października 1919, zm. 8 lutego 1990 w Warszawie) – polski aktor i działacz kultury żydowskiego pochodzenia, w latach 1945–1990 pracownik Teatru Żydowskiego w Łodzi i następnie Teatru Żydowskiego w Warszawie. W latach 1983–1987 aktor tego teatru.
Syn aktorów teatru żydowskiego, Izraela (1890–1959) i Chany (1884–1962) Białkowiczów. Pochowany obok żony Genowefy (1918–2007) na cmentarzu żydowskim przy ulicy Okopowej w Warszawie.

</doc>
<doc id="1540009" url="https://pl.wikipedia.org/wiki?curid=1540009" title="Jarmila Klimešová">
Jarmila Klimešová

Jarmila Klimešová (ur. 9 lutego 1981 w Šumperku) – czeska lekkoatletka specjalizująca się w rzucie oszczepem.
Mistrzyni świata juniorów z 2000 roku. W roku 2003 zdobyła złoty krążek młodzieżowych mistrzostw Europy. Uczestniczka mistrzostw świata w 2003 roku, mistrzostw Europy w 2006 oraz mistrzostw Europy w 2010. Trzy razy – bez sukcesów – startowała w igrzyskach olimpijskich – Ateny 2004, Pekin 2008 i Londyn 2012. Uczestniczka mistrzostw Europy w Amsterdamie (2016), w których odpadła po eliminacjach konkursu oszczepniczek. Rekord życiowy: 62,60 (24 czerwca 2006, Praga)

</doc>
<doc id="1540010" url="https://pl.wikipedia.org/wiki?curid=1540010" title="Patrick Pothuizen">
Patrick Pothuizen

Patrick Pothuizen (ur. 15 maja 1972 w Culemborg) – holenderski piłkarz, występujący na pozycji obrońcy. Obecnie reprezentuje barwy klubu De Treffers.

</doc>
<doc id="1540014" url="https://pl.wikipedia.org/wiki?curid=1540014" title="Franciszek Górczak">
Franciszek Górczak

Franciszek Górczak (ur. 17 stycznia 1875 w Buku, zm. 10 października 1939 tamże) - polski polityk, działacz społeczny i cechowy, poseł na Sejm III kadencji, poseł na Sejm II i III kadencji w II RP z ramienia Związku Ludowo-Narodowego oraz Stronnictwa Narodowego. Uczestnik powstania wielkopolskiego.
Życiorys.
Po ukończeniu szkoły powszechnej, wyuczył się zawodu szewca. Praktykował w Berlinie i Frankfurcie. W 1905 wrócił do rodzinnego Buku i prowadził warsztat szewski oraz sklep z przyborami obuwniczymi. Działał w miejscowym Towarzystwie Gimnastycznym „Sokół”, Bractwie Kurkowym i Towarzystwie Przemysłowców. W 1906 został przez władze pruskie skazany na 3 miesiące więzienia za popieranie strajku szkolnego w Buku. W 1914 powołany do armii pruskiej, brał udział w I wojnie światowej. W listopadzie 1918 wrócił do domu i wszedł w skład Rady Ludowej w Buku. Ochotniczo wstąpił do kompanii bukowskiej por. Witolda Wegnera i w stopniu sierżanta walczył na froncie zachodnim m.in. pod Zbąszyniem. W 1919 był współzałożycielem Stronnictwa Mieszczańskiego w Buku, później został jego prezesem i sekretarzem. Od 1921 był członkiem Związku Ludowo-Narodowego. Został wybrany do Rady Miejskiej w Buku i sejmiku powiatowego w Nowym Tomyślu. W 1928 doprowadził do rozbicia Zarządu Związku Towarzystw Przemysłowych i Rzemieślniczych w Wielkopolsce i stanął na czele jego proendeckiego zarządu (1928-1934). W 1930 został posłem II kadencji w miejsce Leona Plucińskiego, który zrezygnował z mandatu. W tym samym roku stanął przed sądem za obrazę rządów sanacyjnych, lecz został uniewinniony. W następnych wyborach do sejmu III kadencji został wybrany posłem na Sejm z listy nr 4, okręg wyborczy 34 (Poznań-miasto). Był aktywnym działaczem Stronnictwa Narodowego, zasiadał we władzach wojewódzkich w latach 1930-1935, powiatowych i miejskich w Buku (tu pełnił funkcję wiceprezesa). Był też członkiem Obozu Wielkiej Polski. 
We wrześniu 1939 przebywał w okolicach Puszczy Kampinoskiej. Do Buku wrócił 7 października i natychmiast został przez okupantów aresztowany. Rozstrzelany przez Niemców razem z Teofilem Matyasikiem w dniu 10 października 1939 na terenie strzelnicy „Sokoła” w Buku. Początkowo pochowany na cmentarzu św. Rocha w Buku, w 1945 ekshumowany i przeniesiony do wspólnej mogiły na cmentarzu św. Krzyża w Buku.
Rodzina.
Był synem szewca Marcina i Seweryny z Chludzińskich. Ożenił się w 1907 roku z Jadwigą ze Śliwińskich, z którą miał synów: Tadeusza (ur. 1907) i Bartłomieja (ur. 1910) oraz córki: Wiktorię (ur. 1911), Katarzynę (ur. 1914), Helenę (ur. 1914) i Dorotę (ur. 1923).

</doc>
<doc id="1540020" url="https://pl.wikipedia.org/wiki?curid=1540020" title="Piotr Rakoski">
Piotr Rakoski

Piotr Rakoski (ur. 26 września 1991 w Warszawie) – polski maszer.
Członek Kadry Narodowej PZSPZ. Przygodę ze sportem zaprzęgowym rozpoczął w 2003 roku.

</doc>
<doc id="1540022" url="https://pl.wikipedia.org/wiki?curid=1540022" title="Max Hofmeier">
Max Hofmeier

Max Friedrich Adolph Hofmeier (ur. 28 stycznia 1854 w Zudar na Rugii, zm. 3 kwietnia 1927 w Unter-Grainau) – niemiecki lekarz ginekolog. Studiował medycynę w Greifswaldzie, Würzburgu i Fryburgu Bryzgowijskim u Hegara, Pernicego i Schroedera. W 1876 roku otrzymał tytuł doktora medycyny, od 1877 roku był asystentem w Greifswaldzie, potem w klinice położniczej w Berlinie, od 1882 roku jako "Sekundararzt".

</doc>
<doc id="1540027" url="https://pl.wikipedia.org/wiki?curid=1540027" title="Krośnieńskie Huty Szkła „Krosno”">
Krośnieńskie Huty Szkła „Krosno”

Krośnieńskie Huty Szkła „Krosno” – polska huta szkła, producent szkła gospodarczego, jeden z liderów rynku światowego w branży; w latach 1991–2009 notowana na Giełdzie Papierów Wartościowych w Warszawie, w 2016 przejęta przez południowoafrykański fundusz inwestycyjny Coast2Coast.
KHS Krosno S.A. została założona w 1923 roku w Krośnie, w południowo-wschodniej części Polski i zajmuje się produkcją sodowego szkła gospodarczego. Firma zatrudnia blisko 2,2 tys. pracowników. Wizytówką Krosna S.A. jest szkło formowane tradycyjną metodą ręczną. Znaczącą pozycję w ofercie handlowej firmy stanowi również szkło stołowe formowane mechanicznie.
Ponad 90% produkcji ręcznej oraz około 60% produkcji mechanicznej jest eksportowane do 60 krajów na świecie. Produkty wytwarzane przez Krosno S.A. trafiają m.in. do Stanów Zjednoczonych (największy rynek eksportowy), Wielkiej Brytanii (2. miejsce w sprzedaży eksportowej), Japonii, Australii, Szwecji, Niemiec itd. Szkło z Krosna S.A. łączy w sobie oryginalne wzornictwo, kunszt wykonania i najnowsze osiągnięcia technologiczne. Wysoka jakość wyrobów i nieskazitelna bezbarwność masy szklanej osiągana jest dzięki wypracowanej przez lata metodzie produkcji oraz recepturze używanych składników. Krośnieńskie szkło często nazywane jest „bezołowiowym kryształem”, co znakomicie charakteryzuje perfekcyjną przejrzystość produktów firmy. Klientom, poza szkłem bezbarwnym, oferowana jest paleta szkła w kilkudziesięciu kolorach.
KHS Krosno S.A. mają własny ośrodek wzornictwa, w którym powstają autorskie kolekcje wyznaczające kierunki wzornictwa przemysłowego. Wzory tworzone przez Krosno S.A. od wielu lat decydują o trendach we wzornictwie szkła gospodarczego i artystycznego. Firma współpracuje z kształcącą projektantów szkła użytkowego Akademią Sztuk Pięknych we Wrocławiu. Wraz z "Hutą Szkła w Jaśle Sp. z o.o." spółka tworzy "Grupę Kapitałową „Krosno”". Huta Szkła w Jaśle specjalizuje się w produkcji szkła prasowanego technicznego i gospodarczego, jak również płaskiego barwionego w masie, wykonywanego ręczną metodą formowania Huty Szkła Krosno S.A. posiadają również zakład produkcyjny w Tarnowie, który produkuje szkło gospodarcze mechanicznie i ręcznie formowane.
Historia.
Historia firmy sięga 1923 roku, kiedy przystąpiono do budowy pierwszej huty. Produkcję uruchomiono w 1924 r., a właścicielem huty była spółka akcyjna „Polskie Huty Szkła” z Krakowa. Po odbudowaniu poważnie zniszczonego zakładu w latach powojennych przedsiębiorstwo rozrastało się dynamicznie. Do pierwszej fabryki dołączono Hutę Szkła Technicznego „Polanka”, a następnie zakład produkcyjny Krosno II. W styczniu 1958 decyzją rządową powołano przedsiębiorstwo państwowe pod nazwą Krośnieńskie Huty Szkła. W latach sześćdziesiątych w skład hut została włączona Huta Szkła „Jasło” i rozbudowano kombinat tworząc zakład Krosno III. Najmłodszym członkiem tego kombinatu jest Zakład Włókna Szklanego, oddany do użytku w 1971 r., obecnie spółka córka KROSGLASS SA. Lata osiemdziesiąte były ostatnim dziesięcioleciem funkcjonowania Krośnieńskich Hut Szkła w ramach gospodarki centralnie zarządzanej i pod prymatem państwa. Przedsiębiorstwo zatrudniało ponad 7000 osób, natomiast działalność produkcyjna skupiała się w sześciu zakładach, a od połowy lat 80. w siedmiu. W ówczesnej branży szklarskiej KHS były największym polskim producentem, charakteryzującym się różnorodnością produkcji. KHS odróżniała się od pozostałych przedsiębiorstw tej branży tym, że znaczna część produkcji trafiała na eksport – głównie do USA i Europy Zachodniej. Na rynkach zagranicznych KHS sprzedawały w dużej części swoje wyroby pod własną nazwą, co było rzadką praktyką wśród rodzimych producentów. Eksport obejmował 30 krajów na pięciu kontynentach, w tym do Australii i Japonii. Niestety inflacja spowodowana ucieczką od złotego i kryzys lat osiemdziesiątych odcisnęły swoje piętno na kondycji firmy i załamały produkcję. Poprawa efektywności nastąpiła jednak szybciej niż w innych polskich przedsiębiorstwach, ukazująca się certyfikatów bezpieczeństwa innymi w roku 1988 rekordową wielkością produkcji. Kontynuowano inwestycje w rozwijanie oferty hut m.in. oddano do użytku Ośrodek Wypoczynkowy w Nozdrzu, Centralną Kompresownię i Zakład Zaplecza Technicznego. W tym czasie Huty zdobyły pierwsze miejsce w konkursie "„Made in Poland”".
W październiku 1990 roku ówczesny minister przekształceń własnościowych, Waldemar Kuczyński, podpisał akt prawny tworzący spółkę akcyjną. Od tego momentu zmieniono nazwę i powstały Krośnieńskie Huty Szkła Krosno S.A. Zaczęła się sprzedaż 1. emisji akcji Krosna, a pół roku później akcje znalazły się na GPW w Warszawie jako jednej z pierwszych 5 spółek. Dopiero w 1993 r. firma wyszła z trudnej sytuacji poprywatyzacyjnej. Proces prywatyzacji nie przyniósł firmie żadnego zastrzyku kapitałowego, gdyż pieniądze ze sprzedaży akcji trafiły do kasy państwa. Wchodząc na giełdę, firma zyskała stałą i bezpłatną reklamę, jakiej nie miała żadna huta szkła w kraju. Według wyników badań w tamtym czasie większość ankietowanych kojarzyło Krosno właśnie z giełdą. Ponadto badani wiedzieli, co spółka produkuje. Giełda poprawiła również postrzeganie Krosna przez odbiorców zachodnich. KHS Krosno S.A. uzyskały też możliwość dostępu do kapitału w postaci kredytów zagranicznych i krajowych. Jednak dokonano wyłącznie formalnej prywatyzacji przez Skarb Państwa bez wcześniejszego przygotowania, tj. bez oddłużenia oraz restrukturyzacji produkcji i zatrudnienia. Ponadto dokładna analiza ówczesnej sytuacji wykazuje takie mankamenty, jak brak w początkowej fazie prywatyzacji inwestora strategicznego, który wniósłby gotowy kapitał i nowe technologie. Wszystkie te czynniki przyczyniły się do znacznego pogorszenia sytuacji spółki w początkowych latach jej funkcjonowania. Recesja w gospodarce i malejący gwałtownie popyt wymusił redukcję produkcji i zatrudnienia. W 1996 r. Analitycy CS First Boston oceniali Krosno S.A. jako stosunkowo tanią firmę w relacji do swoich zysków, które stale rosły.
W 2001 roku powstała "Grupa Kapitałowa Krosno". W kolejnych latach uruchomiono "Regionalne Centra Dystrybucji Szkła i Ceramiki", zajmujące się sprzedażą i dystrybucją wyrobów oraz 6 salonów firmowych – "Galerie Krosno" zlokalizowane w najbardziej prestiżowych centrach handlowych największych polskich miast: Warszawa (Złote Tarasy i Arkadia), Poznań (Stary Browar), Łódź (Manufaktura), Kraków (Galeria Kazimierz) i Wrocław (Arkady). W 2007 roku "Galerie Krosno" otrzymały tytuł "„Modne Miejsce”" w kategorii Sklepy, co jest potwierdzeniem wyjątkowości tych miejsc, jak i tego, że klienci oczekują miejsca, w którym mogą kupić wysokiej jakości szkło, porcelanę, sztućce, obrusy i inne dodatki potrzebne do dekoracji stołu.
27 marca 2009 r. Sąd Rejonowy w Krośnie ogłosił upadłość Krośnieńskich Hut Szkła „Krosno” Spółka Akcyjna.
Syndykiem jest Marek Leszczak.
Dyrektorem Generalnym jest Dariusz Gawroński.
W postępowaniu upadłościowym Syndyk kontynuował działalność produkcyjną, przygotowując majątek do sprzedaży.
Spółka była notowana na giełdzie do 30 października 2009 r.
28 lipca 2016 sąd gospodarczy w Krośnie zatwierdził wybór oferty na sprzedaż Krośnieńskich Hut Szkła "Krosno" dokonany przez syndyka masy upadłości. Za ponad 121 mln zł "Krosno" kupiła spółka Krosno Glass południowoafrykańskiego funduszu inwestycyjnego Coast2Coast.

</doc>
<doc id="1540030" url="https://pl.wikipedia.org/wiki?curid=1540030" title="Lista postaci serialu Skazany na śmierć">
Lista postaci serialu Skazany na śmierć

Tutaj znajduje się lista bohaterów amerykańskiego serialu "Skazany na śmierć".

</doc>
<doc id="1540032" url="https://pl.wikipedia.org/wiki?curid=1540032" title="Parafia Świętej Trójcy w Siedlcach">
Parafia Świętej Trójcy w Siedlcach

Parafia Świętej Trójcy – parafia prawosławna w Siedlcach, w dekanacie Biała Podlaska diecezji lubelsko-chełmskiej.
Na terenie parafii funkcjonuje jedna cerkiew:
Historia.
Chociaż dzieje prawosławia w Siedlcach sięgają XIV wieku (w owym czasie istniała tam wspólnota należąca do parafii w Drohiczynie), to pierwszą cerkiew otwarto dopiero w 1837. Była to prowizoryczna świątynia (pod wezwaniem św. Spirydona) mieszcząca się w budynku szpitala wojskowego i służyła głównie żołnierzom; dopiero ok. 1857 przekazano ją na potrzeby ludności cywilnej. Po upadku powstania styczniowego, kiedy liczba prawosławnych w Siedlcach wzrosła do kilkuset, władze carskie postanowiły wznieść wolnostojącą cerkiew, mogącą pomieścić 700 osób. Świątynię – pod wezwaniem Świętego Ducha – zbudowano w latach 1868–1870. Była to okazała, pięciokopułowa budowla, z bardzo bogatym wyposażeniem wnętrza. Obok cerkwi wzniesiono dzwonnicę z 11 dzwonami. W 1900 w mieście zbudowano drugą wolnostojącą cerkiew, przy obecnej ulicy Trzeciego Maja.
Po odzyskaniu przez Polskę niepodległości społeczność prawosławna w Siedlcach utraciła obydwie świątynie. Cerkiew Świętego Ducha zaadaptowano – po przebudowie – na rzymskokatolicki kościół garnizonowy, natomiast w drugiej urządzono liceum pedagogiczne. Wierni (w owym czasie ok. 200 osób) urządzili cerkiew domową u zbiegu ulic Jana Kilińskiego i Trzeciego Maja. W ostatnich latach przed wybuchem II wojny światowej proboszczem parafii siedleckiej został prawosławny kapelan wojskowy ks. Maksym Sandowicz (syn św. Maksyma Gorlickiego), który w czasie okupacji hitlerowskiej udzielał schronienia wielu osobom poszukiwanym przez Niemców. Cerkiew domowa uległa spaleniu w czasie działań wojennych w 1944.
Przygotowania do budowy nowej świątyni rozpoczęto w 1981, jednak mimo zgody władz miejskich czterokrotnie zmieniano lokalizację. Spowodowane to było nieprzychylnym stosunkiem części duchowieństwa rzymskokatolickiego do budowy cerkwi prawosławnej na terenie miasta. Ostatecznie budowę rozpoczęto w 1984, która trwała 6 lat. Świątynia – pod wezwaniem Świętej Trójcy – została konsekrowana 10 czerwca 1990.
Wiosną 2013 pozłocono kopułę cerkwi. W tym samym roku (prace trwały od wiosny do jesieni) wzniesiono wolnostojącą dzwonnicę, na której zawieszono 3 dzwony, poświęcone 13 października przez ordynariusza diecezji, arcybiskupa Abla. Tego samego dnia w cerkwi umieszczono – wykonaną na Ukrainie – kopię Częstochowskiej Ikony Matki Bożej. Lokalne święto ku czci ikony ustalono na 2. niedzielę października.
Parafia prawosławna w Siedlcach liczyła w 2014 r. około 60 rodzin (ok. 200 osób) i była pod względem liczebności drugą po Kościele rzymskokatolickim grupą wyznaniową w mieście.
Od lutego 2016 duchowieństwo z Siedlec opiekowało się prawosławną wspólnotą w Mińsku Mazowieckim. Święte Liturgie w tym mieście odbywały się w każdą niedzielę w mariawickim kościele Narodzenia Najświętszej Maryi Panny, przy ulicy Romualda Traugutta 17. 22 stycznia 2018 r. dekretem arcybiskupa lubelskiego i chełmskiego Abla, w Mińsku Mazowieckim została erygowana samodzielna parafia (pod wezwaniem św. Spirydona Cudotwórcy).
11 października 2020 r. nastąpiło – po zakończonym remoncie – ponowne poświęcenie siedleckiej cerkwi.

</doc>
<doc id="1540033" url="https://pl.wikipedia.org/wiki?curid=1540033" title="Kazimierz Wróblewski (lekarz)">
Kazimierz Wróblewski (lekarz)

Kazimierz Wróblewski (ur. 4 stycznia 1858 w Bogdanowie, zm. 11 sierpnia 1934 w Poznaniu) – polski lekarz i działacz społeczny, podpułkownik Wojska Polskiego.
Życiorys.
Urodził się w rodzinie właściciela folwarku Nikodema i jego żony Bronisławy z domu Wyszomirska. Od 1867 uczęszczał do gimnazjum w Wągrowcu, świadectwo dojrzałości otrzymał w 1879 w Rogoźnie. Medycynę studiował w Greifswaldzie (Gryfia), doktorat uzyskał w 1885 r. W następnym roku podjął pracę jako lekarz w Buku. Podjął się tam pracy społecznej; zreorganizował istniejące już Towarzystwo Przemysłowców „Harmonia” i założył TG „Sokół”. W skład Rady Miejskiej Buku wszedł w 1890, a trzy lata później został członkiem Magistratu. Funkcję tę sprawował aż do 1919. Od 1902 był kierownikiem Banku Ludowego w Buku. Za szczególne zasługi dla rozwoju miasta nadano mu tytuł Honorowego Obywatela Buku. Stanął na czele tamtejszej Rady Ludowej, a w styczniu 1919, w wieku 60 lat poszedł na front powstańczy i przystąpił do organizowania szpitali wojskowych. Po zakończeniu powstania pracował w szpitalu w Poznaniu, później prowadził prywatną praktykę. W 50. rocznicę pracy zawodowej, w 1934 otrzymał honorowy doktorat Uniwersytetu Poznańskiego.
Zmarł w Poznaniu, pochowany został w grobowcu rodzinnym na cmentarzu w Buku. W 1985 r. ul Nowomiejską w Buku przemianowano na ul. dr. Wróblewskiego, a w Zbiorczej Szkole Podstawowej powstała Izba Pamięci, poświęcona lekarzowi patriocie. Był żonaty z Henryką z Pfitznerów, z którą miał dzieci: Zofię (ur. 1889), Jana Tadeusza (ur. 1898) i Annę zam. Marszałek (ur. 1909).

</doc>
<doc id="1540034" url="https://pl.wikipedia.org/wiki?curid=1540034" title="Program Promocji Jakości">
Program Promocji Jakości

Program Promocji Jakości (PPJ) jest kontynuacją inicjatywy zapoczątkowanej przez Polską Nagrodę Jakości. Został uruchomiony w 1992 roku przez Ministerstwo Przemysłu i Handlu. Podstawą do przeprowadzenia w ramach programu intensywnych działań informacyjnych, szkoleniowych i promocyjnych ukierunkowanych głównie na normy serii ISO 9000 była konieczność dostosowania polskiej gospodarki do realiów rynków zagranicznych. Za priorytet programu przyjęto upowszechnianie w organizacjach podejścia systemowego do jakości, zgodnego ze standardami międzynarodowymi, a także promowanie akredytacji i certyfikacji, czyli tworzenie w polskim biznesie kultury jakości. Włączenie przez Unię Europejską normy ISO 9000 do działań mających na celu eliminowanie barier w swobodnym przepływie towarów stało się dodatkowym bodźcem do intensyfikacji działań promocyjnych i zaowocowało rozszerzeniem programu i objęcie nim promocji standaryzacji w ramach dwóch innych gałęzi norm ISO, czyli norm z zakresu bezpieczeństwa pracy (ISO 18000) oraz wpływu na środowisko naturalne (ISO 14000). Program podobnie jak Polska Nagroda Jakości popularyzuje strategie zarządzania oparte na jakości, takie jak TQM oraz Model Doskonałości EFQM. 
Realizacja celów PPJ odbywa się poprzez upowszechnianie informacji o korzyściach wynikających z wdrożenia systemów zarządzania zgodnych z wymaganiami norm międzynarodowych oraz o systemach akredytacji i certyfikacji. Udostępniane są również informację ułatwiające projektowanie, wdrażanie i utrzymanie systemów zarządzania, a także ich certyfikację.

</doc>
<doc id="1540035" url="https://pl.wikipedia.org/wiki?curid=1540035" title="Tony Vairelles">
Tony Vairelles

Tony Vairelles (ur. 10 kwietnia 1973 w Nancy) – francuski piłkarz, grający na pozycji napastnika.

</doc>
<doc id="1540038" url="https://pl.wikipedia.org/wiki?curid=1540038" title="Lego Castle">
Lego Castle

Lego Castle − serie klocków produkowane przez Lego przedstawiająca rycerzy i zamki oraz związane tematyką średniowiecza lub fantasy. Pierwszy raz nazwa ta została użyta w związku z zestawami klocków z roku 1978. Seria dostępna była z przerwami w latach 1978 – 2014. Lego Castle obok Lego City (Town) i Lego Space jest liczony jako jedna z trzech "klasycznych serii" Lego.
Opis.
Temat serii był jednym z najbardziej ekspansywnych i najstarszych tematów w historii Lego, zawierał ponad 280 pojedynczych zestawów. Zestawy te wprowadzały też m.in. klasyczne minifigurki Lego, które miały dwoje oczu i uśmiech.
Edycje i zestawy.
Edycje tematu "Lego Castle":
W tym okresie wydano w sumie 281 numerowane zestawy.
Linia produktów Lego Castle zawierała kilka tematów:
Castle (2007 – 2009).
Popularnie znana pod określeniem Castle Fantasy Era. Seria poświęcona walce dobra ze złem, w świecie średniowiecznego fantasy.
Ludzie.
Są rasą dobrze uzbrojoną i prawdopodobnie panującą. Symbolem tej frakcji jest korona na niebieskim tle. Ich heroiczna walka ze złem stanowi główną oś fabularną serii Lego Castle. Ich głównym przywódcą jest król, a główną ich siłę stanowi piechota.
Posiadają zarówno maszyny oblężnicze w postaci katapult i balisty, jak i konie, których dosiadają. Oswoili również jeden z gatunków smoków – smoki zielone. W walce stosują następujące uzbrojenie:
Szkielety.
Włada nimi zły czarnoksiężnik, za sprawą którego powróciły do świata żywych. Symbolem tej frakcji jest czaszka na czerwonym tle. Poruszają się głównie na nieumarłych koniach, które zaprzęgają do powozów. Ich główną siłę stanowią smoki które w dużej liczbie służą czarnoksiężnikowi. W walce stosują następujące rodzaje uzbrojenia:
Krasnoludy.
Są rasą sprzymierzoną z ludźmi. Symbolem tej frakcji jest hełm ze skrzydłami na niebieskim tle. Są świetnymi kowalami, inżynierami i górnikami, są niskiego wzrostu, mają długie brody, a ich głównym celem jest zdobywanie bogactwa. Do walki włączyły się w celu obrony swoich kopalni przed armią orków.
Używają następujących rodzajów uzbrojenia:
Orkowie.
Są rasą dziką, prymitywną i nieokrzesaną. Zamieszkują tereny gór gdzie wznoszą swoje kamienne fortece. Dowodzi nimi jednooki król. Choć główną siłą orków jest przemoc fizyczna orkowe kobiety parają się magią i odnoszą w niej całkiem pokaźne efekty. Rasa podporządkowała sobie wielkie trole i buduje liczne maszyny oblężnicze, oraz potężne statki bojowe.
Wachlarz uzbrojenia jest dość skromny a w jego skład wchodzą:
Kingdoms (2010-2012).
Kingdoms to najnowsze oblicze serii Castle. Pierwsze zestawy oznaczone logiem Kindoms zostały wydane w Czerwcu 2010, jako kontynuacje serii Castle (2007-2009). Seria została pozbawiona wszelkich elementów fantastycznych obecnych w zestawach Castle – Fantasy Era, takich jak krasnoludy, wielkie smoki, trole, nekromanci czy ożywające szkielety i konie. Jedynym występującym tu elementem fantasy jest Czarodziej i jego miniaturowy smok. Duża część zestawów serii nawiązuje do klasycznego Castle z lat 80 ubiegłego wieku. Największy zestaw serii 7946 King’s Castle był wzorowany na 6080 King’s Castle z 1984 roku.
W Kingdoms głównym motywem jest walka pomiędzy Zakonami Rycerskimi Smoka i Lwa, występują jednak również motywy cywilne takie jak młyny, stodoły i kuźnie. Choć żadna z nacji nie jest oficjalnie uznana za złą, zauważyć można iż wszystkie zestawy prezentują agresję Rycerzy Smoka w stosunku do przedstawicieli Lwa.

</doc>
<doc id="1540039" url="https://pl.wikipedia.org/wiki?curid=1540039" title="Zębiełek zambijski">
Zębiełek zambijski

Zębiełek zambijski ("Crocidura ansellorum") – gatunek ssaka z rodziny ryjówkowatych (Soricidae). Jest gatunkiem endemicznym dla Zambii. Ssak ten znany jest tylko z 4 egzemplarzy (ostatni znaleziony został w 1990 r.). Zamieszkuje tropikalne, wilgotne lasy, wzdłuż brzegów górnej Zambezi. Głównym zagrożeniem dla tego gatunku jest ekspansja rolnicza i lokalny wyrąb drzew. Ponadto siedlisko tego ssaka jest regularnie niszczone przez pożary.

</doc>
<doc id="1540040" url="https://pl.wikipedia.org/wiki?curid=1540040" title="Prawo publiczne">
Prawo publiczne

Prawo publiczne (łac. "ius publicum") – jedna z dwóch podstawowych gałęzi prawa (obok prawa prywatnego), skupiająca normy prawne, których zadaniem jest ochrona interesu publicznego.
Prawo publiczne a prawo prywatne.
Podstawowym kryterium rozróżnienia prawa publicznego i prywatnego jest „korzyść” (łac. "utilitas"). Zadaniem norm prawa publicznego jest przynoszenie korzyści społeczeństwu jako całości. W przeciwieństwie do prawa prywatnego, chroni ono zatem interesy publiczne, a nie poszczególnych jednostek.
Ewolucja historyczna.
Prawo rzymskie.
Rozróżnienie prawa publicznego i prywatnego jest dorobkiem jurysprudencji rzymskiej. W źródłach literackich oba terminy odnotowali już w II i I wieku p.n.e. Terencjusz, Cyceron i Tytus Liwiusz chwalący Ustawę XII tablic jako „źródło całego prawa, publicznego i prywatnego”. Najprawdopodobniej pierwszego, na tyle pełnego rozróżnienia, że zachowało się ono do dziś, dokonał Ulpian Domitius. W Digestach Justyniana (D.1,1,6,1), zachowało się ono w takiej formie:
W prawie rzymskim "ius publicum" regulowało organizację i funkcjonowanie państwa, obejmując dzisiejsze gałęzie prawa, takie jak:
"Ius publicum" rozwijało się w starożytnym Rzymie zdecydowanie wolniej niż "ius privatum", co w efekcie poskutkowało utożsamianiem „prawa” z „prawem prywatnym” jedynie (tak np. u żyjącego w II wieku n.e. Gaiusa). Po upadku Imperium, rzymskie prawo publiczne zostało zupełnie zapomniane, także w czasach szerokiej recepcji prawa rzymskiego do zachodnioeuropejskich systemów prawnych, "ius publicum" nie odcisnęło niemal zupełnie śladu.
Współcześnie.
Współczesne postrzeganie prawa publicznego, właściwie nie zmieniło koncepcji rzymskiej. Jednakże coraz częściej podnoszone są głosy, iż państwo wkracza coraz głębiej w stosunki między obywatelami normując je i ograniczając (np. poprzez prawo pracy), co sprawia, że prawo publiczne „pochłania” już niemal lub zupełnie wszystkie elementy życia obywateli.
Cechy norm.
Podmioty.
Prawo publiczne charakteryzuje nierównouprawnienie stron stosunków prawnych. 
Na gruncie teorii państwa i prawa, można to tłumaczyć faktem, iż normy prawa publicznego chronić mają podmiot zbiorowy w postaci całego społeczeństwa. Społeczeństwo to musi zatem być reprezentowane przez swój organ (np. policję), gdyż niemożliwe byłoby każdorazowe podejmowanie jakiejkolwiek decyzji, na przykład w formie referendum. Natomiast, ze względu na wiodące obecnie koncepcje budowy państwa przez społeczeństwo, które zyskuje status suwerena (przede wszystkim koncepcja umowy społecznej), organ reprezentujący to suwerenne społeczeństwo, musi mieć do dyspozycji większe środki i uprawnienia, niż jednostka. Zatem w stosunku „obywatel – policja”, policja reprezentująca społeczeństwo (państwo) dysponować będzie na przykład środkami przymusu wobec obywatela (chociażby możliwością zatrzymania).
Charakter norm.
Normy prawa publicznego, to w zasadzie wyłącznie normy bezwzględnie obowiązujące (łac. l.p. "ius cogens"). Natomiast prawo prywatne w dużej mierze opiera się na zasadzie swobody umów, a więc zawiera normy względnie obowiązujące (łac. l.p. "ius dispositivum"), które pozwalają dwóm równouprawnionym stronom, kształtować dość swobodnie umowę, jaką chcą zawrzeć.

</doc>
<doc id="1540042" url="https://pl.wikipedia.org/wiki?curid=1540042" title="Boguszowice (gmina)">
Boguszowice (gmina)

Boguszowice – dawna gmina wiejska istniejąca w latach 1945–1954 w woj. śląskim, katowickim i stalinogrodzkim (dzisiejsze woj. śląskie). Siedzibą władz gminy były Boguszowice (obecnie dzielnica Rybnika).
Gmina zbiorowa Boguszowice powstała w grudniu 1945 w powiecie rybnickim w woj. śląskim ("śląsko-dąbrowskim"). Według stanu z 1 stycznia 1946 gmina składała się z 6 gromad: Boguszowice, Gotartowice, Folwarki, Kłokocin, Rowień (później "Rowień") i Rój. 6 lipca 1950 zmieniono nazwę woj. śląskiego na "katowickie", a 9 marca 1953 kolejno na "woj. stalinogrodzkie".
Według stanu z 1 lipca 1952 gmina składała się w dalszym ciągu z 6 gromad (bez zmian). Gmina została zniesiona 29 września 1954 wraz z reformą wprowadzającą gromady w miejsce gmin. Boguszowice uzyskały kolejno status gromady (5 października 1954), osiedla (13 listopada 1954) i miasta (18 lipca 1962); włączono do nich Kłokocin i Gotartowice. 27 maja 1975 miasto stało się częścią Rybnika.

</doc>
<doc id="1540043" url="https://pl.wikipedia.org/wiki?curid=1540043" title="Heinrich Philipp August Damerow">
Heinrich Philipp August Damerow

Heinrich Philipp August Damerow (ur. 28 grudnia 1798 Szczecinie, zm. 22 września 1866 w Nietleben) – niemiecki lekarz psychiatra. 
W 1822 roku otrzymał tytuł doktora medycyny, następnie przez pewien czas wykładał i został profesorem. W 1836 roku został dyrektorem szpitala psychiatrycznego w Halle. Był jednym z założycieli Allgemeine Zeitschrift für Psychiatrie.

</doc>
<doc id="1540046" url="https://pl.wikipedia.org/wiki?curid=1540046" title="Sebasta">
Sebasta



</doc>
<doc id="1540047" url="https://pl.wikipedia.org/wiki?curid=1540047" title="Certyfikacja Systemu Zarządzania Jakością">
Certyfikacja Systemu Zarządzania Jakością



</doc>
<doc id="1540049" url="https://pl.wikipedia.org/wiki?curid=1540049" title="Russell Brain">
Russell Brain

Walter Russell Brain, pierwszy Baron Brain (ur. 23 października 1895, zm. 29 grudnia 1966) – brytyjski neurolog, autor podręcznika "Brain's Diseases of the Nervous System" i wieloletni wydawca czasopisma medycznego zatytułowanego "Brain". Jest też upamiętniony w eponimicznej nazwie odruchu Braina.

</doc>
<doc id="1540054" url="https://pl.wikipedia.org/wiki?curid=1540054" title="Jerzy Dowgwiłłowicz">
Jerzy Dowgwiłłowicz

Jerzy Wacław Dowgwiłłowicz (ur. 2 stycznia 1947 w Dobrym Mieście, zm. 2 listopada 2012) – polski spółdzielca, inżynier rolnictwa, poseł na Sejm X kadencji.
Życiorys.
Ukończył w 1972 studia w Akademii Rolniczo-Technicznej w Olsztynie. Zawodowo związany ze spółdzielczością, doszedł do stanowiska prezesa zarządu Rolniczej Spółdzielni Produkcyjnej w Tyrowie.
W latach 1989–1991 sprawował mandat posła na Sejm kontraktowy z puli Polskiej Zjednoczonej Partii Robotniczej do której należał od 1975 do rozwiązania. Został wybrany w okręgu olsztyńskim, w trakcie kadencji przeszedł do Poselskiego Klubu Pracy. Zasiadał w Komisji Rolnictwa i Gospodarki Żywnościowej oraz w Komisji Nadzwyczajnej do rozpatrzenia projektów ustaw dotyczących spółdzielczości. W 1991 bez powodzenia ubiegał się o reelekcję z ramienia marginalnego komitetu „Zdrowa Polska”. Później związany z Polskim Stronnictwem Ludowym, następnie kierował RSP „Odrodzenie”.
W 1983 odznaczony Złotym Krzyżem Zasługi, otrzymał również Odznakę „Zasłużony Pracownik Rolnictwa”.
Pochowany na cmentarzu komunalnym w Ostródzie.

</doc>
<doc id="1540056" url="https://pl.wikipedia.org/wiki?curid=1540056" title="Sonderaktion Lublin">
Sonderaktion Lublin

Sonderaktion Lublin – akcja represyjna wymierzona w środowiska inteligenckie Lublina, przeprowadzona przez okupantów niemieckich w listopadzie 1939 roku.
Akcję zapoczątkowały masowe aresztowania, których ofiarą padło kilkuset przedstawicieli elity społecznej i intelektualnej Lublina. Niemcy zatrzymali wówczas m.in. dwóch biskupów oraz członków kurii diecezji lubelskiej, wszystkich obecnych w mieście wykładowców KUL, a także licznych nauczycieli, prawników i urzędników. Większość więźniów po pewnym czasie zwolniono do domów. Około 70 Polaków zostało jednak rozstrzelanych, a kolejnych kilkudziesięciu wywieziono do obozów koncentracyjnych. Nazwę "Sonderaktion Lublin" nadali tym wydarzeniom polscy historycy.
Preludium.
Od pierwszych dni okupacji niemiecki terror był wymierzony przede wszystkim w przedstawicieli polskich elit politycznych i intelektualnych. Zgodnie z rasistowskim stereotypem Polaka panującym w III Rzeszy, nazistowscy przywódcy wierzyli, że świadomość narodową posiada tylko polska inteligencja, natomiast lud zajmuje się głównie troską o codzienny byt i jest mu obojętny los państwa. Z tego powodu zakładano, że eksterminacja tzw. „warstwy przywódczej” pozwoli zniszczyć polską tożsamość narodową i przekształcić polskie społeczeństwo w bierną amorficzną masę, służącą w najlepszym razie jako niewykwalifikowana siła robocza dla III Rzeszy. W ramach tzw. akcji „Inteligencja” ("Intelligenzaktion"), prowadzonej na okupowanych ziemiach polskich między wrześniem 1939 a wiosną 1940, Niemcy zamordowali co najmniej 100 000 obywateli polskich. Najwięcej ofiar pochłonęła akcja eksterminacyjna prowadzona na ziemiach wcielonych do Rzeszy (Pomorze, Wielkopolska, Górny Śląsk). Masowe represje wobec polskiej inteligencji miały także miejsce na terytorium tzw. Generalnego Gubernatorstwa – jednostki administracyjno-terytorialnej utworzonej przez Niemców na okupowanych terenach centralnej Polski.
W Lublinie pierwsze tygodnie niemieckiej okupacji minęły stosunkowo spokojnie. Niemcy zezwolili na otwarcie szkół średnich i powszechnych oraz rozpoczęcie roku akademickiego na Katolickim Uniwersytecie Lubelskim. Ponownie uruchomiono kina i teatry, a także wznowiono wydawanie „Ekspresu Lubelskiego”. Z tego względu ludność Lubelszczyzny wierzyła początkowo, że okupacja niemiecka nie będzie się wiele różnić od okupacji austriackiej w latach 1915-1918. Niemniej już w pierwszych tygodniach okupacji Niemcy dopuścili się zbrodni na miejscowej ludności. W październiku 1939 aresztowano i zamordowano w nieznanych okolicznościach przedwojennego wojewodę lubelskiego, Jerzego Albina de Tramecourt. W kilku miejscowościach na Lubelszczyźnie miały także miejsce egzekucje Polaków oskarżanych o posiadanie broni (m.in. w Kocku, Lubartowie i Szczuczkach pod Poniatową).
Przebieg akcji.
Na początku listopada 1939 roku Niemcy rozpoczęli przygotowania do zakrojonej na szeroką skalę akcji represyjnej, wymierzonej w elitę społeczną i intelektualną Lublina. Operacji tej polscy historycy nadali później nazwę "Sonderaktion Lublin". Miała ona niejako zainicjować rządy SS-Brigadeführera Odilo Globocnika, który 9 listopada 1939 objął funkcję Dowódcy SS i Policji w dystrykcie lubelskim. Stanowiła także realizację gróźb Arthura Seyss-Inquarta, zastępcy generalnego gubernatora, który podczas wiecu dla volksdeustchów zorganizowanego w Banku Rolnym przy ul. Chopina w Lublinie zapowiedział rozprawę z polską inteligencją i Żydami. "Sonderaktion Lublin" nie była jednak akcją o wyłącznie lokalnym zasięgu. W związku ze zbliżaniem się Polskiego Święta Niepodległości, Niemcy przeprowadzali bowiem „prewencyjne” aresztowania i egzekucje niemal we wszystkich regionach okupowanej Polski. W szczególności zwraca uwagę podobieństwo "Sonderaktion Lublin" do przeprowadzonej kilka dni wcześniej akcji aresztowania profesorów krakowskich uczelni wyższych ("Sonderaktion Krakau").
Obawiając się polskich wystąpień Niemcy wzmocnili straże w więzieniu na Zamku Lubelskim, a także ochronę dworca kolejowego oraz magazynów żywności (6 listopada 1939). Za datę rozpoczęcia "Sonderaktion Lublin" uznaje się natomiast 9 listopada 1939. Tego dnia Niemcy aresztowali w mieście kilkuset przedstawicieli inteligencji – prawników, inżynierów, duchownych, a także nauczycieli szkół średnich, powszechnych i Pedagogium Lubelskiego. W gronie aresztowanych znalazł się m.in. rektor KUL, ks. Antoni Szymański, oraz profesor tej uczelni – ks. Zdzisław Goliński. W siedzibach lubelskich sądów zatrzymano prezesa Sądu Okręgowego, Stanisława Bryłę; prezesa Sądu Apelacyjnego, Bolesława Sekutowicza; a także wiceprezesów obu sądów. Podstępnie aresztowano licznych nauczycieli zaproszonych na rzekomą naradę do siedziby Banku Rolnego. Z kolei wprost ze szkolnych sal i gabinetów wyciągnięto nauczycieli gimnazjum i liceum im. Jana Zamoyskiego. Ofiarą aresztowań padli również byli członkowie Straży Obywatelskiej (powołanej we wrześniu 1939). Na Krakowskim Przedmieściu miała miejsce łapanka.
Aresztowania były kontynuowane w kolejnych dniach. 11 listopada Niemcy aresztowali 14 wykładowców KUL – w tym ciężko chorych ks. prof. Piotra Kremera i prof. Władysława Kuraszkiewicza. 15 listopada władze okupacyjne oficjalnie rozwiązały kuratorium okręgu szkolnego lubelskiego. 17 listopada zamknięto KUL i aresztowano 60 studentów tej uczelni (gmach uniwersytetu Niemcy wykorzystywali odtąd jako koszary, a później przekształcili w szpital wojskowy). Tego samego dnia Gestapo wtargnęło do gmachu Kurii Biskupiej, utrzymując, że w jego ogrodzie ukrywana jest broń. Aresztowano wówczas ks. biskupa Mariana Fulmana (ordynariusza diecezji lubelskiej), ks. biskupa Władysława Gorala (sufragana lubelskiego) oraz 11 innych duchownych, przebywających akurat na terenie budynku. Niemcy zagrabili także majątek kurii. W dniach 23 i 25 listopada miały miejsce kolejne aresztowania nauczycieli. Oficjalnie zlikwidowano wówczas polskie szkolnictwo średnie. Kontynuowano represje wobec duchowieństwa katolickiego. Pod koniec listopada nastąpiły aresztowania w konwikcie księży studentów na KUL (aresztowano wówczas m.in. dyrektora konwiktu – ks. Stanisława Wojsę). 25 stycznia 1940 roku aresztowano w Lublinie 23 kapucynów, a 2 lutego – 43 jezuitów (wszystkich zatrzymano pod zarzutem przechowywania oficerów polskich, ukrywania broni oraz przynależności do tajnych organizacji).
Z obliczeń Zofii Leszczyńskiej wynika, że podczas listopadowej "Sonderaktion" aresztowano w Lublinie ok. 250 osób (Józef Marszałek i Maria Wardzyńska pisali o „kilkuset aresztowanych”). W gronie zatrzymanych znalazło się:
Ze względu na fakt, iż aresztowania były kontynuowane w kolejnych miesiącach oraz objęły pozostałe miasta dystryktu lubelskiego (Chełm, Hrubieszów, Krasnystaw, Lubartów, Łęczną i Zamość), w niektórych źródłach łączna liczba Polaków aresztowanych w ramach "Sonderaktion Lublin" jest szacowana na ok. 2000.
Losy zatrzymanych.
Polaków aresztowanych w trakcie "Sonderaktion Lublin" osadzono w celach więzienia na Zamku Lubelskim. Między grudniem 1939 a czerwcem 1940 większość zatrzymanych została zwolniona do domów. Około 70 Polaków zostało jednak rozstrzelanych, a kolejnych kilkudziesięciu wywieziono do obozów koncentracyjnych (powyższe dane odnoszą się do osób aresztowanych w Lublinie w dniach 9-20 listopada 1939). W gronie wywiezionych znalazł się m.in. prof. Władysław Kuraszkiewicz, ks. Stanisław Wojsa oraz sześciu lubelskich nauczycieli.
Dziesięć dni po aresztowaniu ks. biskup Marian Fulman, ks. biskup Władysław Goral oraz jedenastu aresztowanych wraz z nimi księży stanęło przed niemieckim sądem doraźnym. Po parodii procesu wszystkich duchownych skazano na karę śmierci (pod zarzutem rozpowszechniania nielegalnej literatury, posiadania broni i organizowania polskich manifestacji w dniu 11 listopada). Na skutek interwencji Watykanu władze niemieckie były jednak zmuszone złagodzić wyrok. Generalny gubernator Hans Frank „w drodze łaski” zamienił karę śmierci na dożywotnie pozbawienie wolności, a już 3 grudnia 1939 wszystkich trzynastu duchownych wywieziono do KL Sachsenhausen. Po 2,5-miesięcznym pobycie w obozie 73-letni biskup Fulman został zwolniony, po czym osadzono go w areszcie domowym w Nowym Sączu, gdzie przebywał do końca wojny. Biskup Władysław Goral został zamordowany w Sachsenhausen na początku 1945 roku. Żadna inna diecezja katolicka w Generalnym Gubernatorstwie nie została dotknięta tak daleko idącymi represjami ze strony okupanta (analogicznie potraktowano jedynie polskie duchowieństwo na ziemiach wcielonych do Rzeszy). Prawdopodobnie brutalna rozprawa z lubelską kurią diecezjalną była więc osobistą inicjatywą SS-Brigadeführera Globocnika.
W noc wigilijną 23 grudnia 1939 z cel Zamku Lubelskiego wyciągnięto 10 znanych i szanowanych obywateli Lublina. Dla zachowania pozorów dołączono do nich jeszcze dwóch młodocianych przestępców kryminalnych, po czym zabrano wszystkich na stary cmentarz żydowski przy ul. Siennej. Tam w świetle reflektorów samochodowych całą dwunastkę rozstrzelano nad wykopanymi wcześniej grobami. Tej nocy zginęli: Stanisław Bryła (prezes Sądu Okręgowego w Lublinie, społecznik), Bolesław Sekutowicz (prezes Sądu Apelacyjnego w Lublinie), Edward Lipski (adwokat, były starosta zamojski i tomaszowski), Władysław Rutkowski (adwokat), prof. Czesław Martyniak (kierownik katedry filozofii prawa KUL), ks. prof. Michał Niechaj (wykładowca teologii dogmatycznej na KUL i Wyższym Seminarium Duchownym), Tadeusz Moniewski (dyrektor gimnazjum i liceum im. Stanisława Staszica), Antoni Krzyżanowski (dyrektor gimnazjum i liceum Wacławy Arciszowej), Józef Dańkowski (starosta powiatu lubelskiego), Tadeusz Illukiewicz (starosta powiatu lubartowskiego). Egzekucji dokonali funkcjonariusze 102. batalionu policji. Czesław Łuczak uważał, że owa zbrodnia stanowiła zaczątek „systematycznej akcji wyniszczania w Generalnym Gubernatorstwie polskiej inteligencji”. Ponadto tej samej nocy, nieopodal betoniarni za mostem kolejowym w Lubartowie, funkcjonariusze 102. batalionu policji rozstrzelali 48 Polaków oskarżonych o publiczne manifestowanie uczuć patriotycznych w dniu Polskiego Święta Niepodległości. W gronie ofiar znaleźli się m.in. mieszkańcy Brzeźnicy Książęcej, Kamionki, Rudzienka i Kraczewa.
6 stycznia 1940 w Lublinie miała miejsce kolejna egzekucja. Tego dnia na gliniankach obok cegielni w dzielnicy Lemszczyzna niemieccy policjanci rozstrzelali ok. 50 osób. Ofiarami byli w większości mieszkańcy Kamionki, aresztowani 15 listopada 1939 w odwecie za zorganizowanie patriotycznej uroczystości oraz nabożeństwa za Ojczyznę w dniu Polskiego Święta Niepodległości. Zamordowani zostali m.in.: ks. Piotr Gintowt-Dziewałtowski (proboszcz parafii w Kamionce), ks. Antoni Hunicz (wikariusz parafii w Kamionce), Franciszek Mazurkiewicz (wójt gminy Kamionka), Michał Szadkowski (sekretarz gminy), Franciszek Klamut (nauczyciel), Marian Laskoś (nauczyciel), Karol Cyfrowicz (nauczyciel), Bronisław Smolak (student), Józef Wesołowski (student), Zawadzki (aptekarz). Prawdopodobnie w gronie ofiar znalazły się także osoby aresztowane w Lublinie i innych miejscowościach dystryktu (m.in. ks. Wacław Kosior, proboszcz parafii pw. Rozesłania św. Apostołów w Chełmie).
7 stycznia na gliniankach miała miejsce kolejna egzekucja. Rozstrzelano wówczas ok. 30-40 mieszkańców lubelskiej dzielnicy Dziesiąta – ujętych dzień wcześniej w ramach represji po strzelaninie na ul. Bychawskiej (zginęło wówczas dwóch Niemców). Z kolei 12 lutego 1940 miała miejsce wielka egzekucja na starym cmentarzu żydowskim w Lublinie. Strzałami w tył głowy zabito wówczas ok. 180 osób. W gronie zamordowanych znalazło się kilka osób aresztowanych w ramach "Sonderaktion Lublin".
"Sonderaktion Lublin" stanowiła jedynie pierwszy etap wyniszczania polskiej inteligencji na terenach przedwojennego województwa lubelskiego. W czerwcu 1940 roku, w ramach tzw. Akcji AB, w Lublinie i pozostałych miastach dystryktu aresztowano setki osób. Między 29 czerwca a 15 sierpnia 1940 ok. 450-500 aresztowanych rozstrzelano w Rurach Jezuickich pod Lublinem, a przed końcem roku kolejnych tysiąc wywieziono do obozów koncentracyjnych. Z obliczeń Zofii Leszczyńskiej wynika, że do końca okupacji 2156 przedstawicieli polskiej inteligencji z terenów Lubelszczyzny poniosło śmierć na skutek niemieckich represji (dane z 1992).
Po wojnie.
Przez długi czas jedyną formą upamiętnienia ofiar "Sonderaktion Lublin" była skromna tablica na murze cmentarza żydowskiego. 20 czerwca 2001 roku, z inicjatywy Stowarzyszenia byłych Więźniów Politycznych Zamku Lubelskiego i „Pod Zegarem”, na ul. Kalinowszczyzna odsłonięto pomnik upamiętniający 12 Polaków rozstrzelanych w noc wigilijną 23 grudnia 1939. Ma on kształt surowego kamiennego bloku, na którym umieszczono tablicę z napisem: „Miejsce uświęcone krwią Polaków, więźniów Zamku Lubelskiego, rozstrzelanych przez hitlerowskiego okupanta w dniu 23 grudnia 1939 r.” Na tablicy wyryto także nazwiska zamordowanych. 
Odpowiedzialność sprawców.
Odpowiedzialność za działania prowadzone jesienią i zimą 1939 roku przez niemiecki aparat bezpieczeństwa w Lublinie – a więc również za "Sonderaktion Lublin" – spada w pierwszym rzędzie na gubernatora dystryktu lubelskiego, Friedricha Schmidta, Dowódcę SS i Policji w dystrykcie lubelskim, SS-Brigadeführera Odilo Globocnika oraz komendanta SD i policji bezpieczeństwa w dystrykcie lubelskim (KdS), SS-Sturmbannführera dr Alfreda Hasselberga.
Globocnik popełnił samobójstwo w maju 1945, niedługo po tym jak został zatrzymany przez żołnierzy brytyjskich. W grudniu 1939 Alfreda Hasselberga pozbawiono stanowiska i wszczęto przeciw niemu postępowanie dyscyplinarne z powodu oskarżeń o brutalne traktowanie funkcjonariuszy Einsatzkommando 3/I, którym dowodził podczas kampanii wrześniowej. Dochodzenie ostatecznie umorzono, ale kariera Hasselberga w SS była skończona. Na własne życzenie został oddany do dyspozycji Wehrmachtu. Przeżył wojnę i zmarł z przyczyn naturalnych w 1950 roku.

</doc>
<doc id="1540061" url="https://pl.wikipedia.org/wiki?curid=1540061" title="Leopold Ordenstein">
Leopold Ordenstein

Leopold Ordenstein (ur. 23 lipca 1835 w Offstein, zm. 16 lipca 1902 w Paryżu) – niemiecki lekarz. 
Życiorys.
Syn Hony Mosesa (1802–1871), który później zmienił nazwisko na Ordenstein, i Gertraudy Herzog. Był drugim z sześciorga rodzeństwa, miał dwóch braci i trzy siostry. W latach 1848–1854 uczęszczał do gimnazjum w Wormacji. Po odbyciu służby wojskowej rozpoczął studia na Uniwersytecie w Giessen. Po ukończeniu studiów pracował w laboratorium Konrada Eckharda. W 1859 roku wyjechał do Francji na dalsze studia. W 1868 roku przedstawił w Paryżu dysertację doktorską "Sur la paralysie agitante et la sclérose en plaques généralisée", uważaną za jeden z pierwszych opisów anatomopatologicznych zmian w stwardnieniu rozsianym; jako pierwszy odróżnił tę chorobę i chorobę Parkinsona. 
15 lipca 1902 roku podczas podróży pociągiem do Wersalu, Ordenstein został napadnięty i obrabowany przez nieznanego sprawcę. Zmarł następnego dnia w paryskim Hospital Beaujon z powodu zapalenia otrzewnej wikłającego liczne rany kłute brzucha. Został pochowany na cmentarzu Montparnasse 18 lipca. Nie miał żony ani dzieci. Wspomnienie o nim napisał Johann Hermann Baas.
Jego kuzynem był pianista i nauczyciel muzyki Heinrich Ordenstein.

</doc>
<doc id="1540063" url="https://pl.wikipedia.org/wiki?curid=1540063" title="Paul Ferdinand Schilder">
Paul Ferdinand Schilder



</doc>
<doc id="1540068" url="https://pl.wikipedia.org/wiki?curid=1540068" title="Anatolij Końkow">
Anatolij Końkow

Anatolij Dmytrowycz Końkow (ukr. Анатолій Дмитрович Коньков, ros. Анатолий Дмитриевич Коньков, "Anatolij Dmitrijewicz Końkow"; ur. 19 września 1949 w Krasnym Łuczu) – ukraiński piłkarz, grający na pozycji pomocnika oraz stopera, reprezentant Związku Radzieckiego, olimpijczyk, trener. Mistrz sportu ZSRR (od 1969), mistrz sportu kategorii międzynarodowej (od 1975), honorowy mistrz sportu ZSRR (od 1982).
Kariera piłkarska.
Kariera klubowa.
Jako dziesięciolatek występował w drużynie Awanhard Kramatorsk. Debiutował w podstawowym składzie w 1965. W 1968 już występował wtedy w drugoligowym zespole Szachtara Donieck. Był pierwszym piłkarzem który grając w drugoligowej drużynie występował w „Sbornej”. Od 1975 jest piłkarzem Dynama Kijów. Z Dynamem zdobywał największe sukcesy: Mistrzostwo ZSRR w 1975, 1977, 1980, 1981, krajowy puchar w 1978, Puchar Zdobywców Pucharów w sezonie 1974/1975 oraz Superpuchar Europy w 1975. Karierę zakończył w 1981.
Kariera reprezentacyjna.
W latach 1971-1978 wystąpił w 47 meczach radzieckiej reprezentacji, strzelając 8 bramek. Zdobył brązowy medal igrzysk olimpijskich – w 1976 w Montrealu. Grał na mistrzostwach Europy w 1972, na których radziecka drużyna zajęła drugie miejsce.
Kariera trenerska.
Po zakończeniu kariery zawodniczej trenował kluby: Tawrija Symferopol, Szachtar Donieck, Zenit Leningrad, Worskła Połtawa, Stal Ałczewsk i İnter Baku. W 2003 pełnił rolę dyrektora sportowego klubu Metałurh Donieck. W 1994 był na czele reprezentacji Ukrainy U-21, a w 1995 kierował reprezentacją Ukrainy. Obecnie jest dyrektorem sportowym Stali Ałczewsk.

</doc>
<doc id="1540069" url="https://pl.wikipedia.org/wiki?curid=1540069" title="XX Mistrzostwa Świata w piłce nożnej">
XX Mistrzostwa Świata w piłce nożnej



</doc>
<doc id="1540072" url="https://pl.wikipedia.org/wiki?curid=1540072" title="Henryk Strzelecki (poseł)">
Henryk Strzelecki (poseł)

Henryk Strzelecki (ur. 3 lutego 1921 w Wojnowicach, zm. 10 czerwca 2014 w Warszawie) – polski spółdzielca, żołnierz Batalionów Chłopskich, poseł na Sejm I kadencji, w latach 2007–2014 prezes zarządu głównego Związku Kombatantów RP i Byłych Więźniów Politycznych.
Życiorys.
Syn Józefa i Karoliny. W okresie II wojny światowej od 1941 uczestniczył w działalności BCh (m.in. pod pseudonimem "Orlicz"). Do 1942 pełnił funkcję szefa łączności tej organizacji w Ćmielowie, później kolejno komendanta gminnego BCh i (od 1944) powiatowego Ludowej Straży Bezpieczeństwa. W 1943 stanął jednocześnie na czele oddziału Batalionów Chłopskich, operującym na terenie powiatu opatowskiego. Uczestniczył m.in. w likwidacji posterunku policji w Ożarowie. Pod koniec okupacji służył w stopniu majora, później awansowany do stopnia pułkownika.
Od 1941 przez wiele lat był zatrudniony w spółdzielczości, zaczynając jako sprzedawca w sklepie spółdzielczym, a od 1945 jako pełnomocnik Powiatowej Spółdzielni Rolniczo-Handlowej w Ostrowcu Świętokrzyskim. W 1950 ukończył studia na Wydziale Rolniczym Wyższej Szkoły Gospodarstwa Wiejskiego w Łodzi. W trakcie pracy zawodowej doszedł do stanowiska prezesa zarządu Spółdzielczej Wytwórni Filmowej w Warszawie.
Działał w Zjednoczonym Stronnictwie Ludowym. W latach 1991–1993 sprawował mandat posła na Sejm I kadencji z ramienia Polskiego Stronnictwa Ludowego wybranym z listy ogólnopolskiej kandydatów, kandydując w okręgu warszawskim. W 1993 bez powodzenia ubiegał się o reelekcję, pozostał członkiem PSL. W 2011 został wiceprzewodniczącym honorowego komitetu ds. obchodów jubileuszu 80 lat „Zielonego Sztandaru”.
Przez trzy kadencje pełnił funkcję wiceprezesa zarządu głównego Związku Kombatantów RP i Byłych Więźniów Politycznych oraz wiceprzewodniczącego Rady Kombatanckiej przy Urzędzie ds. KiOR. Został również przewodniczącym Krajowej Rady Żołnierzy Batalionów Chłopskich, a w 2007 także prezesem zarządu głównego Związku Kombatantów RP i Byłych Więźniów Politycznych. Powyższe funkcje pełnił do śmierci. Zmarł 10 czerwca 2014 w Warszawie. Został pochowany tydzień później na Powązkach Wojskowych w Warszawie w kwaterze Batalionów Chłopskich.
Opublikował książkę pt. "Partyzanci „Lotnej”" (Ludowa Spółdzielnia Wydawnicza, Warszawa 1977, s. 227).

</doc>
<doc id="1540073" url="https://pl.wikipedia.org/wiki?curid=1540073" title="Centernet">
Centernet



</doc>
<doc id="1540074" url="https://pl.wikipedia.org/wiki?curid=1540074" title="Kazimierz Tyszkiewicz">
Kazimierz Tyszkiewicz



</doc>
<doc id="1540075" url="https://pl.wikipedia.org/wiki?curid=1540075" title="Encefalopatia Cree">
Encefalopatia Cree



</doc>
<doc id="1540076" url="https://pl.wikipedia.org/wiki?curid=1540076" title="Kazimierz Tyszkiewicz (podczaszy wielki litewski)">
Kazimierz Tyszkiewicz (podczaszy wielki litewski)

Kazimierz Tyszkiewicz na Łohojsku (zm. 3 października 1652) – podczaszy wielki litewski od 1644, krajczy wielki litewski od 1642, stolnik wielki litewski od 1638, podstoli wielki litewski od 1633, starosta czeczerski i dudzki.
Syn Piotra Tyszkiewicza kasztelana mińskiego i Reginy Hołowczyńskiej. Nie założył rodziny, zmarł bezpotomnie.
W 1648 roku był elektorem Jana II Kazimierza Wazy z województwa mińskiego, podpisał jego "pacta conventa".

</doc>
<doc id="1540077" url="https://pl.wikipedia.org/wiki?curid=1540077" title="CenterNET">
CenterNET



</doc>
<doc id="1540080" url="https://pl.wikipedia.org/wiki?curid=1540080" title="Pizoidy">
Pizoidy

Pizoidy – kuliste ziarna skalne o średnicy powyżej 2 mm. Powstają one wskutek chemicznego wytrącania się minerałów w postaci koncentrycznych lamin wokół okruchowego jądra. Pizoidy wapienne tworzą się najczęściej jako osad wód gorących źródeł, także wód podziemnych w jaskiniach (perły jaskiniowe i pizolity). Pizoidy wchodzą w skład skał osadowych zwanych pizolitami.

</doc>
<doc id="1540083" url="https://pl.wikipedia.org/wiki?curid=1540083" title="Warszawski Dom Tańca">
Warszawski Dom Tańca

Stowarzyszenie Dom Tańca swoje działania skupia wokół muzyki tradycyjnej Polski Centralnej i Wschodniej. Powstało w 1995 roku w Warszawie.
Głównym założeniem Domu Tańca jest poznawanie, dokumentacja i upowszechnienie muzyki instrumentalnej, tańca i śpiewu "in crudo", czyli w ich oryginalnym brzmieniu, bez stylizacji i opracowań. Wzory działania czerpał z ruchu węgierskich Domów Tańca ("Táncház"), działających od lat 70 XX wieku. Oprócz Domu Tańca w Warszawie w Polsce działa także Dom Tańca Poznań.
Osoby związane z Domem Tańca jeżdżą na wieś, gdzie uczą się od starszych ludzi dawnych sposobów gry na instrumentach, śpiewu i tańca. Prowadzą warsztaty muzyczne i zajęcia z dziećmi, organizują koncerty i potańcówki z udziałem wiejskich muzykantów.
Kulminacją całorocznych działań jest Tabor Domu Tańca – letni festiwal, na którym spotykają się znawcy i miłośnicy muzyki tradycyjnej, mistrzowie i uczniowie, młodzież i artyści wiejscy starszego pokolenia.
Struktura stowarzyszenia sprzyja podejmowaniu wielu pomysłów w gronie znajomych, na wspólnych spotkaniach. Inspirującą rolę w działaniach Domu Tańca mieli jego prezesi: Katarzyna Leżeńska, Piotr Zgorzelski, Janusz Prusinowski, Remigiusz Mazur-Hanaj, Mateusz Niwiński, Grzegorz Ajdacki. Obecnie prezesem stowarzyszenia jest Marcin Żytomirski (2016).
Dom Tańca prowadzi działania wydawnicze, do których należą: seria płytowa "In Crudo" (1999 - 2011), Kwartalnik Wędrowiec (2001-3), Biuletyn Korzenie (1995 - 2000), Zbiory pieśni i informatory o muzyce tradycyjnej powstające przy okazji Taborów.
Miejsca.
Ambasada Muzyki Tradycyjnej – od 2014 roku miejsce spotkań, potańcówek, warsztatów, koncertów Domu Tańca. Mieści się w drewnianym domku fińskim z ogrodem w śródmiejskim osiedlu Jazdów.
W historii działań Domu Tańca specyficzne było nieposiadanie stałego miejsca spotkań. Do miejsc w Warszawie, w których odbywały się w przeszłości różne wydarzenia należały SCEK przy Jezuickiej, MCKiS na Elektoralnej, Klub Pod Pałkami przy pl. Bankowym, Klub Kojot na Żoliborzu, Klub Punkt u Architektów, Jadłodajnia Filozoficzna, Klub U Artystów przy Mazowieckiej.
Nagrody i wyróżnienia.
Stowarzyszenie Dom Tańca otrzymało Nagrodę im. Oskara Kolberga za zasługi dla kultury ludowej.

</doc>
<doc id="1540086" url="https://pl.wikipedia.org/wiki?curid=1540086" title="Pizolit">
Pizolit

Pizolit – skała osadowa składająca się ze scementowanych pizoidów. Najczęściej jest skałą węglanową.
W jaskiniach pizolity uważane są za jeden z rodzajów twardych nacieków jaskiniowych. Są to niewielkie, złożone z kalcytu lub aragonitu kuliste konkrecje o średnicy do 6 cm. Powstają w jeziorkach, w których woda jest nieruchoma (nie wpadają do niej np. krople wody ze stropu). Gdy w roztworze węglanu wapnia w takim jeziorku znajdzie się jakiś ośrodek krystalizacji (np. drobny okruch wapienia), wówczas wokół niego zaczynają się tworzyć pizolity lub perły jaskiniowe. Obydwie formy mają taki sam skład chemiczny i koncentryczna budowę, różnią się tylko powierzchnią. Perły jaskiniowe mają gładką i błyszczącą powierzchnię, pizolity chropowatą.
Pizolity w jaskinaich są pospolite. Często występują w wypełnionych roztworem węglanu wapnia niewielkich miseczkach pól ryżowych i nacieków wełnistych. Nie przyklejają się do dna, odpychane od niego bowiem są siłami krystalizacyjnymi. 

</doc>
<doc id="1540087" url="https://pl.wikipedia.org/wiki?curid=1540087" title="44 / Czterdzieści i Cztery">
44 / Czterdzieści i Cztery

44 / Czterdzieści i Cztery. Magazyn Apokaliptyczny – periodyk kulturalny o silnych akcentach religijnych i mesjanistycznych, podejmujący zagadnienia cywilizacyjne, metapolityczne, artystyczne i literackie.
Środowisko "44 / Czterdzieści i Cztery".
Czasopismo zostało założone przez byłych redaktorów "Frondy", którzy w listopadzie 2007 roku złożyli rezygnację po odwołaniu kierującego pismem przez ponad dwa lata Marka Horodniczego.
Redaktorem naczelnym "44 / Czterdzieści i Cztery" jest Marek Horodniczy, wraz z którym kolegium redakcyjne tworzą obecnie: Nikodem Bończa-Tomaszewski, Michał Dylewski, Łukasz Łangowski, Michał Łuczewski, Filip Memches, Rafał Tichy i Jan Zieliński.
Do współpracowników pisma należą m.in. poeci Szymon Babuchowski i Artur Nowaczewski, prozaicy Wojciech Chmielewski i Szczepan Twardoch, literaturoznawcy Maciej Urbanowski i Aleksander Kopiński, publicyści Andrzej Fiderkiewicz, Nelson Pereira i Rafał Porzeziński, plastycy Robert Trojanowski i Maciej M. Michalski oraz muzyk alternatywny Schmaletz (Grzegorz Martecki).
Profil pisma.
Twórcy "44 / Czterdzieści i Cztery" deklarują, że pragną "położyć szczególny akcent na tematykę związaną z tradycją i współczesnością idei mesjanistycznej, opartej na katolickiej teologii dziejów i ekonomii zbawienia".
Zgodnie z podtytułem periodyku, w "Magazynie Apokaliptycznym" poruszane są tematy wagi najwyższej, ale w sposób przystępny i atrakcyjny – zarówno w formie tradycyjnych artykułów, debat, wywiadów, opowiadań, wierszy i recenzji, jak też prezentacji dzieł współczesnych artystów, muzyków i twórców komiksu (również z wykorzystaniem nośników cyfrowych).
Redakcja szczególną wagę przykłada do strony estetycznej pisma. "44 / Czterdzieści i Cztery" chce nie tylko mówić o prawdzie, dobru i pięknie, ale ma też ambicję samo być naprawdę pięknym dziełem sztuki edytorskiej. Autorem projektu graficznego pisma jest Jan Zieliński.
Pierwszy numer ukazał się po długim oczekiwaniu na przełomie listopada i grudnia 2008 roku (pierwotnie premierę zapowiadano na początek 2008 roku). Dołączono doń jako bezpłatny dodatek CD Michała Jacaszka pt. "44 słowa / Audioryngraf" z elektroakustyczną medytacją nad hymnem "Bogurodzica". Numer zawierał też serię reprodukcji prac plastycznych młodego rysownika Macieja Banasia.
Jak relacjonował internetowy serwis kulturalny Polskiego Radia, podczas premierowej prezentacji periodyku jeden z jego założycieli, Rafał Tichy, wygłosił "Manifest neomesjanistyczny". "To mesjanizm jest jedną z idei, która stała się punktem wyjścia dla redakcyjnych debat. «Największą przegraną chrześcijańskiego mesjanizmu w XX wieku wydaje się właściwie całkowite wydanie idei mesjańskiej w ręce fałszywych mesjanizmów politycznych» – pisze w artykule programowym nowego pisma Rafał Tichy. [...] zespół kierujący nowym czasopismem będzie się starał pobudzić debatę nad tym, jak powinien wyglądać współczesny polski mesjanizm, aby nie tylko był rzeczywiście polski, ale i zgodny z nauką Kościoła katolickiego. – Zrehabilitujemy naszych wieszczów – zapowiadał podczas spotkania Rafał Tichy."
Na przełomie stycznia i lutego 2010 roku ukazało się drugie wydanie pisma, datowane na rok 2009 i zawierające – oprócz tekstów kontynuujących tematykę poprzedniego numeru – galerię prac Macieja M. Michalskiego.
"Koniec końców".
Od września do listopada 2009 roku część środowiska "44 / Czterdzieści i Cztery" współtworzyła program publicystyczny "Koniec końców", emitowany na antenie TVP1: prowadzącymi byli Marek Horodniczy oraz muzyk Paweł Kukiz, pomysłodawcą i reżyserem był Maciej Stanecki, Filip Memches był autorem scenariuszy, Jan Zieliński – autorem krótkich filmów animowanych, a producentem Rafał Porzeziński. Po nadaniu 10 odcinków umowy na program nie przedłużono ze względu na niższą od oczekiwanej oglądalność.
Opinie o piśmie i jego twórcach.
Działalność środowiska "44 / Czterdzieści i Cztery" jest na bieżąco omawiana i żywo komentowana przez większość prasy i mediów opiniotwórczych ("Gazeta Wyborcza", "Polityka", "Rzeczpospolita" i in.), spotykając się ze skrajnie rozbieżnymi ocenami po wszystkich stronach polskiej sceny ideowej.
Publicysta Adam Szostkiewicz dostrzegł w nim "nowe pismo nurtu katolickiej kontrkultury", stanowiące "myślowe i ideowe antypody pokolenia katolickiej inteligencji, kształtowanej przez Jana Pawła II, «Tygodnik Powszechny» Jerzego Turowicza czy «Więź» Tadeusza Mazowieckiego". Przeciwnie filozof religijny Zbigniew Mikołejko stwierdził, że "agnostyk może rozmawiać ze środowiskiem neomesjanistów katolickich [...] bez żadnego skrępowania, chociaż pozostają wszystkie różnice". Wtóruje mu piosenkarz Paweł Kukiz, mówiący: "Uderzyło mnie, że z ludźmi «Czwórek» można się różnić, ale to nie przekreśla szansy na rozmowę. Nie czuję u nich tej straszliwej nienawiści, która uniemożliwia dialog naszym czołowym polskim politykom. Podczas nagrania programu poświęconego m.in. mojej piosence «Sztajnbach», ja – człowiek kojarzony z Platformą Obywatelską, rozmawiałem z sympatykiem LPR, PiS, a także, najogólniej rzecz ujmując, katolikami, częstokroć ortodoksyjnymi, i potrafiliśmy się dogadać". A Adam Leszczyński tak podsumowuje swoją recenzję nr 2 pisma: "Nie wiem, dlaczego narody muszą mieć misję i metafizyczny sens swojego istnienia; nie wiem, na czym polska wyjątkowa odrębność na tle Europy czy reszty świata miałaby polegać [...]. Nie sądzę, że właśnie sacrum najbardziej brakuje polskiej polityce. Szanuję jednak odświeżającą odwagę utopijnego myślenia, o którą – w czasach, kiedy o polityce najczęściej wypowiadają się eksperci od PR – wcale nie jest łatwo. «44» to fascynująca lektura".
Z kolei konserwatywny politolog Marek Cichocki zarzucił autorom "Czwórek" przyjmowanie perspektywy "antysystemowego rewolucyjnego mesjanizmu" i "ultra-moralistykę rodem z katakumb". Tymczasem Rafał Ziemkiewicz uważa publikacje Magazynu Apokaliptycznego "za jedno z ciekawszych wydarzeń w polskim życiu intelektualnym ostatnich miesięcy". Malarz chrześcijański Michał Świder uznał zaś ukazanie się numeru 1 pisma za wręcz najważniejsze wydarzenie kulturalne w 2009 roku.
Zaskakująco często spotyka "44 / Czterdzieści i Cztery" krytyka w prasie kościelnej. Tradycjonalistyczny magazyn "Polonia Christiana" pisał po premierze pisma, że "graficzna strona pisma [...] trudna jest do zaakceptowania dla odbiorcy o tradycyjnej wrażliwości estetycznej". Publicysta Szymon Hołownia, doceniając "świetną szatę graficzną", zarzucił pismu: "takiego nagromadzenia lęków, konstrukcji mistyczno–tajemno–katastroficznych w jednym miejscu nie widziałem. Jak dla mnie – rzecz dla podrośniętych ultrakatolików – fanów komiksów etc. [...] Jak czytam takie rzeczy tak sobie myślę – ok, to strasznie fajny sport tropienie Antychrysta, sprawdzanie czy papież zna jakieś tajne objawienia w których podano nazwisko Antychrysta albo z których mogłoby wynikać że koniec blisko, ale kiedy my będziemy zajęci tym chrześcijańskim RPG miną nas ludzie, którzy tracą wiarę, albo nie mają co jeść". Do wyjątków należą pozytywne reakcje w "Gościu Niedzielnym", który zapowiadał nawet, że "Nadchodzi czas «44»".

</doc>
<doc id="1540088" url="https://pl.wikipedia.org/wiki?curid=1540088" title="Intelligenzaktion">
Intelligenzaktion

Intelligenzaktion (akcja „Inteligencja”) – niemiecki akt ludobójstwa skierowany przeciwko polskiej elicie, głównie inteligencji na terenie ziem polskich włączonych do III Rzeszy, w trakcie której zaplanowano i metodycznie zrealizowano rozstrzelanie około 50 tys. nauczycieli, księży, przedstawicieli ziemiaństwa, wolnych zawodów, działaczy społecznych i politycznych oraz emerytowanych wojskowych. Kolejnych 50 tys. deportowano do obozów koncentracyjnych, gdzie przeżył tylko znikomy procent. Trzeba mieć na uwadze, że inteligencja rozumiana była nie tylko jako przynależność do określonej warstwy społecznej ze względu na wykształcenie i status społeczny, ale jako element przywódczy, który dzięki postawie i aktywności, stanowił zagrożenie dla umacniania władzy okupantów. Tym samym represji nie uniknęli także rolnicy, rzemieślnicy czy też przedstawiciele innych zawodów, co można zaobserwować chociażby na przykładzie rejencji ciechanowskiej.
Egzekucje wykonywano od września 1939 do kwietnia 1940 roku w różnych regionach Polski.
Odpowiednikiem tej akcji na terenie Generalnego Gubernatorstwa była „Akcja AB” (Außerordentliche Befriedungsaktion – Nadzwyczajna Akcja Pacyfikacyjna), przeprowadzona między majem a lipcem 1940.
W niektórych środowiskach lokalnych akcja ta określana jest innymi nazwami, wynikającymi z postrzegania przeważającej grupy wtenczas aresztowanych. Na przykład w okolicach Gąbina nazywana jest „akcją aresztowania peowiaków”.
Geneza planu.
Intelligenzaktion, zwana także "Flurbereinigung" („Akcja Oczyszczenia Gruntu”) lub "Direkteaktion" (pol. „akcja bezpośrednia”), była jedynie małą częścią wielkiego planu germanizacyjnego przygotowanego m.in. dla terenów okupowanej Polski zwanego przez Niemców "Generalplan Ost" („Generalny Plan Wschodni”). Żeby w łatwiejszy sposób przejąć kontrolę nad podbitym terytorium oraz osłabić lub całkowicie ustrzec się w przyszłości przed ewentualną działalnością konspiracyjną opracowano plan zniszczenia i eksterminacji polskiej warstwy przywódczej, inteligencji, elity kulturalnej, politycznej, religijnej oraz warstwy posiadaczy i kapitalistów polskich. Dla Polski nie przewidywano w niemieckich planach żadnej formy ustanowienia protektoratu lub rządu satelickiego wobec III Rzeszy złożonego z Polaków, a jedynie niemiecki zarząd. Potwierdzenie tego znajduje się w protokole pierwszej narady szefów głównych urzędów policyjnych i dowódców operacyjnych z dnia 7.09.1939 roku, które odbyło się w Berlinie. "„Dla Polski nie jest przewidziany żaden rząd protektoratu, lecz całkowicie niemiecki zarząd (...) Przywódcza warstwa ludności w Polsce powinna zostać w takim stopniu, jak to jest możliwe, unieszkodliwiona”." W ten sposób cała wyższa warstwa społeczeństwa polskiego stała się zbędna dla nazistów i postanowili się jej pozbyć. Zniszczenie duchowieństwa i szlachty jako polskich warstw przywódczych Hitler potwierdził także w czasie konferencji w Jełowej (niem. Ilnau), podczas której wykluczył również powstanie polskiego państwa kolaboracyjnego. Najbardziej wprost określił to Martin Bormann w swoich tajnych notatkach ze spotkania z Hitlerem, które odbyło się w 1940 roku z udziałem gubernatora Hansa Franka:
Po eliminacji tej elity polskiego społeczeństwa oraz stłumieniu siłą wszelkich przejawów oporu zamierzano sprowadzić resztę populacji do roli niewolników, którzy będą wykonywali proste czynności w służbie dla rasy panów, za których się uważali Niemcy. Polaków podobnie jak inną ludność słowiańską niemiecka nazistowska polityka rasowa, opierająca się na założeniach eugeniki, określała jako „niższe rasy słowiańskie – podludzi” (niem. "slawische Untermenschen").
Ostatecznym celem Generalnego Planu Wschodniego było utworzenie „Wielkogermańskiej Rzeszy” (niem. "das Großgermanische Reich") i ustanowienie tzw. „Nowego Ładu” (niem. "Neue Ordnung"), którego głównymi założeniami były: hegemonia III Rzeszy od Portugalii do Uralu, całkowita eksterminacja Żydów oraz większości Słowian, a także germanizacja, przesiedlenia lub fizyczne wyniszczenie innych pomniejszych grup ludnościowych.
Pomocna w realizacji planu była legenda o "Krwawej Niedzieli Bydgoskiej", którą umiejętnie wykorzystywano do podsycania nienawiści niemieckiej ludności wobec Polaków. Tym samym wykreowano w oczach opinii publicznej konieczność zniszczenia "polskiej zarazy" i "zlikwidowania polskich inteligentów w odwet za morderstwa w Bydgoszczy".
Sposób realizacji planu.
Akcja realizowana była przez grupy operacyjne policji bezpieczeństwa – Einsatzgruppen oraz paramilitarne jednostki złożone z niemieckiej mniejszości zamieszkałej w II RP zwanej Volksdeutscher Selbstschutz. Aresztowania przeprowadzano na podstawie imiennych list proskrypcyjnych Sonderfahndungsbuch Polen – tzw. „listy wrogów Rzeszy” zawierających nazwiska wybitnych osób narodowości polskiej oraz elity kulturalnej, politycznej i społecznej sporządzonej przed wojną przez współpracujących z niemieckim wywiadem członków mniejszości niemieckiej w Polsce. Osoby umieszczone na liście były aresztowane oraz rozstrzeliwane w masowych egzekucjach mających charakter czystek etnicznych.
Duża liczba polskiej inteligencji została wysłana do obozów koncentracyjnych głównie do Hohenbruch (KL) i Mauthausen-Gusen. Wiosną 1940 rozbudowano w tym celu usytuowany w odległości 4,5 km od Mauthausen podobóz Gusen, który ujęto w planie niszczenia polskiej inteligencji w ramach akcji Intelligenzaktion. Począwszy od wiosny 1940 r. do tego obozu miał miejsce duży napływ więźniów z Polski rekrutujących się głównie ze środowisk inteligenckich. SS-mani nadzorujący budowę tego obozu w Gusen nazywali go „Vernichtungslager für die polnische Intelligenz” – obóz zagłady dla polskiej inteligencji. W 1940 wśród więźniów Gusen przeważali Polacy, którzy stanowili 97% ogółu więźniów. Do końca funkcjonowania tego obozu Polacy stanowili największą część ogółu więźniów. W roku 1944 w obozie tym umieszczono także wielu powstańców warszawskich.

</doc>
<doc id="1540090" url="https://pl.wikipedia.org/wiki?curid=1540090" title="Park Narodowy Söderåsen">
Park Narodowy Söderåsen

Park Narodowy Söderåsen (szw. "Söderåsens nationalpark") – park narodowy w Szwecji, położony na terenie gmin Klippan i Svalöv, w regionie Skania. Został utworzony w 2001 w celu ochrony góry zrębowej Kopparhatten oraz jej otoczenia.
Kopparhatten osiąga wysokość 212 m n.p.m. oraz 90 ponad dno najgłębszych dolin. Jest zbudowany z prekambryjskich gnejsów. U stóp stromych stoków utworzyły się liczne stożki piargowe, mniej strome zbocza porośnięte są starym lasem liściastym. Najliczniej reprezentowany jest buk ("Fagus sylvaticus"). W runie można znaleźć gatunki takie jak kokorycz pusta ("Corydalis cava"), gajowiec żółty ("Galeobdolon luteum") czy czartawa pospolita ("Circaea lutetiana"). Na terenie parku znajduje się stanowisko rutewki orlikolistnej ("Thalictrum aquilegifolium") – blisko północnej granicy zasięgu na terenie Szwecji. Las liściasty na terenie parku zapewnia odpowiednie środowisko życia takim ptakom jak grubodziób ("Coccothraustes coccothraustes"), gołąb siniak ("Columba oenas") oraz dzięciołek ("Dendrocopos minor").
W jednej z formacji skalnych (zwanej "Snuvehallar") na zboczach góry znajduje się płytka jaskinia o nazwie "Snuvestuan". Według jednej z legend jest ona zamieszkana przez stworzenie wyglądające jak piękna dziewczyna z lisim ogonem.
Główne wejście na teren parku znajduje się we wsi Skäralid. Tutaj też zlokalizowano wystawę przyrodniczą. Park pokrywa dobrze rozbudowana sieć szlaków turystycznych i ścieżek rowerowych.

</doc>
<doc id="1540091" url="https://pl.wikipedia.org/wiki?curid=1540091" title="Antymos Apostolis">
Antymos Apostolis



</doc>
<doc id="1540093" url="https://pl.wikipedia.org/wiki?curid=1540093" title="Radar (ujednoznacznienie)">
Radar (ujednoznacznienie)



</doc>
<doc id="1540095" url="https://pl.wikipedia.org/wiki?curid=1540095" title="Nectarinia regia">
Nectarinia regia



</doc>
<doc id="1540102" url="https://pl.wikipedia.org/wiki?curid=1540102" title="Jan Wjela">
Jan Wjela



</doc>
<doc id="1540103" url="https://pl.wikipedia.org/wiki?curid=1540103" title="Radyserb">
Radyserb



</doc>
<doc id="1540104" url="https://pl.wikipedia.org/wiki?curid=1540104" title="Jan Wjela Radyserb">
Jan Wjela Radyserb



</doc>
<doc id="1540105" url="https://pl.wikipedia.org/wiki?curid=1540105" title="Martin Odersky">
Martin Odersky

Martin Odersky (ur. 5 września 1958) − niemiecki informatyk i wykładowca akademicki, profesor metod programowania na École Polytechnique Fédérale de Lausanne. Specjalizuje się w analizie kodu i językach programowania. Stworzył język programowania Scala oraz był jednym z projektantów typów generycznych w Javie. W 2004 roku był współorganizatorem "European Conference on Object-Oriented Programming". W 2007 roku został członkiem Association for Computing Machinery.

</doc>
<doc id="1540108" url="https://pl.wikipedia.org/wiki?curid=1540108" title="Adem Jashari">
Adem Jashari

Adem Shaban Jashari, właśc. Fazlli Jashari (ur. 28 listopada 1955 w Prekazie, zm. 6 marca 1998 tamże) – albański działacz narodowy z Kosowa, jeden z komendantów UÇK.
Życiorys.
Syn nauczyciela o imieniu Shaban. Ukończył technikum mechaniczne w Mitrovicy. Od początku lat 90. Adem wraz z braćmi należał do pierwszych Albańczyków, którzy podjęli walkę z policją serbską. Prawdopodobnie należał też do założycieli Armii Wyzwolenia Kosowa (UÇK). Po serii ataków na serbskie posterunki, jakich dokonywali Albańczycy z rejonu Drenicy, 30 grudnia 1991 doszło do pierwszego uderzenia serbskich sił bezpieczeństwa na dom rodziny Jashari w Prekazie, który miał być punktem zbornym dla pierwszych dowódców UÇK. Atakujący dostali się pod silny ostrzał i zdecydowali się wycofać. W 1993 znalazł się w Albanii, gdzie został aresztowany i wkrótce uwolniony. Jashari prawdopodobnie należał do pierwszych bojowników UÇK, którzy w 1993 przeszli szkolenie w Albanii.
W 1997 zamieszki, do jakich doszło w Albanii i rozgrabienie tamtejszych magazynów wojskowych pozwoliło dozbroić Albańczyków z rejonu Drenicy. Lokalne dowództwo UÇK ogłosiło ten obszar, jako wolny od Serbów. W tym samym roku sąd serbski skazał zaocznie Jashariego na 20 lat więzienia za prowadzenie działalności terrorystycznej i zabicie policjanta serbskiego. Pierwsza próba schwytania Jashariego przez policję w styczniu 1998 zakończyła się niepowodzeniem. Z początkiem marca 1998 siły serbskie po raz kolejny zaatakowały dom, w którym jak twierdził Belgrad ukrywali się albańscy terroryści. W trakcie trzydniowych walk zginęło 58 osób z rodziny Jashari, w tym Adem i jego starszy brat. Zginął także 13-letni Kushtrim, syn Adema. Jedyną ocalałą osobą była Besarta Jashari, 10-letnia córka Hamëza Jashari. Oględziny ciała Adema Jashariego wskazały, że zginął od strzału w szyję. Kierunek wlotu pocisku wskazywał na samobójstwo.
Albańczycy chcieli, aby ofiary z Prekazu poddano autopsji w obecności ekspertów międzynarodowych, ale nie zgodziły się na to władze serbskie, domagając się szybkiego odebrania zwłok. Wobec braku porozumienia 10 marca jednostka policji dokonała zbiorowego pochówku ciał w pobliżu Donji Prekaz. Następnego dnia krewni zabitych ekshumowali ciała i pochowali je ponownie, zgodnie z tradycją islamską. Żadne z ciał nie nosiło śladów autopsji. Ciała pochowano na cmentarzu, niedaleko od domu, w którym zginęli.
Pamięć.
Zachowany dom rodziny Jasharich, zniszczony w czasie walk 1998 stał się dla Albańczyków muzeum i miejscem narodowych pielgrzymek. Rocznica śmierci Jashariego jest obchodzona corocznie w Kosowie, z udziałem władz państwowych. Jednym z najpopularniejszych gadżetów w Kosowie po ogłoszeniu niepodległości w lutym 2008 była koszulka z podobizną Jashariego i napisem "Bac, u krye" (Wujku, zrobione).
W 2008 przez władze Kosowa został uhonorowany pośmiertnie tytułem "Bohatera Kosowa". Jego imię nosi Port lotniczy Prisztina, Narodowy Teatr Kosowa oraz stadion w Mitrowicy, a także ulice w Prisztinie, Prizrenie, Peji, Gnjilane i w Vučitrnie. Od 2012 pomnik Jashariego stoi w Tiranie. Pamięci Jashariego jest poświęcony monodram Lebita Murtishiego "Unë Adem Jashari". Dom rodziny Jashari stał się miejscem pielgrzymek; tzw. Jashari Memorial jest co roku odwiedzany przez setki Albańczyków.

</doc>
<doc id="1540109" url="https://pl.wikipedia.org/wiki?curid=1540109" title="Krzywa transformacji">
Krzywa transformacji



</doc>
<doc id="1540112" url="https://pl.wikipedia.org/wiki?curid=1540112" title="Lilia Arutiunian">
Lilia Arutiunian

Lilia Arutiunian, także "Arutyunian" (Арутюнян), "Andronov" (Андронова), j.pol. "Lilia Harutyunyan" (ur. 18 lutego 1930 r. w Białoruskiej SRR) – logopeda, prof. Uniwersytetu Moskiewskiego, na Wydziale Defektologii.
Po przeszło 40 latach pracy naukowej i praktyki terapeutycznej opracowała metodę Trwałej Normalizacji Mowy, służącą do terapii jąkania.

</doc>
<doc id="1540113" url="https://pl.wikipedia.org/wiki?curid=1540113" title="Austrolebias bellottii">
Austrolebias bellottii



</doc>
<doc id="1540114" url="https://pl.wikipedia.org/wiki?curid=1540114" title="Cynolebias bellottii">
Cynolebias bellottii



</doc>
<doc id="1540115" url="https://pl.wikipedia.org/wiki?curid=1540115" title="Adolf III Holsztyński">
Adolf III Holsztyński

Adolf III Holsztyński (ur. w 1160, zm. 3 stycznia 1225) – hrabia szauenburski i holsztyński, jedyny syn hrabiego Adolfa II z dynastii Schaumburgów.
Był założycielem osiedla handlowego i targowego na prawym brzegu Alster (obecnie centrum Hamburga), co dało, wraz z późniejszymi przywilejami, początek rozwojowi miasta Hamburg.
Władcą Holsztynu był w latach 1164-1203. Najpierw władzę sprawowała w jego imieniu matka Mechthild von Schwarzburg-Käfernburg jako jego prawna opiekunka.
Hrabia Adolf III był pierwotnie podporą Henryka Lwa, któremu towarzyszył w walkach przeciwko Filipowi I von Heinsbergowi, arcybiskupowi Kolonii. Walczył u boku Bernarda I von Ratzeburga i otrzymał decydujące prawa od Henryka Lwa na obszarze środkowej Wezery. Obszary te zostały włączone do hrabstwa Schaumburg wzmacniając tym pozycję Adolfa.
W 1180 odłączył się od Henryka, za co ten przegnał go z Holsztynu. Wtedy Adolf postanowił stanąć u boku Fryderyka I Barbarossy, który pomógł mu po upadku Henryka Lwa w 1181 odtworzyć jego panowanie w Holsztynie. Fryderyk I ograniczył jednak prawa Adolfa do Lubeki w 1188 na podstawie tzw. przywileju Barbarossy.
U boku Barbarossy brał udział w III wyprawie krzyżowej. W 1190 osiągnął Tyr, ale musiał opuścić wyprawę, żeby wrócić do domu broniąc ponownie swoich ziem przed Henrykiem Lwem, który wrócił z wygnania i zagarnął ziemie hrabstwa.
W 1203 został usunięty z Holsztynu przez króla Danii Waldemara II; hrabstwo odzyskał dopiero w 1225 jego syn Adolf IV.
Hrabia Adolf III był dwukrotnie żonaty; najpierw z Matyldą von Assel, która zmarła 25 grudnia 1185, a później z Matyldą von Querfurt.
Miał pięcioro dzieci:

</doc>
<doc id="1540116" url="https://pl.wikipedia.org/wiki?curid=1540116" title="Handrij Zejleŕ">
Handrij Zejleŕ



</doc>
<doc id="1540117" url="https://pl.wikipedia.org/wiki?curid=1540117" title="Talk (ujednoznacznienie)">
Talk (ujednoznacznienie)



</doc>
<doc id="1540118" url="https://pl.wikipedia.org/wiki?curid=1540118" title="Jezioro Okonie (Równina Gryficka)">
Jezioro Okonie (Równina Gryficka)

Jezioro Okonie – jezioro na Równinie Gryfickiej, w granicach administracyjnych miasta Golczewo, w gminie Golczewo, w powiecie kamieńskim, w woj. zachodniopomorskim. Powierzchnia jeziora wynosi 51,31 ha, jego średnia głębokość – 1,0 m, a maksymalna głębokość – 1,8 m. Jest to płytkie jezioro rynnowe o wyrównanej linii brzegowej. Według typologii rybackiej – jezioro leszczowe.
Z jeziora wypływa rzeka Niemica, przyjmuje się jednak, iż rzeka ta bierze swój początek w pobliskim Jeziorze Szczuczym, z którym Jezioro Okonie jest połączone poprzez ciek wodny. 0,2 km na zachód od ujścia tego cieku do Jeziora Okoniego, na przesmyku z Jeziorem Szczuczym wczesnośredniowieczne grodzisko z podwójnymi wałami, z IX/XIII w. Kiedyś otoczone bagnami, obecnie słabo czytelne. 0,25 km na południowy wschód wieża dawnego Zamku Biskupów Kamieńskich.
Jezioro Okonie znajduje się w granicach administracyjnych miasta Golczewo – w jego zachodniej części. Leży ono w rynnie rzeki Niemicy pomiędzy Jeziorem Szczuczym, a jeziorem Samlino. 
Jezioro charakteryzuje się silną eutrofizacją i na przeważającej długości ma niedostępne brzegi. Strefie przybrzeżnej towarzyszy pas trzcin, a na brzegu rosną kępy drzew (olsza, wierzba, topola) i zarośli krzewiastych.
Na północy jeziora, za torami, zespół przyrodniczo-krajobrazowy "Las Samliński".
W południowej części jeziora ornitologiczny punkt widokowy.
Od południa i zachodu jezioro można obejść Szlakiem Doliny Niemicy (1,5 km; całkowita długość szlaku 17,5 km, szlak okrężny, zaczyna się i kończy w Golczewie).
Nazwa Jezioro Okonie funkcjonuje od 1949 roku, kiedy to została zmieniona z poprzedniej niemieckiej nazwy "Untersee".

</doc>
<doc id="1540119" url="https://pl.wikipedia.org/wiki?curid=1540119" title="Rostrhamus sociabilis">
Rostrhamus sociabilis



</doc>
<doc id="1540122" url="https://pl.wikipedia.org/wiki?curid=1540122" title="Jezioro Okonie">
Jezioro Okonie

3 jeziora w Polsce:

</doc>
<doc id="1540123" url="https://pl.wikipedia.org/wiki?curid=1540123" title="Fourth (album)">
Fourth (album)

Fourth – czwarty studyjny album grupy Soft Machine nagrany w październiku i listopadzie 1970 r. i wydany w lutym 1971 r.
Historia i charakter albumu.
W październiku Soft Machine występowali w Szwajcarii (4.10), potem w klubie "Ronnie Scott's" (9 i 10.10). 13 października rozpoczęły się pierwsze sesje do czwartego albumu zespołu. Trwały one do 16 października. Następnie wyjechali do Holandii, gdzie występowali w Eindhoven (23.10) i Rotterdamie (24 i 25.10). Po powrocie ponownie kontynuowali sesje nagraniowe 27 i 28 października. Po kilku brytyjskich koncertach sesje były kontynuowane 9 listopada. 16, 17 i 18 listopada odbyły się końcowe sesje do albumu.
Zespół spędził więc w studiu 8 niecałych dni, co wobec ówczesnych i dzisiejszych standardów było niezwykle krótkim czasem.
Grupa wybrała znane studio "Olympic", które zabezpieczało także wsparcie techniczne. Jak wspomina Hopper do zrobienia miksowania zgłosił się inżynier George Chkiantz, który fatalnie spisał się przy drugim albumie zespołu. "I nikt nie był na tyle odważny, żeby powiedzieć "nie, nie możesz""'. 
Zespół zdecydował się na poszerzenie składu. Mark Charig, Nick Evans i Jimmy Hastings byli już dobrze znani grupie. Babbingtona Wyatt i Dean poznali na sesjach nagraniowych do albumu Keitha Tippetta "Dedicated to You But You Weren't Listening", w których także wzięli udział. Alan Skidmore był już znanym saksofonistą jazzowym, w tym czasie grającym razem w Wyattem w 50-osobowej orkiestrze Keitha Tippetta Centipede.
Album "Fourth", tak jak i poprzedni, zawierał tylko cztery kompozycje; tym razem była to jednak pojedyncza płyta. Stronę pierwszą zapełniły trzy utwory, a stronę drugą długa kompozycja, suita Hoppera składająca się z czterech części.
Album ten wykazał kolejną zmianę stylu; utwory zatraciły swoją ewidentną strukturę tak charakterystyczną dla zespołu, nastąpiło większe zainteresowanie brzmieniem, teksturą i strukturami nierytmicznymi. Zniknęły charakterystyczne sygnatury melodyczne grupy, zdecydowane i nieortodoksyjne rytmy, jej moc wynikająca z elektryfikacji i przenikliwe sola organowe ponad napędzającymi rytm gitarą basową i perkusją. 
Zamiast tego pojawiła się pewna łagodność, czysty instrumentalizm, prostsze konstrukcje muzyczne, freejazowe improwizacje i pełniejsze wykorzystanie sekcji instrumentów dętych.
Był to ostatni album Soft Machine nagrany z Robertem Wyattem. Niezadowolny ze zmiany stylu zespołu odszedł we wrześniu i rozpoczął długą, trwającą do dziś solową karierę.

</doc>
<doc id="1540124" url="https://pl.wikipedia.org/wiki?curid=1540124" title="Charadrius peronii">
Charadrius peronii



</doc>
<doc id="1540126" url="https://pl.wikipedia.org/wiki?curid=1540126" title="Charadrius placidus">
Charadrius placidus



</doc>
<doc id="1540128" url="https://pl.wikipedia.org/wiki?curid=1540128" title="Lista odcinków serialu Słowo na L">
Lista odcinków serialu Słowo na L

Lista odcinków serialu Słowo na L.

</doc>
<doc id="1540129" url="https://pl.wikipedia.org/wiki?curid=1540129" title="Jezioro Żabie (Równina Gryficka)">
Jezioro Żabie (Równina Gryficka)

Jezioro Żabie – jezioro na Równinie Gryfickiej, położone w województwie zachodniopomorskim, w powiecie kamieńskim, w gminie Golczewo. Powierzchnia jeziora wynosi 1,78 ha. Według typologii rybackiej jest to jezioro karasiowe.
Śródleśne jezioro leży po północnej stronie nieczynnej linii kolejowej Golczewo–Płoty, 3 km na wschód od Golczewa, na południowym skraju rezerwatu przyrody „Golczewskie Uroczysko”. Od wschodu jezioro obchodzi znakowany czerwony turystyczny Szlak Przez Las Golczewski (o długości 15,5 km, okrężny, zaczyna się i kończy w Golczewie).
Nazwa Jezioro Żabie funkcjonuje od 1949 roku, kiedy to została zmieniona z poprzedniej niemieckiej nazwy "Sabbe See".

</doc>
<doc id="1540135" url="https://pl.wikipedia.org/wiki?curid=1540135" title="August F. Globensky">
August F. Globensky

August France (Franz) Globensky, Globenski, Glanbenkind, Glaubenskindt, właśc. August Franciszek Głąbiński (ur. 1 stycznia 1754 pod Berlinem w Królestwie Prus, zm. 19 kwietnia 1830 w Saint-Eustache k. Montrealu) – lekarz i aptekarz, pionier polskiego osadnictwa w Kanadzie.
Pochodzenie.
Syn pochodzącego z Polski notariusza królewskiego Józefa Glaubenskindta oraz Niemki Marie Richter. Na świadectwie chrztu i w rejestrze zaciągów wojskowych figuruje pod nazwiskiem Glaubenskindt, co można uznać za zniemczenie polskiego nazwiska "Głowiński". Ojcem chrzestnym Augusta był książę Ferdinand Filip Lobkowicz.
W najemnej armii.
Służył jako felczer wojskowy w regimencie armii najemnej niemieckiego langrafstwa Hesji-Hanau, którą Brytyjczycy wynajęli do walki przeciwko kolonistom amerykańskim z Armii Kontynentalnej. Żołnierzami pochodzącymi głównie z Brunszwiku dowodził major Friedrich Adolf Riedesel.
Do pierwszych działań należało oczyszczenie Kanady z niedobitków armii amerykańskiej po inwazji z 1775 r. Dlatego też po późniejszej klęsce heskich najemników w bitwie pod Saratogą (do czego walnie przyczynił się po drugiej stronie Tadeusz Kościuszko), Globensky zdecydował się osiąść w przyjaznej mu brytyjskiej kolonii Quebec (późniejsza Dolna Kanada) wraz z lojalistami, którzy w wyniku klęski w wojnie o niepodległość Stanów Zjednoczonych poczęli tworzyć tu podstawy anglosaskiej ludności.
Życie w Kanadzie.
W 1777 roku Globensky (w Kanadzie używa odtąd wyłącznie tego nazwiska) staje się jednym z pierwszych udokumentowanych emigrantów polskich na ziemi kanadyjskiej (za pierwszego wielu uważa marynarza Andrzeja Wilka.
Osiedlił się w małej osadzie Verchères (dziś przedmieście Montrealu). Ze związku z Françoise Brousseau miał szesnaścioro dzieci. Utrzymywał się z praktyki lekarskiej oraz apteki (1791–1830), uznanej za pierwsze polskie przedsiębiorstwo w Kanadzie.
Potomkowie.
August F. Globensky jest dziś uważany za przodka wszystkich mieszkańców Ameryki Północnej noszących to nazwisko.
Siódme dziecko Augusta, podpułkownik Maximilien Globensky, walczył po stronie lojalistów w kanadyjskich rebeliach roku 1837.
Wnuk, Charles-Auguste-Maximilien Globensky był ekspertem agrarnym, pisarzem i posłem wybranym w 1875 do Izby Gmin, gdzie jednak wytrzymał tylko rok, rozczarowany polityką.
Znaną współcześnie potomkinią Augusta F. Globensky'ego jest Anne-Marie Globenski, pianistka i pedagożka muzyczna, pierwsza Kanadyjka biorąca udział w Konkursie Chopinowskim w Warszawie (1955).

</doc>
<doc id="1540159" url="https://pl.wikipedia.org/wiki?curid=1540159" title="Chasan Israiłow">
Chasan Israiłow

Chasan Israiłow, ros. Хасан Исраилов, ps. "Chasan Tierłojew" ros. Хасан Терлоев (ur. w 1910 r. we wsi Naszchoj w Czeczenii w Rosji, zm. 29 grudnia 1944 r.) – czeczeński pisarz, publicysta i dziennikarz, przywódca antysowieckiego powstania w Czeczeno-Inguszetii w latach 40. 
Israiłow był z pochodzenia Czeczenem, a źródła podają jako datę jego narodzin także rok 1903 lub 1907. Uczył się w medresie, w 1919 r. wstąpił do Komsomołu. W 1929 r. ukończył szkołę średnią w Rostowie nad Donem. W tym samym roku wstąpił do Wszechzwiązkowej Partii Komunistycznej (bolszewików) (WKP(b)), ale nie był aktywnym członkiem. Zajął się natomiast twórczością pisarską. Był autorem wierszy i sztuk teatralnych. Jednocześnie został lokalnym korespondentem moskiewskiego pisma "Kriestjanskaja gazieta". Jego artykuły dotyczyły krytyki polityki władzy sowieckiej w stosunku do górali kaukaskich. 
Doprowadziło to jego aresztowania w 1931 r. i skazania na karę 10 lat więzienia. Po 3 latach, dzięki wysiłkom redakcji jego gazety, został zwolniony i ponownie przyjęty do WKP(b). Przyjechał do Moskwy, gdzie podjął studia na komunistycznym Uniwersytecie Robotników Wschodu im. Stalina. W tym czasie zostały opublikowane jego dwie książki, napisane w więzieniu. Odszedł jednak od twórczości pisarskiej w kierunku działalności politycznej. Jeszcze podczas studiów wraz z innymi studentami z Czeczeno-Inguszetii napisał pismo do władz ZSRR, w którym postulował zmianę polityki w stosunku do górali kaukaskich oraz usunięcie z zajmowanych stanowisk I sekretarza obkomu WKP(b) i ludowego komisarza spraw wewnętrznych. W odpowiedzi Israiłow ponownie został aresztowany i skazany na karę 5 lat w łagrach na Syberii. Uwolniono go na początku 1939 r., po czym rozpoczął pracę adwokata w Szatoj.
W styczniu 1940 r. został zaproszony do obkomu WKP(b), aby znowu przyjąć go do partii. Israiłow przysłał jednak pismo, w którym oskarżył władze sowieckie o niszczenie jego narodu i ogłosił wybuch powstania narodowego na Kaukazie. Podstawowe znaczenie miały dla niego fińskie sukcesy w wojnie z ZSRR, wskazujące, że mały, lecz zdeterminowany naród był w stanie przeciwstawić się potędze sowieckiej. Pierwsze działania powstańców nie przyniosły większych sukcesów, ale już na początku lutego 1940 r. udało im się zająć auły Gałanczoż, Sajasan i Czaberłoj oraz część rejonu szatojewskiego. Broń była zdobywana na rozbitych oddziałach NKWD. Po oczyszczeniu większości górskich obszarów Czeczeno-Inguszetii został zwołany zjazd ludowy w Gałanczoże, na którym ogłoszono utworzenie Tymczasowego Ludowo-Rewolucyjnego Przedstawicielstwa Czeczeno-Inguszetii. Na jego czele stanął Chasan Israiłow. Po ataku wojsk niemieckich na ZSRR w 1941 r. Israiłow wzmógł działania partyzanckie, licząc na wsparcie Niemców. Uważał, że jako wrogowie bolszewizmu, tak jak on, wspomogą kaukaskich partyzantów w oswobodzeniu Kaukazu i wywalczeniu niezależności dla poszczególnych narodów. 28 stycznia 1942 r. powołał konspiracyjną Specjalną Partię Kaukaskich Braci, opowiadającą się za współpracą narodów kaukaskich i utworzeniem kaukaskiej republiki. Później została ona przemianowana na Narodowo-Socjalistyczną Partię Kaukaskich Braci. 
W lutym 1942 r. antysowieckie powstanie w rejonie aułów Szatoj i Itum-Kale wszczął Majrbek Szeripow, łącząc swoje siły z oddziałami Israiłowa. Osiągnęły one liczebność ok. 15 tys. bojowników. Powstał wspólny sztab powstańczy, po czym zreorganizowano Tymczasowe Ludowo-Rewolucyjne Przedstawicielstwo Czeczeno-Inguszetii. W czerwcu obaj dowódcy partyzanccy ogłosili "Wezwanie do Narodu Czeczeno-Inguskiego", w którym napisali, że narody kaukaskie oczekują na wojska niemieckie jako gości i okażą im pełne wsparcie jedynie wtedy, kiedy Niemcy zagwarantują im pełną niezależność. Z drugiej strony przewodniczący kolaboracyjnego Północnokaukaskiego Komitetu Narodowego z siedzibą w Berlinie stwierdził, że jeśli oswobodzenie Kaukazu będzie polegało na zastąpieniu jednych kolonizatorów innymi, to dla narodów kaukaskich oznacza to jedynie nowy etap walki narodowowyzwoleńczej. 
Zanim wojska niemieckie dotarły do północnego Kaukazu, Armii Czerwonej i oddziałom NKWD udało się silnie osłabić ruch powstańczy, który nie zyskał ostatecznie szerszego poparcia społecznego i był ograniczony jedynie do niedużej górskiej części Czeczeno-Inguszetii. Do ataków na oddziały powstańcze, ale także terroryzowania ludności cywilnej wspierającej powstańców używano nawet lotnictwa bombowego. 7 listopada 1942 r. został zabity Szeripow. Część jego bojowników zasiliła oddziały Israiłowa. Działały one jeszcze do 1944 r., współpracując z dywersyjnymi oddziałami, przerzucanymi na obszar Czeczeno-Inguszetii przez Niemców. Zasięg ich działalności i liczebność były jednak coraz bardziej ograniczone. Po deportacji Czeczenów i Inguszów w głąb ZSRR w lutym 1944 r. Israiłow ukrywał się w górskich jaskiniach. Został zabity 29 grudnia tego roku.

</doc>
<doc id="1540161" url="https://pl.wikipedia.org/wiki?curid=1540161" title="Guo Yan">
Guo Yan

Guo Yan (; ur. 24 czerwca 1982 w Pekinie) – chińska tenisistka stołowa, dwukrotna drużynowa mistrzyni świata.
Siedmiokrotnie zdobywała medale mistrzostw świata. Dwukrotnie była drużynową mistrzynią świata (2006, 2008), a w 2005 roku w Szanghaju zdobyła srebrny medal w grze pojedynczej (dwa lata później w Zagrzebiu wywalczyła brąz) i dwa brązowe medale (debel i mikst). W 2009 roku w Jokohamie i dwa lata później w Rotterdamie zdobyła srebrny medal w deblu (w parze z Ding Ning).
Dwukrotna zdobywczyni Pucharu Świata (2006, 2010). Czterokrotna złota medalistka mistrzostw Azji, medalistka igrzysk azjatyckich, zdobywczyni Pucharu Azji 2005.
Według stanu na 4 lipca 2013 notowana na 6. miejscu w światowym rankingu ITTF.

</doc>
<doc id="1540162" url="https://pl.wikipedia.org/wiki?curid=1540162" title="Yan Guo">
Yan Guo



</doc>
<doc id="1540163" url="https://pl.wikipedia.org/wiki?curid=1540163" title="Jan I Askański">
Jan I Askański



</doc>
<doc id="1540167" url="https://pl.wikipedia.org/wiki?curid=1540167" title="Line Fruensgaard">
Line Fruensgaard

Line Widt Fruensgaard, wcześniej znana pod nazwiskiem Daugaard (ur. 17 lipca 1978 roku w Herningu), była duńska piłkarka ręczna, wielokrotna reprezentantka kraju, lewoskrzydłowa. Wraz z reprezentacją Danii zdobyła złoty medal olimpijski w 2004 roku w Atenach. W 2007 roku wyszła za duńskiego piłkarza ręcznego Jeppe Fruensgaarda.
W 2010 r. zakończyła karierę sportową.

</doc>
<doc id="1540168" url="https://pl.wikipedia.org/wiki?curid=1540168" title="Teng Yi">
Teng Yi

Teng Yi (; ur. ?) - chiński tenisista stołowy, mistrz świata.
Pięciokrotnie zdobywał medale mistrzostw świata. Był drużynowym mistrzem (1987) i wicemistrzem (1989) świata, dwukrotnie brązowym medalista w singlu (1985, 1987) i jeden raz w deblu (1989).
Dwukrotny zwycięzca Igrzysk Azjatyckich w 1986 roku w Seulu (w grze podwójnej i mieszanej). Zdobywca Pucharu Świata (1987) i Pucharu Azji 1987 w grze pojedynczej. Czterokrotny mistrz Azji.

</doc>
<doc id="1540172" url="https://pl.wikipedia.org/wiki?curid=1540172" title="Chen Longcan">
Chen Longcan

Chen Longcan (; ur. 21 marca 1965) – chiński tenisista stołowy, mistrz olimpijski z Seulu w grze podwójnej, dwukrotny drużynowy mistrz świata, zwycięzca gry podwójnej podczas mistrzostw świata w 1987 roku.
Startował w igrzyskach olimpijskich w Seulu w 1988 roku, gdzie był 6. w turnieju indywidualnym i zdobył złoty medal (w parze z Wei Qingguang) w grze podwójnej.
Siedmiokrotnie zdobywał medale mistrzostw świata. Był dwukrotnie drużynowym mistrzem (1985, 1987) oraz mistrzem świata w deblu (w parze z Wei Qingguang w Nowym Delhi w 1987).
Trzykrotny medalista igrzysk azjatyckich (1986, 1990). Zdobywca Pucharu Świata (1986) i Pucharu Azji 1985 w grze pojedynczej. Czterokrotny mistrz Azji.

</doc>
<doc id="1540177" url="https://pl.wikipedia.org/wiki?curid=1540177" title="Chen Xinhua">
Chen Xinhua

Chen Xinhua (chiń. 陈新华; ur. 30 stycznia 1960) - chiński i angielski tenisista stołowy, mistrz olimpijski z Seulu w grze podwójnej, dwukrotny drużynowy mistrz świata.
Startował w igrzyskach olimpijskich w Atlancie w 1996 roku w barwach Wielkiej Brytanii, bez sukcesów.
Sześciokrotnie (w barwach Chin) zdobywał medale mistrzostw świata. Był dwukrotnie drużynowym mistrzem (1985, 1987) oraz dwukrotnym wicemistrzem świata w grze mieszanej.
Zdobywca Pucharu Świata (1985). Drużynowy wicemistrz Europy (1992).

</doc>
<doc id="1540178" url="https://pl.wikipedia.org/wiki?curid=1540178" title="Yi Teng">
Yi Teng



</doc>
<doc id="1540179" url="https://pl.wikipedia.org/wiki?curid=1540179" title="Xinhua Chen">
Xinhua Chen



</doc>
<doc id="1540181" url="https://pl.wikipedia.org/wiki?curid=1540181" title="Longcan Chen">
Longcan Chen



</doc>
<doc id="1540183" url="https://pl.wikipedia.org/wiki?curid=1540183" title="Jan Weselik">
Jan Weselik

Jan Weselik (ur. w 1923 w Warszawie, zm. w 2005 w Warszawie) – polski artysta fotograf, uhonorowany tytułami Artiste FIAP (AFIAP) oraz Excellence FIAP (EFIAP). Członek rzeczywisty i członek honorowy Związku Polskich Artystów Fotografików.
Działalność.
Jan Weselik w 1954 roku został członkiem Poznańskiego Towarzystwa Fotograficznego. W 1961 roku został przyjęty w poczet członków Związku Polskich Artystów Fotografików, w późniejszym czasie (w 1983 roku) został członkiem honorowym ZPAF. 
Jan Weselik jest autorem i współautorem wielu wystaw fotograficznych; indywidualnych, zbiorowych, poplenerowych, pokonkursowych. Brał aktywny udział w Międzynarodowych Salonach Fotograficznych, organizowanych (m.in.) pod patronatem FIAP, zdobywając wiele medali, nagród, wyróżnień, dyplomów, listów gratulacyjnych. Jego fotografie były prezentowane (m.in.) w: Belgii, Brazylii, Chile, Niemczech, Włoszech oraz we Francji.
Pokłosiem udziału w Międzynarodowych Salonach Fotograficznych (pod patronatem FIAP) było przyznanie mu (w 1963 roku) tytułu honorowego Artiste FIAP (AFIAP) oraz (w 1972 roku) tytuł Excellence FIAP (EFIAP) - tytuły przyznane przez Międzynarodową Federację Sztuki Fotograficznej FIAP, z siedzibą w Luksemburgu.
Jan Weselik pozostał wierny fotografii monochromatycznej. W swoich pracach wykonywanych prawie wyłącznie w technice bromowej, zwracał uwagę na grę światła i oryginalność ujęcia, tematyka zdjęć była dla niego drugorzędna. Wielkim uznaniem cieszyły się jego nokturny, w których starał się zbliżyć fotografię do malarstwa. Fotografie Jana Weselika znajdują się w zbiorach Muzeum Narodowego w Warszawie, Muzeum Narodowego we Wrocławiu oraz w zbiorach ZPAF.

</doc>
<doc id="1540188" url="https://pl.wikipedia.org/wiki?curid=1540188" title="Ted Bundy (film)">
Ted Bundy (film)

Ted Bundy – film fabularny produkcji amerykańskiej, zrealizowany w 2002, w reżyserii Matthew Brighta.
Film, oparty na faktach, opowiada o amerykańskim seryjnym mordercy Tedzie Bundym, skazanym w 1989 na karę śmierci na krześle elektrycznym.
Odtwórcą roli Bundy'ego był Michael Reilly Burke, Lee (wzorowanej na "Elizabeth Kendall", dziewczynie mordercy) – Boti Bliss.

</doc>
<doc id="1540192" url="https://pl.wikipedia.org/wiki?curid=1540192" title="Maszkowski (herb szlachecki)">
Maszkowski (herb szlachecki)



</doc>
<doc id="1540193" url="https://pl.wikipedia.org/wiki?curid=1540193" title="Biskupi kralowohradeccy">
Biskupi kralowohradeccy



</doc>
<doc id="1540200" url="https://pl.wikipedia.org/wiki?curid=1540200" title="Pandolfo Alatrino">
Pandolfo Alatrino



</doc>
<doc id="1540204" url="https://pl.wikipedia.org/wiki?curid=1540204" title="Bundy">
Bundy



</doc>
<doc id="1540207" url="https://pl.wikipedia.org/wiki?curid=1540207" title="Nieściśliwość">
Nieściśliwość

Nieściśliwość (zerowa ściśliwość) – właściwość fizyczna pewnej grupy materiałów, które niezależnie od stanu naprężenia zachowują swoją objętość.
Dla tej grupy materiałów moduł ściśliwości jest równy zero co oznacza, że współczynnik Poissona jest równy 0,5.
W przypadku materiałów nieściśliwych związki konstytutywne (np. prawo Hooke’a) przestają być odwracalne. Oznacza to, że ze znanego stanu odkształcenia nie da się obliczyć stanu naprężenia. Cecha ta jest istotnym utrudnieniem przy modelowaniu materiałów nieściśliwych za pomocą Metody Elementów Skończonych.
Dla części materiałów wykazujących plastyczność, przede wszystkim metali, część plastyczna odkształceń ma cechy nieściśliwości.

</doc>
<doc id="1540209" url="https://pl.wikipedia.org/wiki?curid=1540209" title="64 Dywizja Piechoty (III Rzesza)">
64 Dywizja Piechoty (III Rzesza)

64 Dywizja Piechoty - niemiecka dywizja z czasów II wojny światowej, sformowana na mocy rozkazu z 26 czerwca 1944 roku, w 27. fali mobilizacyjnej na poligonie Wahn w VI Okręgu Wojskowym.
Struktura organizacyjna.
Struktura organizacyjna w czerwcu 1944 roku:

</doc>
<doc id="1540211" url="https://pl.wikipedia.org/wiki?curid=1540211" title="Nagroda Annie">
Nagroda Annie



</doc>
<doc id="1540214" url="https://pl.wikipedia.org/wiki?curid=1540214" title="65 Dywizja Piechoty (III Rzesza)">
65 Dywizja Piechoty (III Rzesza)

65 Dywizja Piechoty - niemiecka dywizja z czasów II wojny światowej, sformowana na mocy rozkazu z 7 lipca 1942 roku, w 20. fali mobilizacyjnej na poligonie Bitsch w XII Okręgu Wojskowym.
Struktura organizacyjna.
145. i 146. pułk piechoty, 165. pułk artylerii, 165. batalion pionierów, 165. oddział rozpoznawczo - przeciwpancerny, 165. oddział łączności, 165. polowy batalion zapasowy;
145., 146., 147. pułk grenadierów, 165. pułk artylerii, 165. batalion pionierów, 65. dywizyjny batalion fizylierów, 165. oddział łączności, 165. polowy batalion zapasowy;
Dowódcy dywizji.
Generalleutnant Hans Bömers 10 VII 1942 – 1 I 1943;
Generalleutnant Wilhelm Rupprecht 1 I 1943 – 31 V 1943;
Generalleutnant Gustav Heistermann von Ziehlberg 31 V 1943 – 1 XII 1943;
Generalleutnant Hellmuth Pfeifer 1 XII 1943 – 22 IV 1945;

</doc>
<doc id="1540215" url="https://pl.wikipedia.org/wiki?curid=1540215" title="Wojciech Rajewski">
Wojciech Rajewski

Wojciech Rajewski (ur. 27 stycznia 1914 w Warszawie, zm. 18 listopada 1980 w Konstancinie-Jeziornie) – polski aktor teatralny i filmowy. Związany m.in. z teatrami Białegostoku, Grodna, rosyjskim teatrem w Bałaszowie koło Saratowa, Krakowa, Wrocławia, Łodzi i przede wszystkim Warszawy. W czasie II wojny światowej przez 10 miesięcy był żołnierzem Armii Czerwonej. W 1950 roku zdał eksternistyczny egzamin aktorski. Zmarł w 1980 roku. Pochowany jest na Cmentarzu Komunalnym Północnym na Wólce Węglowej w Warszawie (kwatera: W-II-1-4-7).

</doc>
<doc id="1540217" url="https://pl.wikipedia.org/wiki?curid=1540217" title="Friedrich Schiedat">
Friedrich Schiedat

Friedrich (Fritz) Schiedat (ur. 6 stycznia 1900 w Prusach Wschodnich, zm. 16 maja 1966) – prawnik niemiecki, burmistrz Olsztyna w latach 1933–1945, członek NSDAP.
Ukończył prawo na uniwersytecie w Królewcu, studiował też nauki polityczne i gospodarcze. Pracę zawodową rozpoczął jako sędzia w Olsztynie, ale po kilku latach przeszedł do pracy urzędniczej w lokalnej administracji. Od 2 kwietnia 1933 do schyłku II wojny światowej pełnił funkcję burmistrza Olsztyna; dodatkowo od lutego 1942 był komisarzem w komisariacie Rzeszy w Krzywym Rogu. Za jego rządów powstał szereg nowych ulic oraz osiedli w Olsztynie, m.in. dzisiejsze Osiedle Mazurskie i Zielona Górka. Wybudowano także nowe koszary przy alei Warszawskiej, a we wrześniu 1939 na ulice miasta wyjechały trolejbusy. Na skutek partyjnej przynależności Schiedata, który był w marcu 1933 kierownikiem powiatowej placówki NSDAP na miasto Olsztyn, po wybuchu wojny w mieście zaczęło dochodzić do prześladowań Polaków.
Schiedat porzucił stanowisko w Olsztynie w styczniu 1945 w związku z ucieczką przed nadciągającą do miasta armią radziecką, chociaż jeszcze na kilka godzin przed ewakuacją zapewniał w komunikatach o odparciu Rosjan. Osiadł w Hanowerze, gdzie przy Oskar-Winter Strasse 8 prowadził kancelarię adwokacką i notarialną. Kancelarię prowadzili potem jego syn Carl-Friedrich i wnuk Carl-Alexander.
Był żonaty z Ellą z domu Macht. Miał córki Gisele (po mężu Recknagel) i Rotraud (po mężu Mävers) oraz syna Carla-Friedricha (ur. 9 października 1936, zm. 30 kwietnia 2015).

</doc>
<doc id="1540222" url="https://pl.wikipedia.org/wiki?curid=1540222" title="Dieta wysokotłuszczowa">
Dieta wysokotłuszczowa



</doc>
<doc id="1540223" url="https://pl.wikipedia.org/wiki?curid=1540223" title="Rehabilitacja (prawo)">
Rehabilitacja (prawo)



</doc>
<doc id="1540228" url="https://pl.wikipedia.org/wiki?curid=1540228" title="68 Dywizja Piechoty (III Rzesza)">
68 Dywizja Piechoty (III Rzesza)

68 Dywizja Piechoty - niemiecka dywizja z czasów II wojny światowej, sformowana na mocy rozkazu z 26 sierpnia 1939 roku, w 2. fali mobilizacyjnej przez Infanterie – Kommandeur 3 w Gubinie w III Okręgu Wojskowym. W kampanii wrześniowej w VII Korpusie Armijnym.
Struktura organizacyjna.
169., 188. i 196. pułk piechoty, 168. pułk artylerii, 168. batalion pionierów, .168 oddział rozpoznawczy, 168. oddział przeciwpancerny, 168. oddział łączności, 168. polowy batalion zapasowy;
169., 188., 196. pułk grenadierów, 168. pułk artylerii, 168. batalion pionierów, 68. dywizyjny batalion fizylierów, 168. oddział przeciwpancerny, 168. oddział łączności, 168. polowy batalion zapasowy;
Dowódcy dywizji.
Oberst (Generalmajor) Georg Braun 26 VIII 1939 – 14 XI 1941;
Generalleutnant Robert Meißner 16 XI 1941 – 24 I 1943;
Generalleutnant Hans Schmidt 24 I 1943 – 25 X 1943;
Generalleutnant Paul Scheuerpflug 25 X 1943 – 8 V 1945;
Według części historyków ostatnim dowódcą 68 Dywizji Piechoty był Ernst Maisel, jednak większość źródeł to kwestionuje.

</doc>
<doc id="1540230" url="https://pl.wikipedia.org/wiki?curid=1540230" title="Robert Zakrzewski (burmistrz)">
Robert Zakrzewski (burmistrz)

Robert Zakrzewski – burmistrz Olsztyna w latach 1865–1875.
Ostatni Polak rządzący w Olsztynie przed II wojną światową. Na początki jego rządów przyszło apogeum epidemii cholery. Na skutek jej zmarł wówczas co dwudziesty mieszkaniec Olsztyna. Zakrzewski osobiście kierował komisją sanitarną. 15 października 1867 roku nastąpiło natomiast otwarcie szpitala olsztyńskiego.
Za jego kadencji doprowadzono też do powstania węzła kolejowego, łączącego Olsztyn z Czerwonką i Ostródą. 26 listopada 1872 roku, przy salwie honorowej na Dworcu Głównym, przywitano pierwszy pociąg. Zakrzewski osobiście przecinał wstęgę. Rok później otworzył pierwszą w mieście szkołę dla dzieci wszystkich wyznań.

</doc>
<doc id="1540231" url="https://pl.wikipedia.org/wiki?curid=1540231" title="Sprawa pilota Maresza">
Sprawa pilota Maresza

Sprawa pilota Maresza – barwny polski film fabularny z 1955 w reżyserii Leonarda Buczkowskiego, na podstawie powieści Janusza Meissnera zatytułowanej „Niebieskie drogi”. Wszedł na ekrany w 1956. W atrakcyjnej, sensacyjnej formie ukazywał różne postawy lotników, którzy po powrocie ze służby w RAF od 1947 pracowali w kraju.
Prawda i fikcja.
W powieści będącej pierwowzorem scenariusza można doszukać się inspiracji autentycznymi wydarzeniami z okresu stalinowskiego – ucieczką (jak to wówczas nazywano) szefa pilotów PLL LOT, kpt. Mieczysława Sadowskiego oraz pierwszą po wojnie katastrofą samolotu komunikacyjnego Li-2 pod Tuszynem w 1951 roku. Wobec politycznych czystek i usunięcia w 1950 wielu doświadczonych załóg, film miał poprawić reputację PLL LOT w oczach potencjalnych pasażerów. 
Głównym wątkiem są losy byłego pilota RAF, który musi wybierać między dawną miłością i ewentualną emigracją a pozostaniem w kraju i pracą dla socjalistycznej ojczyzny. W dokonaniu oczywistego wyboru pomaga mu nowe, kiełkujące uczucie do atrakcyjnej pielęgniarki oraz entuzjazm młodych kolegów - lotników. Nie bez znaczenia jest też kwestia wierności ojczyźnie oraz zapał do wykonywania trudnego, a zarazem pięknego zawodu pilota samolotów komunikacyjnych. 
Nie wszystkie ukazane wydarzenia są w pełni zgodne z faktami, które historycznie miały miejsce. Częściowo autentyczna jest historia związana z próbą porwania samolotu komunikacyjnego PLL LOT. Jej faktycznym bohaterem był dowódca załogi PLL LOT, kpt. Tadeusz Hendzel. W rzeczywistości jednak nie był on lotnikiem powracającym z Zachodu. Był doświadczonym pilotem, z dużym nalotem na maszynach komunikacyjnych. W filmie jego postać odtwarza Wieńczysław Gliński jako Maresz.
Drugim pilotem w załodze kpt. Tadeusza Hendzla był pil. Edward Kamela. Jednakże podczas tego lotu pełnił funkcję mechanika pokładowego, wobec przeszkalania się na pilota pilota-praktykanta Jerzego Szrejbrowskiego. Jerzy Szrejbrowski nie wdawał się w walkę na pokładzie, był cały czas przy sterach obok dowódcy. Natomiast w czasie ataku porywacza pilot Edward Kamela był w kabinie pasażerskiej i to on próbował obezwładnić napastnika. Radiooperatorem w tej załodze był Zdzisław Całka. Wypadek samolotu PLL LOT, (w którym ginie mąż Mary) to wspomniana katastrofa kpt. Buczkowskiego pod Tuszynem k. Łodzi w 1951. Opylanie lasów przez załogi PLL LOT jest prawdziwe. W scenach lotniczych wykorzystano samoloty Li-2 (wersje Li-2P i Li-2T), CSS-13 i Ił-12.
Obsada.
Obok Wieńczysława Glińskiego w filmie grają też:
Postać Mary wzorowana jest na Jeanne Johnstone, żonie b. pilota Dywizjonu 308, późniejszego czołowego szybownika latającego nad Tatrami, Tadeusza Schiele. Śpiewała z polskimi zespołami jazzowymi, jednak nie potrafiła "znaleźć się" w ówczesnym totalitarnym systemie panującym w Polsce i wróciła do Anglii.
Faktycznie był w PLL LOT pilot o tym nazwisku. Oskarżono go o planowanie ucieczki z Polski, ale niczego mu nie udowodniono. Z PLL LOT został zwolniony na fali masowych zwolnień w lipcu 1950 roku.
W rzeczywistości akcją opylania dowodził były dowódca 305 Dywizjonu Bombowego PSP w Anglii Kazimierz Konopasek.

</doc>
<doc id="1540233" url="https://pl.wikipedia.org/wiki?curid=1540233" title="69 Dywizja Piechoty (III Rzesza)">
69 Dywizja Piechoty (III Rzesza)

69 Dywizja Piechoty - niemiecka dywizja z czasów II wojny światowej, sformowana na mocy rozkazu z 26 sierpnia 1939 roku, w 2. fali mobilizacyjnej przez Artillerie – Kommandeur 16 w Münster w VI Okręgu Wojskowym.
Struktura organizacyjna.
159., 193. i 236. pułk piechoty, 169. pułk artylerii, 169. batalion pionierów, 169. oddział rozpoznawczy, 169. oddział przeciwpancerny, 169. oddział łączności, 169. polowy batalion zapasowy;
157., 159. i 236. pułk grenadierów, 169. pułk artylerii, IV./269. pułk artylerii, 169. batalion pionierów, 69. dywizyjny batalion fizylierów, 169. oddział przeciwpancerny, 169. oddział łączności, 169. polowy batalion zapasowy;
157., 159. i 236. pułk grenadierów, 169. pułk artylerii, 169. batalion pionierów, 69. dywizyjny batalion fizylierów, 169. oddział przeciwpancerny, 169. oddział łączności, 169. polowy batalion zapasowy;
Dowódcy dywizji.
General Hermann Tittel 26 VIII 1939 – 29 IX 1941;
Generalleutnant Bruno Ortner 29 IX 1941 – 1 II 1944;
Generalleutnant Siegfried Rein 1 II 1944 – 20 I 1945;
Oberst Grimme 20 I 1945 – 9 II 1945;
Generalmajor Kaspar Volker 9 II 1945 – 12 IV 1945;

</doc>
<doc id="1540235" url="https://pl.wikipedia.org/wiki?curid=1540235" title="Związki konstytutywne">
Związki konstytutywne

Związki konstytutywne to zapis matematyczny relacji między tensorem naprężenia a tensorem odkształcenia.
Najprostszym przykładem związków konstytutywnych jest prawo Hooke’a opisujące materiał liniowo sprężysty.
Związki konstytutywne zawierają jeden lub więcej parametrów opisujących podstawowe zjawiska określające zachowanie materiału:

</doc>
<doc id="1540236" url="https://pl.wikipedia.org/wiki?curid=1540236" title="Danina dla aniołów">
Danina dla aniołów

Danina dla aniołów (z ang. "Angel's share") – w gorzelnictwie, browarnictwie i winiarstwie porcja (ang. "share" – udział) wina lub destylatu alkoholowego, który ubywa z beczek podczas dojrzewania (starzenia) produktu. Beczki zrobione są zazwyczaj z francuskiego lub amerykańskiego dębu. W warunkach niskiej wilgotności powietrza ubywa przede wszystkim woda. Przy większej wilgotności główny ubytek produktu stanowi alkohol, zmniejszając tym samym nieznacznie końcową moc produktu (% vol.).
Legenda mówi, że anioł przyjął wino, w ramach podziękowań zaś dodał wiele wymiarów smaku do wina pozostałego w beczkach.
Inne przyjęte nazwy, w zależności od źródła, profesji i rodzaju alkoholu: "dola aniołów", "dar dla aniołów", "udział aniołów", " działka aniołów".

</doc>
<doc id="1540237" url="https://pl.wikipedia.org/wiki?curid=1540237" title="70 Dywizja Piechoty (III Rzesza)">
70 Dywizja Piechoty (III Rzesza)

70 Dywizja Piechoty – niemiecka dywizja z czasów II wojny światowej, sformowana na mocy rozkazu z 17 lipca 1944 roku, na wyspie Walcheren przez V Okręg Wojskowy.
Struktura organizacyjna.
1018., 1019. i 1020. pułk grenadierów, 170. pułk artylerii, 170. batalion pionierów, 70. dywizyjny batalion fizylierów, 170. oddział przeciwpancerny, 170. oddział łączności, 170. polowy batalion zapasowy;
Dowódca dywizji.
Generalleutnant Wilhelm Daser (15 V 1944 – 7 XI 1944)

</doc>
<doc id="1540240" url="https://pl.wikipedia.org/wiki?curid=1540240" title="Polacy – oficerowie armii austriackiej">
Polacy – oficerowie armii austriackiej

Polacy – oficerowie armii austriackiej – niepełna lista Polaków – oficerów armii austriackiej (do 1867), ułożona alfabetycznie według nazwisk. Obok nazwisk znajdują się również daty życia poszczególnych oficerów.

</doc>
<doc id="1540241" url="https://pl.wikipedia.org/wiki?curid=1540241" title="Intelligenzaktion na Pomorzu">
Intelligenzaktion na Pomorzu

Intelligenzaktion na Pomorzu, określana także mianem Säuberungsaktion, „krwawej pomorskiej jesieni”, „niemieckiego Katynia 1939” – szereg aktów eksterminacji bezpośredniej dokonanych przez okupantów niemieckich na ludności polskiej w okresie od pierwszych dni września 1939 roku do pierwszych miesięcy 1940 roku na obszarze blisko 400 miejscowości położonych w 21 powiatach przedwojennego województwa pomorskiego.
Bojówki paramilitarnego Selbstschutzu oraz formacje SS i policji niemieckiej zamordowały wtedy na Pomorzu od 30 tys. do 40 tys. Polaków. Obok przedstawicieli tak zwanej „polskiej warstwy przywódczej” na masową skalę mordowani byli m.in. pacjenci szpitali psychiatrycznych oraz zwykli mieszkańcy Pomorza, zadenuncjowani przez swoich niemieckich sąsiadów.
Była to najbardziej krwawa spośród wszystkich regionalnych operacji eksterminacyjnych, przeprowadzonych przez Niemców w okupowanej Polsce w ramach tzw. "Intelligenzaktion" (akcji „Inteligencja”), do czego przyczynił się w pierwszym rzędzie masowy udział przedstawicieli tamtejszej mniejszości niemieckiej w przygotowaniu i dokonaniu ludobójstwa.
Od połowy drugiej dekady XXI wieku niemieckie zbrodnie popełnione na Pomorzu w pierwszych miesiącach II wojny światowej są przedmiotem pogłębionych prac badawczych prowadzonych przez Instytut Pamięci Narodowej, który na określenie tych wydarzeń ukuł termin Zbrodnia Pomorska 1939.
Niemieckie przygotowania.
Inwazja na Polskę dokonana przez Niemcy we wrześniu 1939 była postrzegana przez Adolfa Hitlera i pozostałych przywódców nazistowskich nie jako przedsięwzięcie czysto militarne, lecz jako wojna totalna, której celem było zdobycie dla Niemców tzw. przestrzeni życiowej na wschodzie oraz likwidacja niepodległego państwa polskiego. Na tajnej konferencji z udziałem najwyższych dowódców Wehrmachtu, która odbyła się 22 sierpnia 1939 w Obersalzbergu, Hitler wprost zakomunikował swoim generałom, że celem inwazji „nie jest osiągnięcie określonej linii”, lecz: „zniszczenie Polski bez reszty”, „usunięcie jej wszystkich żywotnych sił” oraz „fizyczne zniszczenie przeciwnika”. Führer otwarcie zapowiedział również, iż podczas kampanii w Polsce dywizjom Wehrmachtu będą towarzyszyć paramilitarne oddziały, mające za zadanie dokonywanie mordów na polskiej ludności cywilnej: „przygotowałem więc, na razie tylko na Wschodzie, oddziały Totenkopf i rozkazałem im zabijać bez litości i pardonu mężczyzn, kobiety i dzieci polskiego pochodzenia i polskiej mowy. Tylko w ten sposób zdobędziemy przestrzeń życiową, której potrzebujemy”. Wypowiedź ta znana jest obecnie jako cytat armeński.
Pierwszym krokiem do złamania oporu Polaków i w konsekwencji – całkowitej germanizacji zamieszkiwanych przez nich ziem (w pierwszym rzędzie obszarów dawnego zaboru pruskiego) – miała być eksterminacja polskiej inteligencji, czy też w szerszym ujęciu, Polaków o rozbudowanej świadomości narodowej, których Hitler i naziści obarczali winą za politykę polonizacyjną prowadzoną na ziemiach zachodnich w okresie międzywojennym oraz traktowali jako najpoważniejszą przeszkodę na drodze do szybkiego i całkowitego zniemczenia tych terenów. Zgodnie z rasistowskim stereotypem Polaka panującym w III Rzeszy nazistowscy przywódcy wierzyli bowiem, że świadomość narodową posiada wyłącznie polska inteligencja, natomiast lud zajmuje się głównie troską o codzienny byt i jest mu obojętny los państwa. Z tego powodu zakładano, że eksterminacja elit pozwoli zniszczyć polską tożsamość narodową i przekształcić polskie społeczeństwo w bierną amorficzną masę, służącą w najlepszym razie jako niewykwalifikowana siła robocza dla III Rzeszy. Jako przeznaczoną do likwidacji inteligencję Niemcy nie uznawali wyłącznie ludzi należących z powodu wykształcenia do określonej warstwy społecznej, lecz wszystkich tych, wokół których z racji ich aktywności i postawy mógł się rozwijać ruch oporu – a więc ludzi, których cechowała aktywność i umiejętności kierownicze. Planowano także aresztowanie osób cieszących się autorytetem w polskim społeczeństwie. Hitlerowscy decydenci używali w stosunku do tej grupy osób określenia „polska warstwa przywódcza” (niem. "Führungsschicht"). Zaliczano do niej przede wszystkim: księży katolickich, nauczycieli, lekarzy, dentystów, weterynarzy, oficerów w stanie spoczynku, urzędników, kupców, posiadaczy ziemskich, prawników, pisarzy, dziennikarzy, pracowników służb mundurowych, absolwentów szkół wyższych i średnich, jak również członków organizacji i stowarzyszeń krzewiących polskość – przede wszystkim Polskiego Związku Zachodniego, Ligi Morskiej i Kolonialnej, Kurkowego Bractwa Strzeleckiego, Towarzystwa Powstańców i Wojaków, Związku Strzeleckiego „Strzelec” oraz Polskiego Towarzystwa Gimnastycznego „Sokół”.
Za planami szły konkretne działania. 22 maja 1939 w Generalnym Urzędzie Policji Bezpieczeństwa została utworzona tzw. "Zentralstelle II P", która miała badać wszystkie wydarzenia dotyczące Niemców w Polsce, a powstałe dzięki jej pracy kartoteki miały „zostać oddane do dyspozycji ewentualnej grupie operacyjnej”. Korzystając z informacji dostarczanych przez gęstą sieć agentów rekrutujących się spośród przedstawicieli niemieckiej mniejszości narodowej w Polsce (zazwyczaj aktywnych członków organizacji pronazistowskich) w ciągu miesiąca rozpoznano nastroje w Polsce i przeanalizowano sytuację tamtejszych Niemców. Przede wszystkim jednak stworzono tajną listę z nazwiskami Polaków poszukiwanych przez niemiecką służbę bezpieczeństwa i tajną policję. Była to tak zwana "Sonderfahndungsbuch Polen", czyli „Specjalna księga Polaków ściganych listem gończym”. Na liście tej umieszczono, w porządku alfabetycznym, nazwiska Polaków „wyróżniających się w konfliktach narodowościowych”, na których temat donosy sporządzili niemieccy konfidenci. Poza imieniem i nazwiskiem na liście była podana funkcja lub zawód oraz miejsce zamieszkania osoby poszukiwanej. Po wybuchu wojny owe listy proskrypcyjne były na bieżąco uzupełniane.
W lipcu i sierpniu 1939 SS-Brigadeführer Werner Best utworzył – przy ścisłej współpracy z szefem wywiadu zagranicznego SD Walterem Schellenbergiem i w oparciu o podległe sobie referaty Urzędu Administracji i Prawa w Głównym Urzędzie Policji Bezpieczeństwa i wydziale I Gestapo – normatywny, personalny i techniczny szkielet grup operacyjnych SD i policji bezpieczeństwa (Einsatzgruppen), które miały zostać przydzielone do każdej armii Wehrmachtu uczestniczącej w inwazji na Polskę. Zgodnie z oficjalnymi rozkazami zadaniem Einsatzgruppen było: „zwalczanie wszystkich wrogich Rzeszy i Niemcom elementów na tyłach walczących wojsk” oraz „ujęcie osób niepewnych pod względem politycznym” (zwłaszcza „figurujących na przekazanych listach gończych”), „konfiskata broni, zabezpieczenie akt ważnych dla policji […] ujęcie uciekinierów”. Działania prowadzone przez SD i policję bezpieczeństwa podczas kampanii wrześniowej w Polsce otrzymały kryptonim „Tannenberg”. Nazwę "Unternehmen „Tannenberg”" (operacja „Tannenberg”) nosił także referat specjalny w Urzędzie Policji Bezpieczeństwa, utworzony w celu koordynacji działań Einsatzgruppen. Do tej placówki w berlińskiej centrali, czynnej przez całą dobę, miały spływać informacje o wszystkich wydarzeniach operacji i dwa razy dziennie miały być sporządzane raporty zbiorcze.
Przygotowania do realizacji operacji „Tannenberg” na terenie Wolnego Miasta Gdańska i północnej części Pomorza Gdańskiego prowadzone były we ścisłej współpracy z nazistowskimi władzami Gdańska. W tym zakresie kluczowa rola przypadła SS-Sturmbannführerowi dr Rudolfowi Trögerowi, szefowi tamtejszej policji kryminalnej, którego już w 1938 skierowano do Gdańska z ramienia berlińskiej centrali Sipo i SD. Podległa Trögerowi gdańska policja polityczna ("de facto" gdańska ekspozytura Gestapo sporządziła listy osób przewidzianych do aresztowania w momencie wybuchu wojny. Figurowały na nich nazwiska wielu Polaków; Żydów oraz niektórych Niemców (w większości członków zdelegalizowanych partii opozycyjnych) z terenu Wolnego Miasta Gdańska. W "Sonderfahndungsbuch Polen" znalazły się nazwiska 290 osób z terenu Wolnego Miasta Gdańska, 53 osób z Gdyni i 56 osób z Tczewa. Stan wstępnych przygotowań do likwidacji „wrogich elementów” na terenie Wolnego Miasta Gdańska omówiono na zwołanej przez Trögera specjalnej naradzie, która odbyła się w czerwcu 1939 w siedzibie gdańskiej policji politycznej.
Kluczową rolę w przygotowaniach do rozprawy z „polską warstwą przywódczą” na Pomorzu odegrali członkowie niemieckiej mniejszości narodowej, która była w tym regionie stosunkowo liczna, bardzo dobrze zorganizowana oraz znajdowała się pod silnym wpływem ideologii nazistowskiej. Niemcy z Pomorza współpracowali aktywnie przy sporządzeniu "Sonderfahndungsbuch Polen", a po rozpoczęciu wojny włączyli się masowo w realizację akcji eksterminacyjnej – zarówno jako konfidenci nazistowskich służb bezpieczeństwa, jak i bezpośredni sprawcy mordów. Był to najważniejszy powód, dla którego akcja „Inteligencja” przyniosła na Pomorzu tak wiele ofiar. Bliski współpracownik gdańskiego gauleitera NSDAP Alberta Forstera, Wilhelm Löbsack, stwierdził później, iż: „miarodajne osobistości narodowo-socjalistyczne w Gdańsku uzyskały dzięki łączności z Volksdeutschami informacje o stosunkach na terenie korytarzowym i byłym państwie polskim, celem późniejszego rozprawienia się z Polakami”. Polski historyk Czesław Łuczak pisał natomiast, że nazistowskie władze Gdańska „doprowadziły wspólnie z niektórymi przywódcami mniejszości niemieckiej w Polsce do rozpasania wśród poważnej części zamieszkałych przed 1 września 1939 r. na tym obszarze Niemców mściwej, fanatycznej nienawiści oraz zawziętej wrogości wobec Polski i Polaków”.
Wrzesień 1939 na Pomorzu.
Niemiecka inwazja na Polskę rozpoczęła się 1 września 1939 i od samego początku towarzyszyły jej zbrodnie na jeńcach wojennych oraz polskiej ludności cywilnej. Pierwsze uderzenie spadło na Polaków zamieszkujących Wolne Miasto Gdańsk. Bojówki SA, SS-mani z oddziałów SS-Heimwehr-Sturmbann „Götze” i Wachsturmbann „Eimann” oraz jednostki miejscowej policji porządkowej zaatakowały siedziby polskich instytucji w mieście. Jednocześnie na podstawie przygotowanych wcześniej list proskrypcyjnych rozpoczęto masowe aresztowania Polaków – działaczy gdańskiej Polonii oraz pracowników polskich instytucji państwowych (nauczycieli; urzędników celnych, kolejowych, pocztowych, portowych itp.). Aresztowano również (z pogwałceniem immunitetu dyplomatycznego) pracowników Komisariatu Generalnego RP w Wolnym Mieście Gdańsku, dopuszczając się przy tym pobić i okaleczeń urzędników. W ciągu następnych dwóch tygodni zatrzymano blisko 3000 osób. Zatrzymanych uwięziono początkowo w prowizorycznym areszcie zorganizowanym na terenie tzw. Victoria-Schule, gdzie poddano ich wyjątkowo brutalnemu traktowaniu. Po pewnym czasie większość osób osadzonych w Victoria-Schule została skierowana do obozów w gdańskim Nowym Porcie i Stutthofie.
Na polskim Pomorzu masowe aresztowania i egzekucje były natomiast przeprowadzane przez jednostki Wehrmachtu oraz podążające w ślad za nimi Einsatzgruppen. W represjach wymierzonych w ludność polską i żydowską aktywnie uczestniczyli również miejscowi Niemcy. Już 1 września w komunikacie sztabu armii „Pomorze” zanotowano, że „uzbrojone bandy miejscowej ludności niemieckiej mordują Polaków”. W zajętych przez Wehrmacht miejscowościach powstawały mniej lub bardziej spontanicznie bojówki złożone z przedstawicieli mniejszości niemieckiej. Przyjmowały one różne nazwy – np. "Hilfspolizei", "Heimwehr", "Bürgerwehr" (pol. „policja pomocnicza”, „straż krajowa”, „straż obywatelska”). W Toruniu tego typu formację zorganizowano już 8 września 1939 – a więc 24 godziny po rozpoczęciu okupacji miasta. Na bazie tych bojówek zorganizowano później paramilitarny Selbstschutz.
Już w pierwszych tygodniach wojny internowano na Pomorzu tysiące Polaków. Zatrzymywano ludzi, których nazwiska znalazły się na listach gończych, osoby zaliczane do „polskiej warstwy przywódczej”, a także Polaków uznawanych za „wrogo nastawionych do Niemców”. 5 września 1939 szef zarządu cywilnego przy niemieckiej 4. Armii, SS-Oberführer Fritz Herrman polecił, aby „wszystkich księży katolickich i nauczycieli polskiej narodowości natychmiast zbadać odnośnie do ich postawy, a w przypadku gdyby nie budzili zaufania, odprowadzić do obozu dla internowanych”. Jednocześnie w myśl wytycznych niemieckiego Naczelnego Dowództwa Wojsk Lądowych (niem. "Oberkommando des Heeres", OKH) w miarę możliwości internowano przejściowo wszystkich zdolnych do służby wojskowej Polaków i Żydów w wieku od 17 do 45 lat. Dla przykładu w powiecie świeckim niemiecka żandarmeria polowa internowała kilka tysięcy mężczyzn – w większości miejscowych rolników. Z kolei w powiecie kartuskim zatrzymano przejściowo 4 tysiące osób. Bywały przypadki, kiedy internowanych wywożono do Rzeszy razem z jeńcami wojennymi. Ponadto niektórych spośród zatrzymanych Niemcy traktowali jako zakładników, chcąc w ten sprzeczny z prawem wojennym sposób zagwarantować spokój w strefie tyłowej Wehrmachtu.
Masowych aresztowań dokonywano zazwyczaj w trakcie wielkich obław na Polaków, zwanych eufemistycznie „akcjami oczyszczającymi” (niem. "Säuberungsaktion"). Podczas tych akcji otaczano i dokładnie przeczesywano całe dzielnice miast. Po zajęciu Gdyni oddziały Wehrmachtu wraz z formacjami policyjnymi rozpoczęły wielką akcję „przesiewania” ludności miasta, która trwała od 14 do 30 września 1939. O tym jak szeroko zakrojona była ta akcja może świadczyć fakt, iż już drugiego dnia w rękach niemieckiej policji bezpieczeństwa znajdowało się ok. 4 tysięcy osób, a kolejnych kilka tysięcy zostało zatrzymanych przez Wehrmacht. 16 września liczba aresztowanych wynosiła już 6-7 tys. osób. Z tego grona 3 tys. osób zwolniono zaraz po przesłuchaniu – ale już 17 września liczba aresztowanych ponownie wzrosła do 5 tys. Ostatecznie w wyniku „akcji oczyszczającej” aresztowano „prewencyjnie” 2250 mieszkańców Gdyni, jak również 130 osób, których nazwiska widniały na listach proskrypcyjnych. Kolejnych 120 osób zatrzymano w charakterze zakładników. Uliczne łapanki połączone z rewizjami mieszkań i przeczesywaniem całych kwartałów przeprowadzono także w Bydgoszczy i Toruniu.
W kilku powiatach (lipnowskim, tczewskim, toruńskim, tucholskim i rypińskim) Niemcy uciekli się do podstępu. W celu możliwie pełnego ujęcia wszystkich przedstawicieli „polskiej warstwy przywódczej” wzywano polskich urzędników, nauczycieli bądź właścicieli ziemskich na „konferencje”, „szkolenia”, czy też spotkania z władzami niemieckimi – poświęcone rzekomo wznowieniu zwykłego trybu pracy instytucji cywilnych. Wszyscy Polacy, którzy przybyli na takie spotkania zostali aresztowani. W innych miejscowościach wybranych Polaków po prostu zabierano siłą wprost z mieszkań.
Ze względu na ogromną liczbę aresztowanych szybko zapełniły się pomorskie areszty policyjne i więzienia sądowe. W tej sytuacji Niemcy byli zmuszeni organizować prowizoryczne miejsca odosobnienia na terenie miejscowych koszar, szkół, internatów, budynków gminnych i powiatowych, kościołów i klasztorów, magazynów zbożowych, zabudowań fabrycznych, majątków ziemskich lub większych zagród chłopskich. Łącznie między wrześniem 1939 a marcem 1940 Niemcy zorganizowali 70 obozów dla cywilnej ludności Pomorza, z czego: 64 na terenie Pomorza Gdańskiego, jeden poza Pomorzem oraz pięć na terytorium III Rzeszy. Z tej liczby: 20 obozów utworzył Wehrmacht, 31 – władze policyjne, a 19 – paramilitarny Selbstschutz. Jednymi z największych obozów były obozy przejściowe w Nowym Porcie i Granicznej Wsi. Z kolei już 2 września 1939 pierwszy transport więźniów trafił do nowo utworzonego obozu koncentracyjnego Stutthof. Obóz ten służył w następnych latach przede wszystkim do eksterminacji najbardziej świadomego i patriotycznie nastawionego żywiołu polskiego, głównie inteligencji z Pomorza Gdańskiego. W zasadzie niemal w każdym z obozów „internowani” byli przetrzymywani w fatalnych warunkach bytowych. Poddawano ich brutalnym przesłuchaniom (nierzadko połączonym z torturami), głodzono, szykanowano i upokarzano. Miały także miejsce przypadki gwałtów na kobietach. Ponadto w przerwach między przesłuchaniami więźniów „obozów dla internowanych” zmuszano do wyczerpującej pracy – zazwyczaj w okolicznych gospodarstwach rolnych należących do Niemców. Nawet kilkudniowy pobyt w takich obozach doprowadzał więc uwięzionych do stanu krańcowego wyczerpania fizycznego i psychicznego. Najgorzej traktowani byli więźniowie przetrzymywani w obozach zorganizowanych przez Selbstschutz, gdzie wedle słów Włodzimierza Jastrzębskiego: „okrucieństwo konkurowało z samowolą”. Szczególnie złą sławę zdobyły sobie zwłaszcza obozy Selbstschutzu w Karolewie w pobliżu Więcborka, Radzimiu koło Kamienia Krajeńskiego oraz Górce Klasztornej koło Łobżenicy.
We wrześniu i na początku października 1939 doszło na Pomorzu do szeregu zbrodni na polskiej ludności cywilnej oraz jeńcach wojennych. Już o świcie 1 września bojówkarze gdańskiej SA zamordowali 5 polskich urzędników celnych i 15 kolejarzy z granicznej stacji Szymankowo. 3 września żołnierze Wehrmachtu rozstrzelali 26 mieszkańców wsi Świekatowo w powiecie świeckim. W pobliskim Serocku Wehrmacht zamordował z kolei kilkudziesięciu polskich jeńców wojennych oraz kilka osób cywilnych (5 września). W powiecie brodnickim rozstrzelano we wrześniu 28 Polaków natomiast we wsi Partęczyny w powiecie grudziądzkim – 9 osób. W tym samym miesiącu miały miejsce egzekucje mieszkańców wsi Czarnowo i Robakowo w powiecie toruńskim (13 ofiar). Z kolei w powiecie chełmińskim zamordowano 6 mieszkańców wsi Paparzyn i Sarnowo (9 września) oraz dopuszczono się kilku indywidualnych zbrodni. Ponadto 8 września Wehrmacht rozstrzelał 43 mieszkańców wsi Książki w powiecie wąbrzeskim. Mordy na ludności cywilnej miały także miejsce w powiatach tucholskim i bydgoskim. Niektóre z tych zbrodni zostały dokonane z inspiracji miejscowych volksdeutschów.
W pierwszych dniach okupacji najbardziej ucierpiała jednak Bydgoszcz, którą brutalnie spacyfikowano w odwecie za opór stawiany wkraczającym oddziałom niemieckim przez miejscową Straż Obywatelską. Równolegle z opanowywaniem poszczególnych dzielnic miasta Niemcy przeprowadzali masowe aresztowania ludności cywilnej, których ofiarami padali przede wszystkim robotnicy, kolejarze, drobni rzemieślnicy, niżsi urzędnicy oraz młodzież szkół średnich. Szczelnym kordonem otaczano zamieszkane przez Polaków kwartały, po czym systematycznie przeszukiwano dom po domu, mieszkanie po mieszkaniu. W przypadku znalezienia broni (do tej kategorii mogła być zaliczona pamiątkowa szabla, myśliwska dubeltówka czy pałka policyjna) lokatorów płci męskiej rozstrzeliwano na miejscu. Tylko między 5 a 11 września żołnierze Wehrmachtu i funkcjonariusze Einsatzgruppen zamordowali od 500 do 800 mieszkańców miasta – z czego około 45 w publicznych egzekucjach. 11 września OKH poinformowało dowództwo 4. Armii, iż Hitler: „ze względu na buntowniczą ludność polską w Bydgoszczy rozkazał Reichsführerowi-SS wziąć 500 zakładników i przedsięwziąć jak najostrzejsze środki (doraźne egzekucje), aż do momentu spacyfikowania miasta. Wojsku należy nakazać, by nie przeszkadzało organom Reichsführera-SS”. Masowe aresztowania i egzekucje były więc kontynuowane. 18 września odszedł pierwszy, liczący 62 osoby, transport z Bydgoszczy do obozu koncentracyjnego Dachau.
Na całym Pomorzu doszło również do pierwszych mordów na Żydach i przedstawicielach „polskiej warstwy przywódczej”. W Starogardzie Gdańskim i okolicy zamordowano we wrześniu około 150 osób. Egzekucje miały też miejsce m.in. w lasach w pobliżu Kartuz, Starej Kiszewie (powiat kościerski) i Władysławowie. Już 5 października (a więc zanim nastąpiło apogeum akcji eksterminacyjnej), adiutant Reichsführera-SS Himmlera – Ludolf von Alvensleben – meldował Berlinowi, iż „sięgnięcie po najostrzejsze środki okazało się konieczne w stosunku do 4247 byłych polskich obywateli”.
Ewolucja niemieckich planów w odniesieniu do polskiej inteligencji.
Niemieckie plany w odniesieniu do „polskiej warstwy przywódczej” nie przewidywały początkowo bezpośredniej eksterminacji. Podczas narady szefów departamentów w Głównym Urzędzie Policji Bezpieczeństwa, przeprowadzonej w Berlinie w dniu 7 września 1939, podkreślono, iż „kierownicza warstwa ludności w Polsce powinna zostać w miarę możności unieszkodliwiona”. Zaznaczono przy tym jednak, że „warstwa kierownicza, która w żadnym razie nie może pozostać w Polsce, zostanie umieszczona w niemieckich kacetach, natomiast dla warstw niższych zostaną założone prowizoryczne kacety przy granicy, na zapleczu grup operacyjnych, które będą mogły w miarę potrzeby odstawić ludzi natychmiast do pozostałej szczątkowej Polski”. W podobnym kierunku szły ustalenia z narady dowódców Einsatzgruppen i szefów najważniejszych departamentów Generalnego Urzędu Policji Bezpieczeństwa, która odbyła się w Berlinie w dniu 21 września. W jej trakcie SS-Gruppenführer Reinhard Heydrich poinformował swoich podwładnych, że w najbliższym czasie zachodnie województwa Polski zostaną wcielone do Rzeszy, a z reszty okupowanych ziem polskich utworzy się „obcojęzyczny okręg” ze stolicą w Krakowie. Polecił, aby tych przedstawicieli polskiej „politycznej elity”, których uznano za najgroźniejszych punktu widzenia interesów Niemiec (uważano, że 3% spośród nich pozostaje jeszcze na terenach okupowanych) skierować do niemieckich obozów koncentracyjnych. Reszta „polskiej warstwy przywódczej” (nauczyciele, duchowieństwo, arystokracja, „legioniści”, powracający do domów oficerowie itd.) miała zostać wyłapana i wysiedlona do „obcojęzycznego okręgu”. Zaznaczono przy tym, że „rozstrzeliwać należy już tylko wtedy, gdy chodzi o obronę konieczną względnie w razie prób ucieczki”. Pozostałe sprawy miano przekazywać sądom wojennym, tak aby stały się „zarzucone wnioskami”. W ten sposób Heydrich miał zamiar udowodnić nazistowskim przywódcom, iż konserwatywny Wehrmacht nie jest w stanie prowadzić w Polsce tak brutalnej polityki okupacyjnej, jakiej oczekiwali.
Prawdopodobnie w połowie września 1939 w nazistowskim kierownictwie zaczął jednak krystalizować się projekt, aby zatrzymywanych w ramach operacji „Tannenberg” członków „polskiej warstwy przywódczej” poddać bezpośredniej eksterminacji. Niemiecki historyk Martin Broszat widział źródła narastania terroru i eksterminacji ludności polskiej w decyzjach samego Hitlera, który odszedł w końcu września 1939 roku od jakichkolwiek koncepcji politycznych rozwiązań sprawy polskiej. Szczególne nasilenie egzekucji nastąpiło na ziemiach anektowanych przez III Rzeszę.
Między 10 a 15 września 1939 gauleiter Forster (pełniący wówczas funkcję szefa administracji cywilnej przy niemieckiej 4. Armii) zwołał w Gdańsku naradę roboczą, w której – zgodnie z relacją byłego właściciela ziemskiego i kierownika powiatowej organizacji partyjnej NSDAP w Kościerzynie, Günthera Modrowa – brali udział wszyscy kierownicy powiatowych organizacji partyjnych na Pomorzu (pełniący równocześnie funkcję starostów), a poza tym osobisty sztab gauleitera, okręgowy przywódca lekarzy – dr Grossman, krajowy inspektor lasów – Nikolai, prezes Wyższego Sądu Krajowego – dr Walter Wohler oraz wielu innych miejscowych dostojników. Forster oznajmił zgromadzonym, że w związku z trudną sytuacją militarną (możliwość rychłego wybuchu walk nad granicą francuską) należy za wszelką cenę zapobiec ewentualnemu polskiemu powstaniu. W związku z tym polecił „usunąć” z Pomorza wszystkich „niebezpiecznych” Polaków, wszystkich Żydów oraz polskich duchownych. Za realizację rozkazu miał odpowiadać Wyższy Dowódca SS i Policji w Gdańsku, SS-Gruppenführer Richard Hildebrandt. Urzędnicy partyjni otrzymali rozkaz sporządzenia stosownych list proskrypcyjnych, lecz zakazano im brać udziału w egzekucjach. Cała sprawa miała być objęta największą tajemnicą.
Na początku października 1939 odbyła się z kolei narada kadry dowódczej SS i policji niemieckiej na Pomorzu, podczas której dr Tröger przekazał zgromadzonym polecenie Reichsführera-SS Himmlera, aby „sprzątnąć polską inteligencję”. W ślad za jej ustaleniami dr Rudolf Oebsger-Röder, szef bydgoskiej placówki SD, zapisał w notatce sporządzonej pod koniec października 1939, iż: „zgodnie z wolą Führera, w najbliższym czasie z polskiego Pomorza Gdańskiego mają powstać niemieckie Prusy Zachodnie” i w tym celu konieczna będzie „fizyczna likwidacja wszystkich tych polskich elementów, które w przeszłości w jakikolwiek sposób wybijały się po stronie polskiej albo w przyszłości mogłyby być podporą polskiego oporu”. Zaznaczył przy tym, że: „likwidacja będzie możliwa już tylko krótko. Potem niemiecka administracja oraz inne czynniki spoza NSDAP uniemożliwią bezpośrednią akcję. W każdym razie na koniec, mimo surowości, w Prusach Zachodnich będzie zlikwidowana tylko mała cząstka Polaków (szacunkowo 20 000)”.
Podjęte na szczeblu lokalnym decyzje stanowiły realizację planów najwyższych władz III Rzeszy. 14 października 1939 podczas kolejnej konferencji dowódców Einsatzgruppen Heydrich zobowiązał bowiem swoich podwładnych, aby zakończyli likwidację „jądra polskości” (niem. "führenden Polentums") na ziemiach wcielonych do Rzeszy przed 1 listopada 1939, gdyż obawiał się, że administracja cywilna, która miała objąć tego dnia kontrolę nad tymi terenami nie będzie skłonna do podejmowania radykalnych działań przeciwko polskiej inteligencji. Z kolei 17 października – podczas spotkania z przedstawicielami najwyższych władz państwowych, partyjnych i wojskowych III Rzeszy – Hitler oświadczył, iż „trzeba zapobiec wybiciu się polskiej warstwy kierowniczej na warstwę kierowniczą […] nie wolno dopuścić do powstania zalążków narodu”. Wyjaśnił przy tym, że: „realizacja [tego celu] wymaga twardej walki narodowościowej, która nie dopuszcza prawnych ograniczeń. Metody nie będą do pogodzenia z naszymi zasadami”. Rok później, podczas konferencji w dniu 2 października 1940, wypowiedział się jeszcze bardziej otwarcie, stwierdzając: „nie może być polskich panów; jeśli polscy panowie jeszcze istnieją to należy ich – choć brzmi to twardo – wymordować… Polacy mogą mieć tylko jednego pana – Niemca; dwóch panów obok siebie istnieć nie może dlatego należy wszystkich przedstawicieli inteligencji polskiej zgładzić. Brzmi to twardo, ale takie jest prawo życia”.
Likwidację polskiej inteligencji w oficjalnych dokumentach nazistowskich określano zazwyczaj jako: akcję „Inteligencja” (niem. "Intelligenzaktion"), „etniczne oczyszczanie przedpola”, bądź też „scalanie gruntów”. Masowe rozstrzeliwania opisywano natomiast eufemistycznie jako „akcję bezpośrednią” (niem. "Direkte Aktion").
Wykonawcy zbrodni.
Operację „Tannenberg” początkowo realizowała na Pomorzu Einsatzgruppe IV (dowódca: SS-Brigadeführer Lothar Beutel) podążająca za oddziałami 4 Armii oraz Einsatzgruppe V (dowódca: SS-Standartenführer Ernst Damzog) idącą w ślad za formacjami niemieckiej 3 Armii. Pierwsza z tych grup działała na terenie „polskiego korytarza” i odpowiadała m.in. za dokonaną wspólnie z Wehrmachtem pacyfikację Bydgoszczy (5-11 września 1939). Druga działała z kolei w okolicach Grudziądza oraz na Ziemi Dobrzyńskiej. Jej funkcjonariusze byli odpowiedzialni m.in. za ograbienie i wymordowanie żydowskiej społeczności Grudziądza. Obie Einsatzgruppen opuściły Pomorze między 15 a 20 września 1939.
Na ich miejsce wprowadzona została kolejna grupa operacyjna policji bezpieczeństwa – tzw. Einsatzkommando 16 (EK 16). Zostało ono utworzone w Gdańsku w dniu 12 września 1939, a dowództwo nad nim objął dr Tröger. Einsatzkommando 16 stacjonowało w Gdańsku do 26 września 1939. Następnie jednostkę podzielono, tworząc oddziały w Gdyni, Toruniu i Bydgoszczy oraz mniejsze filie w Kościerzynie, Starogardzie Gdańskim, Tucholi, Grudziądzu i Brodnicy. Niemiecki historyk Dieter Schenk pisał, iż Einsatzkommando 16 było: „...wyłącznie plutonem egzekucyjnym, którego zadanie polegało tylko na tym, aby realizować żądanie szefa policji bezpieczeństwa i SD Heydricha codziennego zwiększania liczby egzekucji”.
Działania Einsatzgruppen wspierał tak zwany Selbstschutz – paramilitarna formacja o charakterze policyjnym, której członkowie rekrutowali się spośród przedstawicieli zamieszkującej Polskę niemieckiej mniejszości narodowej. 20 września 1939 Reichsführer-SS Himmler polecił szefowi Urzędu Uzupełnień SS ("SS-Ergänzungsamt"), Gottlbowi Bergerowi, zorganizować samoobronę volksdeutschów na okupowanych ziemiach polskich. 7 października wydał natomiast tymczasowe wytyczne w sprawie organizacji Selbstschutzu ("vorläufige Richtlinien für die Organisation des Selbstschutzes in Polen"). Przewidywały one, że formacja ta będzie formalnie podlegać lokalnym dowódcom policji porządkowej, a w jej skład będą wchodzić wszyscy zdolni do noszenia broni volksdeutsche w wieku od 17 do 45 lat. W rzeczywistości rozkaz Himmlera tylko sankcjonował istniejący już stan rzeczy, gdyż plany powołania Selbstschutzu były rozważane jeszcze przed rozpoczęciem wojny, a jego powstanie poprzedziło utworzenie rozmaitych formacji o charakterze policyjnym, złożonych z miejscowych volksdeutschów.
Północnym, najsilniejszym, okręgiem Selbstschutzu (tzw. "Selbstschutz Westpreussen"), który obejmował całe Pomorze Gdańskie oraz niektóre powiaty Wielkopolski, dowodził adiutant Himmlera – SS-Oberführer Ludolf von Alvensleben. Liczebność formacji szybko rosła. 24 września 1939 "Selbstschutz Westpreussen" liczył już 8038 członków, 30 września – 16 370, 28 października – 28 032, a 21 listopada – 38 279. Członkowie Selbstschutzu byli dla Polaków szczególnie niebezpieczni ze względu na doskonałą znajomość lokalnych stosunków i uwarunkowań społecznych. Znani byli też z wyjątkowej brutalności. Nawet SS-Gruppenführer Heydrich zmuszony był przyznać, że: „Selbstschutz już na samym początku (…) dopuścił się okropnych, wymykających się spod kontroli aktów zemsty” (notatka z 2 lipca 1940). Ponadto działając w szeregach tej formacji miejscowi volksdeutsche mogli przy okazji uregulować wiele zadawnionych sąsiedzkich sporów i porachunków, jak również zagarnąć mienie należące do aresztowanych i mordowanych Polaków (stąd wśród ofiar Selbstschutzu znalazło się szczególnie wielu kupców, rzemieślników i rolników). Było to o tyle ułatwione, że do zatrzymania „wrogo nastawionego” Polaka wystarczało zwykle świadectwo 2-3 Niemców. Ze względu na masowy udział przedstawicieli mniejszości niemieckiej w przygotowanie i przeprowadzenie ludobójstwa „Zbrodnię pomorską 1939 roku” określa się również mianem „zbrodni sąsiedzkiej”.
Do wielorakich działań wymierzonych w polską i żydowską ludność Pomorza wykorzystywano także jednostkę Wachsturmbann „Eimann” (pol.: Oddział wartowniczo-szturmowy „Eimann”), zorganizowaną przed wybuchem wojny na bazie gdańskiego 36. pułku SS. Oddział ten utworzono z oddolnej inicjatywy gdańskich nazistów – bez oficjalnego błogosławieństwa ze strony Berlina – stąd Wachsturmbann „Eimann” był de facto prywatnym szwadronem śmierci gauleitera Forstera i dowódcy SS i policji na Pomorzu, SS-Gruppenführera Hildebrandta. Działał on na terenie powiatów kartuskiego, kościerskiego, morskiego i starogardzkiego. Jednym z głównych zadań Wachsturmbann „Eimann” była likwidacja pacjentów pomorskich i niemieckich szpitali psychiatrycznych.
Dodatkowo w pacyfikacji Pomorza Gdańskiego udział brały: batalion SS-Heimwehr-Sturmbann „Götze”, jednostki policji porządkowej oraz oddział SA ze 128 chorągwi ("SA-männer Standarte 128"), który został osadzony jako policja pomocnicza i podporządkowany dowódcy oddziałów policji porządkowej. Działania wszystkich wymienionych wyżej jednostek krzyżowały się i uzupełniały.
W represjach wymierzonych w polską inteligencję aktywnie uczestniczył Albert Forster, gauleiter NSDAP w Gdańsku, szef administracji cywilnej przy niemieckiej 4. Armii, a od października 1939 – namiestnik Rzeszy w Okręgu Rzeszy Gdańsk-Prusy Zachodnie. Nie zmieniał tego fakt, iż struktury SS działały w zasadzie niezależnie od Forstera. Można bowiem przyjąć, że Forster był o wszystkim wyczerpująco informowany, a jako najwyższy rangą przedstawiciel NSDAP na Pomorzu ponosił pełną odpowiedzialność za całokształt wydarzeń na swym obszarze. Jakob Lölgen, szef ekspozytury Einsatzkommando 16 w Bydgoszczy, zeznał zresztą w trakcie swojego procesu, iż: „przedsięwzięcia Einsatzkommand na obszarze Prus Zachodnich kierownictwo okręgu znało i aprobowało, ponieważ były one zgodne z polityką narodowościową”. W indywidualnych przypadkach Forster osobiście nakazywał przeprowadzenie egzekucji. Wielokrotnie podjudzał także miejscowych Niemców do rozprawy z Polakami. Między innymi, 19 października 1939 grudziądzcy volksdeutsche usłyszeli od niego, że jest zdziwiony, iż „na ulicach tego miasta nie widać jeszcze polskiej krwi, mimo morderstw popełnionych tam na Niemcach”. Z kolei w trakcie przemówienia w Wejherowie wzywał do mordów słowami: „musimy tych zawszonych Polaków wytępić począwszy od kołyski (...) w ręce wasze oddaję los Polaków, możecie z nimi robić, co chcecie”. Tego typu wizyty i przemówienia Forstera często poprzedzały zakrojone na szeroką skalę akcje represyjne przeciw Polakom.
Z prawnego punktu widzenia odpowiedzialność za zbrodnie popełnione na Pomorzu przed 26 października 1939 ponosił Wehrmacht (sprawujący administrację na okupowanych obszarach), jakkolwiek większość mordów dokonywana była przez Selbstschutz lub SS i policję. Po utworzeniu administracji cywilnej na okupowanych obszarach Wehrmacht (reprezentowany na Pomorzu przez generała Waltera Heitza – dowódcę Okręgu Wojskowego Prusy Zachodnie) zasadniczo nie brał bezpośredniego udziału w eksterminacji „polskiej warstwy przywódczej”. W obliczu zbrodni popełnianych przez Selbstschutz oraz formacje SS i policji zachowywał się jednak w najlepszym wypadku biernie. Wielokrotnie, wojsko udzielało Selbstschutzowi wsparcia logistycznego, dostarczając m.in. broń i instruktorów. Niekiedy ta współpraca szła jednak o wiele dalej. Podczas likwidacji szpitala psychiatrycznego w Świeciu Wehrmacht zapewnił autobusy i kierowców, za pomocą których przewieziono chorych na miejsce egzekucji.
Przebieg akcji eksterminacyjnej.
Modus operandi.
Na Pomorzu największe nasilenie akcji eksterminacyjnej nastąpiło w październiku i listopadzie 1939, pokrywając się czasowo z likwidacją administracji wojskowej na okupowanych obszarach i utworzeniem Okręgu Rzeszy Gdańsk-Prusy Zachodnie. Jeżeli na danym terenie struktury Selbstschutzu miały charakter scentralizowany i pozostawały pod nadzorem funkcjonariuszy niemieckich służb bezpieczeństwa, to masowych morderstw dokonywano zwykle w jednym lub dwóch specjalnie wyznaczonych w tym celu miejscach. W przypadku rozproszenia organizacyjnego miejsc egzekucji było zazwyczaj kilkanaście lub kilkadziesiąt. 
W aresztach i obozach, w których przetrzymywano aresztowanych Polaków, obradowały sądy ludowe ("Volksgericht") zwane czasami sądami Selbstschutzu ("Selbstschutzgericht"), określane przez Polaków mianem "Mordkomission". Sądy te skazywały więźniów na śmierć, starając się nadać masowym mordom pozór praworządności. Masakry dokonywane w ramach operacji „politycznego oczyszczania terytorium” starano się przeważnie zachować w tajemnicy. Na miejsca straceń często wybierano więc tereny ustronne, rzadko odwiedzane przez miejscową ludność. Dostępu do miejsc egzekucji strzegły specjalne straże. Miejsca masowych egzekucji na Pomorzu zlokalizowano w żwirowniach i piaskowniach (Paterek koło Nakła nad Notecią, Mniszek) rozległych dolinach i leśnych parowach (bydgoski Fordon, Płutowo), rowach przeciwartyleryjskich i okopach strzeleckich (Tryszczyn, Fordon, Pola Igielskie koło Chojnic). Zgodnie z wytycznymi RSHA najwięcej egzekucji odbyło się w lasach w okolicach większych miejscowości (Lasy Piaśnickie, Lasy Szpęgawskie, Lasy Hopowskie i Mestwinowskie koło Kościerzyny, Lasy Skarszewskie, Lasy Kaliskie obok Kartuz, Barbarka koło Torunia, Las Pińczata obok Włocławka, Las Kujawski i Lasy Rybienieckie koło Klamer, Las Brzezinka koło Brodnicy, Lasy Karnkowskie i Radomockie pod Lipnem). Egzekucji dokonywano także w parkach miejskich (Łasin, Grudziądz, Chojnice, Kcynia), w aresztach i obozach Gestapo i Selbstschutzu („Dom Kaźni” w Rypinie, koszary artyleryjskie w Bydgoszczy), na polach należących do majątków polskich i niemieckich gospodarzy. W Karolewie była to polana, na której przed wojną rozgrywano zawody sportowe i wiece polityczne. Miejscami straceń były również cmentarze żydowskie (Skarszewy nad jeziorem Borówno Wielkie, Bydgoszcz, Świecie, Szubin, Wyrzysk, Łobżenica, Kcynia, Włocławek) i rzymskokatolickiej (Bydgoszcz, Nakło nad Notecią). Rodziny zamordowanych fałszywie informowano, że zaginione osoby wyjechały do Generalnego Gubernatorstwa, zostały wywiezione do obozów pracy lub po prostu ich miejsce pobytu nie jest znane władzom niemieckim.
Ofiary zazwyczaj rozstrzeliwano w większych grupach, czasami pod osłoną nocy. Zazwyczaj na miejscu egzekucji skazańców zmuszano do kopania zbiorowych grobów, następnie stawiano ich na skraju dołów (lub zmuszano do położenia się na ich dnie), po czym rozstrzeliwano ogniem z broni maszynowej, karabinów lub pistoletów. Wykonawcami egzekucji byli zazwyczaj volksdeutsche z Selbstschutzu, nadzorowani przez funkcjonariuszy policji bezpieczeństwa lub żandarmerii. Niekiedy bojówki Selbstschutzu działały na własną rękę, przy czym na szeroką skalę dochodziło wówczas do załatwiania przez volksdeutschów osobistych porachunków z Polakami. Sami Niemcy określali niektóre spośród przeprowadzanych przez Selbstschutz egzekucji mianem „nielegalnych rozstrzeliwań”. Zdarzały się także wypadki (np. w Piaśnicy), gdy likwidacją ludności polskiej i żydowskiej zajmowały się wyspecjalizowane komanda, złożone z funkcjonariuszy SS i policji – zazwyczaj członków Einsatzkommando 16 lub Wachsturmbann „Eimann”. Ta ostatnia jednostka odegrała zwłaszcza kluczową rolę podczas eksterminacji pacjentów pomorskich i niemieckich szpitali psychiatrycznych, a jej członkowie tworzyli załogi kilku największych obozów dla internowanych. Z kolei funkcjonariusze EK 16, rozsiani po pomorskich aresztach i obozach dla internowanych, tworzyli specjalne komisje, które decydowały o tym których więźniów należy zwolnić lub wysiedlić do Generalnego Gubernatorstwa, których skierować do obozów koncentracyjnych, a których zamordować na miejscu.
W sporadycznych wypadkach Niemcy rezygnowali z utrzymywania zbrodni w tajemnicy i przeprowadzali publiczne egzekucje. Miały one miejsce m.in. w: Gdyni (74 ofiary egzekucji przeprowadzonych w październiku i listopadzie 1939), Fordonie (7 osób rozstrzelanych 2 października 1939), Grudziądzu (10 osób rozstrzelanych 29 października 1939), Nowym Mieście Lubawskim (15 osób rozstrzelanych 7 grudnia 1939), Lubawie (10 osób rozstrzelanych 7 grudnia 1939) oraz Tczewie (13 osób rozstrzelanych 24 stycznia 1940).
Eksterminację polskiej inteligencji Niemcy starali się usprawiedliwić rzekomymi prześladowaniami, których przed wybuchem wojny oraz w pierwszych dniach kampanii wrześniowej miała doznawać zamieszkująca Polskę niemiecka mniejszość narodowa. W tym kontekście wskazywali przede wszystkim na wydarzenia tzw. bydgoskiej „krwawej niedzieli” (niem. "Bromberger Blutsonntag") z 3-4 września 1939, które w polskiej historiografii są opisywane jako krwawe stłumienie przez wojsko polskie niemieckiej akcji dywersyjnej w mieście, a w niemieckiej – jako pogrom tamtejszych volksdeutschów. Goebbelsowska propaganda dołożyła wielu starań, aby wydarzenia w Bydgoszczy zostały przedstawione w sposób poruszający i stanowiły propagandowe uzasadnienie dla nazistowskiej polityki eksterminacyjnej prowadzonej na okupowanym Pomorzu.
Czasami pretekstem „uzasadniającym” dokonywanie masowych mordów stawały się także kwestie o bardziej lokalnym znaczeniu – udział miejscowej ludności w akcji internowania aktywnych politycznie Niemców, którą władze polskie przeprowadziły w pierwszych dniach września 1939 bądź inne rzekome „polskie bestialstwa” (Brodnica, Chojnice, Grudziądz, Kościerzyna, Lipno, Świecie); posiadanie ziemi należącej do niemieckich majątków rozparcelowanych w ramach reformy rolnej (Sępólno Krajeńskie i Tuchola); rzekome „akty sabotażu” dokonywane przez Polaków (Nowe Miasto Lubawskie, Rudzki Most, Tczew) itp.. Chcąc nadać zbrodniom pozór legalności Selbstschutz organizował niekiedy własne sądy doraźne, mimo iż nie było ku temu żadnych podstaw prawnych.
Dr Maria Wardzyńska obliczyła, że jesienią 1939 oraz wiosną 1940 na terenach polskich włączonych w skład okręgu Gdańsk-Prusy Zachodnie okupanci niemieccy w 68 miejscowościach przeprowadzili egzekucje, w których zginęły dziesiątki, setki, a nawet tysiące mieszkańców Pomorza. Do tego należy doliczyć około 950 egzekucji, w których zginęło mniej niż 10 osób.
Rejencja gdańska.
Symbolem martyrologii mieszkańców Pomorza Gdańskiego w latach II wojny światowej stały się w pierwszym rzędzie lasy piaśnickie w pobliżu Wejherowa. Między październikiem 1939 a kwietniem 1940 funkcjonariusze EK 16, SS-mani z jednostki Wachsturmbann „Eimann” oraz członkowie miejscowego Selbstschutzu zamordowali tam od 12 000 do 14 000 osób. Wśród ofiar znalazło się około 2000 przedstawicieli polskiej elity politycznej i intelektualnej z Gdyni, Wolnego Miasta Gdańska oraz terenów ówczesnych powiatów: morskiego, kartuskiego i kościerskiego. Ponadto w Piaśnicy masowo mordowano osoby przywiezione z głębi Rzeszy – m.in. polskich migrantów zarobkowych internowanych na terenie Niemiec, pacjentów niemieckich zakładów psychiatrycznych (głównie z Pomorza Zachodniego), niemieckich przeciwników nazizmu. Piaśnica stanowi największe, obok KL Stutthof, miejsce kaźni ludności polskiej na Pomorzu w okresie II wojny światowej i bywa nazywana czasem „pomorskim Katyniem” lub „Kaszubską Golgotą”.
Miejscem kaźni ludności Kociewia stał się natomiast w pierwszym rzędzie Las Szpęgawski w pobliżu Starogardu Gdańskiego. Między wrześniem 1939 a styczniem 1940 członkowie miejscowego Selbstschutzu oraz SS-mani z jednostki Wachsturmbann „Eimann” zamordowali tam prawdopodobnie od 5000 do 7000 osób. W Lesie Szpęgawskim ginęli przede wszystkim przedstawiciele „polskiej warstwy przywódczej” z powiatów starogardzkiego, świeckiego i tczewskiego. Zamordowano tam także 1692 pacjentów zakładów psychiatrycznych w Kocborowie i Świeciu. Pod względem liczby ofiar Las Szpęgawski był trzecim – po Piaśnicy i Mniszku-Grupie k. Świecia – największym miejscem kaźni ludności polskiej na Pomorzu w 1939.
Las Szpęgawski nie był jedynym miejscem, gdzie odbywały się masowe egzekucje mieszkańców Kociewia. Polaków aresztowanych w ramach akcji „politycznego oczyszczania terytorium” i osadzonych w więzieniu żandarmerii w Skórczu rozstrzeliwano w Lesie Zajączek nieopodal jeziora Głuche. Do końca grudnia 1939 zamordowano tam około 100 osób. Na terenie dawnych polskich koszar wojskowych w Tczewie został natomiast zorganizowany obóz dla internowanych. Jesienią 1939 roku przeszło przez niego około 1000-1500 osób, które przetrzymywano tam w ciężkich warunkach i poddano brutalnemu traktowaniu. Większość osadzonych wywieziono na śmierć do Lasu Szpęgawskiego ale od 80 do 150 więźniów (w tym 16 kanoników pelplińskich) zamordowano bezpośrednio na terenie koszar.
Masowe egzekucje miały także miejsce w innych rejonach rejencji gdańskiej prowincji Gdańsk-Prusy Zachodnie. Polaków aresztowanych w Chojnicach i okolicznych miejscowościach rozstrzeliwano w „Dolinie Śmierci” na Polach Igielskich w pobliżu Chojnic. Między wrześniem 1939 a styczniem 1940 Selbstschutz zamordował tam około 500 osób. Wśród ofiar znalazło się 218 pacjentów chojnickiej filii szpitala psychiatrycznego w Kocborowie. Z kolei egzekucje mieszkańców powiatu kartuskiego odbywały się przede wszystkim w Lasach Kaliskich oraz lasach nadleśnictwa Sarni Dwór pod Kartuzami. Jesienią 1939 zamordowano tam ok. 200 Polaków.
Ofiarą akcji „Inteligencja” padło także blisko 600 mieszkańców powiatu kościerskiego. W zdecydowanej większości zginęli oni z rąk bojówek Selbstschutzu, na których czele stał miejscowy właściciel ziemski, a zarazem starosta i kierownik powiatowej organizacji NSDAP w Kościerzynie – Günther Modrow. Głównym miejscem egzekucji stały się lasy w okolicach Skarszew. Mordy na Polakach miały także miejsce m.in. w lesie pod Lipuszem koło Kościerzyny (nieopodal jeziora Karpno) oraz w lesie pod Grabowem Kościerskim.
Rejencja bydgoska.
Szczególnie brutalny terror zastosował okupant w stosunku do mieszkańców Bydgoszczy, co miało bezpośredni związek z wydarzeniami „bydgoskiej krwawej niedzieli” oraz oporem stawianym wkraczającym oddziałom Wehrmachtu przez miejscową Straż Obywatelską. Przeprowadzane doraźnie represje przekształciły się jednak w późniejszym okresie w zorganizowaną akcję eksterminacyjną, której celem była likwidacja polskiej elity politycznej i umysłowej w Bydgoszczy. Masowe egzekucje mieszkańców miasta i okolicznych miejscowości były przeprowadzane przez Selbstschutz i funkcjonariuszy EK 16 w odludnych miejscach w pobliżu Bydgoszczy, takich jak np. Las Gdański, lasy pod Tryszczynem i Borównem, czy przede wszystkim – w fordońskiej „Dolinie Śmierci”. W raporcie sytuacyjnym z 17 listopada 1939, radca kryminalny Lölgen – dowódca miejscowej filii EK 16 – mógł zameldować przełożonym, że: „w Bydgoszczy nie ma już inteligencji polskiej, która mogłaby działać aktywnie”. Polscy historycy szacują obecnie, że w ciągu pierwszych czterech miesięcy okupacji, w wyniku niemieckich represji zginęło od 1500 do 1900 mieszkańców miasta. Już na samym początku okupacji Bydgoszcz stała się jednym z symboli nazistowskiego terroru w okupowanej Polsce.
Masowe egzekucje miały także miejsce w innych miejscowościach powiatu bydgoskiego. W październiku 1939 w lasach pod Buszkowem koło Koronowa z rąk funkcjonariuszy SS i członków Selbstschutzu poniosło śmierć około 150 osób. Wśród zamordowanych znalazło się 106 przestępców kryminalnych, którzy przed 1 września 1939 odsiadywali wyroki w miejscowym więzieniu oraz wielu mieszkańców Koronowa i pobliskich miejscowości. 12 wybitnych obywateli Koronowa (członków Polskiego Związku Zachodniego) zamordowano także w lesie koło Srebrnicy. Ponadto, jesienią 1939 funkcjonariusze EK 16 rozstrzelali kilkaset osób w lesie pod Otorowem niedaleko Solca Kujawskiego. Dieter Schenk szacował, że jesienią 1939 zamordowanych zostało łącznie 5000 mieszkańców Bydgoszczy i powiatu bydgoskiego.
Za największe miejsce kaźni na terenie rejencji bydgoskiej uważany jest jednak kompleks lasów w pobliżu miejscowości Mniszek i Grupa w powiecie świeckim. Z rąk członków miejscowego Selbstschutzu oraz SS-manów z jednostki Wachsturmbann „Eimann” zginęło tam wielu przedstawicieli polskiej elity politycznej, gospodarczej i intelektualnej z powiatów: bydgoskiego, chełmińskiego, grudziądzkiego, starogardzkiego i świeckiego. Ofiary zazwyczaj przywożono na miejsce straceń z więzień i obozów dla internowanych w Świeciu, Grudziądzu lub Nowem nad Wisłą. Wśród zamordowanych znalazło się także ponad 1000 pacjentów zakładu psychiatrycznego w Świeciu – w tym 120 dzieci. Według niektórych źródeł w Mniszku-Grupie mogło zostać zamordowanych nawet 10 000 osób. Czyniłoby to z Mniszka największe pod względem liczby ofiar – po Piaśnicy – miejsce kaźni ludności polskiej na Pomorzu w 1939.
Polaków z Torunia i okolicznych miejscowości, których aresztowano w ramach akcji „politycznego oczyszczania terytorium” osadzano początkowo w toruńskim areszcie miejskim (tzw. Okrąglaku), a później w prowizorycznym obozie dla internowanych, utworzonym w starym Forcie VII na obrzeżach miasta. Jesienią 1939 przez obóz ten przeszło od 1200 do 1500 osób. Od 600 do 1100 więźniów zostało zamordowanych przez Selbstschutz w oddalonym o 3 kilometry od Torunia lesie Barbarka.
Miejscem eksterminacji mieszkańców powiatu chełmińskiego stał się w pierwszym rzędzie las Rybieniec w pobliżu wsi Klamry. Jesienią 1939 członkowie Selbstschutzu zamordowali tam około 2000 Polaków. Ponadto mieszkańców Chełmna i okolicznych miejscowości mordowano w nieczynnej kopalni piasku w pobliżu wsi Małe Czyste, gdzie zginęło od 400 do 800 więźniów obozu dla internowanych w Dorposzu Szlacheckim, a także w leśnym parowie w pobliżu wsi Płutowo, gdzie rozstrzelano ok. 230 osób. 
Mieszkańcy powiatów sępoleńskiego i tucholskiego mordowani byli przede wszystkim w obozach dla internowanych, które Selbstschutz zorganizował w Karolewie koło Więcborka oraz Radzimiu koło Kamienia Krajeńskiego. Nazwa „obóz dla internowanych” była eufemizmem, mającym ukryć prawdziwe przeznaczenie tych obozów. Więzieni tam Polacy i Żydzi byli bowiem zasadniczo przeznaczeni do eksterminacji. Po wojnie w lasach karolewskich ekshumowano szczątki 1781 zamordowanych, a w Radzimiu – około 300 zwłok. Według przeprowadzonych po wojnie ankiet sądów grodzkich liczba ofiar obu obozów mogła wynosić wiele tysięcy. Egzekucje nierzadko poprzedzane były biciem i torturami wybranych skazańców. Ponadto w październiku i listopadzie 1939 Selbstschutz rozstrzelał 335 osób na uroczysku Rudzki Most w okolicach Tucholi. Pretekstem do zbrodni był pożar zagrody miejscowego Niemca, który uznano za „polski sabotaż”.
Wiele ofiar pochłonęła również akcja eksterminacyjna na terenie powiatu wyrzyskiego, gdzie działały bardzo silne struktury Selbstschutzu. Głównym miejscem egzekucji stała się żwirownia we wsi Paterek w pobliżu Nakła. Jesienią 1939 zamordowano tam ponad 200 osób – głównie przedstawicieli polskiej inteligencji i duchowieństwa z Nakła, Wyrzyska oraz okolicznych wiosek. W październiku i listopadzie 1939 Selbstschutz zamordował także około 200 mieszkańców Łobżenicy i okolicznych miejscowości – w tym około 60 duchownych katolickich. Miejscem szczególnie okrutnych mordów – połączonych z wymyślnymi torturami i gwałtami na kobietach – był zwłaszcza areszt w Łobżenicy oraz sanktuarium maryjne w pobliskiej Górce Klasztornej, które zamieniono w prowizoryczny obóz koncentracyjny. Terror jaki zaprowadzili w Łobżenicy miejscowi volksdeutsche przybrał tak brutalną formę, iż zmusił do oficjalnej reakcji niemieckie władze sądowo-policyjne. Ponadto w okolicach wsi Sadki w powiecie wyrzyskim członkowie Selbstschutzu zamordowali 86 Polaków – mieszkańców Sadek, Kraczek, Radzicza, Bnina, Anielin, Sadkowskiego Młyna i Dębionka. Egzekucje miały miejsce także w Polichnie pod Nakłem, gdzie miejscowi Niemcy zamordowali 27 swoich sąsiadów – mieszkańców Polichna i Rozwarzyna.
Rejencja kwidzyńska.
W Grudziądzu osoby zatrzymane w ramach "Intelligenzaktion" umieszczano początkowo w budynku tamtejszego więzienia sądowego. Zakład ten w krótkim czasie uległ jednak przepełnieniu, w związku z czym w budynku tzw. Internatu Kresowego Selbstschutz urządził w październiku 1939 obóz przejściowy dla Polaków, przez który przeszło około 4000-5000 osób. Na terenie „Internatu” działał tzw. sąd doraźny Selbstschutzu, który decydował o losie osadzonych. Na podstawie jego „wyroków” część aresztantów deportowano do obozów koncentracyjnych, nieznaczną część wypuszczono na wolność, a około 300 osób zamordowano. Skazanych na śmierć wywożono najczęściej na tzw. Księże Góry pod Grudziądzem, gdzie jesienią 1939 rozstrzelanych zostało kilkaset osób. Egzekucje odbywały się również przy fortach Twierdzy Grudziądz oraz w grudziądzkim Parku Miejskim. We wrześniu 1939 zamordowano w Mniszku dużą część żydowskiej społeczności Grudziądza.
Egzekucje miały także miejsce w innych miejscowościach powiatu grudziądzkiego. W lasach pod Białochowem funkcjonariusze SS i członkowie Selbstschutzu, kierowani przez ziemianina Kurta von Falkenheyna, rozstrzelali ok. 200 mieszkańców Białochowa i sąsiednich wsi. W pobliżu Łasina zamordowano blisko 150 mieszkańców okolicznych miejscowości. Polaków aresztowanych w Radzyniu Chełmińskim oraz okolicznych wsiach osadzano natomiast w klasztorze Kapucynów w Rywałdzie. 200 uwięzionych tam przedstawicieli „polskiej warstwy przywódczej” zamordowano jesienią 1939 w lesie niedaleko Starej Rudy.
Liczne egzekucje miały miejsce na Ziemi Chełmińskiej i Ziemi Lubawskiej. Jesienią 1939 na terenie nieczynnej kopalni piasku w pobliżu wsi Łopatki pod Wąbrzeźnem Selbstschutz zamordował od 1000 do 2000 osób – w większości przedstawicieli polskiej inteligencji z terenów powiatu wąbrzeskiego, których przetrzymywano uprzednio w obozie dla internowanych na terenie fabryki Polskiego Przemysłu Gumowego w Wąbrzeźnie. W powiecie brodnickim Polaków aresztowanych w ramach akcji „Inteligencja” osadzano w areszcie policji bezpieczeństwa w Brodnicy. Po przesłuchaniach byli oni deportowani do obozów koncentracyjnych lub zabijani na miejscu. Głównym miejscem kaźni stał się las koło majątku Birkenek (gmina Zbiczno), gdzie jesienią 1939 członkowie Selbstschutzu oraz funkcjonariusze SS i policji zamordowali około 400 osób. Z kolei Polaków aresztowanych w Nowym Mieście Lubawskim i okolicznych miejscowościach rozstrzeliwano w lesie koło Nawry oraz w okolicach Bratiana (150 ofiar).
Duże natężenie przybrała także akcja eksterminacyjna na terenie Ziemi Dobrzyńskiej, gdzie działały bardzo silne struktury Selbstschutzu. Co najmniej kilkaset osób (w tym wielu nauczycieli) zamordowano na terenie dawnego komisariatu Policji Państwowej w Rypinie, który zamieniony został na areszt Selbstschutzu. Ze względu na wyjątkowe okrucieństwo z jakim Selbstschutzmani odnosili się do uwięzionych tam Polaków, miejsce to stało się znane jako „Dom Kaźni”. Setki przedstawicieli „polskiej warstwy przywódczej” oraz wielu Żydów zostało także zamordowanych w masowych egzekucjach w pobliskich lasach skrwileńskich i rusinowskich oraz na boisku sportowym i cmentarzu żydowskim w Rypinie. Jesienią 1939 mogło zginąć z rąk niemieckich okupantów nawet do 2000 mieszkańców powiatu rypińskiego. Z kolei w powiecie lipnowskim wkrótce po rozpoczęciu okupacji w podstępny sposób aresztowano blisko 150 nauczycieli, księży katolickich i właścicieli ziemskich, których następnie wywieziono w głąb Rzeszy i tam w większości wymordowano. Ponadto jesienią 1939 blisko 230 rolników i robotników z powiatu lipnowskiego zostało zamordowanych przez Selbstschutz i policję w lasach karnkowskich i radomickich pod Lipnem.
Ostatnia faza akcji eksterminacyjnej.
Na Pomorzu akcja „Inteligencja” osiągnęła swoje apogeum w październiku i listopadzie 1939, po czym jej natężenie zaczęło stopniowo maleć. 20 listopada 1939 Einsatzkommando 16 zostało oficjalnie rozwiązane, a jego funkcjonariusze zasilili stałe placówki policji bezpieczeństwa w Gdańsku, Bydgoszczy i Grudziądzu. Sześć dni później w wyniku zabiegów gauleitera Forstera rozwiązaniu uległ również Selbstschutz. Po likwidacji tej formacji liczba egzekucji wyraźnie zmalała.
Nie oznaczało to jednak, że represje wymierzone w „polską warstwę przywódczą” zostały zakończone. Niemieckie władze partyjne i policyjne na Pomorzu szybko zorientowały się bowiem, że masowe zbrodnie wstrząsnęły polską społecznością, lecz nie zdołały złamać jej ducha oporu. W efekcie między styczniem a kwietniem 1940 przez prowincję Gdańsk-Prusy Zachodnie przeszła kolejna fala masowych aresztowań. Tysiące Polaków zostało zatrzymanych, a następnie deportowanych do obozów koncentracyjnych (m.in. do Dachau, Mauthausen-Gusen, Sachsenhausen i Stutthofu), gdzie przeżył zaledwie znikomy procent. Część osób aresztowanych w pierwszych miesiącach 1940 roku zamordowano jeszcze na terenie Pomorza. W tym okresie Polaków rozstrzeliwano między innymi w: lasach Kurzabiela pod Strzelnem (ok. 200 ofiar), Słupskim Młynie w powiecie grudziądzkim (ok. 60 ofiar) oraz lesie koło Jastrzębia w powiecie świeckim (kilkadziesiąt ofiar). Na terenie obozu Stutthof w dwóch egzekucjach (11 stycznia i 22 marca 1940) rozstrzelano 68 osób – działaczy polonijnych z Wolnego Miasta Gdańska, których więziono w obozie od września 1939. Ponadto jeszcze w styczniu 1940 odbywały się egzekucje w Lesie Szpęgawskim oraz chojnickiej „Dolinie Śmierci”, a do końca kwietnia 1940 kontynuowana była akcja eksterminacyjna w Mniszku i Piaśnicy. Akcja „Inteligencja” zakończyła się więc na Pomorzu dopiero późną wiosną 1940.
Proces zacierania śladów zbrodni.
Z chwilą zbliżania się Armii Czerwonej do granic Rzeszy rozpoczął się proces zacierania śladów popełnionych zbrodni. W drugiej połowie 1944 roku na terenie Pomorza Gdańskiego działało Sonderkommando 1005, którego zadaniem było przede wszystkim likwidowanie masowych grobów. W tym okresie w miejscu blisko 30 masowych egzekucji z 1939 roku wydobyto zwłoki ofiar i dokonano ich spalenia. W Lasach Piaśnickich do wydobycia i spalenia zwłok jednostki SS i policji wykorzystały 36 więźniów KL Stutthof. Po zakończeniu prac więźniów również zamordowano, a ich ciała spalono.
Ofiary.
Większość ofiar II wojny światowej na Pomorzu nie zginęła w obozach koncentracyjnych czy w wyniku działań zbrojnych tylko została rozstrzelana w dołach śmierci. Precyzyjna liczba ofiar „zbrodni pomorskiej 1939 roku” pozostaje jednak trudna do ustalenia, a szacunki przedstawiane w tym zakresie w rozmaitych publikacjach historycznych bądź materiałach dochodzeniowo-śledczych, znacząco różnią się od siebie. Dla przykładu na podstawie ankiet przeprowadzonych przez sądy grodzkie w 1945 Główna Komisja Badania Zbrodni Niemieckich w Polsce oceniła, że ofiarą eksterminacji bezpośredniej padło aż 120 000 mieszkańców Pomorza. Kolejna ankieta, przeprowadzona przez GKBZH w 1969, pozwoliła jednak na identyfikację zaledwie 7269 osób zamordowanych na Pomorzu w ramach "Intelligenzaktion". Podobne rozbieżności występowały przy próbie sporządzenia szacunków dla wybranych obszarów. Przykładowo w wydanej w 1945 broszurze pt. „Prawda o krwawej niedzieli w Bydgoszczy” dziennikarz Józef Kołodziejczyk ocenił liczbę bydgoskich ofiar II wojny światowej na 36 350 osób – a więc blisko jedną czwartą przedwojennej populacji miasta. Autorzy wydanej w 2004 „Historii Bydgoszczy” wyliczyli tymczasem, iż w latach 1939–1945 zginęło ok. 10 000 mieszkańców Bydgoszczy, reprezentujących wszystkie zamieszkujące miasto narodowości (7 proc. przedwojennej populacji). Zbyt wysoko oszacowano również straty ludności powiatów świeckiego i sępoleńskiego. Gdyby przyjąć bowiem, że prawidłowe były liczby podawane w ankietach sądów grodzkich z 1945, to zginąć musiałaby połowa Polaków zamieszkujących te powiaty − czemu przeczą chociażby wyniki spisu ludności przeprowadzonego w grudniu 1939. 
Ustalenie dokładnej liczby ofiar nazistowskiego terroru na Pomorzu jest więc wyjątkowo trudne – nawet na tle podobnych badań prowadzonych w odniesieniu do pozostałych regionów okupowanej Polski. Złożyło się na taką sytuację kilka przyczyn:
W rezultacie liczba ofiar "Intelligenzaktion" na Pomorzu może być podawana jedynie szacunkowo. Czesław Madajczyk oszacował minimalną liczbę zamordowanych na 20 tys. osób. Zdaniem Dariusza Matelskiego, Kazimierza Radziwończyka oraz części autorów niemieckich między wrześniem 1939 a kwietniem 1940 zamordowano na Pomorzu około 30 tys. osób. Dr Barbara Bojarska oraz dr Maria Wardzyńska oceniały liczbę ofiar na około 40 tys.. Również profesor Włodzimierz Jastrzębski szacował liczbę zamordowanych na około 36 tys. – 42 tys. Z kolei Dieter Schenk obliczył, iż w latach 1939–1945 w Okręgu Rzeszy Gdańsk-Prusy Zachodnie okupanci niemieccy zamordowali od 52 794 do 60 750 osób. Z wyjątkiem kilkuset, niemal wszystkie te osoby miały stracić życie w pierwszych miesiącach po wkroczeniu wojsk niemieckich. Liczbę 60 000 zamordowanych podaje również Witold Kulesza. Należy przy tym podkreślić, że obok członków „polskiej warstwy przywódczej” wśród ofiar operacji „politycznego oczyszczania terytorium” znalazło się także wiele innych osób uznanych przez nazistów za „niepożądane” – pacjenci pomorskich szpitali psychiatrycznych lub zakaźnych, Żydzi, Cyganie. Ponadto w Piaśnicy zamordowano co najmniej 10 000 osób przywiezionych z głębi Rzeszy. Na Pomorzu miała miejsce najbardziej krwawa spośród wszystkich regionalnych operacji eksterminacyjnych, przeprowadzonych przez Niemców w okupowanej Polsce w ramach "Intelligenzaktion".
Do tej pory z imienia i nazwiska zidentyfikowano blisko 10 tys. ofiar. Listy z ustalonymi nazwiskami straconych stanowią materiał dowodowy śledztw prowadzonych w Oddziałowej Komisji Ścigania Zbrodni przeciwko Narodowi Polskiemu w Gdańsku.
W trakcie "Intelligenzaktion" na Pomorzu bardzo duże straty poniosło tamtejsze duchowieństwo katolickie. Jesienią 1939 zamordowanych zostało 218 księży diecezji chełmińskiej, 30 księży pochodzących z innych diecezji oraz co najmniej 50 zakonników. Wśród ofiar znaleźli się niemal wszyscy członkowie mieszczącej się w Pelplinie kapituły diecezji chełmińskiej oraz profesorowie tamtejszego Wyższego Seminarium Duchownego i słynnego Collegium Marianum.
Duże straty poniosło również polskie nauczycielstwo. Spośród 6244 nauczycieli zatrudnionych w 1938 w szkołach województwa pomorskiego zginęło w następstwie eksterminacji bezpośredniej 1079 osób. Zamordowano także m.in. wielu członków Polskiego Związku Zachodniego i innych organizacji krzewiących polskość oraz 1532 przedstawicieli polskiej młodzieży szkolnej.
Tysiące Polaków, którym udało się uniknąć egzekucji w ramach „akcji bezpośredniej”, zostało skierowanych do obozów koncentracyjnych, gdzie przeżył tylko znikomy procent. Ponadto, zgodnie z zarządzeniem Forstera z dnia 5 grudnia 1939, rodziny Polaków zamordowanych w ramach "Intelligenzaktion" były w pierwszym rzędzie wysiedlane do Generalnego Gubernatorstwa.
Pamięć o zbrodni pomorskiej.
Od 1946 roku z inicjatywy członków lokalnych struktur Polskiego Związku Zachodniego oraz Komisji Badania Zbrodni Niemieckich w Polsce zostały powołane specjalne komisje ekshumacyjne w celu ustalenia liczby ofiar pomordowanych w 1939 roku w poszczególnych masowych miejscach straceń. Sukcesywnie w lokalnej prasie ukazywały się artykuły o odkryciu masowych grobów, wówczas to rodziny przyjeżdżały do tych miejsc, aby rozpoznać swoich bliskich. Przy identyfikacji zwłok, prowadzonej z udziałem rodzin pomordowanych, udało się ustalić personalia niektórych osób. Szczątki niektórych z rozpoznanych ofiar były zabierane przez rodziny i grzebane na cmentarzach rodzinnych, inne zaś ponownie pochowano w zbiorowych mogiłach w miejscach straceń.
Pamięć o ofiarach zbrodni pomorskiej 1939 roku jest kultywowana jedynie w wymiarze lokalnym. W Wejherowie działa Stowarzyszenie „Rodzina Piaśnicka”, które dba o groby w Piaśnicy, włącza się w organizację uroczystości ku czci pomordowanych, które co roku odbywają się w Lasach Piaśnickich. Z inicjatywy Stowarzyszenia i ks. Daniela Nowaka część kościoła pw. Chrystusa Króla i Błogosławionej Alicji Kotowskiej w Wejherowie, nazwano właśnie kaplicą Piaśnicą. W Lasach Szpęgawskich natomiast w 2019 r. odsłonięto nowy pomnik upamiętniający pomordowanych, których 2 400 udało się ustalić z imienia i nazwiska. Z kolei w Toruniu w październiku 2018 r. w centrum miasta, będącego stolicą przedwojennego województwa pomorskiego, odsłonięto pomnik ofiar zbrodni pomorskiej 1939. Na pomniku symbolizującym opuszczony dom do którego domownicy już nie wrócą wyryto ok. 400 nazw miejscowości, w których mordowano pomorskich obywateli II Rzeczypospolitej.
Odpowiedzialność sprawców.
Większość sprawców zbrodni pomorskiej 1939 r. nie została odnaleziona po wojnie i nie została osądzona. Śledztwa prowadzone od końca lat 40. przez Okręgową Komisję Badania Zbrodni Hitlerowskich w Gdańsku były sukcesywnie zawieszane w latach 70., z powodu niemożności przesłuchania świadków i osób podejrzanych zamieszkujących na Zachodzie. Od 2000 roku z chwilą powołania Instytutu Pamięci Narodowej, w Oddziałowej Komisji Ścigania Zbrodni Przeciwko Narodowi Polskiemu w Gdańsku i Delegaturze w Bydgoszczy śledztwa w sprawie zbrodni dokonanych w 1939 r. na Pomorzu są sukcesywnie podejmowane i prawomocnie kończone.
Po zakończeniu wojny przeprowadzono kilka procesów karnych w których na ławie oskarżonych zasiedli sprawcy kierowniczy zbrodni popełnionych na Pomorzu. Albert Forster, gauleiter NSDAP i namiestnik Rzeszy w Okręgu Gdańsk-Prusy Zachodnie, został w 1948 skazany przez Trybunał Narodowy w Gdańsku na karę śmierci za zbrodnie popełnione na Pomorzu w latach 1939–1945. Wyrok wykonano 28 lutego 1952 w więzieniu mokotowskim w Warszawie. SS-Gruppenführer Richard Hildebrandt, w latach 1939–1943 Wyższy Dowódca SS i Policji w Okręgu Gdańsk Prusy-Zachodnie, stanął przed amerykańskim sądem wojskowym w Norymberdze, w procesie określanym jako Fall VIII. Amerykański sąd w jego sprawie nie przeprowadził jednak oceny dowodów i Hildebrandt został uznany za niewinnego. Na karę śmierci został dopiero skazany przez sąd polski w Bydgoszczy. Wyrok wykonano 10 marca 1951. W tym samym procesie, na karę śmierci skazany został SS-Brigadeführer Max Henze, który od 12 października 1939 pełnił funkcję prezydenta policji w Bydgoszczy. Powieszono go w tym samym dniu co Hildebrandta. Otto Andres, zastępca gauleitera w latach 1939–1940, został skazany przez polski sąd na 15 lat więzienia. Na mocy amnestii wyszedł na wolność w 1956 i powrócił do Niemiec Zachodnich, gdzie mimo wielu prowadzonych przeciwko niemu dochodzeń nigdy nie stanął przed sądem. Przed polskim wymiarem sprawiedliwości stanęli także niektórzy niżsi rangą sprawcy zbrodni, m.in.: Friedrich Freimann – okupacyjny burmistrz Pucka (kara śmierci), Artur Marter – okupacyjny burmistrz Starogardu (zmarł w więzieniu), Harry Schulz – komendant obozu Selbstschutzu w Górce Klasztornej (kara śmierci), Wilhelm Heinz Borman – szef placówki Selbstschutzu w Kowalewie Pomorskim (kara śmierci) oraz pewna ilość szeregowych członków Selbstschutzu. W 1957 w Niemczech Zachodnich aresztowano Günthera Modrowa – okupacyjnego starostę i dowódcę Selbstschutzu w powiecie kościerskim (odebrał sobie życie w areszcie śledczym jeszcze przed rozpoczęciem procesu). W 1965 wschodnioniemiecki sąd skazał na karę dożywotniego pozbawienia wolności Wilhelma Papke – przywódcę Selbstschutzu w Klamrach. W tym samym roku w zachodnioniemieckim Mannheim sądzeni byli również SS-Standartenführer Heinrich Mocek (szef Inspektoratu Selbstschutzu w Chojnicach) oraz SS-Standartenführer Wilhelm Richardt (szef struktur Selbstschutzu w powiatach tucholskim i sępoleńskim). Obaj zostali skazani na karę dożywotniego pozbawienia wolności.
Część pomorskich wykonawców "Intelligenzaktion" zginęła w trakcie wojny lub zmarła zaraz po jej zakończeniu. W gronie tym znaleźli się m.in.: dowódca Einsatzkommando 16, dr Rudolf Tröger (poległ w kampanii francuskiej w czerwcu 1940), Friedrich Class – szef gdyńskiej ekspozytury EK 16 i jeden z głównych wykonawców zbrodni w Piaśnicy (zmarł śmiercią naturalną w grudniu 1945), Heinz Gräfe – dowódca Einsatzkommando 1/V (zginął w wypadku drogowym w styczniu 1944) oraz Herbert Ringel – komendant obozu Selbstschutzu w Karolewie (za awanturnictwo i niesubordynację zastrzelony przez żandarmerię niemiecką na początku 1940).
Przywódca pomorskiego Selbstschutzu, Ludolf von Alvensleben, został w maju 1945 roku zatrzymany w brytyjskiej strefie okupacyjnej i osadzony w byłym obozie Neuengamme, z którego uciekł 11 września 1946 roku przedostając się z pomocą kościoła ewangelickiego do Ameryki Południowej. Zmarł śmiercią naturalną 1 kwietnia 1970 roku w Santa Rosa de Toay w Argentynie i nigdy nie został pociągnięty do odpowiedzialności karnej, chociaż został zaocznie skazany na karę śmierci przez Sąd Okręgowy w Toruniu.
Ponadto, jak twierdzi Dieter Schenk, zachodnioniemiecki wymiar sprawiedliwości świadomie i z własnej woli przyzwolił na uniknięcie kary przez wielu zbrodniarzy. Wskazuje na to statystyka. W akcjach eksterminacyjnych prowadzonych na Pomorzu na przełomie 1939/1940 brało udział około 20 000 niemieckich sprawców, z których 1701 zostało zidentyfikowanych z nazwiska w 258 śledztwach, prowadzonych po wojnie w Niemczech Zachodnich. Z tej liczby 233 śledztwa zostały umorzone. Tylko w dwunastu wypadkach doszło do procesów, w których skazano zaledwie 10 sprawców (w tym 5 członków Selbstschutzu).
Organizator operacji „Tannenberg”, dr Werner Best został w 1948 skazany przez duński sąd na karę śmierci, lecz ułaskawiono go w 1951. Postępowanie prowadzone przeciwko niemu w RFN zawieszono w 1972 ze względu na rzekomy brak zdolności procesowej podejrzanego, a w 1982 – ostatecznie umorzono. „Z powodu braku dowodów winy” umorzono postępowanie przeciwko dowódcom Einsatzgruppe IV – Lotharowi Beutelowi i Helmutowi Bischoffowi. Komisarz kryminalny Leyer, szef toruńskiej ekspozytury EK 16, wystąpił zaledwie w charakterze świadka w prokuratorskim postępowaniu dochodzeniowym. Dr Rudolf Oebsger-Röder z bydgoskiego SD pełnił po wojnie funkcję szefa rezydentury zachodnioniemieckiego wywiadu w Dżakarcie oraz pracował jako rzecznik domu i dworu indonezyjskiego dyktatora Suharto. Postępowanie przeciwko dowódcom bydgoskiego Selbstschutzu – Erichowi Spaarmannowi (szefowi inspektoratu) i Josefowi Meierowi (dowódcy struktur powiatowych, zwanemu „krwawym Meierem”) – umorzono w maju 1963. W 1965 prokuratura w Monachium wnioskowała z kolei o zaprzestanie ścigania byłego kierownika powiatowej organizacji NSDAP i nadburmistrza Bydgoszczy, Wernera Kampego, dzięki czemu mógł on nadal prowadzić działalność gospodarczą jako przedstawiciel towarzystwa ubezpieczeniowego. Mimo prowadzonych postępowań dochodzeniowych przed sądem nie stanęli nigdy komendanci obozów dla internowanych w Nowym Porcie i Granicznej Wsi – Franz Christoffel i Richard Reddig. Dr Hans Krüger, kierownik Sądu Powiatowego (niem. "Landgericht") w Chojnicach (zatwierdzający m.in. listy Polaków przeznaczonych do likwidacji w „Dolinie Śmierci” na Polach Igielskich) organizował po wojnie w Niemczech Związek Wypędzonych, pełniąc funkcję jego pierwszego przewodniczącego (1959-1964). Od 1957 do 1965 był też posłem Bundestagu, a w latach 1963–1964 – ministrem federalnym ds. wypędzonych.
W 1959 sąd przysięgłych w Gießen uniewinnił sześciu członków Selbstschutzu z placówki Skarszewy/Nowy Wiec. W uzasadnieniu stwierdzono, że oskarżeni działali pod przymusem przełożonych oraz nie byli w stanie samodzielnie ocenić, czy rozkaz zabijania Polaków był sprzeczny z prawem. W 1966 przed sądem w Monachium stanęli Jakob Lölgen i jego zastępca, Horst Eichler. Akt oskarżenia zarzucał im spowodowanie w akcjach eksterminacyjnych w Bydgoszczy śmierci w sposób podstępny i z niskich pobudek 349 osób, w tym 74 nauczycieli, 3 lekarzy i prezydenta miasta Leona Barciszewskiego. Obaj oskarżeni zostali uniewinnieni przez sąd przysięgłych, który stwierdził, że działali pod przymusem przełożonych. Z kolei w 1968 w Hanowerze toczył się proces Kurta Eimanna (dowódcy Wachsturmbann „Eimann”), oskarżonego o udział w eksterminacji osób psychicznie chorych. Eimann przyznał się do zamordowania w Piaśnicy 1200 pacjentów niemieckich szpitali psychiatrycznych. Został uznany winnym i skazany na cztery lata więzienia, z których odsiedział zaledwie dwa. SS-Oberführer Georg Ebrecht – zastępca Wyższego Dowódcy SS i Policji w Okręgu Gdańsk Prusy-Zachodnie – został w tym samym procesie skazany na 3 lata więzienia, lecz zaliczono mu w poczet kary internowanie po 1945 i uznano karę za odbytą. Rok później w Berlinie Zachodnim sądzono Karla Friedricha Straussa – komendanta obozu dla internowanych w toruńskim Forcie VII, kierującego zbiorowymi egzekucjami w lesie Barbarka. Trwający od 4 do 27 czerwca 1969 proces zakończył się uniewinnieniem oskarżonego, co sąd uzasadnił twierdzeniem, iż Strauss jedynie wykonywał rozkazy przełożonych.

</doc>
<doc id="1540242" url="https://pl.wikipedia.org/wiki?curid=1540242" title="Jan Potocki (pisarz)">
Jan Potocki (pisarz)



</doc>
<doc id="1540244" url="https://pl.wikipedia.org/wiki?curid=1540244" title="Jan Nepomucen Potocki">
Jan Nepomucen Potocki



</doc>
<doc id="1540245" url="https://pl.wikipedia.org/wiki?curid=1540245" title="71 Dywizja Piechoty (III Rzesza)">
71 Dywizja Piechoty (III Rzesza)

71 Dywizja Piechoty − niemiecka dywizja z czasów II wojny światowej, sformowana na mocy rozkazu z 26 sierpnia 1939 roku, w 2. fali mobilizacyjnej przez Infanterie – Kommandeur 19 w Hildesheim w XI Okręgu Wojskowym. 
Struktura organizacyjna.
191., 194. i 211. pułk piechoty, 171. pułk artylerii, 171. batalion pionierów, 171. oddział rozpoznawczy, 171. oddział przeciwpancerny, 171. oddział łączności, 171. polowy batalion zapasowy;
191., 194. i 211. pułk grenadierów, 171. pułk artylerii, 171. batalion pionierów, 171. oddział przeciwpancerny, 171. oddział łączności, 171. polowy batalion zapasowy;
191., 194. i 211. pułk grenadierów, 171. pułk artylerii, 171. batalion pionierów, 71.dywizyjny batalion fizylierów, 171. oddział przeciwpancerny, 171. oddział łączności, 171. polowy batalion zapasowy;
Dowódcy dywizji.
Generalmajor Wolfgang Ziegler 26 VIII 1939 – 15 X 1939;
Generalmajor (Generalleutnant) Karl Weisenberg 15 X 1939 – 15 II 1941;
Generalmajor Friedrich Herrlein 15 II 1941 – 28 III 1941;
Generalmajor (Generalleutnant) Alexander von Hartmann 28 III 1941 – 26 I 1943;
Generalmajor Fritz Roske 26 I 1943 – 31 I 1943;
Generalleutnant Raapke 14 III 1943 – 1 I 1945;
Generalmajor Eberhard von Schuckmann 1 I 1945 – 8 V 1945;

</doc>
<doc id="1540246" url="https://pl.wikipedia.org/wiki?curid=1540246" title="Chet Huntley">
Chet Huntley

Chet Huntley (ur. 10 grudnia 1911 w Cardwell, zm. 20 marca 1974 w Big Sky) – amerykański spiker telewizyjny.
W 1934 roku ukończył University of Washington. Karierę zaczynał w stacjach radiowych w Seattle, Portland, Los Angeles (tutaj CBS, ABC, NBC).
W 1956 roku telewizja NBC szukała anchormana wiadomości, który zrównoważyłby popularność Waltera Cronkite’a z CBS. Wybrano parę Chet Huntley – David Brinkley, która szybko dobrze się ze sobą zgrała i zyskała popularność. Ich wieczorny serwis informacyjny nazywał się "Huntley-Brinkley Report", przy czym Huntley nadawał z Nowego Jorku, a Brinkley z Waszyngtonu.
Po zakończeniu pracy w NBC w 1970 roku Huntley powrócił do rodzinnej Montany i wybudował tam ośrodek narciarski Big Sky.
Uważał się za konserwatystę w sprawach politycznych, liberała w sprawach społecznych, starał się jednak być przede wszystkim obiektywny.

</doc>
<doc id="1540247" url="https://pl.wikipedia.org/wiki?curid=1540247" title="Tatry Niżne">
Tatry Niżne



</doc>
<doc id="1540250" url="https://pl.wikipedia.org/wiki?curid=1540250" title="Jazyczie">
Jazyczie



</doc>
<doc id="1540251" url="https://pl.wikipedia.org/wiki?curid=1540251" title="Vivian Zimmer">
Vivian Zimmer

Vivian Zimmer (ur. 22 lipca 1987 w Magdeburgu) - niemiecka lekkoatletka specjalizująca się w rzucie oszczepem.
W 2004 we włoskim Grosseto zdobyła tytuł mistrzyni świata juniorów uzyskując wynik 58,50. Rok wcześniej wywalczyła brązowy medal mistrzostw świata juniorów młodszych. Rekord życiowy: 60,14 (31 lipca 2004, Heilbronn).

</doc>
<doc id="1540252" url="https://pl.wikipedia.org/wiki?curid=1540252" title="Sebastian Miller">
Sebastian Miller

Sebastian Miller (ur. 24 lipca 1976) – polski lekkoatleta, średniodystansowiec.
Miller był dwukrotnym złotym medalistą Halowych Mistrzostw Polski w biegu na 800 metrów (1998 &amp; 1999). Pierwszy tytuł zdobył reprezentując barwy AZS AWF Wrocław, drugi - jako zawodnik Lechii Gdańsk. Trzykrotnie zdobywał brązowe medale mistrzostw Polski na otwartym stadionie. Kilkukrotnie reprezentował Polskę na międzynarodowych imprezach, jednak nie osiągnął znaczących sukcesów, m.in. odpadł w eliminacjach na 1500 metrów podczas młodzieżowych mistrzostw Europy (Turku 1997).
Jego trenerem był m.in. Edward Listos

</doc>
<doc id="1540256" url="https://pl.wikipedia.org/wiki?curid=1540256" title="72 Dywizja Piechoty (III Rzesza)">
72 Dywizja Piechoty (III Rzesza)

72 Dywizja Piechoty – niemiecka dywizja z czasów II wojny światowej, sformowana na mocy rozkazu z 19 września 1939 roku, w 2. fali mobilizacyjnej przez Grenz – Kommandantur Trier w Trewirze w XII Okręgu Wojskowym.
Struktura organizacyjna.
105., 124. i 266. pułk piechoty, 706. pułk artylerii (II./34. pułk artylerii, 747. i 751. dywizjon artylerii i 760. dywizjon artylerii ciężkiej), 72. batalion pionierów, 72. oddział przeciwpancerny, 315. oddział łączności ;
105., 124. i 266. pułk piechoty, 172. pułk artylerii (II./34. pułk artylerii, 747. i 751. dywizjon artylerii i 760. dywizjon artylerii ciężkiej), 72. batalion pionierów, 72. oddział przeciwpancerny, 315. oddział łączności, 172. polowy batalion zapasowy;
105., 124. i 266. pułk piechoty, 172. pułk artylerii, 72. batalion pionierów, 72. oddział rowerzystów, 72. oddział przeciwpancerny, 172. oddział łączności, 172. polowy batalion zapasowy;
105., 124. i 266. pułk grenadierów, 172. pułk artylerii, 72. batalion pionierów, 72. batalion fizylierów, 72. oddział przeciwpancerny, 172. oddział łączności, 172. polowy batalion zapasowy;
Dowódcy dywizji.
General Franz Mattenklott 19 IX 1939 – 25 VII 1940;
General Helge Auleb 25 VII 1940 – 4 IX 1940;
General Franz Mattenklott 4 IX 1940 – 6 XI 1940;
Generalleutnant Philipp Müller – Gebhard 6 XI 1940 – 10 VIII 1942;
Generalleutnant Curt Souchay 10 VIII 1942 – 24 XI 1942;
Generalleutnant Philipp Müller – Gebhard 24 XI 1942 – 17 II 1943;
Generalleutnant Rolf Graf von d’Oriola 17 II 1943 – 3 V 1943;
Generalleutnant Philipp Müller – Gebhard 3 V 1943 – 1 XI 1943;
Generalleutnant Erwin Menny 1 XI 1943 – 20 XI 1943;
Generalleutnant Dr Hermann Hohn 20 XI 1943 – 25 III 1944;
Generalmajor Karl Arning 10 VI 1944 – 19 VI 1944;
General Gustav Harteneck 19 VI 1944 – 1 VII 1944;
Generalleutnant Dr Hermann Hohn 1 VII 1944 – 20 IV 1945;
Generalleutnant Hugo Beißwänger 20 IV 1945 – 8 V 1945;

</doc>
<doc id="1540257" url="https://pl.wikipedia.org/wiki?curid=1540257" title="Linda Brīvule">
Linda Brīvule

Linda Brīvule (ur. 9 września 1983 w Rydze) – łotewska lekkoatletka specjalizująca się w rzucie oszczepem.
Największy sukces odniosła w roku 2002 w Kingston zdobywając tytuł mistrzyni świata juniorów. Uzyskała wówczas wynik 55,35 m. Rekord życiowy: 59,69 (12 maja 2007, Ryga).

</doc>
<doc id="1540258" url="https://pl.wikipedia.org/wiki?curid=1540258" title="Massu'ot Ichak">
Massu'ot Ichak



</doc>
<doc id="1540259" url="https://pl.wikipedia.org/wiki?curid=1540259" title="Žlté pliesko">
Žlté pliesko



</doc>
<doc id="1540260" url="https://pl.wikipedia.org/wiki?curid=1540260" title="Žabie plesa">
Žabie plesa



</doc>
<doc id="1540261" url="https://pl.wikipedia.org/wiki?curid=1540261" title="Odpowiedzialność polityczna">
Odpowiedzialność polityczna



</doc>
<doc id="1540262" url="https://pl.wikipedia.org/wiki?curid=1540262" title="Veľké Žabie pleso mengusovské">
Veľké Žabie pleso mengusovské



</doc>
<doc id="1540263" url="https://pl.wikipedia.org/wiki?curid=1540263" title="Malé Žabie pleso Mengusovské">
Malé Žabie pleso Mengusovské



</doc>
<doc id="1540264" url="https://pl.wikipedia.org/wiki?curid=1540264" title="Žabia dolina mengusovská">
Žabia dolina mengusovská



</doc>
<doc id="1540265" url="https://pl.wikipedia.org/wiki?curid=1540265" title="Dračia dolinka">
Dračia dolinka



</doc>
<doc id="1540266" url="https://pl.wikipedia.org/wiki?curid=1540266" title="Zlomisková dolina">
Zlomisková dolina



</doc>
<doc id="1540267" url="https://pl.wikipedia.org/wiki?curid=1540267" title="Mengusovská dolina">
Mengusovská dolina



</doc>
<doc id="1540268" url="https://pl.wikipedia.org/wiki?curid=1540268" title="Žabie pleso Javorové">
Žabie pleso Javorové



</doc>
<doc id="1540269" url="https://pl.wikipedia.org/wiki?curid=1540269" title="Zadná Javorová dolina">
Zadná Javorová dolina



</doc>
<doc id="1540270" url="https://pl.wikipedia.org/wiki?curid=1540270" title="Bielovodská dolina">
Bielovodská dolina



</doc>
<doc id="1540271" url="https://pl.wikipedia.org/wiki?curid=1540271" title="Rumanov štít">
Rumanov štít



</doc>
<doc id="1540272" url="https://pl.wikipedia.org/wiki?curid=1540272" title="Rumanovo sedlo">
Rumanovo sedlo



</doc>
<doc id="1540273" url="https://pl.wikipedia.org/wiki?curid=1540273" title="Pat Boone">
Pat Boone

Charles Eugene „Pat” Boone (ur. 1 czerwca 1934 roku w Jacksonville) – amerykański piosenkarz, aktor i pisarz, który był jedną z największych gwiazd w Stanach Zjednoczonych i na świecie w latach 50. Sprzedał ponad 45 milionów albumów, miał 38 hitów na liście Top 40 i zagrał główne role w ponad tuzinie popularnych hollywoodzkich filmów. Dzięki swemu talentowi piosenkarskiemu i aktorskiemu, swej typowo amerykańskiej urodzie, swej charyzmie i staroświeckim zasadom, jakie wyznawał uzyskał status amerykańskiej ikony. Był międzynarodową supergwiazdą w latach 50. i 60. i nadal występuje.
Odniósł wielkie sukcesy pod wieloma względami. Prowadził bardzo popularny show telewizyjny, „The Pat Boone Chevy Show”, w latach 1957-9. Napisał wiele książek i w latach 50. jedna z nich znalazła się na 1. miejscu listy bestsellerów („Twixt Twelve and Twenty”). Jego covery afroamerykańskich hitów rhythm and bluesowych miały znaczący wpływ na rozwój szerokiej popularności rock and rolla. W czasie jego tras koncertowych w latach 50. m.in. Elvis Presley był jego supportem.
W latach 60. skupił się na muzyce gospel i jest członkiem Gospel Music Hall of Fame. Obecnie wiele osób uważa, że powinien być członkiem Rock and Roll Hall of Fame. Do Boone'a nadal należy rekord "Billboardu" – ten, że spędził 220 kolejnych tygodni na listach przebojów z więcej niż jedną piosenką.
Boone jest także mówcą motywacyjnym, osobowością telewizyjną, konserwatywnym komentatorem politycznym i popularnym chrześcijańskim działaczem, pisarzem i kaznodzieją.
Linki zewnętrzne.
Strona domowa

</doc>
<doc id="1540274" url="https://pl.wikipedia.org/wiki?curid=1540274" title="Rumanova dolinka">
Rumanova dolinka



</doc>
<doc id="1540275" url="https://pl.wikipedia.org/wiki?curid=1540275" title="Wolfram Gambke">
Wolfram Gambke

Wolfram Gambke (ur. 2 listopada 1959 w Pinnebergu) – zachodnioniemiecki lekkoatleta specjalizujący się w rzucie oszczepem.
Czwarty zawodnik igrzysk olimpijskich w Los Angeles (1984). W 1985 zdobył srebrny medal uniwersjady w japońskim Kobe. Rok później uplasował się na 6. miejscu mistrzostw Europy. Rekord życiowy: 85,90 (15 czerwca 1984, Hanower).

</doc>
<doc id="1540276" url="https://pl.wikipedia.org/wiki?curid=1540276" title="64 Dywizja Piechoty">
64 Dywizja Piechoty

Zobacz też:

</doc>
<doc id="1540277" url="https://pl.wikipedia.org/wiki?curid=1540277" title="65 Dywizja Piechoty">
65 Dywizja Piechoty



</doc>
<doc id="1540278" url="https://pl.wikipedia.org/wiki?curid=1540278" title="68 Dywizja Piechoty">
68 Dywizja Piechoty



</doc>
<doc id="1540279" url="https://pl.wikipedia.org/wiki?curid=1540279" title="69 Dywizja Piechoty">
69 Dywizja Piechoty



</doc>
<doc id="1540280" url="https://pl.wikipedia.org/wiki?curid=1540280" title="70 Dywizja Piechoty">
70 Dywizja Piechoty



</doc>
<doc id="1540281" url="https://pl.wikipedia.org/wiki?curid=1540281" title="Niedźwiedź berberyjski">
Niedźwiedź berberyjski



</doc>
<doc id="1540283" url="https://pl.wikipedia.org/wiki?curid=1540283" title="71 Dywizja Piechoty">
71 Dywizja Piechoty



</doc>
<doc id="1540284" url="https://pl.wikipedia.org/wiki?curid=1540284" title="72 Dywizja Piechoty">
72 Dywizja Piechoty



</doc>
<doc id="1540287" url="https://pl.wikipedia.org/wiki?curid=1540287" title="Obrotnica">
Obrotnica



</doc>
<doc id="1540291" url="https://pl.wikipedia.org/wiki?curid=1540291" title="Lubcz (jezioro)">
Lubcz (jezioro)

Lubcz – jezioro na Równinie Gryfickiej, położone w woj. zachodniopomorskim, w powiecie kamieńskim, w gminie Golczewo. Powierzchnia jeziora wynosi 4,14 ha. Według typologii rybackiej jest to jezioro karasiowe.
Jezioro położone jest 1,3 km na północny zachód od wsi Imno.
Lubcz otaczają z każdej strony lasy, który zostały wyznaczone jako lasy wodochronne. Od strony północnej oraz zachodniej las występuje nad brzegiem.
Nazwę "Lubcz" wprowadzono urzędowo w 1949 roku, zmieniając poprzednią niemiecką jeziora – "Gross Lubs See".

</doc>
<doc id="1540294" url="https://pl.wikipedia.org/wiki?curid=1540294" title="Amu">
Amu

Amu – film będący debiutem indyjskiej dziennikarki i scenarzystki, zamieszkałej w Los Angeles Shonali Bose. W rolach głównych Konkona Sen Sharma i debiutujący: Brinda Karat i Ankur Khanna. Światowa premiera filmu miała miejsce na Międzynarodowym Festiwalu Filmowym w Berlinie w 2005 roku. Film opowiada historię młodej indyjskiej dziewczyny, która przyjeżdża do Delhi w poszukiwaniu swoich korzeni. Próbując odpowiedzieć sobie na pytanie, kim jest, natrafia na tajemnicę swojej adopcji. Film porusza bolesny temat zdarzeń z 1984 roku, kiedy to w Delhi po zamordowaniu Indiry Gandhi przez sikhijskich ochroniarzy, zabito w pogromach kilka tysięcy osób niebronionych przez policję.
Fabuła.
Kaju (Konkona Sen Sharma) przyjeżdża z Los Angeles do Delhi. Opuściła kraj jako kilkuletnia dziewczynka. Teraz patrzy na Indie oczyma "obcej, która czasem coś ściska w środku". Zachwyca ją wszystko - bajecznie rozświetlony barak kandydata na posła, czy uliczny sprzedawca zachwalający cudowny lek. Rozszerzonymi oczyma wpatruje się w mijanych ludzi, w pamiętającą Mogołów architekturę Delhi. Próbuje uwiecznić Indie kamerą, aby kawałek ich, cień, echo zabrać ze sobą z powrotem do Ameryki. Jej głód turystki wyśmiewa poznany tu Kabir (Ankur Khanna). Z czasem jego szyderstwo zamienia się w fascynację Kaju, w coraz głębsze zrozumienie dla niej. Pomaga Kaju w poszukiwaniach jej biologicznych rodziców. Adoptowana jako 3-letnia dziewczynka Kaju szukając swoich korzeni z bólem odkrywa, że początek jej życia wiąże się z czasem hańby, jakim dla Indii stał się pogrom sikhów w 1984 roku.

</doc>
<doc id="1540300" url="https://pl.wikipedia.org/wiki?curid=1540300" title="Prawo narodów">
Prawo narodów



</doc>
<doc id="1540301" url="https://pl.wikipedia.org/wiki?curid=1540301" title="Tony Hawk's Pro Skater">
Tony Hawk's Pro Skater



</doc>
<doc id="1540302" url="https://pl.wikipedia.org/wiki?curid=1540302" title="Ankur Khanna">
Ankur Khanna

Ankur Khanna to indyjski aktor, który zadebiutował w 2005 roku w wysoko ocenionym przez krytyków filmie "Amu" u boku Konkony Sen Sharmy

</doc>
<doc id="1540307" url="https://pl.wikipedia.org/wiki?curid=1540307" title="XXIX Brygada Piechoty (II RP)">
XXIX Brygada Piechoty (II RP)

XXIX Brygada Piechoty Wielkopolskiej (XXIX BP) – brygada piechoty Wojska Polskiego II RP.
Historia brygady.
Na podstawie rozkazu Nr 1200/Z Departamentu I Ministerstwa Spraw Wojskowych z 10 grudnia 1919 roku "„Przeprowadzenie zjednoczenia Armii Wielkopolskiej z Armią Krajową”" dotychczasowa I Brygada 2 Dywizji Strzelców Wielkopolskich została z dniem 1 stycznia 1920 roku przemianowana na XXIX Brygadę Piechoty Wielkopolskiej, a wchodzące w jej skład 5 i 6 pułki strzelców, odpowiednio na 59 i 60 pułki piechoty wielkopolskiej. Brygada była formacją frontową podległą w czasie wojny Naczelnemu Dowództwu. Na terenie Okręgu Generalnego „Poznań” zostały rozmieszczone formacje „krajowe”, których zadaniem było uzupełnianie walczących jednostek. Dotychczasowy batalion zapasowy 5 pułku strzelców w Inowrocławiu został przemianowany na batalion zapasowy 59 pułku piechoty wielkopolskiej, natomiast batalion zapasowy 6 pułku strzelców w Osiecznej został przemianowany na batalion zapasowy 60 pułku piechoty wielkopolskiej i miał zostać dyslokowany do Jarocina. Także dowództwo brygady miało być przeniesione z Osiecznej do Jarocina. XXIX Brygada Piechoty Wielkopolskiej weszła w skład 15 Dywizji Piechoty Wielkopolskiej.
W 1921 roku XXIX BP została rozwiązana. 59 pułk piechoty wielkopolskiej pozostał w składzie 15 DP, natomiast 60 pułk piechoty wielkopolskiej wszedł w skład nowo sformowanej 25 Dywizji Piechoty.
Organizacja.
Organizacja brygady z dnia 1 stycznia 1920 roku

</doc>
<doc id="1540309" url="https://pl.wikipedia.org/wiki?curid=1540309" title="XXX Brygada Piechoty (II RP)">
XXX Brygada Piechoty (II RP)

XXX Brygada Piechoty Wielkopolskiej (XXX BP) – brygada piechoty Wojska Polskiego II RP.
Historia brygady.
Na podstawie rozkazu Nr 1200/Z Departamentu I Ministerstwa Spraw Wojskowych z 10 grudnia 1919 roku "„Przeprowadzenie zjednoczenia Armii Wielkopolskiej z Armią Krajową”" dotychczasowa II Brygada 2 Dywizji Strzelców Wielkopolskich została z dniem 1 stycznia 1920 roku przemianowana na XXX Brygadę Piechoty Wielkopolskiej, a wchodzące w jej skład 7 i 8 pułki strzelców, odpowiednio na 61 i 62 pułki piechoty wielkopolskiej. Brygada była formacją frontową podległą w czasie wojny Naczelnemu Dowództwu. Na terenie Okręgu Generalnego „Poznań” zostały rozmieszczone formacje „krajowe”, których zadaniem było uzupełnianie walczących jednostek. Dotychczasowy batalion zapasowy 7 pułku strzelców w Gnieźnie został przemianowany na batalion zapasowy 61 pułku piechoty wielkopolskiej, natomiast batalion zapasowy 8 pułku strzelców w Wągrowcu został przemianowany na batalion zapasowy 62 pułku piechoty wielkopolskiej i miał zostać dyslokowany do Bydgoszczy. Dowództwo brygady także miało być przeniesione z Wągrowca do Bydgoszczy. XXX Brygada Piechoty Wielkopolskiej weszła w skład 15 Dywizji Piechoty Wielkopolskiej. 
W 1921 roku XXX BP została rozwiązana.
Organizacja.
Organizacja brygady z dnia 1 stycznia 1920 roku

</doc>
<doc id="1540311" url="https://pl.wikipedia.org/wiki?curid=1540311" title="Turzyca delikatna">
Turzyca delikatna

Turzyca delikatna ("Carex supina") – gatunek byliny z rodziny ciborowatych. Obszar występowania obejmuje Europę, Azję i Amerykę Północną. W Polsce rzadko na wyżynach Małopolskiej i Lubelskiej, bardzo rzadko na zboczach doliny dolnej Odry i Wisły.
Biologia i ekologia.
Występuje w murawach kserotermicznych wykształcających się na rędzinach i glebach brunatnych. gatunek charakterystyczny dla muraw ze związku "Festuco-Stipion" i zespołów "Sisymbrio-Stipetum" oraz "Potentillo-Stipetum". Spotykany także na obrzeżach ciepłolubnych zarośli i lasów. W miejscach występowania zwykle rośnie nielicznie. Rozmnaża się przy pomocy nasion i kłącza. 2n = 38, 44.
Zmienność.
Wyróżniany jest podgatunek:
Zagrożenia i ochrona.
Gatunek w Polsce zagrożony z powodu zanikania odpowiednich siedlisk. Murawy kserotermiczne ulegają sukcesji zarośli i lasów, co jest spowodowane zanikiem wypasu i powstrzymaniem erozji zboczy dolin rzecznych na skutek ich zabudowy hydrotechnicznej. Gatunek umieszczony w Polskiej Czerwonej Księdze Roślin w kategorii EN (zagrożony). Tę samą kategorię posiada na polskiej czerwonej liście. Znajduje się także w czerwonych księgach Niemiec, Czech, Słowacji i Białorusi. Gatunek objęty w Polsce ścisłą ochroną gatunkową od 2004 r.

</doc>
<doc id="1540312" url="https://pl.wikipedia.org/wiki?curid=1540312" title="Carex supina">
Carex supina



</doc>
<doc id="1540313" url="https://pl.wikipedia.org/wiki?curid=1540313" title="Prawo prywatne">
Prawo prywatne

Prawo prywatne (łac. "ius privatum") – jedna z dwóch podstawowych gałęzi prawa (obok prawa publicznego), skupiająca normy prawne, których zadaniem jest ochrona interesu jednostek i regulacja stosunków pomiędzy nimi.
Prawo prywatne a prawo publiczne.
Podstawowym kryterium rozróżnienia prawa prywatnego i publicznego jest "korzyść" (łac. "utilitas"). Zadaniem norm prawa prywatnego jest przynoszenie korzyści poszczególnym jednostkom, co odróżnia je od prawa publicznego, które tworzone jest w interesie całego społeczeństwa lub państwa.
Ewolucja historyczna.
Prawo rzymskie.
Rozróżnienie prawa prywatnego i publicznego jest dorobkiem jurysprudencji rzymskiej. W źródłach literackich oba terminy odnotowali już w II i I wieku p.n.e. Terencjusz, Cyceron i Tytus Liwiusz chwalący Ustawę XII tablic jako "źródło całego prawa, publicznego i prywatnego". Najprawdopodobniej pierwszego, dokładniejszego rozróżnienia, dokonał Ulpian Domitius. W Digestach Justyniana (D.1,1,6,1), zachowało się ono w takiej formie:
Dalej dokonał on podziału prawa prywatnego, pisząc:
"Ius privatum" rozwijało się w starożytnym Rzymie zdecydowanie szybciej niż "ius publicum", co w efekcie poskutkowało utożsamianiem "prawa" z "prawem prywatnym" (tak np. u żyjącego w II wieku n.e. Gaiusa). Po upadku Imperium, rzymskie prawo prywatne doczekało się przede wszystkim w średniowieczu szerokiej recepcji do systemów prawnych państw europejskich.
Współcześnie.
Współczesne postrzeganie prawa prywatnego, właściwie nie zmieniło koncepcji rzymskiej. Do gałęzi prawa prywatnego zaliczyć można obecnie:
Cechy norm.
Podmioty.
Prawo prywatne charakteryzuje równouprawnienie stron stosunków prawnych. 
Zatem obie strony mogą układać swoje wzajemne stosunki mając do dyspozycji te same środki. Przede wszystkim będą nimi umowy. W odróżnieniu od prawa publicznego, nie może tu być mowy o stosunku władczości jednego podmiotu do drugiego. Nie ma też możliwości stosowania siły fizycznej lub żadnych innych form przymusu, które są zarezerwowane dla aparatu państwowego i ewentualnie podmiotów prywatnych, którym państwo przyznało takie uprawnienia (np. poprzez koncesję dla firmy ochroniarskiej]).
Charakter norm.
Normy prawa prywatnego, to w dużej mierze normy względnie obowiązujące (łac. l.p. "ius dispositivum"). Zatem są to normy, które pozwalają obu stronom stosunku prawnego na ułożenie go wedle ich woli w pewnych granicach.
Natomiast prawo publiczne cechuje przewaga norm bezwzględnie obowiązujących.

</doc>
<doc id="1540315" url="https://pl.wikipedia.org/wiki?curid=1540315" title="XXXI Brygada Piechoty (II RP)">
XXXI Brygada Piechoty (II RP)

XXXI Brygada Piechoty (XXXI BP) – brygada piechoty Wojska Polskiego II RP.
XXXI Brygada Piechoty została sformowana w 1920 roku w składzie 16 Pomorskiej Dywizji Piechoty. Walczyła w wojnie z bolszewikami. W 1921 roku jej dowództwo przeformowane zostało w dowództwo piechoty dywizyjnej, 64 Grudziądzki pułk piechoty podporządkowany został dowódcy 16 DP, a 63 Toruński pułk piechoty przeszedł w podporządkowanie dowódcy 4 Dywizji Piechoty.

</doc>
<doc id="1540316" url="https://pl.wikipedia.org/wiki?curid=1540316" title="XXXII Brygada Piechoty (II RP)">
XXXII Brygada Piechoty (II RP)

XXXII Brygada Piechoty (XXXII BP) – brygada piechoty Wojska Polskiego II RP.
XXXII Brygada Piechoty sformowana została w 1920 r., w składzie 16 Pomorskiej Dywizji Piechoty. Walczyła w wojnie z bolszewikami. W 1921 r. jej dowództwo przeformowane zostało w dowództwo piechoty dywizyjnej 16 Dywizji Piechoty, a oba pułki podporządkowane zostały bezpośrednio dowódcy 16 DP.

</doc>
<doc id="1540323" url="https://pl.wikipedia.org/wiki?curid=1540323" title="George Hammond">
George Hammond



</doc>
<doc id="1540326" url="https://pl.wikipedia.org/wiki?curid=1540326" title="Powiat duniłowicki">
Powiat duniłowicki

Powiat duniłowicki ("lub duniłowiczowski") – powiat utworzony 7 listopada 1920 pod Zarządem Terenów Przyfrontowych i Etapowych z części powiatów dziśnieńskiego (gminy: Postawy i Łuck), wilejskiego (gminy: Łuczaj, Norzyca, Porpliszcze, Parafjanowo, Wołkołata, Duniłowicze, Mańkowicze, Miadzioł, Zaśno i Budsław) i borysowskiego (gminy: Dokszyce i Tumiłowicze). 
19 lutego 1921 powiat duniłowiczowski wszedł w skład nowo utworzonego województwa nowogródzkiego. Jego siedzibą było miasteczko Duniłowicze. W skład powiatu wchodziło jedno miasto i 14 gmin. 13 kwietnia 1922 powiat duniłowicki został wyłączony z województwa nowogródzkiego i przyłączony do Ziemi Wileńskiej. 
Z dniem 1 stycznia 1926 siedziba władz powiatowych w Duniłowiczach została przeniesiona do Postaw, a nazwa powiatu duniłowickiego zmieniona na powiat postawski.

</doc>
<doc id="1540327" url="https://pl.wikipedia.org/wiki?curid=1540327" title="XXIX Brygada Piechoty">
XXIX Brygada Piechoty



</doc>
<doc id="1540328" url="https://pl.wikipedia.org/wiki?curid=1540328" title="XXX Brygada Piechoty">
XXX Brygada Piechoty



</doc>
<doc id="1540329" url="https://pl.wikipedia.org/wiki?curid=1540329" title="XXXI Brygada Piechoty">
XXXI Brygada Piechoty



</doc>
<doc id="1540330" url="https://pl.wikipedia.org/wiki?curid=1540330" title="XXXII Brygada Piechoty">
XXXII Brygada Piechoty



</doc>
<doc id="1540331" url="https://pl.wikipedia.org/wiki?curid=1540331" title="Hrabstwo King (Waszyngton)">
Hrabstwo King (Waszyngton)

Hrabstwo King (ang. "King County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię całkowitą 2306,53 mil² (5973,88 km²). Według szacunków United States Census Bureau w roku 2009 miało 1 916 441 mieszkańców. Siedzibą hrabstwa jest Seattle.
Obszar został wydzielony z hrabstwa Thurston 22 grudnia 1852 roku. Nazwa została ustanowiona na cześć senatora i wiceprezydenta USA Williama R. Kinga oraz działacza na rzecz praw obywatelskich Martina Luthera Kinga.

</doc>
<doc id="1540332" url="https://pl.wikipedia.org/wiki?curid=1540332" title="Junges Klangforum Mitte Europa">
Junges Klangforum Mitte Europa

Junges Klangforum Mitte Europa (ang. Young Sound Forum of Central Europe) jest trójnarodową orkiestrą młodzieżową, w skład której wchodzą młodzi muzycy z Polski, Czech oraz Niemiec.
Założenia.
Celem Junges Klangforum Mitte Europa jest odkrywanie oraz kultywowanie bogactwa kulturowego Polski, Czech i Niemiec. Orkiestra gromadzi młode pokolenie muzyków trzech krajów, którzy koncertują w miejscach znamienitych dla historii ich ojczyzn.
Oprócz bogatego wyboru dzieł klasycznych Junges Klangforum Mitte Europa ma w swoim repertuarze muzykę współczesną kompozytorów rodzimych, którzy w czasach socjalizmu byli szykanowani, a ich twórczość nie mogła być podówczas wykonywana. Orkiestra dzięki wspólnemu wykonywaniu muzyki przyczynia się do pojednania oraz wzajemnego porozumienia Narodów: Polskiego, Czeskiego i Niemieckiego.
Historia.
Junges Klangforum Mitte Europa powstała w 2002 roku z inicjatywy dyrygenta Christopha Altstaedta oraz menadżera kultury Holgera Simona (na stanowisku kierowniczym 2002-2007). Zespół ten składał się początkowo z członków Młodzieżowej Orkiestry Federalnych Niemiec i występował pod nazwą „Junges Deutsches Klangforum." Po projekcie w czeskim Terezínie, realizowanym wraz z młodymi czeskimi muzykami, zrodziła się myśl dalszej współpracy. Do poparcia oraz realizacji tej idei przyczynił się Richard von Weizsäcker. Od tej pory Orkiestra nosi nazwę Junges Klangforum Mitte Europa.
Patronami Orkiestry Junges Klangforum Mitte Europa, są Richard von Weizsäcker, Lech Wałęsa i Václav Havel, jako przedstawiciele każdego z państw członkowskich.
Za muzyczne dokonania oraz zaangażowanie w kwestii porozumienia między narodami Junges Klangforum Mitte Europa została uhonorowana nagrodą Praemium Imperiale 2004, Nagrodą Marion Dönhoff w 2005 roku oraz nagrodą Europejskiej Orkiestry Młodzieżowej 2006 roku.
Dyrektorem artystycznym orkiestry jest Christoph Altstaedt. Junges Klangforum Mitte Europa podczas różnych projektów współpracowała z wieloma dyrygentami światowej renomy, między nimi z Krzysztofem Pendereckim, Sebastianem Weigle oraz Muhai Tangiem. Orkiestra Junges Klangforum Mitte Europa koncertuje w wielu miastach europejskich oraz Japonii.
Linki zewnętrzne.
Strona internetowa Junges Klangforum Mitte Europa

</doc>
<doc id="1540334" url="https://pl.wikipedia.org/wiki?curid=1540334" title="Tom Brokaw">
Tom Brokaw

Thomas John Brokaw (ur. 6 lutego 1940 w Webster, w stanie Dakota Południowa) – amerykański dziennikarz telewizyjny i były anchor "NBC Nightly News with Tom Brokaw". Ostatni raz poprowadził wiadomości 1 grudnia 2004 roku. Uczynił ze swojego programu najchętniej oglądany serwis informacyjny w Stanach Zjednoczonych. Otrzymał wiele nagród, m.in. 7 Emmy i nagrodę Peabody. Autor książek, głównie wspomnieniowo-historycznych, i licznych artykułów prasowych.
Ukończył politologię i dziennikarstwo na Uniwersytecie Dakoty Południowej. W 1962 roku poślubił Miss Dakoty Południowej Meredith Lynn Auld, którą poznał przeprowadzając z nią wywiad radiowy; nadal są małżeństwem.
Jako dziennikarz telewizyjny pracował w Sioux City, Omaha, Atlancie, a w 1966 roku zatrudnił się w NBC. W latach 1973–76 był korespondentem stacji w Białym Domu, w latach 1976–1981 współgospodarzem porannego programu informacyjnego "Today". Wieczorne wiadomości prowadził samodzielnie od września 1983 roku.
W 1987 roku opublikował książkę "The Arms, the Men, the Money", o Contras w Nikaragui. W tym samym roku przeprowadził pierwszy amerykański wywiad w cztery oczy z Michaiłem Gorbaczowem. W 1989 roku relacjonował upadek Muru Berlińskiego. W 2000 roku przeprowadził w Moskwie pierwszy amerykański wywiad telewizyjny z Władimirem Putinem.
W dniu zamachów 11.09.2001 prowadził wiadomości przez cały dzień. We wrześniu 2001 roku przysłano mu list z wąglikiem; ucierpiało dwóch pracowników NBC News. Jako najpopularniejszy anchor uzyskał „siedzący” wywiad z George’em W. Bushem. Razem z Danem Ratherem i Peterem Jenningsem tworzyli od lat 80. „Wielką Trójkę” anchorów. W 2004 przestał prowadzić NBC Nightly News. Wtedy zastąpił go Brian Williams.

</doc>
<doc id="1540338" url="https://pl.wikipedia.org/wiki?curid=1540338" title="SS Naronic">
SS Naronic

SS Naronic – brytyjski jednokominowy statek parowy i pasażerski linii White Star Line.
Wyprodukowany został przez stocznię Harland and Wolff. Wodowany 26 maja 1892. Jego dziewicza podróż przypadła na 15 lipca 1892. Rozwijał prędkość trzynastu węzłów, należy jednak pamiętać, że był to statek jednokominowy. RMS "Naronic" miał statek siostrzany: SS Bovic. Po pół roku, 19 lutego 1893, w trakcie rejsu z Liverpoolu do Nowego Jorku zderzył się prawdopodobnie z górą lodową. Wypadek miał miejsce o godzinie 2:00 w nocy, a zatonięcie statku o 3:20. Liczba ofiar tej tragedii to 74 osoby. 

</doc>
<doc id="1540340" url="https://pl.wikipedia.org/wiki?curid=1540340" title="XXVII Brygada Piechoty (II RP)">
XXVII Brygada Piechoty (II RP)

XVIII Brygada Piechoty (XXVII BP) – wielka jednostka piechoty Armii Wielkopolskiej i Wojska Polskiego II RP.
Brygada sformowana została w 1919 r. jako I Brygada 1 Dywizji Strzelców Wielkopolskich. Po zjednoczeniu Wojska Wielkopolskiego z armią krajową przemianowana została na XXVII Brygadę Piechoty 14 Wielkopolskiej Dywizji Piechoty.
1 września 1920 r. dowódca 4 Armii podporządkował gen. Milewskiemu 15 pułk Ułanów Poznańskich i 2 baterię 7 dywizjonu artylerii konnej celem zabezpieczenia rejonu Wysokie Litewskie–Motykały.
W 1921 r. dowództwo XXVII BP przeformowane zostało w dowództwo piechoty dywizyjnej. 55 pułk piechoty wielkopolskiej podporządkowany został dowódcy 14 DP, natomiast 56 pułk piechoty wielkopolskiej podporządkowany został dowódcy nowo utworzonej 25 Dywizji Piechoty.

</doc>
<doc id="1540341" url="https://pl.wikipedia.org/wiki?curid=1540341" title="XXVIII Brygada Piechoty (II RP)">
XXVIII Brygada Piechoty (II RP)

XXVIII Brygada Piechoty (XXVIII BP) – wielka jednostka piechoty Armii Wielkopolskiej i Wojska Polskiego II RP.
Brygada sformowana została w 1919 r. jako II Brygada 1 Dywizji Strzelców Wielkopolskich. Po zjednoczeniu Wojska Wielkopolskiego z armią krajową przemianowana została na XXVIII Brygadę Piechoty 14 Wielkopolskiej Dywizji Piechoty.
W 1921 r. dowództwo XXVIII BP przeformowane zostało w dowództwo piechoty dywizyjnej, a oba pułki podporządkowane bezpośrednio dowódcy 14 DP.

</doc>
<doc id="1540343" url="https://pl.wikipedia.org/wiki?curid=1540343" title="XXV Brygada Piechoty (II RP)">
XXV Brygada Piechoty (II RP)

XXV Brygada Piechoty (XXV BP) – brygada Wojska Polskiego II RP.
Historia brygady.
Na podstawie rozkazu Nr 169.Z II Wiceministra Spraw Wojskowych, generała porucznika Kazimierza Sosnkowskiego z 1 września 1919 roku dotychczasowe dowództwo piechoty 1 Dywizji Strzelców (byłej 1 Dywizji Strzelców Polskich) zostało przeformowane w dowództwo XXV Brygady Piechoty.
XXV BP wchodziła w skład 13 Kresowej Dywizji Piechoty. 
W 1921 roku Dowództwo XXV BP zostało rozwiązane lub przeorganizowane w dowództwo piechoty dywizyjnej.
Początkowo dowództwo brygady sprawował pułkownik Leon Pachucki. Następnie w zastępstwie przez pewien czas pułkownik Paqualen, dowódca 50 pułku Strzelców Kresowych. 10 lipca 1920 roku dowodzenie brygadą przejął podpułkownik Antoni Szylling dotychczasowy dowódca 44 pułku Strzelców Kresowych.

</doc>
<doc id="1540347" url="https://pl.wikipedia.org/wiki?curid=1540347" title="XXVI Brygada Piechoty (II RP)">
XXVI Brygada Piechoty (II RP)

XXVI Brygada Piechoty (XXVI BP) – brygada piechoty Wojska Polskiego II RP.
Dowództwo brygady zostało utworzone z Dowództwa Piechoty Dywizyjnej 7 Dywizji Strzelców Polskich na podstawie rozkazu II wiceministra spraw wojskowych gen. ppor. Kazimierza Sosnkowskiego nr 169.Z z 1 września 1919 "Zjednoczenie Armji gen. Hallera z armią krajową i związana z niem reorganizacja". W skład brygady włączono 3 i 8 pułk strzelców polskich, które na podstawie tego samego rozkazu zostały przemianowane na 45 i 50 pułk piechoty strzelców kresowych. Brygada wchodziła w skład 13 Kresowej Dywizji Piechoty. W 1921 rozwiązano brygadę, a dowództwo brygady przeorganizowano w dowództwo piechoty dywizyjnej.
Walki brygady.
Na dzień 2 września 1920 zaplanowano natarcie na Tyszowce. Od południa miała uderzyć XXVI Brygada Piechoty, a od południowego wschodu 1 Dywizja Jazdy. Termin natarcia musiał zostać przesunięty, ponieważ nocą 1 DJ otrzymała uzupełnienie i zajęta była jego rozdzielaniem między pułki. Jako pierwszy do natarcia ruszył, wspierany przez II dywizjon 13 pułku artylerii polowej, 44 pułk piechoty, a jego lewe skrzydło ubezpieczał I batalion 50 pułku piechoty. Jako że grupa przeprawowa nie posiadła łodzi, a w pobliżu nie było też brodów, dlatego piechota musiała zdobyć groblę prowadzącą do mostu, a następnie opanować sam most. Również teren na przeciwległym brzegu sprzyjał jego obrońcom. Ze wzgórz na wschodnim brzegu Huczwy przeciwnik ostrzeliwał Polaków silnym i celnym ogniem. Brawurowy atak 44 pułku piechoty i nawały ogniowe stawiane przez dywizjon 13 pap spowodowały, że w ciągu kilkunastu minut Polacy wyszli na groblę i do 11.00 opanowali zarówno Tyszowce jak i leżącą na wschodnim brzegu Huczwy wieś Zagajnie.
Wycofujące się oddziały 44 Dywizji Strzelców trafiły pod Lipowcem i Tuczapami na podporządkowaną 1 Dywizji Jazdy Samodzielną Brygadę Kozacką Wadima Jakowlewa. Kozacy rozproszyli przeciwnika, biorąc do niewoli około dwustu jeńców i zdobywając dwa ckm-y.
Organizacja brygady.
Organizacja 1 września 1920:

</doc>
<doc id="1540348" url="https://pl.wikipedia.org/wiki?curid=1540348" title="Neurowie">
Neurowie

Neurowie () – starożytny lud wzmiankowany przez Herodota, który lokalizował ich siedziby na północny zachód od Morza Czarnego. Najdawniejszy lud opisany w źródłach klasycznych, który bywa utożsamiany z Prasłowianami.
Według "Dziejów" Herodota, Neurowie na pokolenie przed wyprawą króla perskiego Dariusza Wielkiego przeciw Scytom osiedlili się w kraju Budynów, zmuszeni do opuszczenia swojej ojczyzny z powodu plagi węży. Grecki historyk przekazał także informację o szamańskich praktykach Neurów związanych z wilkołactwem, pisząc że raz do roku na kilka dni każdy z nich "staje się wilkiem, a potem znowu przybiera dawną postać".
Lokalizacja i identyfikacja etniczna.
Polscy językoznawcy Witold Mańczak i Tadeusz Spławiński skłonni byli dopatrywać się owych wspomnianych przez Herodota pierwotnych siedzib Neurów na obszarze położonym mniej więcej między Bugiem i Wielkopolską, na co wskazywać miałyby licznie występujące na tym terenie nazwy rzeczne o rdzeniu "*nur" / "*nyr" („mokry, wilgotny”): Nurzec, Ner, Narew. Neurowie byliby w tym przypadku ludnością, która przemieściła się na wschód z kultury łużyckiej.
Według kolejnego lingwisty Zbigniewa Gołąba = psł "*Nervi" = „ludzie” – populacja prasłowiańska (być może również Budynowie), która nawiązała łączność z "powrotną falą" irańskich koczowników Scytów, którzy pojawili się na stepach pontyjskich. Świadczyć o tym może istnienie całego zestawu wyrazów charakterystycznych tylko dla Słowian i Irańczyków (nie występujących w językach bałtyckich, albo będących późną pożyczką z języków słowiańskich), szczególnie w zakresie życia religijnego, obyczajów, moralności (np. para: "bogъ : divъ"), które prawdopodobnie pochodzą z pierwszych wieków pierwszego tysiąclecia p.n.e. Łączność ta, która pozostawiła trwały ślad w kulturze i słownictwie Słowian, trwała aż do ok. 300 n.e. i przybycia Gotów na Ukrainę.
Inne hipotezy dopatrują się w Neurach związku plemiennego słowiańsko-bałtyckiego lub nawet plemion wyłącznie bałtyckich. Jeszcze inni badacze skłonni są dopatrywać się w nich ludności ugrofińskiej. Neurowie byli kojarzeni też z obszarem kultury miłogradzkiej (Białoruś/Ukraina), jednakże wykopaliska archeologiczne w grodzisku w Chotyńcu na Podkarpaciu pozwalają lokalizować ich na obszarze dzisiejszej Polski.

</doc>
<doc id="1540350" url="https://pl.wikipedia.org/wiki?curid=1540350" title="XIII Brygada Piechoty (II RP)">
XIII Brygada Piechoty (II RP)

XIII Brygada Piechoty (XIII BP) – brygada piechoty Wojska Polskiego II RP.
Historia brygady.
XIII BP została sformowana w maju 1919 roku, w garnizonie Piotrków, na obszarze Okręgu Generalnego „Kielce”, w składzie 7 Dywizji Piechoty. Na stanowisko dowódcy brygady został wyznaczony pułkownik Edward Doroszewski.
W październiku – listopadzie 1921 roku dowództwo XIII BP przeformowane zostało w dowództwo piechoty dywizyjnej nowo powstałej 28 Dywizji Piechoty i dyslokowane do Warszawy. 25 pułk piechoty podporządkowany został bezpośrednio dowódcy 7 DP, natomiast 26 pułk piechoty – dowódcy 5 Dywizji Piechoty. Reorganizacja 7 DP przeprowadzona została na terenie ówczesnego Okręgu Generalnego „Kielce”.

</doc>
<doc id="1540353" url="https://pl.wikipedia.org/wiki?curid=1540353" title="XIV Brygada Piechoty (II RP)">
XIV Brygada Piechoty (II RP)

XIV Brygada Piechoty (XIV BP) – brygada piechoty Wojska Polskiego II RP.
Historia brygady.
XIV BP sformowana została w 1919 roku, w składzie 7 Dywizji Piechoty.
W październiku-listopadzie 1921 roku dowództwo XIV BP przeformowane zostało w dowództwo piechoty dywizyjnej 7 DP w Częstochowie. 27 pułk piechoty podporządkowany został bezpośrednio dowódcy 7 DP, natomiast 11 pułk piechoty – dowódcy nowo powstałej 23 Dywizji Piechoty. Reorganizacja 7 DP przeprowadzona została na terenie ówczesnego Okręgu Generalnego „Kielce”.

</doc>
<doc id="1540355" url="https://pl.wikipedia.org/wiki?curid=1540355" title="XI Brygada Piechoty (II RP)">
XI Brygada Piechoty (II RP)

XI Brygada Piechoty (XI BP) – brygada piechoty Wojska Polskiego II RP.
Historia brygady.
XI Brygada Piechoty została sformowana w 1919 roku, w składzie 6 Dywizji Piechoty.
W październiku – listopadzie 1921 roku dowództwo XI BP przeformowane zostało w dowództwo piechoty dywizyjnej lub rozformowane (?), a oba pułki podporządkowane bezpośrednio dowódcy 6 Dywizji Piechoty.

</doc>
<doc id="1540357" url="https://pl.wikipedia.org/wiki?curid=1540357" title="XII Brygada Piechoty (II RP)">
XII Brygada Piechoty (II RP)

XII Brygada Piechoty (XII BP) – brygada piechoty Wojska Polskiego II RP.
XII BP sformowana została w 1919 roku, w składzie 6 Dywizji Piechoty.
W październiku-listopadzie 1921 roku dowództwo XII BP przeformowane zostało w dowództwo piechoty dywizyjnej lub rozformowane (?). 20 pułk piechoty podporządkowany został bezpośrednio dowódcy 6 DP, natomiast 17 pułk piechoty – dowódcy nowo utworzonej 24 Dywizji Piechoty. 

</doc>
<doc id="1540359" url="https://pl.wikipedia.org/wiki?curid=1540359" title="Intelligenzaktion Posen">
Intelligenzaktion Posen

Intelligenzaktion Posen (pol. "Akcja Inteligencja Poznań") – kryptonim regionalnej akcji specjalnej przeprowadzonej przez Niemców w okupowanej Polsce w ramach tak zwanej Intelligenzaktion („Akcji Inteligencja”) będącej częścią wielkiego Generalnego Planu Wschodniego. Akcja ta wymierzona w polską elitę intelektualną mieszkającą w regionie poznańskim miała na celu jej całkowitą eliminację i była pierwszym krokiem do germanizacji tego regionu Polski po klęsce wrześniowej. 
Akcję przeprowadzono jesienią 1939 i wymordowano w niej około 2 000 polskich intelektualistów, urzędników oraz duchownych. Egzekucje odbywały się w poznańskich fortach (przede wszystkim na Forcie VII) oraz w różnych miejscach kaźni poza obrębem miast.
Ofiary.
Do znanych ofiar Intelligenzaktion Posen należą:

</doc>
<doc id="1540360" url="https://pl.wikipedia.org/wiki?curid=1540360" title="Ironman">
Ironman

Ironman – debiutancki solowy album amerykańskiego rapera Ghostface Killaha członka Wu-Tang Clanu wydany 29 października 1996 roku nakładem wytwórni Epic Streets.
Płyta została wyprodukowana przez RZA'e oraz True Mastera i zadebiutowała na 2. miejscu notowania Billboard 200 i 1. miejscu notowania Top R&amp;B/Hip-Hop Albums. Na albumie zostały użyte dialogi z filmów blaxploitation i soulowe sample z lat 60. i 70.
1 sierpnia 1997 roku według Recording Industry Association of America album uzyskał status złotej płyty, a 2 września 2004 roku status platynowej.

</doc>
<doc id="1540361" url="https://pl.wikipedia.org/wiki?curid=1540361" title="Stipe Matić">
Stipe Matić

Stipe Matić (ur. 6 lutego 1979) – chorwacki piłkarz, występujący na pozycji obrońcy. W przeszłości występował między innymi w takich rozgrywkach, jak: Prva HNL, Soproni Liga, Premijer liga, Liga Leumit czy Ekstraklasa.

</doc>
<doc id="1540362" url="https://pl.wikipedia.org/wiki?curid=1540362" title="Majrbiek Szeripow">
Majrbiek Szeripow

Majrbiek Szeripow, ros. Майрбек Шерипов (ur. w 1905 r. w Czeczenii w Rosji, zm. 7 listopada 1942 r. w Czeczeno-Inguszetii) – przywódca powstania antysowieckiego w Czeczeno-Inguszetii na pocz. lat 40.
Był młodszym bratem Asłanbieka Szeripowa, dowódcy Czeczeńskiej Armii Czerwonej, zabitego we wrześniu 1919 r. przez białych. W młodości wstąpił do Wszechzwiązkowej Partii Komunistycznej (bolszewików). Pracował jako prawnik. W 1938 r. został aresztowany za prowadzenie propagandy antysowieckiej, ale już w 1939 r. wyszedł na wolność. W 1941 r. został przewodniczącym lespromsowieta Czeczeno-Inguszetii ASRR. Według części źródeł pełnił funkcję prokuratora. Jednakże jesienią 1941 r. lub w lutym 1942 r. w rejonie aułu Szatoj rozpoczął walkę zbrojną z władzą sowiecką. Działania jego oddziałów powstańczych objęły swoim zasięgiem szatojewski, czeberłojewski i część itum-kalińskiego rejonów Czeczeno-Inguszetii. Połączył swoje siły z oddziałami Chasana Israiłowa, tworząc wspólny sztab powstańczy. Połączone oddziały partyzanckie osiągnęły liczebność ok. 15 tys. bojowników. W listopadzie 1941 r. powołał Czeczeńsko-Górską Organizację Narodowo-Socjalistyczną jako organ polityczny powstańców. W sierpniu 1942 r., kiedy wojska niemieckie zbliżyły się do terytorium Czeczeno-Inguszetii, zamierzał nawiązać kontakt z mułłą Dżawotchanem Murtazalijewem, ukrywającym się od 1925 r., który posiadał wśród miejscowej ludności wysoki autorytet. Z jego pomocą chciał rozszerzyć zasięg powstania. 17 sierpnia powstańcy M. Czeripowa uzyskali duży sukces, zajmując auł Chimoj. 20 sierpnia okrążyli Itum-Kal, ale garnizon Armii Czerwonej odparł ataki, po czym dwie kompanie piechoty zmusiły powstańców do odwrotu, zadając im spore straty. Za nimi wyruszyła jednocześnie grupa specjalna NKWD, zabijając M. Szeripowa 7 listopada. Według części źródeł skonfliktował się on ze swoimi podkomendnymi, którzy go zabili. Część jego bojowników zasiliła oddziały Ch. Israiłowa, część działała samodzielnie, a niektórzy poddali się dobrowolnie.

</doc>
<doc id="1540363" url="https://pl.wikipedia.org/wiki?curid=1540363" title="Paul Richaud">
Paul Richaud

Paul-Marie-André Richaud (ur. 16 kwietnia 1887 w Wersalu, zm. 5 lutego 1968 w Bordeaux) – francuski duchowny katolicki, kardynał, arcybiskup Bordeaux.
Życiorys.
Święcenia kapłańskie przyjął 28 czerwca 1913 w Paryżu. 19 grudnia 1933 został mianowany biskupem pomocniczym Wersalu oraz tytularnym biskupem Irenopolis. Sakrę biskupią przyjął 25 stycznia 1934 z rąk biskupa Benjamina Roland-Gosselin z biskupami Pierre'em-Marie Gerlierem i Georges'em Louisem jako współkonsekratorami. 27 lipca 1938 przeszedł na biskupstwo Laval. 10 lutego 1950 został arcybiskupem Bordeaux. 15 grudnia 1958 Jan XXIII wyniósł go do godności kardynalskiej z tytułem prezbitera Santi Quirico e Giulitta. Uczestniczył w obradach Soboru Watykańskiego II. Wziął udział w konklawe wybierającym Pawła VI.

</doc>
<doc id="1540364" url="https://pl.wikipedia.org/wiki?curid=1540364" title="XI Brygada Piechoty">
XI Brygada Piechoty



</doc>
<doc id="1540365" url="https://pl.wikipedia.org/wiki?curid=1540365" title="Intelligenzaktion Masowien">
Intelligenzaktion Masowien

Intelligenzaktion Masowien (pol. "Akcja Inteligencja – Mazowsze") – kryptonim regionalnej akcji specjalnej przeprowadzonej przez Niemców w okupowanej Polsce w ramach tzw. Intelligenzaktion – "Akcji Inteligencja", będącej częścią wielkiego Generalnego Planu Wschodniego. Akcja ta wymierzona była w polską elitę intelektualną mieszkającą w regionie mazowieckim. Miała ona na celu jej całkowitą eliminację i była pierwszym krokiem do germanizacji tego regionu Polski po klęsce wrześniowej. Wymordowano w niej ok. 6 700 polskich intelektualistów, urzędników oraz duchownych, głównie z miast: Ostrołęka, Wyszków, Ciechanów, Wysokie Mazowieckie, Łomża (egzekucji dokonywano m.in. w Giełczynie pod Łomżą). Akcję rozpoczęto jesienią 1939 roku, a zakończono wiosną 1940.

</doc>
<doc id="1540366" url="https://pl.wikipedia.org/wiki?curid=1540366" title="Rejon bereznehuwatski">
Rejon bereznehuwatski

Rejon bereznehuwatski – jednostka administracyjna wchodząca w skład obwodu mikołajowskiego Ukrainy.
Rejon utworzony w 1940, ma powierzchnię 1264 km² i liczy około 23 tysięcy mieszkańców. Siedzibą władz rejonu jest Bereznehuwate.
Na terenie rejonu znajdują się 1 osiedlowa rada i 14 silskich rad, obejmujących w sumie 41 wsi.

</doc>
<doc id="1540368" url="https://pl.wikipedia.org/wiki?curid=1540368" title="Rejon bratski">
Rejon bratski

Rejon bratski – jednostka administracyjna wchodząca w skład obwodu mikołajowskiego Ukrainy.
Rejon utworzony w 1940, ma powierzchnię 1129 km² i liczy około 21 tysięcy mieszkańców. Siedzibą władz rejonu jest Bratskie.
Na terenie rejonu znajdują się 1 osiedlowa rada i 15 silskich rad, obejmujących w sumie 58 wsi i 1 osadę.

</doc>
<doc id="1540372" url="https://pl.wikipedia.org/wiki?curid=1540372" title="Rejon domaniwski">
Rejon domaniwski

Rejon domaniwski – jednostka administracyjna wchodząca w skład obwodu mikołajowskiego Ukrainy.
Rejon utworzony w 1940, ma powierzchnię 1500 km². Siedzibą władz rejonu jest Domaniwka.
Na terenie rejonu znajdują się 1 osiedlowa rada i 12 silskich rad, obejmujących w sumie 82 wsie.

</doc>
<doc id="1540375" url="https://pl.wikipedia.org/wiki?curid=1540375" title="Intelligenzaktion Schlesien">
Intelligenzaktion Schlesien

Intelligenzaktion Schlesien (pol. „Akcja Inteligencja – Śląsk”) – kryptonim regionalnej akcji specjalnej przeprowadzonej przez Niemców w okupowanej Polsce w ramach tzw. Intelligenzaktion – „Akcji Inteligencja”, będącej częścią wielkiego Generalnego Planu Wschodniego. Akcja ta była wymierzona w polską elitę intelektualną mieszkającą wówczas na Górnym Śląsku, Śląsku Cieszyńskim, w Zagłębiu Dąbrowskim i zachodnich powiatach Małopolski i miała na celu jej całkowitą eliminację. Była ona pierwszym krokiem do germanizacji tego regionu Polski po klęsce wrześniowej. Wymordowano w niej około 2 tys. byłych powstańców śląskich, działaczy plebiscytowych, nauczycieli, dziennikarzy, polityków, intelektualistów, urzędników oraz duchownych. Została ona przeprowadzona głównie na przełomie 1939 i 1940.
Ofiary.
Wśród osób zasłużonych dla Polski ofiarami Intelligenzaktion Schlesien byli m.in.:
Pełniejsza lista znajduje się tutaj.

</doc>
<doc id="1540378" url="https://pl.wikipedia.org/wiki?curid=1540378" title="Yun Hota To Kya Hota">
Yun Hota To Kya Hota

Yun Hota To Kya Hota (hindi: यूँ होता तो क्या होता, urdu: یوں ہوتا تو کیا ہوتا, angielski: "If This Happened Then What Would Have Happened") – bollywoodzki dramat z 2006 roku wyreżyserowany przez znanego aktora Naseeruddin Shah ("Sarfarosh", "Monsunowe wesele"). Występują: Konkona Sen Sharma, Ayesha Takia, Jimmy Shergill, Paresh Rawal, Boman Irani, Saroj Khan i Irrfan Khan. Film przedstawia atak terrorystyczny na World Trade Center w Nowym Jorku z 11 września 2001.

</doc>
<doc id="1540379" url="https://pl.wikipedia.org/wiki?curid=1540379" title="Cost per mille">
Cost per mille

CPM ("cost per mille", z łac. "mille" – tysiąc, określany także jako CPT "cost per thousand") – koszt dotarcia do tysiąca odbiorców, obliczany jest na podstawie liczby odsłon witryny internetowej.
Przykładowo, jeśli reklama jest sprzedawana z CPM 60 zł, to dotarcie do 1000 odbiorców (tysiąc odsłon) kosztuje 60 złotych.
Jako eCPM (effective CPM) określa się wskaźnik używany do oceny przychodów z kampanii reklamowych opartych na modelach CPC lub CPA (cost per action). Jest to przychód z 1000 odsłon reklamy, wyliczany według wzoru:
gdzie formula_2 – liczba odsłon.

</doc>
<doc id="1540380" url="https://pl.wikipedia.org/wiki?curid=1540380" title="Intelligenzaktion Litzmannstadt">
Intelligenzaktion Litzmannstadt

Intelligenzaktion Litzmannstadt (pol. Akcja Inteligencja – Litzmanstadt) – kryptonim akcji eksterminacyjnej przeprowadzonej przez Niemców w latach 1939–1940 w rejonie Łodzi w ramach tzw. Intelligenzaktion.
Historia.
Akcja ta wymierzona była w działaczy żydowskich partii lewicowych, przedstawicieli mieszczaństwa i inteligencji żydowskiej w Łodzi, zwłaszcza działaczy politycznych i społecznych oraz polską elitę intelektualną ziemi łódzkiej – akcja miała na celu jej całkowitą eliminację i była wstępem do germanizacji tego regionu Polski po rozpoczęciu okupacji niemieckiej i jego aneksji przez III Rzeszę. Wymordowano w niej około 500 urzędników, znanych w regionie działaczy społeczno-politycznych i gospodarczych, duchownych, nauczycieli.
W wyniku akcji przeprowadzonej między 9 a 11 listopada 1939 niemiecka policja aresztowała na podstawie specjalnych list proskrypcyjnych (tzw. „Sonderfahndungsbuch Polen”) około 1500 osób. Zatrzymanych umieszczono w kinie „Wolność” w Pabianicach, w fabryce Arnolda Bayera w Rudzie Pabianickiej oraz w obozie w fabryce włókienniczej Michała Glazera na Radogoszczu, który w następnych dniach stał się głównym miejscem osadzenia więźniów tej akcji. Z czasem, do końca listopada 1939 r., przeniesiono do niego aresztantów z Pabianic i Rudy Pabianickiej po wstępnie dokonanej selekcji. Stąd zabierano ich do siedziby łódzkiego gestapo przy al. K. Anstadta, gdzie funkcjonował sąd doraźny. W ciągu kilkuminutowej rozprawy zapadały w zasadzie tylko wyroki śmierci, które były natychmiast wykonywane zbiorowo w położonym kilka kilometrów na północny zachód od Zgierza lesie lućmierskim. Pierwsza egzekucja ok. 40 osób odbyła się dzień później w lesie łagiewnickim i rozstrzelano w niej głównie łódzkich nauczycieli. Kolejne egzekucje odbyły się w dniach 21-30 listopada – między innymi też na poligonie Brus w Łodzi – i były kontynuowane do 1940.
Kontynuacją tej akcji była akcja w maju 1940 r., tym razem przede wszystkim skierowana przeciwko łódzkiej młodzieży, którą wywieziono, po krótkim pobycie w więzieniu radogoskim do KL Dachau, gdzie wielu z nich zmarło, ale wielu też dotrwało do wyzwolenia. W ramach tej akcji zostali aresztowani między innymi Henryk Debich i Włodzimierz Skoczylas. Pierwszy zwolniony jeszcze w czasie wojny, drugi przeżył obóz.
Ofiary akcji.
W regionalnej akcji Intelligenzaktion w regionie łódzkim zginęli m.in.:

</doc>
<doc id="1540381" url="https://pl.wikipedia.org/wiki?curid=1540381" title="RMS Atlantic">
RMS Atlantic

RMS Atlantic – jednokominowy parowiec linii White Star Line.
Statek został zbudowany w 1870 przez stocznię Harland and Wolff w Belfaście. Poza kominem miał także cztery żagle. Potrafił płynąć z prędkością 14 węzłów.
Katastrofa.
Jego dziewiętnasta, a zarazem ostatnia podróż, rozpoczęła się 20 marca 1873. Statek miał pierwotnie płynąć do Nowego Jorku, jednak zerwał się sztorm. Kapitan skierował statek na Nową Szkocję, w znacznej części z powodu zachowania starszego mechanika, który stwierdził, że statkowi może w przypadku walki ze sztormem zabraknąć węgla w razie kontynuowania podróży zgodnie z planem. Po katastrofie ustalono, że starszy mechanik celowo podał kapitanowi zaniżoną ilość posiadanego węgla bunkrowego, aby w razie potrzeby mieć „żelazny zapas”. 31 marca 1873 roku „Atlantic” płynął z prędkością 12 węzłów. O północy, nikt praktycznie nie wiedział, gdzie statek się znajduje. Dwie godziny później, 1 kwietnia 1873, o 2.00, ze statku zauważono skały na wprost dziobu. „Atlantic” zdołał nie wpaść na skały, lecz otarł się o nie, co skutkowało wdzieraniem się wody na pokład. Statek zatonął o 3.00 niedaleko Halifaxu w Nowej Szkocji. Na statku było ponad 900 pasażerów, zginęło 585 osób. Szalupy z rozbitkami wyłowili na brzeg rybacy. Była to do owego czasu najpoważniejsza katastrofa morska na Atlantyku.

</doc>
<doc id="1540382" url="https://pl.wikipedia.org/wiki?curid=1540382" title="Tomasz Kempa">
Tomasz Kempa

Tomasz Andrzej Kempa (ur. 25 lutego 1969 w Bydgoszczy) – polski historyk, profesor nauk humanistycznych, specjalista w zakresie historii Europy Wschodniej oraz historii religii.
Życiorys.
W 1988 roku ukończył I Liceum Ogólnokształcące im. Cypriana Kamila Norwida w Bydgoszczy i podjął studia historyczne na Uniwersytecie Mikołaja Kopernika w Toruniu. Po ich ukończeniu w 1993 roku został zatrudniony w Instytucie Historii i Archiwistyki Uniwersytetu Mikołaja Kopernika. Od 1994 kontynuował naukę w Studium Doktoranckim. W 1998 uzyskał stopień doktora nauk humanistycznych w zakresie historii. Tematem jego rozprawy był "Mikołaj Krzysztof Radziwiłł "Sierotka" (1549-1616), wojewoda wileński", a promotorem Stanisław Alexandrowicz. Od 1998 pracował na UMK jako adiunkt. W 2007 roku uzyskał, na podstawie rozprawy "Wobec kontrreformacji. Protestanci i prawosławni w obronie swobód wyznaniowych w Rzeczypospolitej w końcu XVI i w pierwszej połowie XVII wieku" stopień doktora habilitowanego. W 2018 uzyskał tytuł naukowy profesora nauk humanistycznych.
Jest kierownikiem Zakładu Historii Europy Wschodniej IHiA UMK.
Jego zainteresowania skupiają się na stosunkach wyznaniowych w Rzeczypospolitej w XVI - XVII wieku, dziejach prawosławia i unii brzeskiej, stosunkach prawosławnych i protestantów w końcu XVI i w XVII wieku, historii politycznej i społecznej Wielkiego Księstwa Litewskiego i ziem ruskich Korony w epoce nowożytnej oraz na biografistyce.

</doc>
<doc id="1540383" url="https://pl.wikipedia.org/wiki?curid=1540383" title="Sonderaktion w Częstochowie">
Sonderaktion w Częstochowie

Sonderaktion w Częstochowie – akcja represyjna wymierzona w środowiska inteligenckie Częstochowy, przeprowadzona przez okupantów niemieckich w listopadzie 1939 roku. 
Między 9 a 11 listopada 1939 roku Niemcy aresztowali w Częstochowie blisko 60 przedstawicieli miejscowej elity. Celem obławy było zapobieżenie ewentualnym zamieszkom lub demonstracjom w dniu polskiego Święta Niepodległości. Była ona także elementem większej akcji represyjnej, przeprowadzonej na obszarze całej III Rzeszy oraz w okupowanej Polsce w związku z nieudanym zamachem na Hitlera (tzw. "Sonderaktion Bürgerbräukeller"). Po pewnym czasie wszyscy więźniowie zostali zwolnieni do domów. Uzyskane w czasie przesłuchań informacje posłużyły jednak Niemcom do rozprawy z częstochowską inteligencją podczas późniejszej Akcji AB. 
Preludium.
Częstochowa już w pierwszych dniach okupacji dotkliwe doświadczyła niemieckiego terroru. 4 września, dzień po wkroczeniu do miasta oddziałów Wehrmachtu, w kilku punktach Częstochowy wybuchły chaotyczne strzelaniny, spowodowane najprawdopodobniej niedoświadczeniem i nerwowością niemieckich rekrutów. Winą za te wypadki Niemcy obarczyli jednak ludność Częstochowy i przystąpili do zakrojonej na szeroką skalę akcji represyjnej, w wyniku której poniosło śmierć od 227 do 500 Polaków i Żydów. W kolejnych dniach miały miejsce liczne aresztowania i egzekucje, których ofiarą padały osoby oskarżane o naruszenie rozmaitych zarządzeń okupanta. Z kolei 10 września Niemcy zatrzymali w Częstochowie kilkuset mężczyzn narodowości polskiej i żydowskiej, których po pewnym czasie wywieźli do „obozów dla jeńców cywilnych” znajdujących się na terenie Niemiec.
Już 4 września 1939 funkcjonariusze niemieckiej Einsatzgruppe II przeszukali siedziby częstochowskich urzędów oraz rozmaitych polskich instytucji. Niemcom udało się wówczas zdobyć listę członków zarządu Związku Powstańców Śląskich. W budynku miejscowego starostwa znaleźli natomiast wykaz działających w mieście partii politycznych oraz adresy ich siedzib.
W okupowanym mieście szybko zainstalowały się struktury niemieckich władz państwowych i policyjnych. Początkowo stanowisko komisarycznego burmistrza Częstochowy piastował miejscowy volksdeutsch Paul Boehlke, którego niebawem zastąpił kreisleiter NSDAP z Opola – Drohberg. W październiku 1939 miasto zostało włączone w skład nowo utworzonego Generalnego Gubernatorstwa (dystrykt radomski, powiat radomszczański). Funkcję stadthauptmanna objął wówczas dr Richard Wendler. Miejscową placówką SD i policji bezpieczeństwa kierował SS-Hauptsturmführer Adolf Feucht, a funkcję jego zastępcy pełnił Paul Press.
Przebieg akcji.
W pierwszych latach okupacji niemiecki terror był wymierzony przede wszystkim w przedstawicieli polskiej elity społecznej i intelektualnej. Zgodnie z rasistowskim stereotypem Polaka, panującym w III Rzeszy, nazistowscy przywódcy wierzyli, że świadomość narodową posiada tylko polska inteligencja, natomiast lud zajmuje się troską o codzienny byt i jest mu obojętny los państwa. Z tego powodu zakładano, że eksterminacja tzw. warstwy przywódczej pozwoli zniszczyć polską tożsamość narodową i w konsekwencji przekształci polskie społeczeństwo w bierną amorficzną masę, służącą w najlepszym razie jako niewykwalifikowana siła robocza dla III Rzeszy. W ramach tzw. „Akcji Inteligencja” ("Intelligenzaktion"), prowadzonej na okupowanych ziemiach polskich między wrześniem 1939 a wiosną 1940, Niemcy zamordowali co najmniej 100 tys. obywateli polskich. Najwięcej ofiar pochłonęła akcja eksterminacyjna prowadzona na ziemiach wcielonych do Rzeszy (Pomorze, Wielkopolska, Górny Śląsk).
9 listopada 1939 roku Niemcy przystąpili do zakrojonej na szeroką skalę akcji represyjnej, wymierzonej w elitę polityczną i społeczną Częstochowy. Tego dnia dwanaście komand policyjnych – złożonych z funkcjonariuszy Sicherheitspolizei, Kriminalpolizei i Ordnungspolizei – przeprowadziło w mieście masowe aresztowania. Obławę kontynuowano w następnych dniach jednak większość zatrzymanych znalazła się w niemieckich rękach już w pierwszej fazie akcji. 
"Sonderaktion" w dniu 9 listopada była pierwszą wielką operacją przeprowadzoną przez Gestapo w Częstochowie. W jej wyniku Niemcom udało się zatrzymać blisko 60 osób – znanych w mieście działaczy politycznych i społecznych, a także licznych nauczycieli, urzędników i studentów (historykom udało się ustalić nazwiska 31 zatrzymanych). W gronie uwięzionych znaleźli się m.in.: Jan Szczodrowski (prezydent Częstochowy), Józef Dziuba (wiceprezydent Częstochowy), Piotr Ormańczyk (inspektor szkolny), Piotr Dębski (przemysłowiec), Franciszek Wilkoszewski (dziennikarz), Wacław Jekiel (korespondent), Edward Usakiewicz (architekt), Jan Nowakowski (buchalter), trzech nauczycieli gimnazjalnych (Leon Stolarzewicz, Janina Stolarzewicz i Krystyna Gałecka), trzech nauczycieli szkół powszechnych (Wojciech Felisiak, Władysław Kisiel, Antoni Bruś), dwóch kupców (Wacław Janikowski, Eugeniusz Zarzecki) i dziewięciu urzędników.
Prawdopodobnie jednym z celów obławy było zapobieżenie ewentualnym zamieszkom lub demonstracjom patriotycznym w dniu polskiego Święta Niepodległości. Poprzez aresztowanie kilkudziesięciu znanych obywateli miasta Niemcy zamierzali zastraszyć polską ludność, a także wykorzystać aresztowanych w charakterze zakładników. Ponadto „akcja specjalna” w Częstochowie była elementem większej akcji represyjnej, przeprowadzonej w związku z nieudanym zamachem na Hitlera w dniu 8 listopada 1939 (zamach bombowy Georga Elsera w monachijskiej piwiarni Bürgerbräukeller). Na polecenie Głównego Urzędu Bezpieczeństwa Rzeszy (RSHA) terenowe placówki Gestapo rozpoczęły wówczas masowe aresztowania „wrogów państwa”. O ile jednak w Niemczech ofiarą "Sonderaktion Bürgerbräukeller" padali głównie przeciwnicy nazizmu, o tyle w Polsce posłużyła ona do wzmożenia represji wobec inteligencji i tzw. „warstwy przywódczej”. Wytyczne RSHA precyzowały zresztą, że aresztowania na okupowanych ziemiach polskich powinny objąć przede wszystkim „elementy reakcyjne i szlachtę”. 
W pierwszej połowie listopada 1939 podobne obławy jak w Częstochowie zostały przeprowadzone m.in. w Bydgoszczy, Kielcach, Krakowie, Lublinie i Radomiu. Między innymi miało wówczas miejsce głośne aresztowanie profesorów uczelni krakowskich.
Epilog.
Polacy aresztowani podczas „akcji specjalnej” zostali osadzeni w więzieniu na Zawodziu. Warunki bytowe panujące w zakładzie były prymitywne, a wyżywienie w najwyższym stopniu niewystarczające. Przez pierwsze dwa tygodnie więźniowie nie byli w ogóle wypuszczani z celi. Stosunek niemieckiej straży więziennej do osadzonych był bardzo wrogi. Szczególną zaciekłością odznaczał się zwłaszcza komendant straży. Sytuacja więźniów poprawiła się nieco dopiero po 18 listopada, kiedy to na wyraźne polecenie władz niemieckich przedwojenna polska straż powróciła do pracy w więzieniu. 
Więźniowie zostali poddani intensywnym przesłuchaniom. Niemieccy śledczy pytali ich o przedwojenną działalność polityczną i społeczną, przynależność do związków zawodowych i instytucji kulturalno-oświatowych itp. Padały również pytania dotyczące działalności Przysposobienia Wojskowego i harcerstwa. Niemcy starali się w szczególności uzyskać jak najwięcej informacji na temat struktur i składu osobowego rozmaitych polskich organizacji, związków i stowarzyszeń działających w Częstochowie.
Przez długi czas los więźniów był niepewny. 13 grudnia 1939 komendant SD i policji bezpieczeństwa na dystrykt radomski, SS-Sturmbannführer Fritz Liphardt, poinformował miejscowego Dowódcę SS i Policji (swojego formalnego przełożonego), iż „zwolnienie względnie rozstrzygnięcie co do losu tych osób może nastąpić jedynie na zarządzenie RSHA”. Ostatecznie w dniu 24 grudnia 1939 wszyscy aresztowani zostali zwolnieni do domów.
"Sonderaktion" w Częstochowie nie przyniosła więc żadnych ofiar śmiertelnych. Pomogła jednak Niemcom spenetrować polskie środowiska w Częstochowie. Zdobyte w trakcie przesłuchań informacje zostały wykorzystane podczas kolejnych akcji represyjnych, przede wszystkim podczas tzw. Akcji AB w czerwcu 1940 roku. Niektóre z osób zatrzymanych podczas "Sonderaktion" zostały wkrótce ponownie aresztowane przez Gestapo.

</doc>
<doc id="1540384" url="https://pl.wikipedia.org/wiki?curid=1540384" title="Figura św. Józefa Oblubieńca w Mchach">
Figura św. Józefa Oblubieńca w Mchach

Figura św. Józefa Oblubieńca – kapliczka znajdująca się w miejscowości Mchy w woj. wielkopolskim, obok wjazdu do pałacu mchowskiego od strony Niedźwiad.
Historia.
Kapliczka została ufundowana przez rodzinę hrabiego Mielżyńskiego, w podzięce za uratowanie małżeństwa przed rozpadem. Hrabia był fundatorem figurki Józef z Nazaretu, a hrabina figurki Matki Boskiej z Dzieciątkiem Jezus. Obie figury były zwrócone do siebie twarzami. Zimą 1942 roku młodzież z organizacji Hitlerjugend zniszczyła figurę św. Józefa a figurę Matki Boskiej wrzucono do stawu. Wyłowiła ją później Marianna Klinowska. W 1990 roku Rada Sołecka z sołtysem Jerzym Ratajczakiem postanowiła odtworzyć kapliczkę. W tym celu zakupiono nową figurkę św. Józefa, zbudowano postument. W dniu 1 maja 1991 roku odbyło się odsłonięcie nowej kapliczki.
Opis.
Kolumna zwieńczona kwadratową głowicą na której umieszczono figurę została ustawiona na trójstopniowym cokole. Gipsowa figura została kupiona za pieniądze sołeckie w Piekarach Śląskich. 

</doc>
<doc id="1540387" url="https://pl.wikipedia.org/wiki?curid=1540387" title="Kwas δ-aminolewulinowy">
Kwas δ-aminolewulinowy



</doc>
<doc id="1540388" url="https://pl.wikipedia.org/wiki?curid=1540388" title="Marcin Florek (lekkoatleta)">
Marcin Florek (lekkoatleta)



</doc>
<doc id="1540389" url="https://pl.wikipedia.org/wiki?curid=1540389" title="Sonderaktion Bürgerbräukeller">
Sonderaktion Bürgerbräukeller

Sonderaktion Bürgerbräukeller – kryptonim akcji represyjnej przeprowadzonej na obszarze III Rzeszy oraz w okupowanej Polsce w związku z nieudanym zamachem na Adolfa Hitlera w monachijskiej piwiarni Bürgerbräukeller. 
Zamach stał się pretekstem do przeprowadzenia masowych aresztowań przeciwników nazizmu w całych Niemczech. W okupowanej Polsce masowe represje związane z "Sonderaktion Bürgerbräukeller" dotknęły przede wszystkim inteligencję oraz tzw. „elementy reakcyjne i szlachtę”.

</doc>
<doc id="1540390" url="https://pl.wikipedia.org/wiki?curid=1540390" title="Strzelba Mossberg 500">
Strzelba Mossberg 500

Mossberg 500 – seria amerykańskich strzelb typu pump action, produkowana od 1961 roku przez przedsiębiorstwo O.F. Mossberg &amp; Sons. Poszczególne modele broni różnią się kalibrem, długością lufy, pojemnością magazynka oraz materiałem wykonania kolby. Broń przeznaczona jest na rynek cywilny (w tym jako broń myśliwska), dla policji oraz wojska.
Na bazie serii 500 opracowana została strzelba Mossberg 590.

</doc>
<doc id="1540392" url="https://pl.wikipedia.org/wiki?curid=1540392" title="Mossberg 500">
Mossberg 500



</doc>
<doc id="1540393" url="https://pl.wikipedia.org/wiki?curid=1540393" title="Mossberg 590">
Mossberg 590



</doc>
<doc id="1540394" url="https://pl.wikipedia.org/wiki?curid=1540394" title="Majakowskoje">
Majakowskoje

Majakowskoje (, , ) – osiedle typu wiejskiego w obwodzie kaliningradzkim, w Rosji, położona na południowy zachód od miasta Gusiew (), nad rzeką Węgorapa, 910 mieszkańców (2010), siedziba gminy wiejskiej.
Historia.
Przed rokiem 1945, jako niemiecka wieś Nemmersdorf była częścią niemieckich Prus Wschodnich. Jest znana z tragicznych wydarzeń, które się tu rozegrały podczas II wojny światowej w październiku 1944. Była pierwszą wsią na terytorium ówczesnych Niemiec, gdzie wojska radzieckie dopuściły się masowych morderstw na cywilnej ludności niemieckiej. Wydarzenia te znane są jako Zbrodnia w Nemmersdorf, a liczbę ofiar według nowszych ustaleń ocenia się na 24–26 osób.

</doc>
<doc id="1540397" url="https://pl.wikipedia.org/wiki?curid=1540397" title="Wydział Radia i Telewizji UŚ">
Wydział Radia i Telewizji UŚ



</doc>
<doc id="1540400" url="https://pl.wikipedia.org/wiki?curid=1540400" title="Wydział Radia i Telewizji im. Krzysztofa Kieślowskiego">
Wydział Radia i Telewizji im. Krzysztofa Kieślowskiego



</doc>
<doc id="1540401" url="https://pl.wikipedia.org/wiki?curid=1540401" title="Ostatni i pierwsi ludzie">
Ostatni i pierwsi ludzie

Ostatni i pierwsi ludzie ("Last and First Men: A Story of the Near and Far Future") – powieść science fiction brytyjskiego autora Olafa Stapledona, wydana w 1930 roku. Dzieło bezprecedensowe w skali świata, autor opisuje historię ludzkości w okresie dwóch miliardów lat, w którym to pierwszym są Pierwsi Ludzie (czyli nasz własny gatunek), a także siedemnaście innych gatunków człowieka, które na zmianę rozwijają się i degenerują. W przedmowie autora do tej powieści pojawiła się teza, według której fantastyka naukowa jest czymś zbliżonym do mitu"". 
W polskim przekładzie fragment powieści ukazał się w antologii "Droga do science fiction", a całość w 2020 roku nakładem Wydawnictwa Stalker Books.
Fabuła.
Kontrowersyjna cześć książki ukazuje Piątych Ludzi w przyszłości, którzy uciekają z umierającej Ziemi i osiedlają się na Wenus, tam w procesie eksterminacji mieszkańców (inteligentnego gatunku morskiego) przejmują władzę nad planetą. Przez niektórych jest ona interpretowana jako akceptacja ludobójstwa jako uzasadniony i niezbędny akt do przetrwania ludzkości. Jednak wielu stronników Stapledona twierdzi, że jego intencje były inne. Miał on zamiar pokazać, że mimo postępu społecznego i technicznego w przyszłości człowiek nadal będzie zdolny do brutalności.

</doc>
<doc id="1540402" url="https://pl.wikipedia.org/wiki?curid=1540402" title="Bürgerbräukeller">
Bürgerbräukeller

Bürgerbräukeller – była piwiarnia w Monachium. 
Znajdowała się przy Rosenheimer Straße w dzielnicy Haidhausen. Została założona w 1885. Obiekt mieścił 1830 miejsc i w czasie Republiki Weimarskiej był miejscem spotkań politycznych, w tym członków Narodowosocjalistycznej Niemieckiej Partii Robotników (NSDAP). W tym czasie należała do browaru Löwenbrauerei, gospodarzem był Korbinian Reindl. Spotkanie nazistów, które odbyło się 8 listopada 1923, poprzedziło tzw. pucz monachijski. W listopadzie 1939 w budynku miał miejsce zamach na Adolfa Hitlera, przeprowadzony przez Georga Elsera. 
Po zakończeniu II wojny światowej była składem żywności i stołówką Armii Stanów Zjednoczonych, a od 1958 ponownie piwiarnią. Została zburzona w 1979.

</doc>
<doc id="1540405" url="https://pl.wikipedia.org/wiki?curid=1540405" title="Janet Fraiser">
Janet Fraiser



</doc>
<doc id="1540408" url="https://pl.wikipedia.org/wiki?curid=1540408" title="Final Fantasy Type-0">
Final Fantasy Type-0

Final Fantasy Type-0 (ファイナルファンタジー 零式 "Fainaru Fantajī Reishiki") – japońska komputerowa gra fabularna stworzona i wydana w 2011 przez japońskie studio Square Enix na konsolę PlayStation Portable. Jest to część serii "Final Fantasy". Początkowo tytuł gry brzmiał Final Fantasy Agito XIII (ファイナルファンタジー アギトXIII "Fainaru Fantajī Agito Sātīn"). Reżyser "Type-O", Hajime Tabata powiedział, że tytuł "Agito" podoba mu się, lecz gra sama w sobie miała niewiele wspólnego z "Final Fantasy XIII". Dotychczas premiera poza Japonią nie została zapowiedziana, jednakże Tabata chce wydać grę na terenie Ameryki Północnej.

</doc>
<doc id="1540409" url="https://pl.wikipedia.org/wiki?curid=1540409" title="Transport publiczny w Wellingtonie">
Transport publiczny w Wellingtonie

Transport w Wellingtonie – obejmuje aglomerację Wellington, tj. miasta: Wellington, Lower Hutt, Upper Hutt, Porirua, Kapiti oraz Wairarapa, które tworzą tzw. Wielki Wellington.
System transportu.
Administracja.
System transportu w Wellingtonie obejmuje: autobusy, trolejbusy, pociągi, promy oraz kolejkę elektryczną (Wellington Cable Car). W I i II poł. XX wieku w stolicy kursowały również tramwaje. Serwis transportowy należy formalnie do władz miejskich, niemniej jest nierzadko subwencjonowany. Organem odpowiedzialnym za transport w Wellingtonie jest Greater Wellington Regional Council, który płaci ok. 45 milionów dolarów nowozelandzkich rocznie w ramach zapomogi na utrzymanie systemu transportowego. Regionalne linie transportowe znane są mieszkańcom aglomeracji Wellington pod nazwą Metlink.
Użytkowanie.
Jak wynika z badań przeprowadzonych przez Regional Council, komunikacją miejską w Wellingtonie odbywa się rocznie ok. 35 milionów przejazdów (przez zaledwie cztery miliony ludzi w całym kraju, w tym ok. 400 tys. w aglomeracji Wellington) oraz liczba ta wzrasta na przestrzeni ostatnich lat. Wynik ten daje aglomeracji Wellington najwyższe miejsce w kraju w tej dziedzinie.
Spośród 35 milionów przejazdów z badań Regional Council wynika, że:
Zasoby.
Według raportu Regional Council z 2006 r., Wellington posiada:
Szacuje się, że 90% populacji aglomeracji Wellington podróżuje codziennie przynajmniej 500 m komunikacją miejską.
Górzysty teren, na którym położone jest miasto, wywarło widoczny efekt na jego komunikacji miejskiej. Spora grupa architektów twierdzi, że Wellington jest przyjaznym miejscem dla komunikacji miejskiej, ze swoimi „korytarzami” między pagórkami i cieśninami przedzielonymi stromymi wzgórzami na obrzeżach miasta. Jednak z drugiej strony górzysty, pofalowany geologicznie teren sprawiał problemy przy budowie np. szyn kolejowych. Ponadto autobusy często mają problemy na zakrętach, gdyż ulice w Wellingtonie są dość wąskie i krótkie.
Transport drogowy.
Autobusy.
Wellington posiada okazałą sieć linii autobusowych. Linie są administrowane przez Regional Council, który zabiega o odpowiednie opłaty od prywatnych operatorów uprawnionych do posiadania własnych autobusów. Największy operator to NZ Bus obsługujący przeważającą część miasta (w Wellingtonie firma używa na autobusach znaku GOWellington, w obrębie Hutt Vailey znaku Valley Flyer, zaś w innych częściach aglomeracji Wellington marki Runciman Motors). W Porirua i na Kapiti przewozami autobusowymi zajmuje się firma Mana Coach Services (której własnością jest marka Newlands Coach Services obsługująca przedmieścia Wellington – dzielnice: Newlands, Johnsonville, Churton Park, Paparangi i Grenada North). Większość autobusów napędzanych jest olejem napędowym.
Trolejbusy.
Linia trolejbusowa w Wellingtonie jest jedyną nadal sprawną linią na terenie Oceanii. Funkcjonuje od 1945 r.
Trolejbusy są integralną partią systemu transportowego miasta Wellington. Sieć trolejbusów jest zarządzana przez GOWellington, jedną z marek korporacji NZ Bus, będącą częścią sieci transportu w Wellingtonie, zwanej Metlink. W użyciu znajduje się 60 trolejbusów.
Historia.
Pierwsza linia trolejbusowa została otwarta w 1924 roku i była aktywna w latach 1924–1932. Kursowała między Thorndon a Kaiwharawhara. Taki sposób transportu został zastosowany z powodu przebudowy sieci tramwajowej (z powodu zalania torów tramwajowych przez panujące na początku lat 20. ulewy). Trolejbusy po 1932 roku zostały zastąpione przez autobusy napędzane olejem napędowym.
Po raz drugi trolejbusy zostały wprowadzone w 1945 roku, tym razem w wersji bardziej rozbudowanej (wtedy władze miasta po raz pierwszy zdecydowały o zastąpieniu tramwajów trolejbusami). Trolejbusy były preferowane przez ludność i wywyższane nad tramwaje z powodu swojej wysokiej manewrowości (co ujawniało się przede wszystkim na zakrętach) i wysokiego standardu (jeśli chodzi o komfort jazdy). Wybierano je również częściej niż autobusy napędzane benzyną lub olejem napędowym z powodu mniejszych problemów z wjeżdżaniem na strome stoki, gdyż z powodu nietypowej rzeźby terenu w Wellingtonie wiele ulic jest stromych (np. Lambton Quay).
W okresie swojej największej świetności całkowita długość tras pokonywanych przez trolejbusy wynosiła ok. 50 km. Linia trolejbusowa kończyła się na peryferiach miasta (dzielnice: Oriental Bay, Northland i Wadestown), zaś linie w centrum miasta były dużo bardziej rozbudowane niż obecnie. Miasto w pewnym momencie posiadało 119 trolejbusów następujących firm:
Przez długie lata system trolejbusów był zagrożony zamknięciem, przede wszystkim ze względu na koszty gruntów, które trzeba było przeznaczyć pod linie trolejbusowe. Okres popularyzacji środków transportu przyjaznych środowisku przyrodniczemu spowodował, że trolejbusy zdawały się na nowo wracać do łask. W 2007 roku władze miasta poinformowały o zakupieniu partii trolejbusów nowej generacji. Nowe pojazdy zostały zbudowane przez firmę Designline w Ashburton. Trolejbusy te posiadały więcej miejsc siedzących oraz więcej przestrzeni dla stojących pasażerów. Pojazdy zaczęły funkcjonować w ostatnim kwartale 2007 roku.
Ostatnim dniem kursowania trolejbusów w Wellingtonie był 31 października 2017.
Linie.
1. Wellington Railway Station-Island Bay.
2. Wellington Railway Station-Miramar.
3. Karori Park-Lyall Bay.
4. Wellington Railway Station-Hataitai.
5. Wellington Railway Station-Lyall Bay.
6. Wellington Railway Station-Kingston.
7. Wellington Railway Station-Aro St.
8. Wellington Railway Station-Newtown Park Zoo.
9. Wellington Railway Station-Seatoun.
Transport szynowy.
Kolej.
Wellington i Auckland to jedyne miasta w Nowej Zelandii, które posiadają własny system kolei łączący centrum z przedmieściami miasta. System kolejowy używany jest przede wszystkim przez ludzi pracujących w centrum miasta, zaś mieszkających na przedmieściach lub poza jego granicami. Wszystkie linie kolejowe zbiegają się na stacji Wellington (ang. "Wellington Railway Station").
W mieście znajdują się dwie główne linie kolejowe oraz kilka mniejszych, obsługujących przedmieścia miasta. Pierwsza z głównych linii biegnie wzdłuż zachodniego wybrzeża, przejeżdża przez miasto Porirua i dociera do miasta Paraparaumu na Półwyspie Kapiti. Druga linia biegnie początkowo wzdłuż Portu morskiego Wellington, następnie przemierza Hutt Valley (rozległa nizina, na której położone są m.in. miasta Lower Hutt i Upper Hutt oraz biegnie tamtędy rzeka Hutt). Linia kończy swój bieg na przedmieściach miasta Masterton. Ponadto ważne linie to: Johnsonville Line kończąca swój bieg na północy Wellington i Melling Line docierająca do zachodnich przedmieść miasta Lower Hutt. Dwie główne linie (prowadząca do Paraparaumu i Masterton) odbywają swój bieg na tzw. podwójnych torach (ang. "Double track"), tj. w każdą ze stron funkcjonuje jeden tor, podczas gdy pozostałe linie biegną po torach pojedynczych, tj. ruch w każdą ze stron odbywa się po tym samym torze.
Wellington połączony jest za pośrednictwem pasażerskiej kolei dalekobieżnej z miastem Palmerston North (pociąg zwany Capital Connection, pol. Stołeczna Linia) oraz z Auckland (pociąg The Overlander). Mimo że połączenia te zaczynają się w Wellingtonie i w stolicy znajduje się centrala obsługująca te linie, nie są one częścią stołecznego systemu transportowego.
Większość pociągów jest elektrycznych (wyjątkiem jest pociąg kursujący w kierunku Masterton, zasilany ropą naftową). Wellington jest jedynym miastem w Nowej Zelandii posiadającym elektryczne pociągi pasażerskie. Sieć kolejowa składa się z 50 stacji rozlokowanych na 7 liniach. Najbardziej uczęszczana przez pasażerów stacja to stacja Wellington. Następnie na liście najbardziej zajętych stacji należą Porirua, Waterloo i Johnsonville. Większość stacji kolejowych obsługiwanych jest jedynie przez jedną linię.
Pociągi pasażerskie operowane są przez firmę Tranz Metro, filię korporacji Toll Rail. Infrastruktura oraz większość nieruchomości (dworce, stacje itp.) są własnością firmy ONTRACK, zależnej od nowozelandzkiego rządu. Rada miasta Wellington (ang. Regional Council) utrzymuje, że miesięcznie koleją odbywa się 800,000 przejazdów.
Pociągi kursujące w aglomeracji Wellington są to tzw. zespoły trakcyjne składające się z dwóch do ośmiu wagonów. Większość pociągów ma ok. 20–25 lat, część z nich była odnowiona w latach 90. XX wieku. Wyjątkiem są 70-letnie pociągi kursujące do stacji Johnsonville, Melling i Taita. Pociągi te mają być odnowione w roku 2010.
Władze Wellington planują kupno 35 nowych pociągów elektrycznych skonstruowanych przez firmy Rotem i Mitsui do 2010 roku. Program reformy transportu, ogłoszony przez nowozelandzki rząd w lipcu 2007 roku obejmuje m.in. zbudowanie sieci elektrycznej kolei pasażerskiej do miasta Waikanae, zbudowanie nowych stacji: Lindale i Raumati oraz zbudowanie podwójnych torów na trasie Paekakariki – Pukerua Bay.
Kolejka elektryczna.
Kolejka elektryczna (ang. "The Wellington Cable Car") jest ikoną Wellington. Kolejka przemierza centrum miasta oraz wzgórza dzielnicy Kelburn. Używana jest przede wszystkim przez ludzi podróżujących do pracy w dzielnicy biznesowej, turystów pragnących odwiedzić Ogród Botaniczny Wellington (ang. Wellington Botanic Garden) oraz przez studentów uczących się na Uniwersytecie Wiktorii. Linia ma długość 628 metrów i łączy ulicę Lambton Quay z Kelburn oraz biegnie niemal przez cały czas prosto. Przystanki kolejki to: Cable Car Lane, Upland Road, Clifton, Talavera i Salamanca.
Na system kolejki składają się dwie kabiny, które startują jednocześnie z dwóch przeciwległych końców linii. Przeciętna prędkość kolejki to 18 km/h (5 m/s). Jeden wagonik jest w stanie pomieścić maksymalnie 100 pasażerów (30 miejsc siedzących i 70 stojących). Wagonik bez pasażerów waży ok. 13,5 tony, zaś załadowany ok. 21 t.
Kolejka jest własnością firmy Wellington Cable Car Ltd należącej do Wellington City Council. Firma Wellington Cable Car Ltd jest właścicielem przewodów, na których funkcjonują stołeczne trolejbusy. Sponsorem kolejki do końca I kwartału 2007 roku była australijska firma Transfield Services. Korporacja Wellington Cable Car Ltd jest odpowiedzialna za wszelkie sprawy dotyczące kolejki, m.in. podpisywanie kontraktów sponsorskich, zatrudnianie kierowców, sprzedaż biletów, obsługę klienta.
Muzeum.
Muzeum Kolejki Elektrycznej (ang. Wellington Cable Car Museum) zostało otwarte w grudniu 2000 roku. Zostało usytuowane w oryginalnej dyspozytorni kolejki i zawiera oryginalne kabiny sprzed lat (modele 1 i 3). Model 1 jest pomalowany na czerwono i jest zachowany w oryginalnej stylistyce (model pochodzi z lat 70. XX wieku). Zachowały się również oryginalne tablice reklamowe. Model 3 został odnowiony w 2005 roku (datuje się go na 1905 rok). Do modelu został dodany dzwonek z kabiny Kolejki Elektrycznej z San Francisco (ang. San Francisco Cable Car). W latach 80. model 3 został ulokowany na placu zabaw dla dzieci w pobliżu stacji kolejki elektrycznej Salamanca.
Tramwaje.
W latach 1878–1964 w Wellingtonie kursowały tramwaje. Pierwszą linię otworzono 24 sierpnia 1878 r. Pierwsza linia miała długość 4,5 km i łączyła Lambton Quay i Basin Reserve. Z początku linia tramwajowa była własnością prywatnej firmy, jednak na początku XX wieku prawa do linii zostały wykupione przez władze miasta. W 1904 roku linię rozbudowano o kolejne stacje – Aro Street, Oriental Bay, i Tinakori Road. W ciągu następnych dwóch lat dodane stacje: Newtown, Berhampore, Island Bay, Te Aro, Brooklyn. W 1907 roku wybudowano tunel do Hataitai, przez co możliwe było doprowadzenie linii tramwajowej do Kilbirnie, Miramar i Seatoun. Po 1910 roku rozbudowywanie linii tramwajowej zwolniło. W 1911 roku zbudowano linię łączącą Kilbirnie z Lyall Bay oraz połączono Tinakori Road z Wadestown. Tymczasem linia Karori została przedłużona do Parku Karori (ang. Karori Park). W 1915 roku połączono Newtown z Kilbirnie. W 1929 roku ostatnia linia została ukończona.
Północne przedmieścia Wellingtonu, takie jak Johnsonville i Tawa nie były obsługiwane przez linię tramwajową, natomiast do tych przedmieść docierały pociągi.
Pierwszą linię (Wadestown) zamknięto w 1949 roku, zaś w następnym roku zamknięto stację Oriental Bay. W 1954 zamknięto linię Karori. W 1957 zakończono pracę odcinka od Aro Street do Brooklyn. Budowa portu lotniczego Wellington spowodowała zamknięcie stacji Miramar i Seatoun. 2 maja 1964 roku zamknięto wszystkie stacje i linie tramwajowe. W Wellingtonie funkcjonuje Muzeum Tramwajów (ang. Wellington Tramway Museum) w dzielnicy Paekakariki.
Promy.
Pomimo tego, że Wellington posiada rozbudowany port morski, jedynie zachodnie i północne wybrzeże jest gęsto zaludnione. Podróż pomiędzy tymi punktami jest często równie szybka za pośrednictwem statku, jak na własnych nogach. Czynniki te spowodowały, że transport promem miał trudne warunki rozwoju. Obecnie dwa promy pasażerskie są obsługiwane przez prywatną firmę East by West. Raz dziennie prom kursuje na trasie: centrum Wellington, Days Bay, wschodnie wybrzeżu portu, pobliże miasta Eastbourne, Seatoun od 3 kwietnia 2008. W weekendy funkcjonuje Harbour Explorer Excursion obsługujący dwie miejscowości Petone i Seatoun. Niektóre kursy mają również postój na wyspie Matiu/Somes. W I poł XX wieku promy docierały również do wybrzeży Miramar i Karaka Bay. Połączenia te zostały anulowane, kiedy zbudowano drogi dostosowane pod samochody na tamtych odcinkach.
Promy łączą również Wyspę Północną z Wyspą Południową (pokonują Cieśninę Cooka). Połączenia te nie są częścią okolicznego systemu transportowego, jednak jako, że operator miejscowy (firma Interislander) jest połączona z firmą obsługującą połączenie Wellington z miastem Picton na Wyspie Południowej (KiwiRail), promy kursują między obiema wyspami Nowej Zelandii.
Transport dalekobieżny.
Port morski.
Port morski Wellington to duży naturalny port morski położony na południowym krańcu wyspy północnej Nowej Zelandii w stolicy tego państwa, Wellington. Oficjalna nazwa portu to Port Nicholson. Obecną nazwę (ang. Wellington Harbour) przyjęto w latach 80. XX wieku. Port obsługuje całą Nową Zelandię, przede wszystkim jednak Wyspę Północną. Średnio odnotowuje się ok. 14000 przewozów każdego roku. Promy morskie zaczęły czynnie działać pod koniec XIX wieku i regularnie kursują z Wellington do Picton i Days Bay.
Transport lotniczy.
Port lotniczy Wellington (ang.: Wellington International Airport) to międzynarodowe lotnisko położone 7 km na południowy wschód od centrum Wellington. Jest jednym z trzech największych lotnisk w Nowej Zelandii. Zostało otwarte w 1998 i posiada pas startowy o długości 1936 m. 66% udziałów posiada firma Infratil, zaś resztę Wellington City Council. Port obsługuje ok. 5 milionów pasażerów rocznie oraz ponad 100 000 połączeń.

</doc>
<doc id="1540411" url="https://pl.wikipedia.org/wiki?curid=1540411" title="Curt Rosenthal">
Curt Rosenthal

Curt Rosenthal (ur. 7 sierpnia 1892 we Wrocławiu, zm. 4 kwietnia 1937 w Paryżu) – niemiecki lekarz neurolog.
Studiował na Uniwersytecie we Wrocławiu, tytuł doktora medycyny otrzymał w 1920 roku. Był asystentem w Klinice Neurologicznej i Psychiatrycznej we Wrocławiu, najpierw u Bumkego, potem u Wollenberga i Langego. W 1933 utracił stanowisko ordynatora we Wrocławiu i przeniósł się do Szwajcarii, pracował w klinice w Bernie. Zginął tragicznie w wypadku drogowym w Paryżu.
W 1931 roku opisał, niezależnie od Ernsta Melkerssona, zespół znany dziś jako zespół Melkerssona-Rosenthala.

</doc>
<doc id="1540415" url="https://pl.wikipedia.org/wiki?curid=1540415" title="SC Salgueiros">
SC Salgueiros

Sport Clube Salgueiros 08 (dawniej Sport Comércio e Salgueiros) – portugalski klub piłkarski, grający obecnie w lidze Porto, mający siedzibę w mieście Porto, drugim pod względem wielkości mieście w kraju.
Historia.
Założenie.
W 1911 roku grupa przyjaciół (João da Silva Almeida, Aníbel Jacinto i Antenor) po obejrzeniu derbów pomiędzy FC Porto i Benfiką zdecydowała się założyć nowy klub piłkarski w mieście Porto. Nowy twór nazwano Sport Grupo e Salgueiros. Początkowo brakowało funduszy na utrzymanie zespołu, toteż założyciele zbierali je, poprzez śpiewanie kolęd w okresie Bożego Narodzenia w 1911 roku. Zdecydowano także o kolorze strojów, czerwonych koszulkach, takich samych jak stroje piłkarzy Benfiki. Pierwszym obiektem, na którym drużyna rozgrywała mecze, było boisko Arca D'Água.
Fuzja.
Przed rozpoczęciem sezonu 1916/1917 zmieniono nazwę zespołu na Sport Porto and Salgueiros. W 1920 roku z powodu kryzysu zespół połączył się z innym lokalnym klubem Sport Comércio. Fakt ten spowodował kolejną zmianę nazwy tym razem na Sport Comércio e Salgueiros. W kolejnych latach zespół występował w rozgrywkach pierwszej ligi portugalskiej.
Kryzys.
W 2004 roku zespół Salgueiros zaczął przezywać kłopoty finansowe i w sezonie 2004/2005 został zdegradowany z drugiej ligi do grupy północnej trzeciej ligi. Z powodu kryzysu w sezonie 2004/2005 piłkarze utracili status profesjonalistów, a zespół uzupełnili juniorzy. Salgueiros zmienił także obiekt, na którym rozgrywał swoje mecze. Estádio Engenheiro Vidal Pinheiro został sprzedany władzom miejskim i przez pewien czas pozostawał bez domowego boiska. Z powodu pogarszającej się sytuacji w połowie 2005 roku zespół został rozwiązany.
Powrót.
Latem 2008 zreorganizowany na nowo Sport Clube Salgueiros 08 ponownie przystąpił do rozgrywek. Nastąpiła zmiana nazwy klubu, gdyż "Sport Comércio e Salgueiros" zablokowała rejestrację profesjonalnych zawodników z powodu długów. Sezon 2008/2009 zespół rozpoczął w rozgrywkach okręgowej ligi miasta Porto.

</doc>
<doc id="1540420" url="https://pl.wikipedia.org/wiki?curid=1540420" title="Model IS-LM">
Model IS-LM



</doc>
<doc id="1540421" url="https://pl.wikipedia.org/wiki?curid=1540421" title="Model dochodu permanentnego">
Model dochodu permanentnego



</doc>
<doc id="1540442" url="https://pl.wikipedia.org/wiki?curid=1540442" title="Krzyż Wojenny (Norwegia)">
Krzyż Wojenny (Norwegia)

Krzyż Wojenny (norw. "Krigskorset", nynorsk "Krigskrossen") – najwyższe odznaczenie wojskowe i jednocześnie najwyższe odznaczenie Królestwa Norwegii.
Historia.
Jednostopniowy krzyż został ustanowiony przez króla Haakona VII na uchodźstwie w Londynie 23 maja 1941 roku. Zgodnie z pierwotnym statutem mógł on zostać nadany osobie wojskowej lub cywilnej, zarówno Norwegowi, jak cudzoziemcowi za wyjątkowe zasługi w czasie wojny, takie jak osobiste męstwo czy skuteczne dowodzenie jednostkami wszystkich rodzajów broni, zaś w szczególności za "wybitną działalność dla sprawy i niepodległości Norwegii w czasie wojny". Wkrótce przed powrotem króla i rządu do ojczyzny, 18 maja 1945 zmieniono statuty, ustanawiając Krzyż Wolności Haakona VII, przeznaczony przede wszystkim dla osób cywilnych i ograniczając nadania Krzyża Wojennego (odtąd zawsze z okuciem w kształcie miecza na wstążce) do zasług wyłącznie wojennych. 
Krzyż Wojenny jest najwyższym odznaczeniem w hierarchii orderów i odznaczeń Królestwa Norwegii. Może zostać nadany tej samej osobie wielokrotnie.
Od 1941 do chwili obecnej (wrzesień 2020) krzyż nadano ogółem 290 razy (w tym dla 7 sztandarów pułków francuskich walczących pod Narwikiem oraz 26 nadań pośmiertnych).
Krzyż Wojenny otrzymało 13 obywateli polskich.
Od 2011 roku krzyż jest nadawany za czyny męstwa i waleczności podczas pełnienia misji pokojowych i stabilizacyjnych z udziałem Norweskich Sił Zbrojnych. Do 2020 roku nadano 8 krzyży (w tym 1 pośmiertnie) za misję w Afganistanie oraz 1 za misję w Bośni i Hercegowinie.
Insygnia.
Oznaką odznaczenia jest wykonany w brązie nieemaliowany krzyż trójlistny. W medalionie środkowym awersu znajduje się zwieńczona koroną tarcza herbowa z norweskim lwem, rewers jest gładki, bez napisów. Krzyż jest zawieszony na kółku w kształcie wieńca dębowego. Odznaczenie noszone jest po lewej stronie piersi, na wstążce w norweskich barwach narodowych: czerwonej z niebieskim paskiem pośrodku, oblamowanym białymi prążkami. Każde nadanie oznacza się brązowym okuciem w kształcie miecza, umieszczonym na wstążce oraz baretce.
Odznaczeni.
Polacy odznaczeni Krzyżem Wojennym.
Wszyscy odznaczeni poza gen. Sikorskim otrzymali krzyż w roku 1942. Gen. Sikorskiemu przyznano go pośmiertnie w roku 1943. W nawiasach podano numery nadań.
Bibliografia.
__ZESPISEM__

</doc>
<doc id="1540447" url="https://pl.wikipedia.org/wiki?curid=1540447" title="Puchar Świata w Östersund 2008">
Puchar Świata w Östersund 2008



</doc>
<doc id="1540448" url="https://pl.wikipedia.org/wiki?curid=1540448" title="Diego Alessandro Rambo">
Diego Alessandro Rambo

Diego Alessandro Rambo (ur. 28 stycznia 1986 w Alecrim, zm. 23 września 2011 w Santa Maria) – brazylijski piłkarz, występujący na pozycji obrońcy.
Życiorys.
Urodził się w 1986 roku w Alecrim. Jest wychowankiem Grêmio Porto Alegre. W wieku piętnastu lat wyjechał do Włoch, gdzie został piłkarzem Brescii Calcio. W 2003 roku do Górnika Zabrze ściągnął go Marek Koźmiński, który znał Rambo z czasów gry w Brescii. W rundzie jesiennej sezonu 2004/2005 grał na wypożyczeniu w Lechii Zielona Góra. Latem 2005 roku przebywał na testach w Oita Trinita, jednak ze względu na limit obcokrajowców w japońskiej lidze wrócił do Górnika Zabrze.
Karierę piłkarską zakończył w 2006 roku wskutek kontuzji. Następnie powrócił do Brazylii, gdzie został żołnierzem – był sierżantem. Zginął w 2011 roku w wypadku samochodowym.

</doc>
<doc id="1540451" url="https://pl.wikipedia.org/wiki?curid=1540451" title="Prudente de Morais">
Prudente de Morais

Prudente José de Morais Barros (ur. 4 października 1841 w Itu, zm. 3 grudnia 1902 w Piracicaba) – brazylijski polityk.
Był trzecim prezydentem Brazylii (1894 - 1898). Przed objęciem stanowiska głowy państwa sprawował funkcje gubernatora stanu São Paulo (1889 - 1890) oraz przewodniczącego Zgromadzenia Konstytucyjnego.

</doc>
<doc id="1540456" url="https://pl.wikipedia.org/wiki?curid=1540456" title="Dianema longibarbis">
Dianema longibarbis



</doc>
<doc id="1540457" url="https://pl.wikipedia.org/wiki?curid=1540457" title="Trasa Zielona w Lublinie">
Trasa Zielona w Lublinie

Trasa Zielona w Lublinie – trasa szybkiego ruchu w Lublinie, poprowadzona częściowo wzdłuż doliny Bystrzycy, mająca ułatwiać przejazd z południowo-zachodniej do północno-wschodniej części miasta.
Przebieg.
Trasa rozpoczyna się przy Rondzie Lubelskiego Lipca 80 i wiedzie w kierunku południowo-zachodnim. Ma skrzyżowania z al. Piłsudskiego i pl. Bychawskim, z ul. Stadionową oraz z ul. Cukrowniczą. Według SUiKZP z 2000 oraz MPZP z 2002 trasa ma biec do skrzyżowania z ul. Krochmalną i Diamentową, a następnie wzdłuż torów kolejowych do zachodniej granicy miasta.
Historia.
Trasa Zielona (ówcześnie pod nazwą Parkowa) znalazła się w ogólnych planach zagospodarowania przestrzennego z 1959 i 1969. Miała biec wzdłuż ul. Krochmalnej, Młyńskiej, do wybudowanego w 1969 skrzyżowania al. Zygmuntowskich z ul. 1 Maja, dalej doliną Bystrzycy do skrzyżowania z trasą W-Z, a następnie ul. Łęczyńską i Turystyczną.
Pierwszy odcinek, od ronda Lubelskiego Lipca 80 do ul. Młyńskiej, był budowany od 2001 i miał odciążyć ruch tranzytowy drogi wojewódzkiej nr 835 z ulicy 1 Maja. Drugi odcinek, wybudowany między al. Piłsudskiego a ul. Stadionową, oddany do użytku w 2015, miał odciążyć ruch z ulic Krochmalnej i Młyńskiej.
W 2016 ogłoszono przetarg na budowę odcinka biegnącego równolegle do ul. Krochmalnej, do skrzyżowania z Krochmalną i Diamentową. Skrzyżowanie ma zostać przebudowane tak, by miało dwa poziomy (na estakadę zostanie skierowany ruch w ciągu ulic Krochmalna – Diamentowa). Zapowiedziano także, że będzie to ostatni odcinek Trasy Zielonej.
Kontrowersje budziły plany budowy dalszego odcinka, wytyczanego od skrzyżowania z Krochmalną i Diamentową. Miał on biec wzdłuż południowej granicy Czubów Południowych do alei Kraśnickiej. Wskazywano, że alternatywą jest skierowanie ruchu Trasy Zielonej na ulicę Jana Pawła II. Ten drugi wariant był przyjmowany przy planowaniu obwodnicy miejskiej Lublina.
Infrastruktura.
Trasa ma dwie jezdnie, po trzy pasy ruchu w każdym kierunku.
Otoczenie.
Trasa Zielona jest przeprowadzona na terenach zlikwidowanej Cukrowni Lublin, gdzie stoi Arena Lublin. W pobliżu znajdują się hala sportowa MOSiR, kompleks basenów (w tym basen olimpijski) Aqua Lublin, Park Ludowy, dworzec kolejowy oraz miejsce planowanego Metropolitarnego Centrum Komunikacyjnego.

</doc>
<doc id="1540459" url="https://pl.wikipedia.org/wiki?curid=1540459" title="Non violence">
Non violence

Non violence (ang. "nonviolence" – bez przemocy, "wym." non`vaɪələns, non wajelens) – strategia, doktryna walki politycznej polegająca na odrzuceniu stosowania przemocy lub groźby jej użycia w każdych warunkach i okolicznościach – bierny opór. Propagatorem i zwolennikiem tego podejścia był Mahatma Gandhi. Współcześnie teorię non violence rozwija Gene Sharp, którego publikacje miały wpływ na działania licznych antyrządowych ruchów społecznych na świecie takie jak m.in.: serbski Otpor, gruzińska Kmara, ukraińska Pora czy Białoruski Ruch Oporu „Żubr”.
Przykłady zastosowania "non violence" na skalę masową:
Istnieje ponad 200 metod zastosowania non violence, do których zaliczane są m.in.:

</doc>
<doc id="1540460" url="https://pl.wikipedia.org/wiki?curid=1540460" title="Zębiełek arabski">
Zębiełek arabski

Zębiełek arabski ("Crocidura arabica") – gatunek ssaka z rodziny ryjówkowatych (Soricidae). Występuje w południowej części Półwyspu Arabskiego w Jemenie i Omanie (w tym eksklawie Musandam). Zamieszkuje nadmorskie niziny. Wcześniej traktowany jako podgatunek zębiełka karliczka lub zębiełka myszatego.

</doc>
<doc id="1540464" url="https://pl.wikipedia.org/wiki?curid=1540464" title="Myopus schisticolor">
Myopus schisticolor



</doc>
<doc id="1540467" url="https://pl.wikipedia.org/wiki?curid=1540467" title="WAMP5">
WAMP5



</doc>
<doc id="1540470" url="https://pl.wikipedia.org/wiki?curid=1540470" title="Pennisetum glaucum">
Pennisetum glaucum



</doc>
<doc id="1540471" url="https://pl.wikipedia.org/wiki?curid=1540471" title="Sport w Wellington">
Sport w Wellington

Wellington posiada dobre warunki do uprawiania sportu oraz do organizowania wszelkich imprez sportowych.
Informacje ogólne.
Najczęściej praktykowane sporty w Wellington to m.in. kręgle (Wellington Bowling Club zrzeszający zawodników z całej Nowej Zelandii, którego dyrektorem jest Ken Dunn), krykiet (Wellington Cricket Club zrzeszający nieprofesjonalnych zawodników - amatorów z regionu Wellington, piłka nożna, golf (organizacja Golf Society), skoki na trampolinie, szermierka (klub zrzeszający nastolatków, której dyrektorem jest Lawrence Burr), squash (Wellington Squash Club).
Firmy sportowe funkcjonujące w Wellington to m.in. Rebel Sport, Sport &amp; Exercise Science New Zealand, Sport &amp; Workfit Physio, Sport &amp; Recreation NZ, SFRITO Sport Fitness &amp; Recreation Industry Training Organisation. W mieście znajdują się takie obiekty jak : Basin Reserve (narodowy stadion do gry w krykieta, mający status zabytku), Westpac Stadium oraz TSB Bank Arena (kryta hala sportowa, w której odbywają się przede wszystkim rozgrywki koszykarskie), Wellington Stadium (stadion do gry w piłkę nożną używany przede wszystkim w celu organizacji imprez kulturowych; na stadionie tym grali tacy artyści jak: Robbie Williams, David Bowie, Elton John, Neil Diamond, The Police i The Rolling Stones. 
Z powodu dość łagodnego klimatu, tj. temperatury w lecie ok. 20 °C oraz w zimie powyżej zera, sezon piłkarski trwa niemal cały rok, zaś mecze międzynarodowe w wielu dyscyplinach (rugby, krykiet) są odbywane cały rok, również w okresie zimy (od czerwca do sierpnia), gdyż warunki atmosferyczne nie są dokuczliwe. Z tego powodu Wellington jest dogodnym miejscem do organizowania rozgrywek sportowych w każdej porze roku.
Areny sportowe.
Basin Reserve.
Narodowy stadion do gry w rugby usytuowany jest 2km na południe od dzielnicy biznesowej, u podnóży Mount Victoria (Góra Wiktoria). Na południe od stadionu znajdują się: Government House (siedziba gubernatora Nowej Zelandii) oraz szkoła (ang. Wellington College). Na wschód od stadionu położony jest Tunel Wiktoria (ang. Mount Victoria Tunnel), zbudowany w 1931 r. Znamienne jest ograniczenie ruchu w pobliżu Basin Reserve do minimum (droga w pobliżu stadionu jest jednokierunkowa). 
Stadion mieści również muzeum krykieta (ang. New Zealand Cricket Museum). Muzeum zaopatrzone jest w bibliotekę z literaturą dotyczącą historii krykieta i zasad gry.
Pierwsza gra na Basin Reserve miała miejsce 11 stycznia 1868 r. i toczyła się między więźniami z Mount Cook Gaol a strażnikami z tegoż więzienia. Rozgrywka zakończyła się kontuzjami wielu zawodników z powodu kamieni i żwiru tkwiącego w trawie. Po tym pierwszym spotkaniu władze miasta rozpoczęły organizację mityngów lekkoatletycznych i rozgrywek sportowych na Basin. Rozgrywki te nazwano Highland Games. Konkurencje, które wliczały się w skład mityngów to : lekkoatletyka (przede wszystkim biegi), wyścigi, taniec oraz później ścinanie drzew i wyścigi rowerowe. Podatny na nierówności grunt został odnowiony w 1872 r. Pierwszy profesjonalny mecz krykieta rozegrano 30 października 1873 r. między Wellington i Auckland (mecz zakończył się zwycięstwem drużyny ze stolicy). Pierwszy mecz rugby rozegrano pomiędzy Wellington a drużyną marynarzy z HMS „Rosario”, który ci drudzy wygrali przewagą jednego punktu. 
Pierwszy mecz międzynarodowy na Basin Reserve rozegrano 24 stycznia 1930 r. między Nową Zelandią a Anglią. Mecze międzynarodowe były rozgrywane na Basin do 1999, kiedy to rozgrywki przeniesiono do Westpac Stadium. 
Na stadionie okazjonalnie rozgrywane są mecze piłki nożnej.
Westpac Stadium.
Westpac Stadium jest obecnie największym obiektem sportowym w Wellington. Przez mieszkańców innych miast Nowej Zelandii bywa nazywany "Ciasto" (z powodu swojego nietypowego kształtu), jednak przez wellingtonnian jest nazywany "The Stadium" (Stadion). Z kolei fani zespołu piłkarskiego Wellington Phoenix nazywają go "Pierścień Ognia" (ang. The Ring of Fire). Stadion jest usytuowany w pobliżu Stacji Kolejowej Wellington (ang. Wellington Railway Station), 1km na północ od dzielnicy biznesowej miasta. Stadion został zbudowany by zastąpić "Halę Atletyczną" (ang. Athletic Park), której wielkość i położenie (peryferia miasta) nie pozwalały na efektywne organizowanie w tym miejscu międzynarodowych rozgrywek sportowych. Stadion został zbudowany również w celu organizacji międzynarodowych spotkań w grze w krykieta. Stadion jest miejscem organizacji festiwalu muzyki rockowej pt. "Rock2Wgtn".
TSB Bank Arena.
TSB Bank Arena to kryta hala sportowa, w której odbywają się przede wszystkim rozgrywki ligi koszykarskiej. Jest główną halą zespołu Wellington Saints. Zbudowana w 1995 roku, początkowo mieściła 3635 widzów. W 2005 roku została przebudowana i obecnie liczba miejsc siedzących wynosi 4570. Ponadto w hali odbywają się festiwale muzyczne, koncerty. Hala gościła takie zespoły jak : Faith No More Live, Radiohead, Metallica, Hi-5, Edgefest, Deep Purple, Kings of Leon, Disturbed i Westlife. W 2008 roku była gospodarzem Pucharu Narodów Oceanii w piłce ręcznej.
Kluby sportowe.
W Wellington znajdują się siedziby takich klubów sportowych jak:
Rozgrywki sportowe.
Rozgrywki sportowe rozgrywane w Wellington:

</doc>
<doc id="1540472" url="https://pl.wikipedia.org/wiki?curid=1540472" title="Powiat mołodeczański">
Powiat mołodeczański

Powiat mołodeczański – powiat w województwie wileńskim II Rzeczypospolitej. Jego siedzibą było miasteczko Mołodeczno. 
Został utworzony 1 kwietnia 1927 z części powiatów: wilejskiego i oszmiańskiego oraz z części (przyłączonych równocześnie) powiatów stołpeckiego i wołożyńskiego.
Gminy.
W nawiasach podano powiat, z którego wyłączono gminę

</doc>
<doc id="1540473" url="https://pl.wikipedia.org/wiki?curid=1540473" title="Reakcja kondensacji">
Reakcja kondensacji



</doc>
<doc id="1540477" url="https://pl.wikipedia.org/wiki?curid=1540477" title="Claudia Isailă">
Claudia Isailă

Claudia Isailă (ur. 17 lipca 1973) – rumuńska lekkoatletka specjalizująca się w rzucie oszczepem.
W 1992 w Seulu zdobyła tytuł mistrzyni świata juniorów. Dwukrotnie startowała w mistrzostwach Europy - Stuttgart 1993 (7. miejsce) oraz Göteborg 1995 (nie awansowała do finału). Srebrna medalistka uniwersjady (1995).
Rekord życiowy nowym modelem oszczepu - 59,10 (27 maja 2001, Bukareszt).

</doc>
<doc id="1540479" url="https://pl.wikipedia.org/wiki?curid=1540479" title="Panklastyt">
Panklastyt

Panklastyt – ciekły materiał wybuchowy złożony z ciekłego paliwa oraz ciekłego tetratlenku diazotu () jako utleniacza. Paliwem mogą być np. disiarczek węgla, nafta, benzyna, oleje roślinne itp. i ich mieszaniny. Wg opisów z XIX w. panklastyty są odporne na uderzenie i ogień (ulegają spaleniu, a nie wybuchowi), a do wybuchu konieczne jest zastosowanie detonatora. Ich niekorzystną cechą jest generowanie podczas wybuchu dużych ilości szkodliwych tlenków azotu, co stanowi zagrożenie dla środowiska i osób znajdujących się w pobliżu miejsc wykonywania wybuchów. 
Panklastyty zostały opracowane przez francuskiego chemika w 1878 r.
Typy panklastytów.
W zależności od zastosowanego paliwa, Turpin podzielił panklastyty na 4 grupy:
Zastosowanie.
Przed 1920 r. Niemcy podjęły próby zastosowania panklastytu jako ładunku do pocisków. Oba składniki znajdowały się w osobnych pojemnikach szklanych, które rozbijały się w chwili wystrzału, umożliwiając wymieszanie zawartości. Pomimo bardzo dużej energii wybuchu nie weszły do użycia za względu na niewygodę w operowaniu ciekłymi składnikami uwalniającymi trujące opary. Z kolei Francja podczas I wojny światowej, ze względu na trudności w zaopatrzeniu, uniemożliwiające produkcję wystarczających ilości standardowych materiałów wybuchowych, stosowała panklastyt do wypełniania bomb lotniczych.
Stosowany jest także jako rakietowy materiał pędny.

</doc>
<doc id="1540480" url="https://pl.wikipedia.org/wiki?curid=1540480" title="Ideosfera">
Ideosfera

Ideosfera to obszar działania ewolucji memetycznej, tak jak biosfera jest obszarem działania ("królestwem") ewolucji biologicznej. Innymi słowy "całość memetycznej ekologii" (cyt. Hofstadter).
Koncepcję ideosfery i pokrewną jej koncepcję eksteligencji rozwijają w swoich publikacjach popularnonaukowych Jack Cohen i Ian Stewart. 
Podobnie jak w przypadku biosfery zdrowie ideosfery może być mierzone przez jej memetyczną różnorodność. Np. reżimy totalitarne próbują narzucać memetyczne monokultury, które, jak monokultury w rolnictwie, są wewnętrznie niestabilne. 

</doc>
<doc id="1540491" url="https://pl.wikipedia.org/wiki?curid=1540491" title="Fotoinhibicja">
Fotoinhibicja

Fotoinhibicja – zjawisko hamowania fotosyntezy przy dużych natężeniach światła. Jeśli organizmy fotosyntetyzujące absorbują więcej światła niż może być wykorzystane w procesach fotosyntezy dochodzi do uszkodzenia aparatu fotosyntetycznego. Zjawisko fotoinhibcji zależne jest nie tylko od natężenia światła, lecz także od warunków w jakich rośnie roślina. Do fotoinhibicji dochodzi często gdy przy niskich temperaturach ograniczających reakcje enzymatyczne roślina zostanie wystawiona na działanie silnego światła (np. w wiosenne poranki gdy natężenie światła jest duże a temperatura jest bliska zeru, przy przeniesieniu rośliny rosnącej w cieniu na miejsce w pełnym świetle), suszy, zasoleniu gleby. Rośliny posiadają mechanizmy pozwalające na adaptację do zmieniających się warunków świetlnych. Gdy jednak adaptacja do warunków świetlnych okaże się niewystarczająca dochodzi do obniżenia natężenia fotosyntezy mierzonej jako wydzielanie tlenu lub pobieranie CO2. Główna przyczyną obniżenia natężenia fotosyntezy jest uszkodzenie fotoukładu II. Akceptory elektronów, plastochinon A i B, przejmujące elektron wybity z centrum reakcji pozostają trwale w stanie zredukowanym, a centrum reakcji nie jest w stanie odbierać energii od anten fotosyntetycznych. Dochodzi do uszkodzenia białka D1 obecnego w fotoukładzie II, będącego miejscem przyłączenia plastochinonu B. Uszkodzone fotoukłady zostają wyłączone z fotosyntetycznego łańcucha transportu elektronów, aż do czasu degradacji uszkodzonego białka D1 i jego odtworzenia. Brak możliwości przekazania energii do centrum reakcji prowadzi do wytwarzania reaktywnych form tlenu co także może stać się przyczyna uszkodzenia fotoukładu II. Podczas fotoinhibicji dochodzi również do uszkodzenia kompleksu rozszczepiającego wodę z którego odłączane są jony manganu oraz polipeptydy peryferyjne.
Zjawisko fotoinhibicji jest odwracalne i po naprawie aparatu fotosyntetycznego roślina może powrócić do pierwotnego natężenia fotosyntezy, a nawet natężenie to może wzrosnąć przy utrzymujących się podwyższonych natężeniach światła.

</doc>
<doc id="1540493" url="https://pl.wikipedia.org/wiki?curid=1540493" title="Międzyrządowość">
Międzyrządowość

Międzyrządowość (ang. "intergovernmentalism") – forma wzajemnego oddziaływania pomiędzy państwami, polegająca na suwerennej niezależności i jest najbardziej rozpowszechnioną formą współpracy pomiędzy krajami.
Znaczenie międzyrządowości wzrosło w XX wieku, co jest odzwierciedleniem większej niezależności państw, która ze względów strategicznych albo/oraz gospodarczych przeniosła się na inne sfery życia (polityczne, kulturowe, społeczne).
Najczęściej spotykaną formą międzyrządowości są układy i sojusze, z których najprostsze to dwubiegunowe porozumienia między państwami. Inną ważną formą jest liga, bądź konfederacja, np. Liga Narodów, Organizacja Współpracy Gospodarczej i Rozwoju (OECD), Wspólnota Narodów, czy Organizacja Krajów Eksportujących Ropę Naftową (OPEC)

</doc>
<doc id="1540494" url="https://pl.wikipedia.org/wiki?curid=1540494" title="Fluwoksamina">
Fluwoksamina

Fluwoksamina () – organiczny związek chemiczny z grupy oksymów. Jest pierwszym na świecie lekiem przeciwdepresyjnym z grupy SSRI, silnym i wybiórczym inhibitorem wychwytu zwrotnego serotoniny. W dawkach terapeutycznych nie wywiera istotnego wpływu na układ dopaminergiczny i noradrenergiczny, nie działa również cholinolitycznie. Jest silnym agonistą receptorów σ.
Związek został zsyntetyzowany w 1971 roku przez laboratoria firmy Duphar, jednak do lecznictwa wprowadzony dopiero w 1983 roku przez koncern Solvay. Pierwszym krajem który zarejestrował preparat (maleinian fluwoksaminy) była Szwajcaria.
Mechanizm działania.
Mechanizm działania farmakologicznego fluwoksaminy (i innych leków z grupy SSRI) polega na hamowaniu zwrotnego wychwytu serotoniny przez blokowanie transportera serotoniny (SERT).
Fluwoksamina jest także antagonistą receptorów 5-HT1A i 5-HT1C. Wykazuje również silny agonizm wobec receptorów sigma-1 (Ki = 36 nM).
Metabolizm.
Fluwoksamina jest metabolizowana głównie w wątrobie przy udziale izoenzymów cytochromu P450 CYP2D6, CYP1A2 i CYP2C19.
Działania niepożądane.
Ze strony układu pokarmowego: zaburzenia łaknienia, mdłości, bóle brzucha, biegunka, zaparcia. Ze strony układu nerwowego: niepokój, rozdrażnienie, senność, ból głowy. Inne: nadmierne pocenie, wzrost lub ubytek masy ciała, zaburzenia seksualne.
Możliwe jest również wystąpienie PSSD, jednak ryzyko wystąpienia tego zespołu ocenia się jako najmniejsze dla fluwoksaminy w porównaniu z innymi preparatami tej grupy.
Dawkowanie.
W leczeniu depresji dawka dobowa mieści się w przedziale 100–300 mg, leczenie rozpoczyna się od 100 mg.

</doc>
<doc id="1540501" url="https://pl.wikipedia.org/wiki?curid=1540501" title="Sarduszkowate">
Sarduszkowate

Sarduszkowate (Prolagidae) – wymarła monotypowa rodzina ssaków łożyskowych z rzędu zajęczaków (Lagomorpha). Takson ten, jako Prolaginae była dawniej uważana za podrodzinę szczekuszkowatych (Ochotonidae).
Systematyka.
Podział systematyczny.
Rodzaj sarduszka ("Prolagus") zawiera w większości gatunki prehistoryczne. Tylko jeden, "P. sardus", przetrwał do czasów historycznych.

</doc>
<doc id="1540502" url="https://pl.wikipedia.org/wiki?curid=1540502" title="Cerkiew Przemienienia Pańskiego w Braniewie">
Cerkiew Przemienienia Pańskiego w Braniewie

Cerkiew pod wezwaniem Przemienienia Pańskiego – prawosławna cerkiew parafialna w Braniewie. Należy do dekanatu Gdańsk diecezji białostocko-gdańskiej Polskiego Autokefalicznego Kościoła Prawosławnego. 
Zlokalizowana przy ulicy Wspólnej, w XIX-wiecznej kaplicy ewangelickiej, którą zaadaptowano w 1949 r. na cerkiew. W 1964 r. obiekt został wyremontowany; w tym czasie w świątyni umieszczono ikonostas, pochodzący z dawnej cerkwi garnizonowej w Łomży.
W 2007 r. przeprowadzono kolejny remont cerkwi.
Lapidarium przy cerkwi.
26 czerwca 2015 r. z inicjatywy ks. proboszcza Witalisa Leończuka przy cerkwi zostało utworzone lapidarium, ku czci i pamięci zmarłych pochowanych na cmentarzu ewangelickim, który przez stulecia się tu znajdował, a zlikwidowany został po II wojnie światowej.

</doc>
<doc id="1540506" url="https://pl.wikipedia.org/wiki?curid=1540506" title="Ian Stewart (matematyk)">
Ian Stewart (matematyk)

Ian Stewart (ur. 24 września 1945 w Kencie) – brytyjski matematyk, pisarz popularnonaukowy i fantastycznonaukowy. Specjalizuje się w układach złożonych, jest pracownikiem naukowym Uniwersytetu Warwick, współpracownikiem „Scientific American” i „New Scientist”, konsultantem Encyklopedii Britannica.
Publikacje.
Jest autorem wielu książek popularnonaukowych, z których na język polski przetłumaczono:

</doc>
<doc id="1540507" url="https://pl.wikipedia.org/wiki?curid=1540507" title="Ponadnarodowość">
Ponadnarodowość

Ponadnarodowość "(supranationalism)" – autorytet wyższy niż państwo narodowe, który jest zdolny narzucić państwom swoją wolę.
Ponadnarodowość odnosi się do podmiotów międzynarodowych ustanowionych przez dobrowolną zgodę państw, które mają ograniczone i jasno określone funkcje.
Postęp ponadnarodowości od 1945 roku jest uznany za jedną z najważniejszych cech światowej polityki, gdyż ukazuje rosnącą współpracę w podejmowaniu decyzji gospodarczych oraz związanych z ochroną środowiska, czy z bezpieczeństwem.
Zwolennicy twierdzą, iż "poszanowanie państwa jest nieprzemyślane i(lub) niebezpieczne, gdyż pozwala mu dowolnie działać wobec obywateli, co prowadzi do anarchicznego porządku międzynarodowego skłaniającego się ku konfliktom i wojnom".
Przeciwnicy podtrzymują, że "podmioty ponadnarodowe nie są w stanie podważyć zdolności państw narodowych do tworzenia przynależności politycznej i zapewnienia demokratycznej odpowiedzialności".
Przykłady:

</doc>
<doc id="1540509" url="https://pl.wikipedia.org/wiki?curid=1540509" title="Jota Centauri">
Jota Centauri

Jota Centauri ("ι Cen") – gwiazda ciągu głównego w gwiazdozbiorze Centaura. Oddalona jest o około 59 lat świetlnych od Słońca.
Charakterystyka.
Jota Centauri to biała gwiazda ciągu głównego (karzeł) typu widmowego A o jasności obserwowanej +2,73. Jest podobna do Wegi nie tylko ze względu na typ widmowy, ale także obecność dysku materii otaczającego gwiazdę, który emituje promieniowanie podczerwone. Gwiazda ta znajduje się w przestrzeni znacznie bliżej Słońca niż gwiazdy należące do asocjacji gwiazdowych, jak wiele jej jasnych sąsiadek w gwiazdozbiorze Centaura. Jej bliskość sprawia też, że gwiazdę cechuje duży ruch własny: przemieszcza się ona z prędkością 30 km/s skierowaną prostopadle do kierunku obserwacji i jej odległość od Słońca praktycznie się nie zmienia.

</doc>
<doc id="1540512" url="https://pl.wikipedia.org/wiki?curid=1540512" title="Ι Cen">
Ι Cen



</doc>
<doc id="1540513" url="https://pl.wikipedia.org/wiki?curid=1540513" title="Alhakim">
Alhakim



</doc>
<doc id="1540514" url="https://pl.wikipedia.org/wiki?curid=1540514" title="João Baptista de Oliveira Figueiredo">
João Baptista de Oliveira Figueiredo

João Baptista de Oliveira Figueiredo (ur. 15 stycznia 1918 w Rio de Janeiro, zm. 24 grudnia 1999 tamże) – brazylijski generał i polityk, prezydent w latach 1979-1985 i ostatni wojskowy zajmujący to stanowisko.
Życiorys.
Jego ojcem był generał Euclides de Oliveira Figueiredo, który był zmuszony uchodzić z kraju po nieudanej próbie obalenia dyktatora Getúlio Vargasa. João ukończył szkoły wojskowe w Porto Alegre i Realengo. Stopień kapitana otrzymał w 1994, a majora w 1952. W latach 1955-1957 uczestniczył w brazylijskiej misji wojskowej w Paragwaju, a następnie w służbie specjalnej Sztabu Generalnego (1959–1960).
Przeniesiony do Narodowej Rady Bezpieczeństwa w 1961, jednocześnie wykładał w Akademii Sztabu Generalnego (1961–1964). Niebawem awansowano go na pułkownika i postawiono na czele jednego z departamentów Narodowej Służby Informacyjnej (służby bezpieczeństwa wewnętrznego). W 1966 objął dowództwo sił obronnych w São Paulo, a następnie (już jako generał) regimentu w Rio de Janeiro (1967-1969).
W okresie prezydentury generała Emílio Garrastazú Médici Figueiredo pełnił urząd jego szefa sztabu. Po objęciu władzy przez generała Ernesto Geisela (1974) został szefem Narodowej Służby Informacyjnej.
W czasach dyktatury wojskowej (1964-1985) prezydent był wybierany w wyborach pośrednich w Kongresie (aby stworzyć wrażenie częściowej demokracji), zdominowanym przez rządową partię ARENA (druga legalna partia, Brazylijski Ruch Demokratyczny, grupująca opozycję, spełniała jedynie rolę listka figowego). Wskazany przez ustępującego Geisela na następcę Figueiredo został wybrany prezydentem Brazylii, obejmując urzędowanie 15 marca 1979.
Podobnie jak poprzednik, Figueiredo zdawał sobie sprawę z niemożliwości utrzymania rządów wojskowych za parawanem dwupartyjnego systemu i kontynuował proces demokratyzacji. W sierpniu 1979 podpisał akt amnestii dla więźniów politycznych. ARENA została rozwiązana i zezwolono na zakładanie partii politycznych. W 1981 przywrócono wybory powszechne na stanowiska gubernatorów stanowych. Sukcesorka ARENY – Brazylijska Partia Socjalna – wygrała wybory w 1982.
W związku z bardzo dotkliwym kryzysem gospodarczym, Figueiredo znacznie stracił na popularności, co przyczyniło się do masowych wystąpień opozycji, domagającej się powszechnych wyborów. Prezydent doznał w 1981 zawału serca i był przez pewien czas zastępowany przez swego cywilnego wiceprezydenta Aureliano Chavesa.
Za zgodą generała w 1985 odbyły się pierwsze od 1964 wolne wybory prezydenckie w Kongresie (opozycji nie udało się przeforsować przywrócenia wyborów powszechnych, co nastąpiło dopiero w 1990). Zwycięzcą został kandydat opozycji Tancredo Neves. Neves zachorował na dzień przed objęciem urzędu (15 marca 1985 i zmarł 21 kwietnia, przez co to wiceprezydent elekt José Sarney został pierwszym cywilnym prezydentem.
Po odejściu z urzędu aż do śmierci Figueiredo nie uczestniczył aktywnie w życiu publicznym.

</doc>
<doc id="1540515" url="https://pl.wikipedia.org/wiki?curid=1540515" title="Pedro Dellacha">
Pedro Dellacha

Pedro Rodolfo Dellacha (ur. 9 lipca 1926, zm. 31 lipca 2010) – argentyński piłkarz, obrońca, stoper. Wzrost 174 cm, waga 78 kg. Później trener.
Urodzony w Lanús Dellacha jako piłkarz zdobył mistrzostwo Argentyny oraz dwukrotnie był członkiem zwycięskiej ekipy podczas turnieju Copa América. Jako trener także odniósł wielkie sukcesy – wraz z CA Independiente dwukrotnie zwyciężył w Copa Libertadores oraz zdobył miano najlepszej klubowej jedenastki świata. Zdobył także mistrzostwo 4 różnych krajów.
Piłkarz.
Dellacha w 1945 roku został piłkarzem klubu Quilmes. W pierwszym zespole zadebiutował jednak dopiero w 1947 roku. Wchodził w skład drużyny, która wygrała drugą ligę (Primera B) i awansowała w 1949 roku do pierwszej ligi. W Quilmes występował do 1951 roku, biorąc udział w 141 meczach klubu.
W 1952 roku przeszedł do klubu Racing Club de Avellaneda, w którym rozegrał 184 mecze i miał udział w zdobyciu mistrzostwa Argentyny w 1958 roku. W 1953 zagrał w filmie zatytułowanym "El hijo del crack".
Jako piłkarz Racingu wziął udział w turnieju Copa América 1955, gdzie Argentyna zdobyła tytuł mistrza Ameryki Południowej. Dellacha zagrał w 4 meczach - z Paragwajem, Ekwadorem, Urugwajem i Chile.
Wciąż jako piłkarz Racingu wziął udział w turnieju Copa América 1956, gdzie Argentyna została wicemistrzem Ameryki Południowej. Dellacha zagrał tylko w dwóch meczach – z Peru i Urugwajem.
Rok później w turnieju Copa América 1957 po raz drugi w swej karierze świętował zdobycie mistrzostwa Ameryki Południowej. Zagrał we wszystkich sześciu meczach – z Kolumbią, Ekwadorem, Urugwajem, Chile, Brazylią i Peru. Dellacha był kapitanem zwycięskiego zespołu i za rolę w doprowadzeniu reprezentacji Argentyny do mistrzowskiego tytułu otrzymał nagrodę o nazwie "Olimpia de Oro". Gra, jaką zaprezentował podczas zwycięskich mistrzostw, dała mu przydomek "Don Pedro del Area".
Jako gracz Racingu był w kadrze reprezentacji Argentyny podczas finałów mistrzostw świata w 1958 roku, gdzie Argentyna odpadła już w fazie grupowej. Dellacha był kapitanem drużyny podczas wszystkich trzech spotkań – z Niemcami, Irlandią Północną i Czechosłowacją.
Po mistrzostwach przeniósł się do Meksyku, by grać w klubie Necaxa, gdzie w 1965 zakończył karierę piłkarską. Jeszcze w tym samym roku objął posadę trenerską w argentyńskim klubie Ferro Carril Oeste.
Dellacha w latach 1953–1958 35 razy grał w reprezentacji Argentyny. Uchodził za najlepszego obrońcę argentyńskiego lat 50..
Trener.
Po zakończeniu kariery piłkarskiej w 1965 roku Dellacha został trenerem. Pierwszym klubem, w którym podjął się pracy trenerskiej, był argentyński zespół Ferro Carril Oeste. Nasŧępnie pracował w CA Lanús, w latach 1968–1969 CA Platense i na koniec lat 60. w San Lorenzo de Almagro. W 1970 został trenerem klubu CA Independiente, z którym odniósł największe sukcesy w swej trenerskiej karierze. W 1971 zdobył mistrzostwo Argentyny, a rok później zwyciężył w Copa Libertadores 1972, po czym w 1972 zdobył Puchar Interkontynentalny. Wraz z Independiente zwyciężył także w turnieju Copa Libertadores 1975.
W 1976 objął pieczę nad klubem Racing Club de Avellaneda, a w następnym roku pracował już w Urugwaju, w klubie Club Nacional de Football, z którym zdobył tytuł mistrza kraju. Rok później świętował mistrzostwo Kolumbii z klubem Millonarios FC.
Z Kolumbii Dellacha przeniósł się do Meksyku, gdzie w latach 1980–1981 trenował klub CF Monterrey. Później od 1986 szkolił piłkarzy argentyńskiego klubu CA Huracán.
W 1992 trenując klub Alianza Lima zdobył mistrzostwo Peru. Następnie przeniósł się do Meksyku, gdzie do 1993 pracował w klubie Santos Laguna.
Łącznie w swojej trenerskiej karierze Dellacha zdobył mistrzostwo czterech krajów – Argentyny, Urugwaju, Kolumbii i Peru.

</doc>
<doc id="1540517" url="https://pl.wikipedia.org/wiki?curid=1540517" title="Kultura w Zamościu">
Kultura w Zamościu

Kultura była ważną dziedziną życia Zamościa już od jego założenia, podobnie jest współcześnie. Miasto stanowi prężnie działający ośrodek kulturalny regionu. Jego funkcję kulturotwórczą podkreślają działające tu różne organizacje, stowarzyszenia i instytucje kultury, dzięki którym odbywają się także liczne imprezy krajowe i międzynarodowe, związane z wieloma dziedzinami sztuki. Miejscem skupiającym życie kulturalne Zamościa, o wyraźnej funkcji kulturalnej, jest przede wszystkim dzielnica staromiejska.
Ośrodki kultury.
Głównym ośrodkiem kultury w mieście jest funkcjonujący od 1964 r. Zamojski Dom Kultury, prowadzący działalność w wielu dziedzinach kultury, organizujący wybrane imprezy (m.in. Zamojskie Lato Teatralne) oraz umożliwiający aktywność licznych kół i stowarzyszeń.
Podobnie Młodzieżowy Dom Kultury im. K. Makuszyńskiego, przeznaczony głównie dla dzieci i młodzieży. Większy ośrodek to także Osiedlowy Dom Kultury „Okrąglak” działający przy osiedlach jednej ze spółdzielni mieszkaniowych; na innych są dostępne także świetlice. Przy jednostce wojskowej istnieje Klub Garnizonowy.
Muzea.
Najstarsze spośród obecnie działających (od 1925 r.) w Zamościu muzeów to Muzeum Zamojskie, które zajmuje kamienice ormiańskie (obok ratusza, w północnej pierzei Rynku Wielkiego). Eksponaty (militaria, makiety) można zobaczyć także w jego oddziale – Muzeum Fortyfikacji i Broni „Arsenał”, obejmującym poza arsenałem także pobliską dawną prochownię i nowy pawilon wystawowy.
O wydarzeniach szczególnie z okresu II wojny światowej najlepiej przypomina Muzeum Martyrologii „Rotunda”, gdzie udostępnione jest m.in. przejście przez wewnętrzne cele.
W dwóch pobliskich miejscach – w zabytkowych domu wikariuszy (tzw. „Wikarówce”) oraz w Infułatce obok katedry – mieści się Muzeum Sakralne Katedry Zamojskiej.
Wśród pozostałych muzeów znajduje się tu także Muzeum Techniki Drogowej i Mostowej Okręgu Lubelskiego Generalnej Dyrekcji Dróg Krajowych i Autostrad (przy Rynku Wielkim, podobne Muzeum Drogownictwa jest w Szczucinie), oraz Muzeum Diecezjalne Diecezji zamojsko-lubaczowskiej. W 2018 r. otwarto kolejne muzeum, o tematyce wojskowej – Muzeum 3 Dywizji Piechoty Legionów przy zamojskiej jednostce wojskowej, a od 2020 roku do zwiedzania dostępne jest Roztoczańskie Muzeum PRL. W mieście działa także Muzeum Fotografii, posiadające na swoim wyposażeniu zrekonstruowany, działający fotoplastykon.
Po pracach remontowych ponownie można zwiedzać nadszaniec i przyległy do niego bastion VII wraz z kurtyną (zachowane fragmenty zamojskiej twierdzy), przez które dostępne jest przejście łączną trasą turystyczną. W samym nadszańcu (pełniącym także funkcję handlową – Centrum Turystyczno-Handlowe „Nadszaniec”) znajdują się dodatkowo eksponaty związane z rozwojem zamojskich fortyfikacji. Zwiedzający trasę mogą wejść także na jego dach (punkt widokowy na Stare Miasto), natomiast w sezonie letnim dostępne jest wejście na bastion. Drugą trasę turystyczną otwarto ponadto w podziemiach oficyny ratusza.
Podobnie w dawnej synagodze, w której po gruntownych pracach remontowych, od 2011 r. działa nowe Centrum „Synagoga” z Multimedialnym Muzeum Żydów Zamościa i Okolic oraz punktem informacyjno-kulturalnym Szlaku Chasydzkiego, gdzie można zobaczyć jej zachowane dekoracje wnętrza.
Galerie.
Główną galerią w mieście jest „Biuro Wystaw Artystycznych – Galeria Zamojska”, w której eksponowane są różne obrazy i inne dzieła grafiki. BWA-Galeria Zamojska organizuje także „Międzynarodowe Plenery Ilustratorów”, które od kilku lat odbywają się w okolicach Zamościa – m.in. Krasnobród, Zwierzyniec. W innej, niewielkiej Galerii Fotografii „Ratusz” można obejrzeć fotografie o zmienianej tematyce. Prace głównie dzieci i młodzieży prezentują ponadto Galeria Liceum Plastycznego „Pod Madonną” oraz Galeria Młodych „Okrąglak” (w Osiedlowym Domu Kultury „Okrąglak”).
Wyjątkowym obiektem jest dodatkowo duża wystawa prywatnych zbiorów szachów pochodzących z różnych stron świata – Zamojskie Centrum Wystawowe „Szachy Świata” – jaką udostępniono w 2014 r. do zwiedzania (obecnie w budynku kina CKF Stylowy).
Mniejsze galerie i wystawy stanowią również dodatek w wybranych klubach i restauracjach, m.in. „Mała Galeria” w Corner Pubie, „Ex Libris” w Książnicy Zamojskiej czy Galeria-kawiarnia „Piwnica pod Rektorską”. Wystawy o różnej tematyce są też organizowane w centrach i galeriach handlowych (np. w CH Galeria Twierdza).
Kina.
„Stylowy” to jedyne stale działające kino w mieście, od 2010 r. pod oficjalną nazwą Centrum Kultury Filmowej „Stylowy”. Od tego roku dysponuje nowym i większym gmachem z czterema salami projekcyjnymi (oraz mniejszą studyjną), nie odbiegającymi od współczesnych standardów kinowych (m.in. system dźwiękowy Dolby Digital, filmy 3D). Wcześniej „Stylowy” zajmowało salę kinową w drugim obecnie obiekcie kinowym – w Klubie Garnizonowym (przy jednostce wojskowej), gdzie dawniej było kino „Dedal”, natomiast „Stylowy” mieściło się w tym czasie w kościele franciszkanów (do 1994 r.).
Przy „Stylowym” dodatkowo działa Dyskusyjny klub filmowy. Wśród wydarzeń związanych z filmografią w Zamościu, kręcono tu film „Przypadek Pekosińskiego” o Bronisławie Pekosińskim – zamościaninie, który zagrał w nim siebie samego.
Biblioteki.
Największa biblioteka w mieście to Książnica Zamojska im. Stanisława Kostki Zamoyskiego, założona w 1921 r. jako Biblioteka Publiczna im. J. Zamoyskiego. Poza głównym budynkiem posiada jeszcze 6 filii na terenie Zamościa.
Od wielu lat czynna jest także specjalistyczna Biblioteka Pedagogiczna (utworzona w 1936 r.) oraz Archiwum Państwowe (od 1950 r.). Niewielka biblioteka (Garnizonowa) działa także w Klubie Garnizonowym.
Lokalne media.
Wśród miejscowych gazet wydawane są takie jak „Tygodnik Zamojski”, „Kronika Tygodnia” oraz bezpłatne: „Gazeta Miasta”, „Kurier Zamojski” i „Skafander”. Działa tu także zamojski oddział „Dziennika Wschodniego”, a co 3 miesiące wydawany jest „Zamojski Kwartalnik Kulturalny”.
Lokalne stacje radiowe to „Katolickie Radio Zamość” oraz „Radio Eska” Zamość (na zasadzie franczyzy), a telewizyjne to „Telewizja Zamość” (Tele-Top) oraz Internetowa Telewizja „Zamosc.tv”. Funkcjonują też miejscowe portale internetowe (m.in. roztocze.net, ezamosc.pl, zamosconline.pl, portalzamojski.pl, gazetamiasta.pl, zamosc.naszemiasto.pl, zyciezamoscia.pl).
Muzyka.
Wśród organizacji kulturalnych w mieście, związanych z muzyką, istnieje tu Zespół Pieśni i Tańca „Zamojszczyzna” utrwalający śpiew i taniec ludowy, oraz jedna z najstarszych i wyjątkowych w Polsce, Orkiestra Symfoniczna im. K. Namysłowskiego (dawniej Polska Orkiestra Włościańska). Ze śpiewem związany jest także chór „Rezonans”, a muzyka jazzowa promowana jest przez działające tu Stowarzyszenie „Zamojski Klub Jazzowy im. M. Kosza”. Organizacje te angażują się również w podejmowanie wielu przedsięwzięć kulturalnych obejmujących życie muzyczne.
Imprezy i wydarzenia kulturalne.
Zamość to miejsce licznych imprez i wydarzeń kulturalnych, zarówno krajowych, jak i międzynarodowych, związanych z teatrem, folklorem, muzyką, historią czy innymi dziedzinami sztuki.
Wybrane, większe przedsięwzięcia, odbywające się cyklicznie co rok, to m.in.:
oraz wiele innych (m.in. Zamojskie Spotkania Kultur, Międzynarodowe Mistrzowskie Kursy Muzyczne, koncert orkiestr wojskowych), wśród których niektóre łączone są także z konkursami przeznaczonymi zwłaszcza dla młodzieży.
Poza stale odbywającymi się wydarzeniami w Zamościu, jednym z większych była międzynarodowa wystawa różnych dzieł sztuki współczesnej „Ideal City – Invisible Cities”/„Miasto idealne – miasta niewidzialne” Zamość-Poczdam w 2006 r., goszcząca tu artystów nie tylko z Polski. Wspomniany Festiwal Kultury Włoskiej „Arte, Cultura, Musice e...”, gromadzący tu znane osoby (m.in. włoskiego piosenkarza Drupiego), nawiązuje do podobnego, jaki miał miejsce w Zamościu w 1988 r. („Włoska Jesień w Zamościu”).

</doc>
<doc id="1540518" url="https://pl.wikipedia.org/wiki?curid=1540518" title="Pedro Rodolfo Dellacha">
Pedro Rodolfo Dellacha



</doc>
<doc id="1540521" url="https://pl.wikipedia.org/wiki?curid=1540521" title="Galeopsis segetum">
Galeopsis segetum



</doc>
<doc id="1540523" url="https://pl.wikipedia.org/wiki?curid=1540523" title="Nemmersdorf">
Nemmersdorf



</doc>
<doc id="1540524" url="https://pl.wikipedia.org/wiki?curid=1540524" title="Cerkiew Świętej Trójcy w Braniewie">
Cerkiew Świętej Trójcy w Braniewie

Cerkiew Świętej Trójcy – greckokatolicka cerkiew parafialna w Braniewie.
Cerkiew mieści się w dawnym późnogotyckim kościele zbudowanym w 1437 roku, odbudowanym i przebudowanym w latach 1583–1584 oraz w XVII i XVIII wieku. W 1945 świątynia została poważnie uszkodzona, odbudowana w 1951. Jest położona przy ul. Tadeusza Kościuszki.
Jest to świątynia salowa, pięcioosiowa, założona na planie prostokąta z trójbocznym zamknięciem od wschodu, powstała na początku XVI wieku. Zakrystia niższa, kwadratowa, przylega od wschodu, kruchta przylega od północy. Obie pochodzą z lat 1681–1686. Ołtarz główny był późnobarokowy, pochodził z warsztatu Jana Freya z obrazem przedstawiającym Trójcę Świętą i figurami świętego Augustyna i św. Ambrożego Ponadto rokokowa Pieta z 1773 i rzeźba Chrystusa (Ecce Homo) z XVI w. 
Od 1992 cerkiew służy wiernym obrządku greckokatolickiego. Od 1 listopada 2016 z powodu złego stanu technicznego ściany frontowej, grożącej zawaleniem, świątynia została przez nadzór budowlany zamknięta, gdyż na ścianie frontowej pojawiły się niebezpieczne spękania. W 2017 zostały przeprowadzone prace remontowe w świątyni, m.in. pęknięcia zostały spięte specjalnymi klamrami i pouzupełniane ubytki w murze. Koszt napraw wyniósł 157 tys. złotych. Ministerstwo Kultury i Dziedzictwa Narodowego przyznało dotację w wysokości 100 tys. złotych, pozostałe pieniądze zostały pozyskane od samorządu gminy Braniewo, osób prywatnych i firm.
Parafia liczy 300 wiernych (rok 2017).

</doc>
<doc id="1540525" url="https://pl.wikipedia.org/wiki?curid=1540525" title="Petroica phoenicea">
Petroica phoenicea



</doc>
<doc id="1540527" url="https://pl.wikipedia.org/wiki?curid=1540527" title="Zaślaz włóknisty">
Zaślaz włóknisty



</doc>
<doc id="1540528" url="https://pl.wikipedia.org/wiki?curid=1540528" title="Operacja Battleaxe">
Operacja Battleaxe

Operacja Battleaxe (ang. "Topór bojowy") – brytyjska operacja wojskowa przeprowadzona w toku kampanii afrykańskiej podczas II wojny światowej, w dniach 15–17 czerwca 1941 roku, z zamiarem wyparcia wojsk państw Osi ze wschodniej Cyrenajki oraz przerwania pierścienia okrążenia wokół Tobruku.
Pomimo początkowych sukcesów, atakujące oddziały brytyjskie nie zdołały przedrzeć się przez silnie umocnione pozycje sił niemiecko-włoskich pod dowództwem gen. Erwina Rommla i utraciły ponad połowę czołgów. Porażka wojsk brytyjskich doprowadziła do odwołania gen. Archibalda Wavella z funkcji głównodowodzącego wojsk na Bliskim Wschodzie i powołania Claude'a Auchinlecka.
Tło sytuacyjne.
Operacja Sonnenblume.
Pod koniec marca 1941 r., wkrótce po przybyciu niemieckiego Afrika Korps do Trypolisu w Libii w celu wzmocnienia Włochów, siły państw Osi szybko zajęły pozycje brytyjski w El Agheila i do połowy kwietnia dotarły aż do Sallum w Egipcie. Brytyjczycy kontrolowali w Libii już tylko ufortyfikowany port w Tobruku, który był oblegany przez siły niemiecko-włoskie. Po poinformowaniu przez gen. Archibalda Wavella, że Siły Pustyni Zachodniej są znacznie słabsze od sił Osi w Afryce Północnej, premier Winston Churchill nakazał, aby konwój morski transportujący czołgi i myśliwce Hawker Hurricane, Konwój WS 58 (kryptonim "Tiger"), przepłynął przez Morze Śródziemne zamiast wokół Przylądka Dobrej Nadziei, skracając podróż o czterdzieści dni, ale ryzykując zatopieniem przez włoskie okręty podwodne.
Tobruk.
Niemieckie dowództwo sił zbrojnych (Oberkommando der Wehrmacht) wysłało gen. Friedricha Paulusa do Afryki, aby zbadał sytuację. 12 maja gen. Paulus, po tym, jak był świadkiem jednej z nieudanych prób Rommla zaatakowania Tobruku, wysłał raport do OKW, w którym opisał pozycję Afrika Korps jako słabą, z krytycznymi brakami paliwa i amunicji. W obliczu zbliżającej się operacji Barbarossa feldmarszałek Walther von Brauchitsch, naczelny dowódca armii niemieckiej, nakazał Rommlowi, aby nie posuwał się dalej ani nie atakował Tobruku ponownie.
Operacja Brevity.
Dzięki systemowi Ultra Brytyjczycy przechwycili raport Paulusa. Churchill, wierząc, że jedno silne uderzenie odrzuciłoby siły niemieckie spod bram Tobruku, zaczął zwiększać presję na Wavella, aby ten zaatakował. Operację Brevity szybko zaplanowano jako ograniczoną operację, mającą na celu przejęcie Sollum, przełęczy Halfaya i fortu Capuzzo, a następnie przejście w stronę Sidi Aziez i Tobruku. Operacja miała być kontynuowana w zakresie, w jakim pozwoliłaby na to ogólna sytuacja na froncie, ale nie ryzykując utratą zaangażowanych sił; celem doraźnym było zniszczenie jak największej ilości sprzętu wojsk Osi i zabezpieczenie przyczółka dla zbliżającej się, większej operacji Battleaxe, gdy tylko nowe czołgi zostaną dla niej udostępnione. Operacja Brevity rozpoczęła się 15 maja; Fort Capuzzo i przełęcz Halfaya zostały zdobyte, ale następnego dnia gen. William Gott, obawiając się, że jego 22 Brygada Gwardii zostanie zniszczona, jeśli zaatakują ją na otwartej przestrzeni niemieckie czołgi, postanowił wycofać prawie całą siłę z powrotem do przełęczy Halfaya i operacja zakończyła się 17 maja. Przełęcz została odbita przez małe siły niemieckie 27 maja w operacji Skorpion.
Grecja i Kreta.
Do końca maja grecka wyspa Kreta została zdobyta przez Niemców w krwawej operacji Merkury, co zapewniło Luftwaffe więcej lotnisk polowych, z których można było atakować aliancką żeglugę i chronić ich własne konwoje zaopatrzeniowe oraz żołnierzy w Cyrenajce; opóźnianie operacji Battleaxe mogło oznaczać silniejszą opozycję wojsk Osi w Afryce. Brytyjscy szefowie sztabów stwierdzili, że konieczne jest przejęcie kontroli na obszarze pomiędzy Sollum a Derną i przywrócenie tam działalności brytyjskich sił powietrznych.
Preludium.
Konwój Tygrys.
12 maja konwój Tygrys przybył do Aleksandrii z 238 czołgami i 43 myśliwcami. Na siły pancerne składało się 21 czołgów lekkich Mk VI, 82 czołgi pościgowe (w tym 50 nowych czołgów Crusader) i 135 czołgów piechoty. Wystąpiły opóźnienia w rozładunku czołgów, które musiały zostać przystosowane do użytkowania w terenie pustynnym, dlatego operacja Battleaxe została przełożona na 10 czerwca. Czołgi były przeznaczone dla 7 Dywizji Pancernej, która była nieaktywna od lutego, po tym jak większość jej czołgów zużyła się podczas operacji Compass.
Brytyjski plan ataku.
28 maja Wavell wydał dyspozycje w sprawie operacji Battleaxe, składającej się z trzech etapów; siły Osi miały zostać pokonane na granicy, a obszar Halfaya, Sollum, Fortu Capuzzo i Sidi Aziez musiał zostać zabezpieczony. W drugiej fazie XIII Korpus miał zająć obszar wokół Tobruku i El Adem, a następnie miały zostać zdobyte obszary Derny i Mechili. Plan był oparty na informacjach wywiadowczych, które błędnie wskazywały, że 2⁄3 niemieckich czołgów znajdowały się wokół Tobruku, co dałoby Brytyjczykom decydującą przewagę techniczną na granicy. Atak został pierwotnie zaplanowany na 7 czerwca, ale został przesunięty z powodu nalegań gen. Michaela O'Moore Creagha, którego szwadrony pancerne otrzymały swoje czołgi dopiero 9 czerwca. Nowa data operacji to 15 czerwca, co dawało Creaghowi pięć dni na dodatkowe szkolenie załóg.
W pierwszym etapie Brytyjczycy mieli posuwać się naprzód w trzech następujących po sobie atakach, aby oczyścić region przygraniczny. Wzdłuż wybrzeża nacierać miały Coast Force, a w głębi lądu Escarpment Force. Pierwszy komponent był odpowiedzialny za zdobycie przełęczy Halfaya, podczas gdy ten drugi miał przejąć resztę granicy w rejonie Fortu Capuzzo, Musaid i Sollum. 7 Pancerna Grupa Brygadowa i artyleria Grupy Wsparcia miały zaatakować i zniszczyć niemieckie czołgi, które podobno znajdowały się na grzbiecie Hafida. To również uwięziłoby jednostki Osi na granicy pomiędzy atakującymi a resztą sił brytyjskich. Po zdobyciu granicy 7 Pancerna Grupa Brygadowa miała zreorganizować się i iść dalej na północ, by uwolnić Tobruk. Połączone siły, po dotarciu do garnizonu Tobruku, nacierałyby wciąż na zachód, wypierając Niemców jak najdalej w głąb Libii.
Trzy dni przed rozpoczęciem operacji Battleaxe, aby zmiękczyć siły Osi, brytyjskie bombowce miały zbombardować Bengazi, podczas gdy wszystkie samoloty zdolne do ataku naziemnego miały ostrzelać ruch wojsk niemiecko-włoskich na granicy. Po rozpoczęciu bitwy myśliwce miały patrolować prewencyjnie niebo nad alianckimi siłami lądowymi, podczas gdy średnie bombowce miały czekać w gotowości, aby zaatakować kolumny Osi. Priorytet operacji Battleaxe był tak wysoki, że marsz. Arthur Tedder (naczelny dowódca lotnictwa wojskowego na Bliskim Wschodzie) został poinstruowany przez szefów sztabów, aby zaakceptowali znaczące ryzyko w innych teatrach działań wojennych poprzez przekierowanie im wszelkiej możliwej pomocy lotniczej. Gen. Noel Beresford-Peirse i Tedder ustanowili główną kwaterę z tyłu, w Sidi Barrani i Maaten Baggush. Beresford-Peirse wybrał Sidi Barrani, ponieważ choć było ono oddalone tylko o pięć godzin jazdy od pola bitwy, to dysponowało najbardziej zaawansowany lotniskiem dla samolotów zwiadowczych, a także był najbardziej wysuniętą do przodu pozycją, z której można utrzymywać łączność z Maaten Baggush.
Przygotowania wojsk Osi.
Chociaż operacja Brevity nie pozwoliła Brytyjczykom zdobyć żadnego terytorium, pokazała Rommlowi, że jego obronę na linii frontu można dość łatwo złamać. Przewidując kolejne brytyjskie ataki, siły Osi utworzyły linię umocnień od Halfaya do Sidi Azeiz, umieszczając szereg dział i min przeciwpancernych na przełęczy Halfaya, w punkcie 206 (na południe od Fortu Capuzzo) i w punkcie 208 (na zachód od Fortu Capuzzo, na grzbiecie Hafida). Podstawowa odpowiedzialność za obronę graniczną spoczywała na 15 Dywizji Pancernej, która 8 czerwca otrzymała nowego dowódcę, gen. Waltera Neumanna-Silkowa. Słabe zabezpieczenie komunikacji w 7 Dywizji Pancernej dało Rommlowi powiadomienia o operacji dziewięć godzin przed jej rozpoczęciem. Rommel wysłał 5 Dywizję Lekką na południe od Tobruku, gotowy do użycia jej w obszarze Sollum lub Tobruku i nakazał silny ostrzał artyleryjski oblężonej twierdzy w noc przed operacją, aby zapobiec próbie wyrwania się z okrążenia alianckiego garnizonu. 
Bitwa.
15 czerwca.
W przypadku RAF-u pierwszego dnia wszystko poszło zgodnie z planem. Kolumny zaopatrzenia wojsk Osi i lotniska były wielokrotnie atakowane aż do początku ataku, a po rozpoczęciu operacji brytyjskie kolumny mogły bez przeszkód przemieszczać się ze swoich punktów wyjściowych w Sofafi i Buq-Buq do miejsc docelowych objętych osłoną myśliwców RAF-u. Samoloty Osi wykonały tylko sześć ataków tego dnia. Po wschodniej stronie, o godz. 5:15 Coast Force, prowadzone przez brygadę Reginalda Savory'ego z zadaniem zdobycia Przełęczy Halfaya, osiągnęły swój cel Na skarpie znajdowała się grupa Halfaya, w skład której weszli żołnierze 2. batalionu Pułku Queen's Own Cameron Highlanders, 13 czołgów (dwanaście Matyld i jeden czołg lekki) szwadrony C 4 Królewskiego Pułku Czołgów (który przechwycił przełęcz Halfaya podczas operacji Brevity) i bateria artylerii z 31 Pułku Polowego. Na wschód od nich i poniżej krawędzi skarpy znajdował się 1. batalion 6 Pułku Sztelców Rajputana i 2. batalion 5 Pułku Lekkiej Piechoty Mahratta, dwa oddziały ze szwadronu A 4. Królewskiego Pułku Pancernego i kilka dział 25-funtowych.
O godz. 5:40 brytyjska artyleria z Grupy Halfaya miała otworzyć ogień do sił niemieckich i włoskich w Halfaya, aby osłaniać czołgi i piechotę, ale bateria ugrzęzła w czasie transportu w miękkim piasku. Po odczekaniu do godz. 6:00, 15 minut po rozpoczęciu walk na zachód pod skarpą, dowódca szwadronu C rozkazał swoim czołgom zaatakować na szczycie przełęczy; wkrótce potem działa przeciwpancerne obrońców otworzyły ogień i w ciągu kilku godzin wszystkie brytyjskie maszyny oprócz jednego czołgu lekkiego i jednej Matyldy zostały zniszczone, w tym także czołg Milesa. Cameron Highlanders wkrótce zostali wyparci przez oddział niemieckich samochodów pancernych i piechotę zmotoryzowaną. Poniżej skarpy cztery Matyldy zostały wyłączone z walki przez miny przeciwpancerne, które miały zostać usunięte; zablokowało to drogę pozostałym dwóm maszynom i zredukowało siłę ognia czołgu piechoty do stacjonarnego działa w bunkrze. Strzelcy Rajputana i Mahratta kilkakrotnie próbowali dotrzeć do przełęczy, ale za każdym razem byli odrzucani; ci pierwsi stracili dowódcę w ostatnim ataku.
W środku 7 Królewski Pułk Czołgów dotarł do Fortu Capuzzo do południa i rozproszył obrońców, którzy wycofali się na północ, aby dołączyć do 15 Dywizji Pancernej, pomiędzy nimi a Bardiją. Niedługo potem stawili czoła kilku kontratakom batalionu z 8 Pułku Pancernego 15 Dywizji Pancernej. Po dołączeniu do 22 Brygady Strażników stanęli w obliczu ostatniego i największego kontrataku o godz. 18:30, ale udało im się go odeprzeć. Nie były to poważne ataki, ponieważ Rommel nie zaangażowałby 15 Dywizji Pancernej bez dodatkowych informacji o sytuacji na polu walki. 8 Pułk Pancerny stoczył krótką potyczkę, a następnie udał się pozorowany odwrót, aby sprowokować załogi czołgów Matylda do pogoni, w zasięg ukrytych dział przeciwpancernych. Żadna ze stron nie odniosła dużych strat w wyniku tych działań. W odpowiedzi na zdobycie przez Brytyjczyków Fortu Capuzzo i zaniepokojony możliwym atakiem na Sollum i Bardię, Rommel rozkazał 5 Dywizji Lekkiej w Sidi Azeiz przygotować się na ewentualny kontratak.
Reszta 4 Królewskiego Pułku Czołgów była używana jako osłona flanki dla 7 Królewskiego Pułku Czołgów. Podczas gdy szwadron B był utrzymywany w rezerwie, trzy pozostałe oddziały szwadronu A (12 czołgów) odniosły początkowy sukces w walce na punkcie umocnionym 38, biorąc 200 jeńców i zdobywając osiem dział polowych praktycznie bez strat. Zyski te zostały utracone, gdy szwadron odrzucono spod punktu 206, a siły niemieckie kontratakowały na punkt 38. Wieczorem, po tym, jak został zredukowany do tylko jednego sprawnego czołgu, szesnaście maszyn szwadronu B zostało rzuconych do ataku, a punkt 206 zdobyty. Realizując te cele, Brytyjczycy wzięli kolejnej 500 jeńców niemieckich i włoskich. Tej nocy batalion 22 Brygady Gwardii z 2 Pułku Gwardii Szkockiej był w stanie posunąć się dalej na wschód i zająć posterunek w Musaid.
Po zachodniej stronie 7 Brygada Pancerna umieściła 2 Królewski Pułk Czołgów, wyposażony w starsze czołgi pościgowe, przed 6 Królewskim Pułkiem Czołgów, aby wykorzystać ich nowe czołgi Crusader jako element zaskoczenia. Siły dotarły do grzbietu Hafida (który faktycznie składał się z trzech mniejszych grzbietów) około godziny 9:00. Po przekroczeniu pierwszego grzbietu 2 Królewski Pułk Czołgów zostały zaatakowany z bliskiej odległości przez okopane działa przeciwpancerne, które zniszczyły dwa czołgi Crusader A9, zanim reszta zdążyła się wycofać. Taki rozwój sytuacji stanowił poważny problem dla brygady, ponieważ czołgi Crusader były uzbrojone w 2-funtowe działa przeciwpancerne, do których brakowało pocisków burzących niezbędnych dla wsparcia piechoty i artylerii. Wsparcie artyleryjskie nie było dostępne, ponieważ zostało przyłączone do Grupy Wsparcia na południowym zachodzie i obejmowało flankę 7 Brygady Pancernej.
Postanowiono podjąć próbę ataku z boku, czekając na przybycie artylerii. Niewielka grupka czołgów z 2 Królewskiego Pułku Czołgów została wysłana do zachodniej części grzbietu Hafida, z rozkazem skręcenia w pierwszą dolinę. Początkowo atak poszedł dobrze, ponieważ czołgi złapały siły Osi nieświadomie ataku i były w stanie przejechać swoimi gąsienicami po stanowiskach karabinów maszynowych, tracąc w tym czasie tylko jeden czołg. Gdy zbliżali się do punktu 208 w drodze na wschód, dowódca dowiedział się o jego umocnieniach i nakazał swoim jednostkom wycofać się; jednak z powodu braku wyposażenia tylko część czołgów została wyposażona w radio, a pozostałe pięć, nie otrzymując rozkazu, kontynuowało atak w kierunku punktu 208 i zostało zniszczonych przez działa 88 mm.
Wkrótce nadeszły doniesienia ze zwiadowczych samolotów alianckich, że zbliżają się niemieckie czołgi i wydano rozkaz, aby jak najszybciej oczyścić grzbiety i wykorzystać korzystny teren do oborny w nadchodzącej bitwie pancernej . O 17:30 nadeszły doniesienia od wysuniętych obserwatorów, że obrońcy wycofują się z grzbietu Hafid. Po oczyszczeniu pierwszego grzbietu wyglądało na to, że raporty były dokładne, ponieważ niemieckie ciężarówki i holowane działa oddalały się od drugiego grzbietu. Pościg rozpoczął się, ale gdy siły brytyjskie oczyściły drugi grzbiet, wojska niemiecko-włoskie zastawiły pułapkę i ostrzelały czołgi Crusader z bliskiej odległości; w ciągu kilku minut 11 Crusaderów zostało zniszczonych, a sześć innych poważnie uszkodzonych. Piechota Osi i działa przeciwpancerne, pozbawione okopanych pozycji, również poniosły znaczne straty. Ponad trzydzieści niemieckich czołgów z batalionu 5 Pułku Pancernego, wchodzących w skład 5 Dywizji Lekkiej, która wcześniej stacjonowała na północ w Sidi Azeiz, przybywało z zachodu.
Pod koniec pierwszego dnia Fort Capuzzo został zdobyty, ale nie przełęcz Halfaya, ani grzbiet Hafid, a Brytyjczycy stracili znaczną liczbę czołgów. 7 Brygada Pancerna 2 Królewskiego Pułku Pancernego została zmniejszona do 28 czołgów pościgowych, a 6 Królewski Pułk Pancerny do zaledwie 20 z 50 Crusaderów; wiele czołgów, które zostały uszkodzone, porzucono na polu bitwy, gdy 7 Brygada Pancerna wycofała się z grzbietu Hafida, pozostawiając je do zajęcia przez niemieckie zespoły inżynieryjne. 4 Brygada Pancerna, ze swej pierwotnej siły około 100 czołgów Matylda, spadła do 37 (choć 11 zostało naprawionych następnego dnia rano). Straty niemieckich sił pancernych były niewielkie, choć wiele osób poniosło śmierć w garnizonach na grzbiecie Hafid, w punkcie 206 i Forcie Capuzzo. Gen. Beresford-Peirse planował, aby 11 Brygada Piechoty kontynuowała atak następnego dnia na przełęczy Halfaya, 22 Brygada Gwardii utrzymywała swoją pozycję, a 4 Brygada Pancerna wzmocniła 7 Brygadę Pancerną, aby wspólnie osiągając przewagę liczebną, zaatakować 5 Dywizję Lekką.
Za pośrednictwem wywiadu Rommel miał dość jasny obraz sytuacji brytyjskiej, w tym strat, problemów i nowych rozkazów wydanych przez Beresford-Peirse'a. Rommel był zaniepokojony położeniem swoich sił na przełęczy Halfaya, które zostały uwięzione przez 22 Brygadę Gwardii z jednej strony i 11 Brygadę Piechoty z drugiej i którym brakowało zapasów. Jego plan polegał na tym, by 5 Dywizja Lekka, która do północy prawie w całości dotarła do Sidi Azeiz, pojechała na południe w kierunku Sidi Omar, a następnie na wschód w kierunku Sidi Suleiman, a następnie na północny wschód do przełęczy Halfaya, zbliżając się do 11 Brygady Piechoty od tyłu. Aby zapobiec ponownemu rozmieszczeniu Matyld, w celu wzmocnienia 7 Brygady Pancernej, jak zaplanował Beresford-Peirse, albo w celu wsparcia sił brytyjskich w Halfaya, Neumann-Silkow otrzymał rozkaz odbicia Fortu Capuzzo. Rozkazał rozpocząć ataki, gdy będzie jeszcze ciemno, ponieważ Brytyjczycy zamierzali rozpocząć swoje uderzenia wkrótce po świcie.
16 czerwca.
11 Brygada Piechoty wznowiła atak na przełęcz Halfaya, ale spotkała się z taką samą porażką jak poprzedniego dnia. Siły Bacha - choć przytłoczone liczebnie oraz ilością zasobów przez wroga i prawie bez zapasów - były teraz całkowicie otoczone, a zatem nie mogły się wycofać, nawet gdyby były do tego skłonne. Masservy zauważył ten brak postępów i zlekceważył rozkazy Beresforda-Peirse'a dotyczące zwolnienia swoich czołgów, dlatego postanowił zatrzymać kilka pozostałych Matyld, które miał, dopóki nie uda się im złamać obrony wojsk Osi. Neumann-Silkow rozpoczął atak na Fort Fortuzzo o godz. 6:00. Pod swoim dowództwem zorganizował 80 czołgów w dwie kolumny i zaatakował fort z każdej strony. Atak poszedł źle od samego początku, ponieważ 15 Dywizja Pancerna wpadła bezpośrednio na ciężką artylerię z 25-funtowych działa okopanych w nocy i czołgi Matlyda na pozycjach obronnych. Do godz. 10:00 15 Dywizja Pancerna straciła pięćdziesiąt czołgów, a do godz. Niemcy 12:00 zostali zmuszeni do wycofania się. Wkrótce po odwrocie sił niemieckich Gwardia Szkocka ruszyła dalej na zachód, zdobywając koszary Sollum, aby uniemożliwić siłom Osi flankowanie na wschodzie lub połączenie się z garnizonem Halfaya.
Począwszy od świtu, 5 Dywizja Lekka zaczęła przesuwać się na południe za zachodnią krawędź grzbietu Hafida. 7 Brygada Pancerna dotrzymała im kroku na wschodzie i dołączyła do niej 7 Grupa Wsparcia, gdy obie jednostki zbliżyły się do Sidi Omar. Podczas nieoczekiwanych starć brytyjskie czołgi miały kilka okazji do udanych ataków na nieuzbrojone niemieckie pojazdy transportowe, ale znalazły się w znacznej mniej korzystnej sytuacji, gdy zostały zaatakowane przez niemieckie czołgi, które zastosowały wobec nich niezwykle skuteczną taktykę. Panzer IV, uzbrojone w działa 75 mm o skutecznym zasięgu ~ 2750 m, mogły otworzyć ogień, znajdując się daleko poza ok. 460 m zasięgiem 2-funtowych armat zamontowanych w brytyjskich czołgach. Choć spowodowało to minimalne uszkodzenia brytyjskich czołgów, zdziesiątkowało ich holowaną 25-funtową artylerię, która musiała się wycofać. Nie przejmując się od tej pory brytyjską artylerią, Panzer IV i uzbrojone w działa 50 mm Panzer III mogły następnie bezpiecznie zbliżyć się na krótki dystans do swoich brytyjskich rywali i wystrzelać jeden po drugim słabo uzbrojone czołgi pościgowe, pozostając ciągle poza zasięgiem brytyjskich dział czołgowych. Gdy brytyjskie czołgi próbowały ruszyć naprzód, aby zaatakować niemieckie jednsotki pacnerne, te drugie szybko wycofały się pod osłoną dział przeciwpancernych, podczas gdy lżejsze elementy pancerne zaczęły przemieszczać się po brytyjskich flankach. Co gorsza, 7 Brygada Pancerna cierpiała z powodu licznych awarii. Wieczorem oba pułki 7 Brygady Pancernej wycofały się na wschód od granicy i 7 Grupy Wsparcia. O 19:00, gdy zapadł zmierzch, 5 Dywizja Lekka osłabiła dalej 7 Brygadę Pancerną atakiem, który zakończył się dopiero po zapadnięciu zmroku.
Rommel - który widział kilka starć między 7 Brygadą Pancerną a 5 Dywizją Lekką - postanowił wykonać pełny atak przeciwko 7 Brygadzie Pancernej. O 16:00 rozkazał 15 Dywizji Pancernej pozostawić tylko niewielkie elementy na swojej pozycji na północ od Fortu Capuzzo i pospieszyć na północną flankę 5 Dywizji Lekkiej, która naciskała na wschód do Sidi Suleiman. Miał nadzieję odciąć większość sił brytyjskich, okrążyć je, a następnie wyeliminować. Po południu Wavell poleciał do Beresford-Peirse'a, aby uprościć podejmowanie decyzji. Kiedy przybył, Beresford-Peirse'a nie było, spotykał się w tym czasie z Messervym i Creaghem, gdzie potwierdził swoje rozkazy dla piechoty, by utrzymała kierunek ataku na Halfayę i utrzymała Fort Capuzzo, podczas gdy 4 Brygada Pancerna miała dołączyć do 7 Brygady Pancernej, aby zmierzyć się z 5 Dywizją Lekką na zachodzie. Tej nocy, dowiadując się o postępach 5 Dywizji Lekkiej, Messervy podjął inicjatywę i nakazał swoim siłom wycofać się i nakazał pozostałym Matyldom z 4 Brygady Pancernej stworzyć ekran osłonowy, aby uchronić wycofującą się piechotę przed zbliżającymi się z zachodu czołgami. 7 Brygada Pancerna straciła rano ponad połowę czołgów pościgowych i jej siła spadła do 21 sprawnych maszyn. 4 Brygada Pancerna została zredukowana do 17 Matyld.
17 czerwca.
O godz. 4:30 siły pancerne Rommela rozpoczęły swój atak. 5 Dywizja Lekka spotkała się w boju z 7 Brygadą Pancerną o 6:00 i zaczęła ją spychać. Do 8:00 tego ranka Niemcy dotarli do Sidi Suleimana. W Forcie Capuzzo wczesne poranne ruchy 15 Dywizji Pancernej doprowadziły Messervy'ego do przekonania, że kolejny atak jest nieuchronny i w ten sposób anulował rozkazy Beresforda-Peirse'a dla 4 Brygady Pancernej, aby wzmocnić 7 Brygadę, aby czołgi mogły zostać zatrzymane na miejscu. Połączenie tych dwóch wydarzeń wywołało poważne zaniepokojenie u Creagha, który następnie wysłał wiadomość do Beresford-Peirse'a, prosząc o jego obecność w celu uzyskania instrukcji. Wavell, który był z Beresford-Peirsem, przejął dowodzenie operacją i wsiadł do samolotu, by polecień na stanowisko dowodzenia Creagha w Halfway House. Wiadomość ta została również przechwycona przez Niemców, jak napisał później Rommel: 
5 Dywizja Lekka i 15 Dywizja Pancerna, atakując odpowiednio z południowego zachodu i północnego zachodu, znajdowały się zaledwie 14 km od Halfaya. O 10:00, gdy dywizje pancerne przesunęły się na wschód, wpadły na pozostałe Matyldy 4 Brygady Pancernej, połączone na flance przez pozostałe czołgi pościgowe i artylerię 7 Brygady Pancernej oraz 7 Grupy Wsparcia. Czołgi utworzyły osłonę, aby chronić 22 Brygadę Gwardii i 11 Brygadę Piechoty, gdy wycofały się w stronę Halfway House. O 10:45 Messervy skontaktował się z Creaghiem przez radio i mówiąc dla bezpieczeństwa w języku hindustani, poinformował go, że nakazał odwrót swojej piechoty z Fortu Capuzzo i Halfaya, który ma się rozpocząć o 11:00. W południe Wavell i Beresford-Peirse przybyli do Halfway House i dowiedzieli się o odwrocie, na co Wavell wyraził zgodę. Brytyjskie siły pancerne zatrzymały zbliżanie się niemieckich czołgów do Halfaya do godz. 16:00, kiedy to 22 Pułk Gwardii wycofał się.
Następstwa.
Analiza.
Churchill był niezadowolony z wyników operacji Battleaxe. Spodziewał się nie mniej niż pełnego sukcesu, a zamiast tego otrzymał wiadomość, że operacja się nie powiodła, mało tego, wysłane do niej najnowsze czołgi przepadły. Churchill zwolnił Wavella, ale nie mogło to wyglądać tak, jakby generał został ukarany lub tym bardziej, żeby powrócił do Anglii, gdzie można było zadawać mu niewygodne pytania. Zamienił więc na stanowisku Wavella z gen. Claudem Auchinleckiem, naczelnym wodzem sił brytyjskich w Indiach. Wraz z Wavellem zwolniono Michaela O'Moore Creagha, którego zastąpił William Gott.
Beresford-Peirse został skrytykowany zarówno za swój plan, jak i za jego kontrolę na przebiegiem operacji, a 4 października wysłano go do Sudanu na stanowisko dowódcy generalnego sił brytyjskich w tym kraju, w którym nie toczyły się żadne działania wojenne. Beresford-Peirse zajął miejsce Williama Platta, który został awansowany na naczelnego wodza nowo utworzonego dowództwa Afryki Wschodniej. Beresford-Peirse'a zastąpił na stanowisku dowódcy XIII Korpusu gen. Reade Godwin-Austen, były dowódca 12 Dywizji Afrykańskiej w kampanii wschodnioafrykańskiej.
Straty.
Alianci ponieśli 969 ofiar: 122 zabitych, 588 rannych i 259 zaginionych. Niemcy mieli 678 ofiar, w tym 93 zabitych, 350 rannych i 235 zaginionych, a Włosi ponieśli 592 ofiary. Brytyjczycy stracili 98 czołgów (3 lekkie, 30 Crusaderów i 65 Matyld), a spośród sił niemiecko-włoskich z grubsza 50 maszyn zostało wyłączonych z walki, z wyjątkiem tych czołgów, które zostały unieruchomione i naprawione podczas bitwy. Wojska Osi utrzymały pole bitwy i odzyskały niesprawne pojazdy, tylko 12 czołgów niemieckich zostało nieodwracalnie zniszczonych. Brytyjczycy stracili także 33 myśliwce i trzy bombowce na zaledwie 10 zestrzelonych niemieckich samolotów. Tak wysokie straty myśliwców RAF-u były spowodowane niewystarczających przeszkoleniem pilotów i potrzebą ciągłej ochrony powietrznej sił lądowych; nieruchome patrole mogły być osłaniane tylko przez kilka samolotów, podczas gdy większość znajdowała się w tranzycie na pole bitwy, naprawiana, ponownie uzbrajana i tankowana.

</doc>
<doc id="1540530" url="https://pl.wikipedia.org/wiki?curid=1540530" title="Battleaxe">
Battleaxe



</doc>
<doc id="1540531" url="https://pl.wikipedia.org/wiki?curid=1540531" title="Nie-decyzja">
Nie-decyzja

Nie-decyzja – akt nielosowego wyboru zaniechania politycznego. Występuje w przypadku, gdy proces decyzyjny zostanie przerwany na którejkolwiek fazie przed dokonaniem przemiany rzeczywistości istniejącej w rzeczywistość pożądaną. 
Typy nie-decyzji politycznych według klasyfikacji Z. J. Pietrasia:
Nie-decyzje przeszkadzają w wykonaniu prawidłowo zaplanowanej decyzji politycznej.

</doc>
<doc id="1540532" url="https://pl.wikipedia.org/wiki?curid=1540532" title="Mała Huczawa">
Mała Huczawa

Mała Huczawa, dawniej Mały Rausik (słow. "Malá Hučava", "Malý Raušík", "Malý Rinčový potok", niem. "Kleiner Rauschbach", węg. "Kis-Zúgó-patak") – potok płynący Doliną Małej Huczawy (płytka dolina nieopodal Wyżnich Hag) w słowackich Tatrach Wysokich. Źródła potoku znajdują się nieco na północny zachód od tej spiskiej wsi. Mała Huczawa płynie na południe, przecina Drogę Wolności i poniżej szosy wpada do Wielkiej Huczawy, jako jej największy, lewy dopływ.
Szlaki turystyczne.
Czasy przejścia podane na podstawie mapy.

</doc>
<doc id="1540535" url="https://pl.wikipedia.org/wiki?curid=1540535" title="Joao Baptista Fiqueiredo">
Joao Baptista Fiqueiredo



</doc>
<doc id="1540537" url="https://pl.wikipedia.org/wiki?curid=1540537" title="Ottomar Rosenbach">
Ottomar Rosenbach

Ottomar Ernst Felix Rosenbach (ur. 4 stycznia 1851 w Krappitz, zm. 20 marca 1907 w Berlinie) – niemiecki lekarz.
Urodził się w miejscowości Krappitz na Śląsku (dziś Krapkowice) jako syn lekarza Samuela Rosenbacha. Studiował w Berlinie i Wrocławiu, tytuł doktora medycyny otrzymał w 1874 roku. W trakcie studiów uczestniczył jako ochotnik w wojnie francusko-pruskiej. Od 1874 do 1877 roku był asystentem Wilhelma Oliviera Leubego i Carla Wilhelma Hermanna Nothnagela w szpitalu Uniwersytetu w Jenie, w 1878 został asystentem w Szpitalu Wszystkich Świętych ("Allerheiligen-Hospital") we Wrocławiu i został privatdozentem. Od 1887 do rezygnacji w 1893 roku był ordynatorem, w 1888 został profesorem asystentem. Z katedry również zrezygnował w 1896 roku po czym przeniósł się do Berlina, gdzie pozostał do śmierci w 1907 roku.

</doc>
<doc id="1540538" url="https://pl.wikipedia.org/wiki?curid=1540538" title="Candiria">
Candiria

Candiria – amerykański zespół wykonujący szeroko pojętą muzykę heavymetalową. Powstał w 1992 roku w Nowym Jorku. Muzyka charakteryzuje się ciężkim brzmieniem gitarowym z elementami jazzu. Czarnoskóry wokalista wyróżnia się silnym głosem, wykonuje tzw. growl. 
9 września 2002 roku zespół przeżył ciężki wypadek samochodowy, który odbił swoje piętno na ich twórczości.

</doc>
<doc id="1540545" url="https://pl.wikipedia.org/wiki?curid=1540545" title="Systemy złożone">
Systemy złożone



</doc>
<doc id="1540547" url="https://pl.wikipedia.org/wiki?curid=1540547" title="Roślina przemysłowa">
Roślina przemysłowa



</doc>
<doc id="1540549" url="https://pl.wikipedia.org/wiki?curid=1540549" title="EDC">
EDC



</doc>
<doc id="1540551" url="https://pl.wikipedia.org/wiki?curid=1540551" title="Minos Pour Main Basse (Sur La Ville)">
Minos Pour Main Basse (Sur La Ville)



</doc>
<doc id="1540553" url="https://pl.wikipedia.org/wiki?curid=1540553" title="Minos Pour Main Basse">
Minos Pour Main Basse



</doc>
<doc id="1540554" url="https://pl.wikipedia.org/wiki?curid=1540554" title="Radiacja">
Radiacja



</doc>
<doc id="1540555" url="https://pl.wikipedia.org/wiki?curid=1540555" title="Mooloodjee">
Mooloodjee



</doc>
<doc id="1540559" url="https://pl.wikipedia.org/wiki?curid=1540559" title="Citadelle La Ferrière">
Citadelle La Ferrière

Citadelle La Ferrière – twierdza w północnym Haiti, w okolicach miasta Milot na południe od Cap-Haïtien. Znajduje się na szczycie porośniętego tropikalną roślinnością wzgórza w obszarze Narodowego Parku Historycznego La Citadelle (fr. "Parc National Historique La Citadelle"). W 1982 roku została wraz z pobliskim pałacem Sans-Souci wpisana na listę światowego dziedzictwa UNESCO. 
Budowa fortecy, zlecona przez haitańskiego przywódcę Henriego Christophe'a dla obrony przed wojskami Francuzów, trwała 15 lat i pochłonęła życie wielu robotników, zanim ostatecznie ukończono prace w 1820 roku. Grube na 4 metry i wysokie na 40 metrów mury obronne czyniły Citadelle La Ferrière niezdobytą twierdzą.

</doc>
<doc id="1540560" url="https://pl.wikipedia.org/wiki?curid=1540560" title="Citadelle Laferrière">
Citadelle Laferrière



</doc>
<doc id="1540562" url="https://pl.wikipedia.org/wiki?curid=1540562" title="Citadelle La Ferriere">
Citadelle La Ferriere



</doc>
<doc id="1540563" url="https://pl.wikipedia.org/wiki?curid=1540563" title="Citadelle Laferriere">
Citadelle Laferriere



</doc>
<doc id="1540564" url="https://pl.wikipedia.org/wiki?curid=1540564" title="Cytadela La Ferriere">
Cytadela La Ferriere



</doc>
<doc id="1540565" url="https://pl.wikipedia.org/wiki?curid=1540565" title="Cytadela La Ferrière">
Cytadela La Ferrière



</doc>
<doc id="1540566" url="https://pl.wikipedia.org/wiki?curid=1540566" title="Cytadela Laferriere">
Cytadela Laferriere



</doc>
<doc id="1540567" url="https://pl.wikipedia.org/wiki?curid=1540567" title="Cytadela Laferrière">
Cytadela Laferrière



</doc>
<doc id="1540568" url="https://pl.wikipedia.org/wiki?curid=1540568" title="La Ferriere">
La Ferriere



</doc>
<doc id="1540569" url="https://pl.wikipedia.org/wiki?curid=1540569" title="Telesfor Kostanecki">
Telesfor Kostanecki

Daniel Telesfor Jan Kostanecki (ur. 5 stycznia 1772, zm. 21 sierpnia 1813 k. Bosdorf) – oficer wojen napoleońskich, porucznik Legii Naddunajskiej, kapitan adiutant-major regimentu kawalerii Józefa Grabińskiego (1802), mianowany 12 lipca 1807 szefem szwadronu, w latach 1808–1813 w sztabie pułku Lansjerów Nadwiślańskich, pierwszy dowódca 4 pułku Ułanów Księstwa Warszawskiego w randze pułkownika.
Jak większość oficerów polskich średniego szczebla, służących u boku Napoleona, Telesfor Kostanecki pochodził z drobnej szlachty. Do wojska zaciągnął się prawdopodobnie w 1788 roku. Brał udział w wojnie polsko-rosyjskiej 1792. Po upadku Insurekcji kościuszkowskiej wrócił do rodzinnej miejscowości. Do wojska wstąpił ponownie w 1799 na wieść o tworzeniu Legionów polskich we Włoszech. Wiosną 1800 roku wstąpił do nowo utworzonej Legii Naddunajskiej, z którą odbył kampanię w południowych Niemczech. Za zasługi w wojnie z II koalicją, w szczególności za męstwo w bitwie pod Hohenlinden (3 grudnia 1800) udekorowany został 29 maja 1808 krzyżem kawalerskim Legii Honorowej. Z okresu wojen w Hiszpanii wspomina go w swoich pamiętnikach Kajetan Woyciechowski. Odznaczył się między innymi w potyczce pod Yevenes, 24 marca 1809, kiedy to lancą wyciął sobie drogę przez atakujące go 7 pułków kawalerii carabiñeros reales i w ten sposób ocalił swój szwadron od zagłady. Po bitwie pod Albuerą, 16 maja 1811, w której "szczególnie się wyróżnił", marszałek Soult wystąpił do Napoleona - ze skutkiem pozytywnym - o przyznanie mu tytułu oficera Legii Honorowej. W czasie kampanii rosyjskiej pozostawał na służbie w Hiszpanii. Poległ w potyczce pod wsią Bosdorf niedaleko Wittenbergi w kampanii 1813 roku, śmiertelnie raniony kulą armatnią. Historyk Stanisław Kirkor nazwał go "jednym z najlepszych dowódców jazdy polskiej".

</doc>
<doc id="1540571" url="https://pl.wikipedia.org/wiki?curid=1540571" title="Ferrière">
Ferrière

Francja:
Osoby:
Zobacz też:

</doc>
<doc id="1540572" url="https://pl.wikipedia.org/wiki?curid=1540572" title="Steatosis hepatis">
Steatosis hepatis



</doc>
<doc id="1540577" url="https://pl.wikipedia.org/wiki?curid=1540577" title="Laferriere">
Laferriere



</doc>
<doc id="1540578" url="https://pl.wikipedia.org/wiki?curid=1540578" title="Laferrière">
Laferrière



</doc>
<doc id="1540579" url="https://pl.wikipedia.org/wiki?curid=1540579" title="Układy złożone">
Układy złożone



</doc>
<doc id="1540582" url="https://pl.wikipedia.org/wiki?curid=1540582" title="Narodowy Park Historyczny La Citadelle">
Narodowy Park Historyczny La Citadelle



</doc>
<doc id="1540586" url="https://pl.wikipedia.org/wiki?curid=1540586" title="La Citadelle">
La Citadelle



</doc>
<doc id="1540587" url="https://pl.wikipedia.org/wiki?curid=1540587" title="Zbrodnia w Nemmersdorf">
Zbrodnia w Nemmersdorf

Zbrodnia w Nemmersdorf lub masakra w Nemmersdorf – mord cywilnej ludności niemieckiej we wsi Nemmersdorf w Prusach Wschodnich dokonany przez żołnierzy Armii Czerwonej 21 października 1944. Dokładna liczba ofiar jest przedmiotem sporów – według nowszych ustaleń wynosi 24–26 osób. Podawana dawniej liczba 65–73 ofiar została zawyżona w celach propagandowych. Dzięki machinie propagandowej Josepha Goebbelsa, a następnie okresowi zimnej wojny, który sprzyjał rozpowszechnianiu wersji propagandy nazistowskiej po zachodniej stronie żelaznej kurtyny wydarzenia z Nemmersdorf stały się symbolem zbrodni wojennych popełnionych przez Armię Czerwoną na niemieckiej ludności cywilnej Prus Wschodnich.
Zajęcie wioski przez oddział Armii Czerwonej.
21 października 1944 oddziały 11 Gwardyjskiej Armii 3 Frontu Białoruskiego (25 Gwardyjska Brygada Pancerna względnie 16 Gwardyjska Dywizja Strzelecka II Gwardyjskiego Korpusu Pancernego) ZSRR podczas pierwszego ataku na Prusy Wschodnie zajęły wieś Nemmersdorf. Na miejscu zastały wielu mieszkańców, w tym przede wszystkim kobiety i dzieci, które nie zdążyły się ewakuować. Po dwóch dniach oddziały niemieckie odbiły wioskę, a w miejscowości odkryły ciała 24–26 ofiar.
Działania propagandowe Niemców po odbiciu wioski.
Minister oświecenia publicznego i propagandy Joseph Goebbels wydał polecenie, aby wyolbrzymić to wydarzenie. Niemcy w następnych dniach sfabrykowali film i rozkręcili machinę propagandową w całych Niemczech, również uzyskując posłuch w Watykanie, wskazując, że czerwonoarmiści okrutnie zgwałcili, torturowali i zabili ponad 70 kobiet i dzieci. Ciała wyjęto z grobów i przygotowano do propagandowych zdjęć, by mogli je sfilmować i sfotografować przywiezieni do Nemmersdorfu operatorzy "Die Deutsche Wochenschau" i dziennikarze. Ekshumacja połączona z profanowaniem zwłok odbywała się pod nadzorem specjalnego wysłannika reichsfuhrera SS Heinricha Himmlera. Rozpowszechniona została relacja volkssturmisty z Królewca, który jakoby w końcu października 1944 roku znalazł się w Nemmersdorfie: „Przy pierwszej zagrodzie, na lewo od drogi, stał wóz drabiniasty. Do niego przybito za ręce w pozycji ukrzyżowanej cztery nagie kobiety. Na drzwiach stodoły przybito dwie nagie kobiety również w pozycji ukrzyżowanej. W mieszkaniach znaleźliśmy w sumie 72 kobiety i dzieci oraz jednego starego mężczyznę w wieku 74 lat. Wszyscy byli martwi. Widać było, że torturowano ich w bestialski sposób, z wyjątkiem kilkorga, których zabito strzałem w potylicę. Wśród zabitych były nawet niemowlęta ze strzaskanymi czaszkami. Wszystkie kobiety, a także dziewczynki w wieku 8–12 lat nosiły na ciele ślady gwałtu. Nie oszczędzono nawet niewidomej staruszki”.
Zainicjowana przez Josepha Goebbelsa niemal dwutygodniowa kampania prasowa opisująca zbrodnie w Nemmersdorfie oraz poświęcona im kronika filmowa, wyświetlana we wszystkich kinach III Rzeszy, nadały nazwie Nemmersdorf symboliczne znaczenie.
Ustalenia z lat 90. XX wieku.
W latach 90. XX wieku znaleziono świadków kluczowych dla wyjaśnienia sprawy. Prawdę o wydarzeniach upowszechnił zrealizowany przez ZDF (drugi program niemieckiej telewizji publicznej) pod kierunkiem Guido Knoppa serial dokumentalny "Die grosse Flucht" („Wielka ucieczka” – w Polsce znany z emisji na kanale Discovery pod tytułem „Exodus ze Wschodu”). Gerda Meczulat, mieszkanka wioski Nemmersdorf, która cudem przeżyła i Helmut Hoffman, żołnierz niemieckich oddziałów wyzwalających wioskę opowiedzieli, co naprawdę się wydarzyło. Rosjanie plądrowali domostwa w zdobytej wiosce Nemmersdorf, a grupa 27 jej mieszkańców przebywała w schronie. „Tego dnia były urodziny mego ojca – wspomina Gerda Meczulat – a my poszliśmy do schronu. Późnym popołudniem wioskę zaczęły bombardować nasze [niemieckie] samoloty. Do schronu zbiegli także czerwonoarmiści”. I w tym schronie któryś z oficerów II. Armii Gwardyjskiej wydał rozkaz zabicia cywilów. „Po nalocie – mówi dalej pani Gerda – Rosjanie ustawili się na zboczu z bronią maszynową. Wypędzali nas ze schronu krzycząc »Paszoł, paszoł!« Wychodziłam jako ostatnia. Upadłam. I w tym momencie któryś z Rosjan strzelił do mnie”. Z relacji Helmuta Hoffmana, byłego żołnierza oddziału niemieckiego wkraczającego do odbitej wioski: „Później pisano o ukrzyżowanych kobietach przybitych do ścian domów. To nonsens. Żadnej z zabitych kobiet nawet nie zgwałcono. Publikowane w prasie fotografie były kłamstwem. Zostały zaaranżowane. Zabitym kobietom zadzierano spódnice”.
Zgodnie z ustaleniami niemieckiego publicysty Bernharda Fischa Armia Czerwona bezsprzecznie popełniła w Nemmersdorfie zbrodnię, jednak zarówno liczba ofiar, jak i rodzaj popełnionych czynów zostały celowo wyolbrzymione przez propagandę nazistowską po to, aby wzmocnić chęć oporu zmęczonego już wojną społeczeństwa niemieckiego. Część zdjęć pokazujących ofiary została spreparowana. Ciała zamordowanych kobiet sfotografowano z obnażonymi genitaliami, by wywołać wrażenie, iż wszystkie zostały zgwałcone – istnieją jednak również fotografie, na których ofiary są normalnie ubrane. Nie było również zwłok przybitych do drzwi. Według badań m.in. niemieckiego historyka Guido Knoppa w Nemmersdorf zginęło 26 cywilów.
Skutki nazistowskiej propagandy.
Pomimo dotarcia do dokumentów z 1944 r. i relacji świadków z wydarzeń z Nemmersdorff, kłamstwo propagandy niemieckiej o Nemmersdorf żyje własnym życiem dzięki mnogości publikacji utrwalających i powielających je zwłaszcza w okresie zimnej wojny. Brytyjska dziennikarka i wykładowca akademicka Isabel Denny w swojej książce z 2007 r. "The Fall of Hitler’s Fortress City", w Polsce wydanej w 2008 r. pod tytułem "Upadek twierdzy Hitlera. Bitwa o Królewiec" pisze: „Dwudziestego pierwszego października Rosjanie zaatakowali wieś Majakowskoje [Nemmersdorff]. Była to pierwsza niemiecka wieś, w której znaczna część ludności cywilnej dostała się w ręce Rosjan. Ataku dokonały siły 25. pułku czołgów nacierające od strony Gusiewa. [...] Schwytano i zgwałcono wszystkie kobiety, a niektóre zostały ukrzyżowane na drzwiach domów i wrotach stodół. Dzieci zabijano ciosami kijów i pałek, a do starszych strzelano zimną krwią. Wojska niemieckie odbiły wieś po dwóch dniach. Znaleziono tam ciała prawie wszystkich 635 mieszkańców”.
Znaczenie.
Nemmersdorf – dziś Majakowskoje w obwodzie kaliningradzkim – był jedną z pierwszych miejscowości zdobytych w październiku 1944 przez Armię Czerwoną w Prusach Wschodnich, a tym samym na terytorium ówczesnych Niemiec. Wielu Niemców, wierząc propagandzie Goebbelsa, uznało, że taki sam los czeka wszystkie zdobyte przez Armię Czerwoną tereny i ich mieszkańców; co w istocie nie było dalekie od prawdy. Spowodowało to powstanie tzw. „syndromu Nemmersdorf” – głównego motywu ucieczki tysięcy cywilnych Niemców z Prus Wschodnich przy ponad 20-stopniowym mrozie w styczniu 1945 roku oraz licznych samobójstw i mordów własnych dzieci przez Niemki. Nemmersdorf – to do dziś dla wielu Niemców symbol zbrodni, popełnionych przez Armię Czerwoną na ludności cywilnej oraz dowód na to, że byli oni również ofiarami w tej wojnie.
Zdaniem Marka Sołonina, mordowanie przez czerwonoarmistów niemieckiej ludności cywilnej służyć miało wywołaniu paniki w celu łatwiejszej powojennej zmiany granic niemieckich na rzecz ZSRR i podporządkowanej mu Polski. Paradoksalnie, przyniosło to jednak wzrost woli walki w Wehrmachcie oraz poczucie sensu kontynuowania oporu. Właśnie ochroną niemieckiej ludności uzasadniał admirał Karl Dönitz kontynuowanie wojny już po samobójstwie Adolfa Hitlera.

</doc>
<doc id="1540590" url="https://pl.wikipedia.org/wiki?curid=1540590" title="Parc National Historique La Citadelle">
Parc National Historique La Citadelle



</doc>
<doc id="1540594" url="https://pl.wikipedia.org/wiki?curid=1540594" title="Silna Grupa pod Wezwaniem">
Silna Grupa pod Wezwaniem

Silna Grupa pod Wezwaniem – polski zespół muzyczny, założony w 1968 roku przez Kazimierza Grześkowiaka, Jacka Nieżychowskiego, Andrzeja Zakrzewskiego i Tadeusza Chyłę.
Do najbardziej znanych piosenek "Silnej Grupy pod Wezwaniem" należą:
Zespół wystąpił podczas otwarcia Mistrzostw Świata w Piłce Nożnej w 1974 r. w Niemczech. Grupa rozwiązała się w tym samym roku.
1 grudnia 2008 r. Kazik Staszewski wydał płytę „Silny Kazik pod Wezwaniem” zawierającą covery piosenek "Silnej Grupy pod Wezwaniem".

</doc>
<doc id="1540597" url="https://pl.wikipedia.org/wiki?curid=1540597" title="Prolagus">
Prolagus

Prolagus – rodzaj wymarłych ssaków łożyskowych z rodziny Prolagidae. Obejmuje kilka gatunków prehistorycznych. Tylko jeden z nich przetrwał do naszej ery – "Prolagus sardus". "Prolagus" był jednym z najdłużej istniejących rodzajów ssaków – pierwsi przedstawiciele pojawili się w oligocenie, a ostatni dotrwali do holocenu. Największy zasięg występowania osiągnął na przełomie miocenu i pliocenu, później zaczął maleć. Szczątki gatunku "Prolagus osmolskae" odnaleziono w okolicach Raciszyna – jest to najbardziej na północ wysunięty obszar, na którym żyły zajęczaki z rodzaju "Prolagus".

</doc>
<doc id="1540598" url="https://pl.wikipedia.org/wiki?curid=1540598" title="Aco Stojkow">
Aco Stojkow

Aco Stojkow (mac. Ацо Стојков; ur. 29 kwietnia 1983 w Strumicy) – macedoński piłkarz, reprezentant tego kraju. Stojkow gra na pozycji napastnika, od 2015 w macedońskim klubie Wardar Skopje.
Kariera.
Karierę rozpoczynał w lokalnym klubie Belasica Geras Cunev. W 2001 roku przeniósł się do Włoch, gdyż zainteresował się nim Inter Mediolan. Jednakże nigdy nie zagrał w pierwszej drużynie Interu, a jedynie w jego drużynie młodzieżowej. Drużyna ta, między innymi ze Stojkowem i jego rodakiem Goranem Pandewem w sezonie 2001/2002 wywalczyła tytuł mistrzowski. Następnie Inter postanowił wypożyczyć Stojkowa do słabszych klubów (Spezia Calcio, Górnik Zabrze, Castel di Sangro Calcio i Fidelis Andria), gdzie nie odniósł jednak większych sukcesów. Następnie z wolnego transferu trafił do belgijskiego RAA Louviéroise, a w 2006 roku za 85 tysięcy euro kupił go Partizan Belgrad. W klubie tym nie zagrał ani jednego meczu, i na początku roku 2007 przeszedł za darmo do węgierskiego klubu Debreceni VSC. W latach 2008–2009 występował w klubie Nyíregyháza Spartacus FC. Następnie odszedł do szwajcarskiego FC Aarau.
W reprezentacji zadebiutował 21 sierpnia 2002 roku, w towarzyskim meczu z Maltą, w tym samym meczu strzelił też swego pierwszego gola.

</doc>
<doc id="1540600" url="https://pl.wikipedia.org/wiki?curid=1540600" title="Patronaż">
Patronaż

Patronaż – strategia wzmacniania politycznego wpływu na drodze nominacji politycznych. Podstawowy instrument polityki partyjnej, który umożliwia rewanż pracownikom aparatu partyjnego za ich oddaną pracę podczas kampanii wyborczej.
Z jednej strony system pozwala na dobranie sobie lojalnych pracowników, z drugiej jednakże neguje zasadę profesjonalizmu i apolityczności służby publicznej.
Patronaż w Wielkiej Brytanii.
Jest to wsparcie udzielone osobie prywatnej przez polityka lub wsparcie udzielone politykowi przez osobę prywatną.
Patronaż w Stanach Zjednoczonych.
Jest to stronnicze mianowanie na stanowiska administracji publicznej i (lub) przydzielanie licencji, kontraktów, koncesji lub innych przywilejów.
Patronaż nabrał znaczenia na poziomie ogólnokrajowym podczas prezydentury Jacksona, w formie systemu łupów (obsadzania wszystkich stanowisk administracyjnych przez osoby związane z aktualnie rządzącym prezydentem). Jednak dopiero podczas pierwszej kadencji Abrahama Lincolna osiągnął ogromne rozmiary, by powoli tracić na znaczeniu od chwili wejścia "Civil Service Act" w 1883.
Obecnie patronaż funkcjonuje na dużą skalę, gdyż po wyborze nowego prezydenta zmienia się cała administracja federalna.
Na poziomie lokalnym (zgodnie z decyzją Sądu Najwyższego) obsada stanowisk niepolitycznych w administracji publicznej nie może być uzależniona od poglądów politycznych, czy przynależności partyjnej.

</doc>
<doc id="1540602" url="https://pl.wikipedia.org/wiki?curid=1540602" title="Hawiarska Koliba">
Hawiarska Koliba



</doc>
<doc id="1540604" url="https://pl.wikipedia.org/wiki?curid=1540604" title="AIR">
AIR



</doc>
<doc id="1540606" url="https://pl.wikipedia.org/wiki?curid=1540606" title="GOCHA">
GOCHA



</doc>
<doc id="1540608" url="https://pl.wikipedia.org/wiki?curid=1540608" title="Sans-Souci">
Sans-Souci

Sans-Souci – dawna królewska rezydencja Henriego Christophe'a w okolicach miasta Milot w północnym Haiti. Jej ruiny wraz z pobliską twierdzą Citadelle La Ferrière wpisano w 1982 roku na listę światowego dziedzictwa UNESCO. 
Budynek pałacu, wzniesiony w 1812 roku, miał w założeniu twórców dorównać splendorem Wersalowi we Francji. Budowla została zniszczona przez trzęsienie ziemi w 1842 roku i nigdy jej już nie odbudowano. Obecnie kompleks ruin częściowo porośnięty jest już tropikalnym lasem.

</doc>
<doc id="1540611" url="https://pl.wikipedia.org/wiki?curid=1540611" title="Sans Souci">
Sans Souci



</doc>
<doc id="1540613" url="https://pl.wikipedia.org/wiki?curid=1540613" title="Pascal Borel">
Pascal Borel

Pascal Borel (ur. 26 września 1978 w Karlsruhe) – niemiecki piłkarz, grający na pozycji bramkarza.

</doc>
<doc id="1540615" url="https://pl.wikipedia.org/wiki?curid=1540615" title="Super Discount">
Super Discount

Super Discount – autorski album kompilacyjny Étienne'a de Crécy'ego wydany we Francji w 1997 przez belgijską wytwórnię Different. Na kompilację składa się 11 utworów. Twórcami większości utworów są Étienne de Crécy i Alex Gopher. Utwory reprezentują takie gatunki muzyki elektronicznej jak house, czy deep house.

</doc>
<doc id="1540620" url="https://pl.wikipedia.org/wiki?curid=1540620" title="Porywcze serce">
Porywcze serce



</doc>
<doc id="1540624" url="https://pl.wikipedia.org/wiki?curid=1540624" title="Stłuszczenie wątroby ciężarnych">
Stłuszczenie wątroby ciężarnych



</doc>
<doc id="1540625" url="https://pl.wikipedia.org/wiki?curid=1540625" title="Ostre stłuszczenie wątroby ciężarnych">
Ostre stłuszczenie wątroby ciężarnych

Ostre stłuszczenie wątroby ciężarnych – rzadkie, zagrażające życiu powikłanie ciąży, które występuje w trzecim trymestrze ciąży lub bezpośrednio po porodzie. Uważa się, że jest powodowane zaburzonym metabolizmem kwasów tłuszczowych w mitochondriach matki, spowodowanym niedoborem enzymu LCHAD (dehydrogenaza 3-hydroksyacyl-koenzymu A długołańcuchowych kwasów tłuszczowych). Wcześniej uważano, że ostre stłuszczenie wątroby ciężarnych wiąże się z dużą umieralnością, ale intensywne leczenie stabilizujące stan matki poprzez dożylne podawanie płynów i produktów krwiopochodnych, z oczekiwaniem na możliwość wczesnego zakończenia ciąży, poprawiło rokowanie.
Epidemiologia i rokowanie.
Ostre stłuszczenie wątroby ciężarnych występuje rzadko; w przybliżeniu w jednej na 7000–15 000 ciąż. Śmiertelność w ostrym stłuszczeniu wątroby ciężarnych zmniejszyła się znacznie do 18% i jest obecnie związana przede wszystkim z powikłaniami, w szczególności zespołem rozsianego krzepnięcia wewnątrznaczyniowego i zakażeniami. Po porodzie, większość matek jest w dobrym stanie dzięki usunięciu przyczyny przeciążenia kwasami tłuszczowymi. Choroba może nawracać w przyszłych ciążach. Szacowane ryzyko genetyczne wynosi 25%, jednakże rzeczywista zapadalność jest niższa. Śmiertelność płodów również uległa znacznemu zmniejszeniu, ale nadal wynosi 23% i może być związana z koniecznością przedwczesnego porodu.
Objawy i przebieg.
Ostre stłuszczenie wątroby ciężarnych manifestuje się zwykle w trzecim trymestrze ciąży, ale może wystąpić w dowolnym czasie drugiej połowy ciąży, lub w połogu (okresie bezpośrednio po porodzie). Objawy pojawiają się średnio w 35–36 tygodniu ciąży. Objawy u matki są zazwyczaj niespecyficzne; nudności, wymioty, brak łaknienia i ból brzucha, żółtaczka i gorączka występujące u 70% pacjentów.
U pacjentek z cięższym przebiegiem choroby może dołączyć się stan przedrzucawkowy, który może doprowadzić do zajęcia dodatkowych układów, powodując wystąpienie ostrej niewydolności nerek encefalopatii wątrobowej i zapalenia trzustki. Odnotowano także moczówkę prostą jako powikłanie tego stanu.
W ostrym stłuszczeniu wątroby ciężarnych obserwuje się wiele nieprawidłowości w badaniach laboratoryjnych. Enzymy wątrobowe są podwyższone; enzymy AspAT i AlAT mogą być podniesione od wartości minimalnych do 1000 IU/L, ale zazwyczaj mieszczą się w zakresie 300-500. Bilirubina jest prawie zawsze podwyższona. Fosfataza zasadowa jest często podwyższona u kobiet w ciąży z powodu produkcji pochodzącej z łożyska, ale ostre stłuszczenie wątroby ciężarnych dodatkowo podwyższa jej poziom. Do innych zaburzeń należą: podwyższona liczba krwinek białych, hipoglikemia, podwyższone parametry krzepnięcia, w tym międzynarodowego współczynnika znormalizowanego (INR) oraz spadek stężenia fibrynogenu. Pełnoobjawowe rozsiane krzepnięcie wewnątrznaczyniowe (DIC) może wystąpić u aż 70% pacjentek.
Rozpoznanie.
Rozpoznanie ostrego stłuszczenia wątroby ciężarnych stawia się zazwyczaj na podstawie obrazu klinicznego, ale różnicowanie z innymi stanami z zajęciem wątroby może być trudne. Na rozpoznanie ostrego stłuszczenia wątroby ciężarnych wskazuje żółtaczka z niewielkim podniesieniem enzymów wątrobowych, zwiększenie liczby krwinek białych, rozsiane krzepnięcie wewnątrznaczyniowe oraz zły stan pacjentki.
Biopsja wątroby może dać ostateczną diagnozę, ale nie zawsze jest wykonywana, ze względu na zwiększoną skłonność do występowania krwawień w ostrym stłuszczeniu wątroby ciężarnych. Często wykonuje się badania, aby wykluczyć bardziej powszechne stany chorobowe, których objawy wyglądają podobnie, w tym wirusowe zapalenie wątroby, stan przedrzucawkowy, zespół HELLP, wewnątrzwątrobowa cholestaza ciężarnych i autoimmunologiczne zapalenie wątroby.
Leczenie.
W początkowym leczeniu stosuje się infuzję dożylną płynów, glukozy i produktów krwiopochodnych, w tym świeżego mrożonego osocza i krioprecypitatu do skorygowania DIC. Płód powinien być monitorowany przy pomocy kardiotokografii. Po ustabilizowaniu stanu matki zazwyczaj planuje się poród. Może być dokonany siłami natury, ale w przypadkach ciężkiego krwawienia lub narażeniu na stan matki może być konieczne wykonanie cięcia cesarskiego. 
Powikłania ostrego stłuszczenia wątroby ciężarnych mogą wymagać leczenia po porodzie, zwłaszcza jeśli wystąpi zapalenie trzustki. Transplantacja wątroby jest rzadko wymagana w leczeniu tego stanu, ale może być konieczna u matek z ciężkim DIC, z pęknięciem wątroby lub z ciężką encefalopatią.
Historia.
Choroba została po raz pierwszy opisana w 1940 roku przez Harolda Sheehana (1900–1988) jako "ostry żółty zanik" wątroby. Uważano, że jest związana z opóźnionymi objawami zatrucia chloroformem.

</doc>
<doc id="1540626" url="https://pl.wikipedia.org/wiki?curid=1540626" title="Reprezentacja Omanu w piłce siatkowej mężczyzn">
Reprezentacja Omanu w piłce siatkowej mężczyzn

Reprezentacja Omanu w piłce siatkowej mężczyzn - zespół siatkarski reprezentujący ten kraj na arenie międzynarodowej, powoływany przez selekcjonera, w którym występować mogą wszyscy zawodnicy posiadający obywatelstwo omańskie, niezależnie od wieku, narodowości czy wyznania. Za jej funkcjonowanie odpowiedzialny jest Omański Związek Piłki Siatkowej ("ang." Oman Volleyball Association, OVA).
W rankingu FIVB z 25 sierpnia 2008 roku drużyna zajęła 81. miejsce.

</doc>
<doc id="1540627" url="https://pl.wikipedia.org/wiki?curid=1540627" title="Mistrzostwa Europy w Curlingu 2008/Grupa B">
Mistrzostwa Europy w Curlingu 2008/Grupa B

Mistrzostwa Europy w Curlingu 2008 grupy B odbywają się równocześnie z rozgrywkami grupy A, mecze niższej klasy rozgrywane są na lodowisku Skyttishallen w szwedzkim Örnsköldsvik. Jedynymi meczami, które zostały rozegrane w Swedbank Arena to challenge do Mistrzostw Świata 2009.
W rywalizacji kobiet złoty medal zdobyły Norweżki pokonując w finale Finki 9:3. Te drużyny awansowały również do grupy A. Brązowy medal zdobyły Węgierki. Polki uplasowały się na 4 pozycji, jest to największy dotychczasowy sukces polskiego curlingu.
W zawodach mężczyzn złoty medal zdobyli Finowie, którzy pokonali Włochów 9:2. Brązowy medal podobnie jak w konkurencji kobiecej wywalczyli Węgrzy.
W ostatnim momencie swój udział wycofały serbskie reprezentacje kobiet i mężczyzn, ich rywale w poszczególnych sesjach mieli przerwę. Serbia nie została sklasyfikowana na koniec mistrzostw.
Kobiety.
Wyniki.
Play-off.
Finał.
12 grudnia 2008, 14:00
Półfinał.
12 grudnia 2008, 8:30
B1 1-B2 1.
11 grudnia 2008, 20:00
B1 2-B2 2.
11 grudnia 2008, 20:00
Tie-breaker.
10 grudnia 2008, 20:00
Round Robin.
Sesja 1..
6 grudnia 2008, 12:00
Sesja 2..
6 grudnia 2008, 16:00
Sesja 3..
6 grudnia 2008, 20:00
Sesja 4..
7 grudnia 2008, 12:00
Sesja 5..
7 grudnia 2008, 16:00
Sesja 6..
7 grudnia 2008, 20:00
Sesja 7..
8 grudnia 2008, 8:00
Sesja 8..
8 grudnia 2008, 12:00
Sesja 9..
8 grudnia 2008, 16:00
Sesja 10..
8 grudnia 2008, 20:00
Sesja 11..
9 grudnia 2008, 12:00
Sesja 12..
10 grudnia 2008, 12:00
Mężczyźni.
Wyniki.
Play-off.
Finał.
12 grudnia 2008, 14:00
Półfinał.
12 grudnia 2008, 8:30
B1 1-B2 1.
11 grudnia 2008, 20:00
B1 2-B2 2.
11 grudnia 2008, 20:00
Round Robin.
Sesja 1..
6 grudnia 2008, 8:00
Sesja 2..
6 grudnia 2008, 12:00
Sesja 3..
6 grudnia 2008, 16:00
Sesja 4..
6 grudnia 2008, 20:00
Sesja 5..
7 grudnia 2008, 8:00
Sesja 6..
7 grudnia 2008, 12:00
Sesja 7..
7 grudnia 2008, 16:00
Sesja 8..
7 grudnia 2008, 20:00
Sesja 9..
8 grudnia 2008, 8:00
Sesja 10..
8 grudnia 2008, 12:00
Sesja 11..
8 grudnia 2008, 16:00
Sesja 12..
8 grudnia 2008, 20:00
Sesja 13..
9 grudnia 2008, 8:00
Sesja 14..
9 grudnia 2008, 16:00
Sesja 15..
9 grudnia 2008, 20:00
Sesja 16..
10 grudnia 2008, 8:00
Sesja 17..
10 grudnia 2008, 16:00
Sesja 18..
10 grudnia 2008, 20:00

</doc>
<doc id="1540629" url="https://pl.wikipedia.org/wiki?curid=1540629" title="Star 28">
Star 28



</doc>
<doc id="1540630" url="https://pl.wikipedia.org/wiki?curid=1540630" title="Marek Czakon">
Marek Czakon

Marek Krzysztof Czakon (ur. 1 grudnia 1963 w Opolu) – polski piłkarz, który grał na pozycji napastnika.
Biografia.
Syn łyżwiarzy figurowych; Barbary i Mariana Czakonów. Do siedemnastego roku życia sam uprawiał ten sport, zdobywając kilka medali. Piłką nożną zajął się dopiero w wieku dwudziestu lat
Osiągnięcia.
W sezonie 1990 z drużyną Tampereen Ilves zdobył Puchar Finlandii oraz został królem strzelców Veikkausliigi. Stał się drugim polskim piłkarzem, który zdobył tytuł króla strzelców w zagranicznej najwyższej klasie rozgrywkowej (pierwszym był Janusz Kowalik w 1968 w USA).

</doc>
<doc id="1540632" url="https://pl.wikipedia.org/wiki?curid=1540632" title="Star 28/29">
Star 28/29

Star 28 i Star 29 – samochody ciężarowe stanowiące konstrukcję przejściową pomiędzy poprzednimi modelami (Star 25 i jego odmiana z silnikiem wysokoprężnym - Star 27), a modelem docelowym jakim był Star 200. Star 28 był napędzany silnikiem wysokoprężnym, natomiast Star 29 posiadał silnik benzynowy i był ostatnim modelem z tego rodzaju jednostką napędową, produkowanym przez starachowicką fabrykę.
Historia modeli.
Stary 28 i 29 wprowadzono do produkcji w 1968 roku. Od Starów 200 różniły się głównie ładownością. W ich konstrukcji wykorzystano wiele zmodernizowanych elementów ze Starów 25 i 27. Wśród najważniejszych były: silnik o powiększonej mocy, skrzynia biegów o wzmocnionych kołach zębatych oraz wzmocniony most tylny. Wszystkie pozostałe podzespoły pochodziły z projektowanego i przygotowywanego do produkcji Stara 200. Stare elementy konstrukcyjne były stopniowo usuwane, aż do osiągnięcia 100% udziału części Stara 200, czyli przekształcenia w nowy model.
Główną przyczyną powstania samochodów tej serii były przedłużające się prace konstrukcyjne nad silnikiem wysokoprężnym z wtryskiem bezpośrednim S359 o mocy 150 KM. 
W Starach 28/29 zastosowano silniki: 
Oba modele są przeznaczone do transportu po drogach o nawierzchni ulepszonej. Pozostałe zespoły napędowe, układ hamulcowy, układ kierowniczy oba samochody mają identyczne. Samochody Star 28 i Star 29 mają kabinę opracowaną we współpracy z francuską firmą Chausson, która zapewnia kierowcy stosunkowo wygodne warunki pracy - anatomiczne siedzenia z możliwością regulacji, ogrzewanie, wentylacja, regulowanie położenia koła kierowniczego, możliwość zainstalowania radia i umywalki, zbliżyły samochody Star 28 i Star 29 do standardów europejskich. Oprócz podstawowych modeli Star 28 i Star 29 produkowane były jeszcze:
Wady samochodu wiązały się z brakiem wspomagania w układzie kierowniczym (co czyniło pracę kierowcy męczącą - szczególnie podczas manewrowania), sporych sił wymagało użycie sprzęgła i hamulca. Zastosowano także niecałkowicie synchronizowaną skrzynię biegów. Należy jednak podkreślić, że cechy takie miała zdecydowana większość samochodów ciężarowych ówcześnie jeżdżących po drogach w Polsce. 
Eksploatacja.
Dla Wojska Polskiego dostarczono 8939 samochodów Star 29 i 117 Star 28.
Star 28/29 w kulturze masowej.
W filmie Kurs na lewo Kazik, Antek i Paweł podróżują Starem 28 z długą kabiną.

</doc>
<doc id="1540633" url="https://pl.wikipedia.org/wiki?curid=1540633" title="Sucha Woda Batyżowiecka">
Sucha Woda Batyżowiecka

Sucha Woda Batyżowiecka (słow. "Suchá voda", "Suchý potok", niem. "Trockenbach", węg. "Száraz-víz") – potok płynący Doliną Batyżowiecką w słowackich Tatrach Wysokich. Powstaje przy bifurkacji Batyżowieckiego Potoku w okolicach Batyżowieckich Spadów. Na wschód od Wyżnich Hag potok przekracza Drogę Wolności, następnie płynie w kierunku dwóch spiskich wsi – Niżnich Hag i Stwoły. Wpada nieopodal nich do Popradu lub przed wpłynięciem do niego do Batyżowieckiego Potoku (na niektórych mapach).
Wzdłuż Suchej Wody Batyżowieckiej nie ma poprowadzonych żadnych szlaków turystycznych.

</doc>
<doc id="1540634" url="https://pl.wikipedia.org/wiki?curid=1540634" title="MetLife Stadium">
MetLife Stadium

MetLife Stadium – stadion do futbolu amerykańskiego powstały obok Giants Stadium w East Rutherford w stanie New Jersey. Stadion ma pojemność 82 556 miejsc. Występują na nim drużyny New York Giants i New York Jets grające w lidze NFL. Choć stadion jest położony w innym stanie niż miasto Nowy Jork, to jednak odległość od Manhattanu wynosi jedynie 15 km. W 2014 roku na MetLife Stadium odbył się finał ligi NFL - Super Bowl XLVIII.

</doc>
<doc id="1540635" url="https://pl.wikipedia.org/wiki?curid=1540635" title="Cywilne nieposłuszeństwo">
Cywilne nieposłuszeństwo



</doc>
<doc id="1540637" url="https://pl.wikipedia.org/wiki?curid=1540637" title="Ostre stłuszczenie wątroby w ciąży">
Ostre stłuszczenie wątroby w ciąży



</doc>
<doc id="1540641" url="https://pl.wikipedia.org/wiki?curid=1540641" title="Bitwa w zatoce Hakodate">
Bitwa w zatoce Hakodate

 – starcie zbrojne, które miało miejsce w dniach 4–10 maja 1869 roku jako ostatnie stadium "bitwy wokół Hakodate", w trakcie wojny boshin (1868–1869). 
Starcie miało miejsce w zatoce Hakodate, usytuowanej na południowym krańcu wyspy Hokkaido i otwartej na cieśninę Tsugaru. W walce wzięły udział jednostki floty siogunatu Tokugawa, przejęte częściowo przez Republikę Ezo, a w części przez nowo tworzoną marynarkę odbudowującego się cesarstwa. 
Jednostką flagową Republiki Ezo był okręt "Kaiten". Do jej zadań należała ochrona wyspy Hokkaido przed spodziewaną inwazją wojsk cesarstwa. Flota składała się początkowo z 8 okrętów parowych: "Kaiten" i "Banryū", kanonierek "Chiyodagata" i "Chōgei", korwet "Kaiyō Maru" i "Kanrin Maru", a także "Mikaho" oraz "Shinsoku". "Kaiyō Maru" i "Shinsoku" zostały już na wstępie zniszczone podczas sztormu u wybrzeża miasta Esashi, a "Kanrin Maru" odniósł uszkodzenia i został zdobyty (a później wcielony do służby) przez siły cesarstwa. 
Flota cesarska składała się z wybudowanego we Francji okrętu pancernego "Kōtetsu", a także z jednostek "Kasuga" (fregata bocznokołowa), "Banryū", "Teibō" i "Yōshun". Flota wspierała lądowe wojska cesarskie na wyspie Hokkaido, niszczyła umocnienia na nabrzeżu, atakując też okręty rebeliantów. Dnia 4 maja flota cesarska zdobyła okręt "Chiyodagata". 7 maja ciężkie trafienie otrzymał "Kaiten", który nie był w stanie kontynuować walki. Następnie okręt "Banryū" należący do Republiki zatopił 11 maja cesarską korwetę "Chōyō". Poszedł jednak później sam na dno na skutek znacznych uszkodzeń odniesionych w walce. 
Kilkudniowa bitwa zakończyła się klęską floty Republiki, przyczyniając się do ostatecznej porażki oddziałów siogunatu w rejonie Hakodate. W walce wziął udział przyszły admirał floty cesarskiej Heihachirō Tōgō, który pełnił funkcję oficera 3. klasy na pokładzie okrętu "Kasuga". 
Zmiana pisowni nazwy miasta Hakodate.
W 1869 r. zmieniono pisownię nazwy miasta z 箱館 na 函館, pozostawiając wymowę. 

</doc>
<doc id="1540643" url="https://pl.wikipedia.org/wiki?curid=1540643" title="Vanløse IF">
Vanløse IF

Vanløse Idræts Forening - duński klub piłkarski z siedzibą w Vanløse, dzielnicy stolicy Danii Kopenhagi. Stosowana jest także bardziej skrócona nazwa klubu - VIF.
Historia.
"Vanløse IF" założony został w 1921 roku. W 1974 roku klub zdobył Puchar Danii oraz awansował do I ligi. Zdobycie krajowego pucharu pozwoliło na jedyny do dziś występ w europejskich pucharach - w Pucharze Zdobywców Pucharów w sezonie 1974/75. Już w pierwszej rundzie "Vanløse IF" trafił na bardzo renomowanego rywala - był nim słynny portugalski klub SL Benfica. W Lizbonie drużyna duńska przegrała aż 0:4. U siebie "Vanløse IF" również stracił cztery bramki - zdołał jednak uzyskać honorowe trafienie i przegrał 1:4. Do dalszych gier awansowała Benfica.
W I lidze klub zadebiutował w 1975 roku zajmując 8. miejsce. W następnym roku "Vanløse IF" zajął ostatnie, 16. miejsce, i spadł do II ligi. Był to jak dotąd ostatni występ klubu w najwyższej lidze Danii.
W pierwszej lidze klub zaliczył tylko 2 sezony. Najwięcej sezonów rozegrał w drugiej lidze - 23, a w trzeciej lidze spędził 18 sezonów.

</doc>
<doc id="1540645" url="https://pl.wikipedia.org/wiki?curid=1540645" title="Iowa (stan)">
Iowa (stan)



</doc>
<doc id="1540646" url="https://pl.wikipedia.org/wiki?curid=1540646" title="Vanlose IF Kopenhaga">
Vanlose IF Kopenhaga



</doc>
<doc id="1540647" url="https://pl.wikipedia.org/wiki?curid=1540647" title="Herb Kolonii">
Herb Kolonii

Herb Kolonii istnieje od około tysiąca lat. Herb w obecnym kształcie znany jest od XVI w. Do 1475 r., kiedy Kolonia otrzymała status Wolnego Miasta Rzeszy, miasto posługiwało się herbem arcybiskupstwa kolońskiego, którego przedstawiciele pełnili funkcję elektorów w wyborze cesarza. Herb ten przedstawia na białym polu czarny krzyż i jest do dnia dzisiejszego używany jako znak arcybiskupstwa kolońskiego.
Blazonowanie: W srebrnym polu czerwona głowica z trzema koronami złotymi w pas oraz 11 czarnych płomieni (5:4:2).
Trzy korony symbolizują Trzech Króli, których relikwie znajdują się w kolońskiej katedrze. Relikwie sprowadzono w 1164 r. na polecenie cesarza Fryderyka Barbarossy. Natomiast jedenaście płomieni, które w herbie Kolonii występują od XVI w., nawiązują do patronki Kolonii Świętej Urszuli księżniczki brytyjskiej, która za przyjęcie chrześcijaństwa została wraz z 10 dziewicami zamordowana przez armię Hunów w 383. Według legendy święta miała zostać zamordowana, gdy wraz z dziewicami wracała z pielgrzymki do Rzymu. Natomiast barwy, czerwień i biel, symbolizują przynależność miasta do Hanzy, do której Kolonia należała od XII w.

</doc>
<doc id="1540648" url="https://pl.wikipedia.org/wiki?curid=1540648" title="L’Année philologique">
L’Année philologique

L'Année philologique (APh) (pol. „Rok w filologii”) – wydawana cyklicznie bibliografia prac nt. języka, literatury, historii i kultury starożytnej Grecji i Rzymu. Publikowana od roku 1928. Od roku 2008 dostępna w internecie (zawiera tomy wydane w latach od 1949 do 2005) i odnotowuje ok. 625 tys. pozycji.

</doc>
<doc id="1540650" url="https://pl.wikipedia.org/wiki?curid=1540650" title="Marek Przeworski">
Marek Przeworski

Marek Przeworski (ur. 15 października 1903 w Warszawie, zm. 8 marca 1943 tamże) – polski wydawca i księgarz żydowskiego pochodzenia.
Życiorys.
Działalność wydawniczą kontynuował po swoim ojcu Jakubie. 
Podczas II wojny światowej przebywał w getcie warszawskim, gdzie prowadził księgarnię oraz czytelnię przy ulicy Leszno 50. 
Został zamordowany przez szmalcowników. Pochowany jest na cmentarzu żydowskim przy ulicy Okopowej w Warszawie (kwatera 1, rząd 30).

</doc>
<doc id="1540652" url="https://pl.wikipedia.org/wiki?curid=1540652" title="Slapt-get">
Slapt-get

Slapt-get – wzorowany na Debianowym Apt-gecie menadżer pakietów dla systemu Slackware. Program został napisany i jest rozwijany przez programistę Jasona Woodwarda a został udostępniony na licencji GNU General Public License. Nakładką graficzną na Slapt-get jest Gslapt. 

</doc>
<doc id="1540653" url="https://pl.wikipedia.org/wiki?curid=1540653" title="Vanlose IF">
Vanlose IF



</doc>
<doc id="1540656" url="https://pl.wikipedia.org/wiki?curid=1540656" title="Vanløse Idræts Forening">
Vanløse Idræts Forening



</doc>
<doc id="1540659" url="https://pl.wikipedia.org/wiki?curid=1540659" title="VIF">
VIF



</doc>
<doc id="1540667" url="https://pl.wikipedia.org/wiki?curid=1540667" title="Zimowa Uniwersjada 2009">
Zimowa Uniwersjada 2009

 Zimowa Uniwersjada 2009 była dwudziestą czwartą zimową uniwersjadą. Odbywała się w chińskim Harbinie w dniach 18 - 28 lutego.
Wybór.
W czerwcu 2003 Harbin złożył kandydaturę na organizatora Zimowej Uniwersjady 2009.
Miasta kandydujące.
10 stycznia 2005 Harbin zwyciężył w głosowaniu i został organizatorem Zimowej Uniwersjady.
Kraje biorące udział w XXIV Zimowej Uniwersjadzie.
W dwudziestychczwartych igrzyskach studenckich wystąpiły 43 państwa z pięciu kontynentów.
Symbole.
Maskotka.
Oficjalną maskotką uniwersjady był Dong Dong.
Hymn.
Hymnem uniwersjady był "We Are Young, We Are Strong!"
Hasło.
Hasłem uniwersjady było "Youth,Future,Ice and Snow" (pol - Młodość,Przyszłość,Lód i Śnieg)
Telewizja i media.
W trakcie uniwersjady działały trzy nowoczesne centra prasowe:
Transmisje z uniwersjady do Europy przekazywał program Eurosport 2.
Linki zewnętrzne.
Oficjalna strona Zimowej Uniwersjady 2009

</doc>
<doc id="1540668" url="https://pl.wikipedia.org/wiki?curid=1540668" title="Gslapt">
Gslapt



</doc>
<doc id="1540669" url="https://pl.wikipedia.org/wiki?curid=1540669" title="Tuszpa">
Tuszpa

Tuszpa (urart. URUṭu-uš-pa) – starożytne miasto, stolica państwa Urartu w okresie jego potęgi. Położona była na brzegu jeziora Wan, na zachód od współczesnego miasta Wan. Głównym elementem architektury Tuszpy była Skała Wan – rezydencja królów urartyjskich. Za panowania Rusy II stolica Urartu została przeniesiona do odnowionego miasta-twierdzy Rusahinili, Tuszpa natomiast pozostała jedną z najważniejszych twierdz urartyjskich ze względu na swoje położenie strategiczne. Została zburzona na skutek najazdu Medów na początku VI wieku p.n.e. Twierdza na Skale Wan była wykorzystywana do obrony przez państwa, które istniały na terytorium Urartu po jego upadku. W pierwszej połowie XIX wieku Skała Wan stała się obiektem badań archeologów. Prace wykopaliskowe na niej prowadzone były z przerwami od połowy XIX wieku.
Historia badań nad Tuszpą.
Pierwsze badania Skały Wan zostały przeprowadzone przez francuskiego uczonego F.E. Schulza na początku XIX wieku. Schulz został wysłany do Wanu dla weryfikacji informacji, zawartych w przekazie ormiańskiego historyka średniowiecznego – Mojżesza z Chorenu – o udziale królowej asyryjskiej Szamiram w budowie miasta na brzegu jeziora Wan. Informacje o roli królowej asyryjskiej w powstaniu miasta zasugerowały Schulzowi, że Tuszpa i Skała Wan to zabytki kultury asyryjskiej. Naukowiec wykonał szkice skały i kopie napisów w piśmie klinowym. Badania Schulza trwały około dwóch lat. W 1829 roku uczony został zabity przez Kurdów, a jego prace dotarły do Europy dopiero w 1840 roku, gdzie zostały opublikowane. Jak się później okazało Schulz skopiował tekst rocznika, nazwanego później chorchorskim, który spisano za panowania króla Argisztiego I. Napis pochodził z zachodniej części Skały Wan, która została zniszczona w czasie pierwszej wojny światowej na skutek ostrzałów. Kopia Schulza jest jednym z podstawowych źródeł do badań nad historią Urartu.
Badania lingwistyczne nad rocznikiem chorchorskim wykazały, że tekst napisany jest w nieznanym języku. Dotychczas uważano, że źródło jest zabytkiem piśmiennictwa asyryjskiego. Pojawiły się przypuszczenia, że tekst mógł zostać napisany w języku ormiańskim. Ta teoria również nie znalazła potwierdzenia. Pod koniec XIX wieku w kręgach naukowych utwierdziło się przekonanie, że dokument oraz miasto na Skale Wan należą do zabytków kultury urartyjskiej.
W drugiej połowie XIX wieku w Tuszpie prowadzono prace archeologiczne, zorganizowane przez Muzeum Brytyjskie i kontynuowane przez ekspedycję niemiecką, której przewodniczący, F. Lehmann-Haupt, wydał wielotomowe dzieło, zawierające rezultaty badań nad Urartu i Tuszpą. W latach 1915–1916 miasto Wan było zajęte przez wojska rosyjskie. Wykopaliska archeologiczne w Tuszpie prowadziła grupa archeologów rosyjskich z I. A. Orbelim i N. J. Marrem na czele. W północno-wschodniej części Skały Wan badacze odkryli rocznik Sarduriego II. Od czasów prac ekspedycji rosyjskiej nie prowadzono w Tuszpie na większą skalę wykopalisk. Niewielkie prace wykonała grupa archeologów angielskich w 1948 roku, ale do tego czasu zabytki Tuszpy były systematycznie rozkradane przez rabusiów.
Przez długi okres badacze uważali, że Tuszpa przestała być stolicą za panowania Rusy I. Przypuszczenie było uwarunkowane tym, że w 735 roku p.n.e. okolice Tuszpy zostały splądrowane przez armię asyryjską na czele z Tiglat-Pileserem III. Jednak znalezione w Azerbajdżanie Zachodnim urartyjskie dokumenty pozwoliły stwierdzić, że Tuszpa przestała być stolicą Urartu dopiero podczas rządów Rusy II.
Historia miasta.
Pierwsze wzmianki o Tuszpie jako jednym z ośrodków władzy Urartu pochodzą z okresu panowania Sarduriego I, to jest z czasów pojawienia się królewskiej dynastii urartyjskiej. Kamienie z inskrypcjami Sarduriego I zostały odkryte na zachodnim stoku Skały Wan. Państwowość urartyjska rozwijała się w dobie trwałych konfliktów z sąsiednią Asyrią. Do czasów panowania Sarduriego I, a następnie jego syna Ispiniego armia Urartu nie była dostatecznie silna, żeby odeprzeć najazdy Asyryjczyków na centralne obszary państwa. Za panowania poprzedników Sarduriego I liczne twierdze urartyjskie zostały zdobyte i zburzone. Z czasem, dzięki narzędziom wytwarzanym z żelaza, Urartyjczycy udoskonalili technologię budowania twierdz. Po wzniesieniu siatki fortec na Wyżynie Armeńskiej mogli z powodzeniem przeciąć Asyryjczykom łatwy dostęp do centrum państwa. Solidna architektura obronna dała możliwość królom urartyjskim skupić się na gospodarce.
O wyborze Tuszpy na stolicę Urartu zadecydowało kilka czynników:
Od czasów króla Ispiniego Tuszpa była już pełnoprawną stolicą Urartu. W tytułach władców występowała formuła: "Król potężny, król krainy Biajna, władca miasta Tuszpy".
Za panowania Ispiniego i jego syna, Menui, miasto było intensywnie rozbudowywane. Reforma religijna Ispiniego przyczyniła się do wzniesienia na Skale Wan świątyń bóstw urartyjskich, w tym przybytku naczelnego bóstwa – Chaldiego. Nastąpiło także zagospodarawanie wnętrza skały, w której drążono pomieszczenia, przeznaczone prawdopodobnie na rezydencję króla. Miasto budowano na kilku poziomach, które były łączone za pomocą schodów. W miejscach, gdzie można było bez wysiłku przedostać się do górnych części Tuszpy, wznoszono mury obronne i bramy. Ściany zewnętrzne domostw były malowane na jasne kolory, przeważnie czerwień i błękit.
Mojżesz Choreński wzmiankował, że na Skale Wan istniały okazałe trzykondygnacyjne budynki, które przypuszczalnie pochodziły z czasów Menui. Ponieważ woda w jeziorze Wan była słona, Menua zainicjował budowę ponadsiedemdziesięciokilometrowego kanału. Woda była doprowadzana z rzeki Hoszab przy pomocy akweduktu, który na nisko położonych terenach osiągał nawet piętnaście metrów wysokości. Kanał Menui funkcjonuje nadal, zaopatruje miasto Wan i jego okolice w wodę pitną. Przepływ wody zależy od pory roku i waha się od dwóch do pięciu metrów sześciennych na sekundę. Jedyny remont kanału został przeprowadzony w 1950 roku, część ścian została wzmocniona konstrukcją żelbetonową.
Kilka stuleci po upadku Urartu historycy, na przykład Mojżesz Choreński, przypisywali budowę zarówno kanału Menui, jak i Tuszpy, królowej asyryjskiej Semiramidzie: "W twardej skale były wyciosane wielorakie pałace, pokoje z sypialniami, skarbce". Badacze przypuszczają, że wzmianki o Szamiram uwarunkowane były dużą popularnością królowej. Z czasem Kanał Menui został przemianowany na Kanał Z Czasów Szamiram, a później po prostu na Kanał Szamiram. Jest mało prawdopodobne, żeby Semiramida brała osobisty udział w budowie kanału, mimo że stosunki Urartu z Asyrią znacznie się polepszyły za panowania Menui.
W okresie rządów następców Menui, Argisztiego I i Sarduriego II, Urartu znajdowało się u szczytu swojej potęgi politycznej i terytorialnej. Władcy skupili się na zagospodarowaniu nowych obszarów, a w Tuszpie zostawili po sobie wykonane w skale roczniki – dwa najważniejsze źródła pisane do badań nad historią Urartu.
Pod koniec panowania Sarduriego II pogorszyły się stosunki między Asyrią i Urartu. W 735 roku p.n.e. król asyryjski Tiglat-Pileser III pokonał wojska urartyjskie na brzegu Eufratu. Sarduri II uciekł z pola bitwy i ukrył się w Tuszpie. Droga do centrum państwa stanęła otworem przed Asyryjczykami:
Klęska armii Sarduriego II zachwiała wiarę Urartyjczyków w potęgę „broni boga Chaldiego”. W państwie wybuchły powstania przeciwko władzy centralnej, kilka prowincji dążyło do uzyskania niezależności od Tuszpy bądź do przyłączenia się do Asyrii. Od najazdu Tiglatpilesara III ucierpiały okolice stolicy, jednak sama cytadela pozostała nietknięta.
W okresie panowania Rusy I i Argisztiego II Tuszpa nadal pozostawała stolicą Urartu. Po klęsce Sarduriego II w 735 roku p.n.e. szala zwycięstwa zaczęła przechylać się na stronę Asyrii. W 714 roku p.n.e. Sargon II zdobył Ulchę i Musasir na południu Urartu. Mimo że król asyryjski otrzymał doniesienia swojego wywiadu, że droga do Tuszpy nie jest chroniona, nie zdecydował się na oblężenie stolicy urartyjskiej z powodu jej niedostępności. Po samobójstwie Rusy I jego następca, Argiszti II, unikał konfliktów z Asyrią, zmieniając kierunek ekspansji Urartu z kierunku południowego na wschód.
W 685 roku p.n.e. na tron Urartu wstąpił Rusa II. Okres jego panowania charakteryzował się zintensyfikowaniem prac budowlanych: założono ponad dziesięć nowych miast, w tym Tejszebaini. Do momentu objęcia panowania w Urartu przez Rusę II Skała Wan została już całkowicie zabudowana. Od czasów Rusy I nie wznoszono na niej nowych budynków. Dlatego Rusa II podjął decyzję o przeniesieniu stolicy z Tuszpy do odnowionej przezeń twierdzy Rusahinili, położonej w odległości kilku kilometrów na wschód od Skały Wan. Po utracie statusu stolicy, Tuszpa nadal funkcjonowała jako miasto-twierdza, lecz została pozbawiona dawnego znaczenia.
Twierdza na Skale Wan prawdopodobnie została zdobyta i zniszczona przez Medów na początku VI wieku p.n.e. Następnie, po rozpadzie Urartu, cytadela na skale była wykorzystywana przez Achemenidów. Na południowym stoku Skały Wan odkryto inskrypcję Kserksesa I. Twierdzę eksploatowali również Ormianie, a po nich przyjęli ją Osmanowie, którzy wznieśli na skale mury z otworami strzelniczymi, meczet, szkołę, koszary. Krypty królewskie w jaskiniach, wydrążonych w skale, wykorzystywano w charakterze więzienia. Po raz ostatni twierdza spełniła swoje zadanie podczas pierwszej wojny światowej, kiedy została poważnie zniszczona na skutek ostrzału armatniego. Na szczycie Skały Wan zachowały się ruiny zabudowań okresu osmańskiego.
Po upadku Urartu nazwa „Tuszpa” przetrwała w ormiańskiej nazwie obszaru, przylegającego do jeziora Wan, oraz samego jeziora Wan – „Tosp” (orm. Վանա լիճ). Określenie „Topitis” (gr. Θωπι̂τιν) pojawiło się także u Strabona. Następnie nazwa została zapomniana. Odczytano ją dopiero na przełomie XIX i XX wieku.
Opis miasta.
W centrum Tuszpy znajdowała się Skała Wan – cytadela i jednocześnie rezydencja królów urartyjskich. W pobliżu twierdzy mieściły się inne, niezachowane, budowle. Po upadku Urartu kamienie z nich wykorzystywane były przez mieszkańców okolicy do budowania domostw.
W pobliżu Tuszpy znajdowały się winnice i sady królewskie. Stolica posiadała system kanałów, które dostarczały zarówno wodę pitną, jak i pełniły funkcję irygacyjne. Wino, wyprodukowane w Tuszpie było przeznaczone na eksport i do ceremoniałów religijnych. U zachodniego podnóża Skały Wan za czasów Sarduriego I została zbudowana przystań. Miała ona czterdzieści siedem metrów długości, trzynaście metrów szerokości i wznosiła się cztery metry nad poziomem jeziora. Badania wykazały, że poziom wody w Wanie obniżył się i przystań Sarduriego jest oddalona o cztery kilometry od brzegu. W promieniu dziesięciu kilometrów od Skały Wan znajdowało się kilka monumentalnych twierdz, zbudowanych za panowania Menui.
Skała Wan.
Skała Wan jest wzniesieniem o długości 1800 m, szerokości 60 m i wysokości 80 m. Ciągnie się ze wschodu na zachód. Jej najwyższy punkt w czasach urartyjskich znajdował się bezpośrednio przy brzegu jeziora Wan.
Cytadela na Skale Wan miała kilka bram. Przez główną, Chorchorską, do twierdzy mógł wjechać powóz. Znajdowała się na północno-zachodnim stoku skały. Przy tej bramie została wykonana inskrypcja Argisztiego I. Kilka pomniejszych bram mieściło się w różnych częściach miasta. Były przeznaczone wyłącznie dla pieszych. Wchodzący, żeby przedostać się na inny poziom Tuszpy, musieli pokonać wykute w skale schody. Przypuszczalnie piesze wejścia były wykorzystywane także dla wyprowadzania w celu kontrataku wojska podczas oblężenia. Brama ze strony wschodniej, obok której odkryto inskrypcję Sarduriego II, została przez badaczy nazwana Tauryską. Przy niej znajdował się plac, przeznaczony do składania ofiar, który zaopatrzono w system rowów dla odprowadzania krwi zwierząt. W latach sześćdziesiątych–osiemdziesiątych XX wieku, kiedy Skała Wan została udostępniona dla zwiedzających, rowy cieszyły się dużym powodzeniem wśród turystów. Wierzono, że zjazd nimi przynosi szczęście.
Jaskinie Skały Wan.
Urartyjscy kamieniarze, w celu zwiększenia użyteczności Skały Wan, wydrążyli wewnątrz niej system pomieszczeń. Część z nich odkrył w pierwszej połowie XIX wieku E. Schulz. Te pomieszczenia zwane są jaskiniami wanskimi. Dokładne przeznaczenie niektórych jaskiń jest nieznane. Nie ma wątpliwości, że najgłębsze pomieszczenia zostały zaadaptowane na krypty królewskie. W najdalszej z nich znajdowało się kolumbarium z siedemdziesięcioma ośmioma niszami, gdzie chowano prochy, pozostałe po kremacji. Górne jaskinie południowego stoku Skały Wan są jasne i przestronne. Mają wysokie sufity. Naukowcy uznają je za komnaty królewskie.
Stan Tuszpy.
Zabytki Tuszpy znajdują się w politycznie niestabilnym regionie Turcji. Trwa tu działalność kurdyjskich separatystów. W związku z tym na obszarze Skały Wan stacjonują jednostki armii tureckiej. Jedna z nich przez długi czas mieściła się w byłej cytadeli Tuszpy. Pod koniec XX wieku jednostka została przeniesiona do zachodniego podnóża skały, natomiast sam szczyt i pobliskie tereny zostały przeznaczone na muzeum. Nie stworzono natomiast sprzyjających warunków dla zwiedzania. Zabytki są niechronione. Pozostałości napisów urartyjskich są narażone na ataki wandali. W dobrym stanie znajdują się te inskrypcje i płaskorzeźby, które zostały przetransportowane do muzeum w Wanie.

</doc>
<doc id="1540670" url="https://pl.wikipedia.org/wiki?curid=1540670" title="Zofia Lewandowska">
Zofia Lewandowska

Zofia Lewandowska (ur. 9 października 1924 w Warszawie) – polska pisarka, autorka utworów dla dzieci i młodzieży.
Życiorys.
Ukończyła studia w Akademii Nauk Politycznych w Warszawie oraz Instytut Nauk Społecznych w Warszawie ze stopniem doktora. Następnie uzyskała stopień doktora habilitowanego. Debiutowała w 1957 w Polskim Radiu. Była pracownikiem naukowym Politechniki Warszawskiej.

</doc>
<doc id="1540673" url="https://pl.wikipedia.org/wiki?curid=1540673" title="Polski Teatr w Wilnie">
Polski Teatr w Wilnie

Polski Teatr w Wilnie - teatr założony w 1963 roku przez aktorkę i reżyserkę Irenę Rymowicz.
Historia.
Aleksander Czernis we wrześniu 1962 roku przy Pałacu Kultury Kolejarzy zorganizował Polski Zespół Teatralny z którym przygotowywał wieczory głównie polskiej poezji i muzyki. Do zespołu należeli zarówno Polacy, Litwini jak i Rosjanie. Jednak gdy Czernis złożył wniosek o stworzenie z grupy Polskiego Teatru Ludowego im. A. Mickiewicza władze litewskie nie tylko nie wyraziły na to zgody, ale rozwiązały zespół. 
Na nowo zebrała go zawodowa aktorka i reżyser Irenę Rymowicz. Początkowo nosił on nazwę Polski Zespół Teatralny. Siedzibą nadal był Wileński Pałac Kultury Kolejarzy, gdzie 28 stycznia 1965 roku odbyła się premiera spektaklu "Damy i huzary". 
Teatr grał przedstawienia nie tylko w Wilnie, ale również w na terenie całej Wileńszczyzny korzystając z możliwości finansowania wyjazdów przez Pałac Kultury Kolejarzy. Było to możliwe także dlatego, że prawie w każdej miejscowości działał dom kultury w którym grano spektakle. W latach 1993–2001 zespół nie miał własnej siedziby i sceny, a spektakle wystawiał w budynku Rosyjskiego Teatru Dramatycznego w Wilnie, w byłej „Reducie” na Pohulance. Od 2001 roku siedzibą Teatru jest Dom Kultury Polskiej w Wilnie.
Władze litewskie uhonorowały go nadając mu miano "ludowy", dlatego 15 października 1980 roku zmienił nazwę na Polski Teatr Ludowy przy Wileńskim Pałacu Kultury Kolejarza. Od 1990 roku nosi nazwę Polski Teatr w Wilnie.
W 2015 roku Teatr obchodził jubileusz 50-lecia działalności. W tym czasie Polski Teatr w Wilnie zebrał w swoim dorobku ponad 60 premier pełnowymiarowych, ponad 3 tysiące przedstawień, również dziesiątki scenek okolicznościowych oraz zabaw noworocznych dla dzieci. W repertuarze miał dramaty, komedie, bajki i farsy autorów polskich, litewskich oraz klasyków światowych, wystawiane w języku polskim.
Teatr występuje na Litwie i w Polsce. Jest stałym uczestnikiem i częstym laureatem wielu festiwali teatrów amatorskich na Litwie – „Vilniaus Rampa”, „Juoko sūkurys”, „Atspindžiai”; i w Polsce – Kraków, Bielsko-Biała, Rzeszów, Tychy, Głogów, Bełżyce. Gościł na Łotwie, Białorusi, Ukrainie, w Estonii i Federacji Rosyjskiej, oraz w Armenii.
Teatr nie otrzymuje dotacji państwowych, poza wsparciem Departamentu Mniejszości Narodowych i Wychodźctwa przy Rządzie RL. Również okazjonalnie bywa wspierany finansowo przez władze RP: Ministerstwo Kultury, Ambasadę Polską na Litwie i Stowarzyszenie „Wspólnota Polska”.
Nagrody i odznaczenia.
Polski Teatr w Wilnie został nagrodzony zbiorową odznaką "Zasłużony dla Kultury Polskiej" (1990).
Zespół.
Aktorzy.
W skład pierwszego zespołu, który wystąpił w spektaklu "Damy i huzary" weszli: Bronisław Ławrynowicz, Waldemar Przyszlak, Jerzy Surwiło, Kazimierz Liminowicz, Witalis Stankiewicz, Stanisław Dzisiewicz, Helena Sokołowska, Nina Łukaszevičienė, Eugenia Krzysztofowicz, Nela Mongin, Halina Podlecka, Ludmiła Czastina, Lucyna Gajewska, Anna Kosacz, Teresa Januszkiewicz, Janina Kołbo, Wanda Taraszkiewicz, Halina Wysocka, Leokadia Supkówna, Krystyna Karpowicz, Antoni Żwirblis, Stanisław Jasiński, Stanisław Dzisiewicz, Marian Masłowski, Henryk Żwirblis.
Aktorami Polskiego Teatru w Wilnie byli również m.in. Jerzy Surwiło, Dominik Kuziniewicz (Wincuk), Jan Drawnel, Agata Meilute czy Joanna Moro.

</doc>
<doc id="1540674" url="https://pl.wikipedia.org/wiki?curid=1540674" title="Parafia Saint John Figtree">
Parafia Saint John Figtree



</doc>
<doc id="1540677" url="https://pl.wikipedia.org/wiki?curid=1540677" title="Tarcza Thora">
Tarcza Thora

Tarcza Thora (fr. "Le Bouclier de Thor") – trzydziesty pierwszy tom serii komiksowej "Thorgal". Jego autorami są Yves Sente (scenariusz) i Grzegorz Rosiński (rysunki). Komiks ukazał się w oryginale francuskim 28 listopada 2008 roku nakładem belgijskiego wydawnictwa Le Lombard. Tydzień później, 4 grudnia 2008 roku, Egmont Polska opublikował polskie tłumaczenie "Tarczy Thora".
Streszczenie.
"Tarcza Thora" rozpoczyna się w chwili zakończenia poprzedniego tomu serii, "Ja, Jolan". Aaricia, odkrywszy tajemnicę pochodzenia Aniela, przekazuje wiadomość Thorgalowi. Czarownica Mahara, szpiegując rodzinę Aegirssona, nasyła na wioskę wikingów tajemniczych jeźdzców, którzy porywają małego Aniela, wierząc, iż jest on wcieleniem Kahaniela z Valnoru. Tymczasem Jolan poznaje przeszłość Manthora. Okazuje się, że jest on synem bogini Vilnii i Kahaniela z Valnoru. Wygnana z Asgardu za romans z człowiekiem, Vilnia wtajemniczyła Manthora w wykradzione bogom tajniki Czerwonej Magii. Jolan, w ramach kolejnej próby wyznaczonej przez Manthora, wyrusza z pozostałą czwórką kandydatów na wybrańców półboga, aby wykraść z kuźni boga Thora jego tarczę. Towarzyszą im ożywieni przez Vilnię wojownicy pod postacią szmacianych kukiełek. Jolan zostaje zdradzony przez towarzyszy, jednak to jemu udaje się wykraść tarczę. Czwórka jego przeciwników jest zmuszona przez Manthora do oddania chłopcu hołdu. Tymczasem Thorgal samotnie wyrusza w pościg za porywaczami Aniela.

</doc>
<doc id="1540683" url="https://pl.wikipedia.org/wiki?curid=1540683" title="Eksteroreceptor">
Eksteroreceptor

Eksteroreceptor – receptor pobudzany przez zewnętrzne bodźce fizyczne lub chemiczne, np. światło, dźwięk, w przeciwieństwie do proprioreceptorów reagujących na procesy zachodzące wewnątrz organizmu. Odbiera czucie eksteroreceptywne (powierzchowne), takie jak: dotyk, uścisk, ból, temperatura.
Eksteroreceptory dzielą się na:

</doc>
<doc id="1540684" url="https://pl.wikipedia.org/wiki?curid=1540684" title="Szpachlówka">
Szpachlówka

Szpachlówka, masa szpachlowa, masa zacierowa – substancja nakładana na podłoże w celu wypełnienia uszkodzeń i ubytków, jego wyrównania i wygładzenia.
Szpachlówki do samodzielnego wykonania:

</doc>
<doc id="1540687" url="https://pl.wikipedia.org/wiki?curid=1540687" title="Dariusz Stepnowski">
Dariusz Stepnowski

Dariusz Stepnowski (ur. w Warszawie) – polski gitarzysta basowy punkrockowego zespołu Dezerter w latach 1981 do 1985. .

</doc>
<doc id="1540688" url="https://pl.wikipedia.org/wiki?curid=1540688" title="Middle Island">
Middle Island



</doc>
<doc id="1540690" url="https://pl.wikipedia.org/wiki?curid=1540690" title="Odwrócona hipoteka">
Odwrócona hipoteka

Odwrócona hipoteka (ang. "reverse mortgage") – hipotekę odwróconą ("equity release plan", "Equity Release Schemes", "ERS") można zdefiniować jako usługę finansową, która pozwala na zmianę aktywum trwałego, jakim jest nieruchomość mieszkaniowa, w płynne środki finansowe wykorzystywane na potrzeby prywatnych świadczeń emerytalnych. Usługa ta umożliwia posiadaczowi nieruchomości na uwolnienie majątku w niej zgromadzonego przy jednoczesnym zachowaniu prawa do korzystania z zamieszkiwanego domu lub mieszkania. Tym samym niepłynne aktywa stają się źródłem płynnych środków pieniężnych wykorzystywanych do konsumpcji przez osoby w wieku emerytalnym.
Na świecie, jak i w Polsce wyróżnia się dwa modele hipoteki odwróconej:
Model kredytowy to pożyczka lub kredyt zabezpieczony hipoteką, który ostatecznie zostanie spłacony ze środków pochodzących ze sprzedaży nieruchomości.
Model sprzedażowy oznacza przeniesienie prawa własności do nieruchomości i zapewnia dożywotnie korzystanie z nieruchomości przez beneficjenta i wykorzystywanie środków wynikających z wartości nieruchomości jako dodatkowego źródła dochodu na emeryturze.
Według "Study on Equity Release Schemes in the EU" hipoteka odwrócona musi spełniać następujące zasady:
Płatności z tytułu hipoteki odwróconej mogą przyjąć formę jednorazowej wypłaty lub wypłat regularnych i są zabezpieczone hipoteką na nieruchomości lub powstają w wyniku zbycia nieruchomości (prawa do nieruchomości).
W Polsce model kredytowy hipoteki odwróconej określany jest jako Odwrócony Kredyt Hipoteczny i jest regulowany Ustawą o odwróconym kredycie hipotecznym z dnia 23 października 2014 r. (z późniejszymi zmianami).
Model sprzedażowy, zwany rentą dożywotnią, rentą hipoteczną lub dożywotnim świadczeniem pieniężnym regulowany jest przepisami Kodeksu cywilnego, art. 903-907 dotyczące renty lub art. 908-916 dotyczące umowy o dożywocie.

</doc>
<doc id="1540693" url="https://pl.wikipedia.org/wiki?curid=1540693" title="Fluorek wapnia">
Fluorek wapnia

Fluorek wapnia (CaF2) – nieorganiczny związek chemiczny, sól kwasu fluorowodorowego i wapnia. Białe, bezwonne ciało stałe; pKso 10,5. Występujący w naturze jako fluoryt.

</doc>
<doc id="1540696" url="https://pl.wikipedia.org/wiki?curid=1540696" title="Sprzężenie Fermiego">
Sprzężenie Fermiego



</doc>
<doc id="1540698" url="https://pl.wikipedia.org/wiki?curid=1540698" title="Zjednoczony Kościół Zielonoświątkowy">
Zjednoczony Kościół Zielonoświątkowy

Zjednoczony Kościół Zielonoświątkowy (ang. "United Pentecostal Church International", UPC lub UPCI) – największy na świecie kościół chrześcijański przynależący do jednościowego skrzydła ruchu zielonoświątkowego. Kościół przyjmuje jednościową teologię, uznając Jezusa Chrystusa za jedynego Boga i odrzucając doktrynę o Trójcy. Głosi w oparciu o Dzieje Apostolskie 2:38, iż do zbawienia prowadzi opamiętanie, chrzest wodny w „imię Pana Jezusa Chrystusa na odpuszczenie grzechów” oraz chrzest w Duchu Świętym, którego dowodem jest mówienie innymi językami. Wywodząc swe korzenie z protestanckiego ruchu uświęceniowego, podkreśla znaczenie uświęcenia i prowadzenia świętego życia we wszystkich dziedzinach życia chrześcijanina.
Zjednoczony Kościół Zielonoświątkowy powstał w 1945 r. w wyniku połączenia dwóch jednościowych denominacji – Zarejestrowanego Kościoła Zielonoświątkowego oraz Zielonoświątkowych Zborów Jezusa Chrystusa. Kościół posiada obecnie w skali globu ponad 4 miliony wiernych żyjących w 175 krajach. Ogólnoświatowa centrala znajduje się w Saint Louis, w stanie Missouri. Zwierzchnikiem Kościoła jest Superintendent Generalny – pastor David K. Bernard.
Świat.
Zjednoczony Kościół Zielonoświątkowy w 2007 r. posiadał:
Polska.
Według danych misyjnych w Polsce nie ma zgromadzenia Międzynarodowego Zjednoczonego Kościoła Pięćdziesiątnicy. 

</doc>
<doc id="1540701" url="https://pl.wikipedia.org/wiki?curid=1540701" title="Hlińska Przełęcz (Tatry Wysokie)">
Hlińska Przełęcz (Tatry Wysokie)

Hlińska Przełęcz (słow. "Hlinské sedlo", niem. "Hlinskascharte", węg. "Hlinszka-csorba") – przełęcz w słowackich Tatrach Wysokich w głównej grani odnogi Krywania. Dokładniej położona jest w północno-wschodniej grani Hlińskiej Turni, pomiędzy jej wierzchołkiem (2330 m n.p.m.) a Małą Koprową Turnią (2250 m). Jej stoki od zachodniej strony opadają do Doliny Hlińskiej, od strony wschodniej do Dolinki Szataniej, odnogi Dolinie Mięguszowieckiej. Jest rzadko używanym przejściem pomiędzy tymi dolinami, nie prowadzi przez nią szlak turystyczny. Nazwa przełęczy pochodzi od Doliny Hlińskiej.
Pierwsze znane wejścia:

</doc>
<doc id="1540702" url="https://pl.wikipedia.org/wiki?curid=1540702" title="Knightsbridge (stacja metra)">
Knightsbridge (stacja metra)

Knightsbridge – stacja metra londyńskiego położona w dzielnicy Kensington and Chelsea. Działa od 1906 roku i leży na trasie Piccadilly line. Co roku korzysta z niej ok. 21,6 milionów pasażerów. Stacja należy do pierwszej strefy biletowej.

</doc>
<doc id="1540703" url="https://pl.wikipedia.org/wiki?curid=1540703" title="Juliusz Bijak">
Juliusz Bijak

Juliusz Bijak (ur. 14 września 1860 w Biadolinach, zm. 21 kwietnia 1943 w Wadowicach) – tytularny generał dywizji Wojska Polskiego.
Życiorys.
10 sierpnia 1878 powołany został, jako jednoroczny ochotnik, do 56 pułku piechoty. Po rocznej służbie zakończonej nominacją oficerską rozpoczął studia na Politechnice Wiedeńskiej. Dwa lata później zdecydował się jednak na karierę wojskową i został oficerem zawodowym w swoim macierzystym pułku. W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach. 1 marca 1914 objął dowództwo 57 pułku piechoty. 15 września 1914 w czasie walki o wieś Zaleszany został ranny w lewe udo i prawe ramię, i dostał się do rosyjskiej niewoli. Pierwszym oficerem rosyjskim, z którym spotkał się w niewoli był rotmistrz Henryk Budkowski. W styczniu 1918 ze względu na stan zdrowia zwolniony z niewoli i przekazany do Danii. W kwietniu tego roku wraca do Austrii i zostaje awansowany na generała majora. Po czterech miesiącach urlopu skierowany na front włoski. Przydzielony do dowództwa 33 Dywizji Piechoty, będącej częścią 14-tej armii pod dowództwem generała Otto von Belowa.
6 listopada 1918 przyjechał do Krakowa i zgłosił się do służby w polskim wojsku. W okresie od listopada 1918 do sierpnia 1920 pełnił funkcje dowódcy Obrony Przemyśla, dowódcy wojskowego okręgu przemyskiego od 19 listopada 1918 (obejmującego powiaty niżański, przeworski, jarosławski, sanocki, liski, dobromilski), dowódcy Okręgu Etapowego w Bielsku oraz szefa Komisji Delimitacyjnej w Poznaniu. Następnie w Dowództwie Okręgu Generalnego „Pomorze”. 1 maja 1920 zatwierdzony został z dniem 1 kwietnia 1920 w stopniu generała podporucznika, w grupie oficerów byłej armii austro-węgierskiej. Od 14 sierpnia do 31 października 1920 sprawował dowództwo Twierdzy Chełmno i odcinka o tej samej nazwie. Dekretem z 9 listopada 1920 został przydzielony do Centralnej Stacji Zbornej w Krakowie. Z dniem 1 kwietnia 1921 przeniesiony został w stan spoczynku, w stopniu generała podporucznika. 
26 października 1923 Prezydent RP Stanisław Wojciechowski zatwierdził go w stopniu tytularnego generała dywizji. Osiadł w Wadowicach dokąd przeniósł się z Krakowa. W 1929 roku wydał "Wspomnienia ze służby wojskowej". Zmarł 21 kwietnia 1943 roku. Grób generała znajduje się na Cmentarzu Parafialnym w Wadowicach.

</doc>
<doc id="1540705" url="https://pl.wikipedia.org/wiki?curid=1540705" title="Steven Caldwell">
Steven Caldwell



</doc>
<doc id="1540706" url="https://pl.wikipedia.org/wiki?curid=1540706" title="Theta Centauri">
Theta Centauri



</doc>
<doc id="1540708" url="https://pl.wikipedia.org/wiki?curid=1540708" title="Trinidad de Cuba">
Trinidad de Cuba



</doc>
<doc id="1540710" url="https://pl.wikipedia.org/wiki?curid=1540710" title="Jan Czopik-Leżachowski">
Jan Czopik-Leżachowski

Jan Czopik–Leżachowski (ur. 1 lutego 1938 w Leżachowie koło Sieniawy, zm. 27 grudnia 1977 w wypadku samochodowym w okolicach Leżachowa) – polski poeta, prozaik i dziennikarz.
Życiorys.
Urodził się 1 lutego 1938 roku w Leżachowie, syn Aleksandra i Katarzyny Wawryszko. W 1955 roku ukończył liceum ogólnokształcące w Jarosławiu, a następnie przez rok był nauczycielem w szkole podstawowej w Majdanie Sieniawskim. W latach 1956–1965 studiował filologię polską i historię sztuki na Uniwersytecie Wrocławskim, a w 1965 roku otrzymał tytuł magistra historii sztuki. 
W 1964 roku zawarł związek małżeński z Marią Nowak, z którą w 1966 roku zamieszkał w Kotli. Początkowo pracował w Powiatowym Domu Kultury w Głogowie, a następnie był nauczycielem w szkole podstawowej w Kotli. Przyjaźnił się z Edwardem Stachurą. W 1967 roku wstąpił do Związku Literatów Polskich. W 1969 roku przeniósł się do Wrocławia, gdzie pracował jako starszy referent do spraw twórczości ludowej w Wydziale Kultury Prezydium Wojewódzkiej Rady Narodowej. Następnie był nauczycielem w Technikum Gastronomicznym.
W latach 1974–1976 był dziennikarzem w redakcji literackiej wrocławskiego oddziału Polskiego Radia. W latach 1976–1977 pracował w Naczelnej Redakcji Literackiej Komitetu do spraw Radia i Telewizji w Warszawie, gdzie w marcu 1977 roku zamieszkał. 27 grudnia 1977 roku zginął tragicznie w wypadku drogowym w pobliżu Leżachowa. Pochowany został na cmentarzu w Wólce Węglowej – (Bielanach).
Twórczość.
– Proza białoruska –
– Proza rosyjska –
– Antologia poezji macedońskiej ("współtłumaczenie") –
– Antologia poezji ukraińskiej (pod redakcją Floriana Nieuważnego i Jerzego Pleśniarowicza).

</doc>
<doc id="1540712" url="https://pl.wikipedia.org/wiki?curid=1540712" title="Historia marynarki wojennej w Rosji">
Historia marynarki wojennej w Rosji

Historia marynarki wojennej w Rosji
Historia.
Początki marynarki wojennej.
W XVII wieku Rosja, jako państwo rządzone centralnie, rozpoczęła walki o dostęp do Morza Bałtyckiego, Czarnego i Azowskiego. W toku tych walk zdobyto doświadczenie w wykorzystaniu w walce łodzi rzecznych z siłami lądowymi. W latach 1667–1669 przeprowadzono próbę budowy statków morskich w Diedinowie na Oce, w celu obrony dróg handlowych na Wołdze, zabezpieczających wyjścia na Morze Kaspijskie. W 1668 zbudowano okręt posiadający 26 dział o nazwie Orzeł, jacht, czółna i szalupy.
Marynarka Wojenna Imperium Rosyjskiego.
Utworzenie floty przypada na lata panowania Piotra Wielkiego. W czasie drugiej wyprawy azowskiej 1696 przeciw Turcji po raz pierwszy wzięły udział 2 okręty liniowe, 4 brandery, 23 galery i ponad 1300 strugów. Po zajęciu twierdzy Azow, zgodnie z zaleceniem Piotra I o budowie Floty Azowskiej, Duma Bojarska 20 października 1696 postanowiła „budować okręty morskie”. Dzień ten przyjęto za dzień narodzin Rosyjskiej Marynarki Wojennej.
W czasie III wojny północnej 1700–1721 car Piotr Wielki w Lodejnoje Pole u ujścia rzeki Siaś do jeziora Ładoga i na rzece Świr w latach 1702–1703 utworzył Flotyllę Bałtycką. W październiku 1702 flotylla wiosłowa brała udział w opanowaniu Noteburga (później Szlisselburg, obecnie Twierdza Pietropawłowsk). W latach 1702–1704 w stoczniach siaśskiej, odoleckiej i łużskiej prowadzono budowę floty okrętów wiosłowych. Dla obrony granic morskich i wybrzeża oraz ochrony komunikacji morskich zorganizowano flotę żaglową z okrętów wybudowanych w Rosji i zakupionych za granicą. Od 1703 do 1723 bazą główna Floty Bałtyckiej był Petersburg, a potem Kronsztad, zaś bazami pomocniczymi Wyborg, Helsingfors i Rewel. W 1704 rozpoczęto budowę Admiralskiej Stoczni w Petersburgu. Pierwszymi budowniczymi okrętów byli majstrowie: F. M. Sklajew, G. Mienszikow, I. Ramberg. Przygotowanie kadr oficerskich dla Floty rozpoczęto w 1701 w Moskwie w Szkole Nawigacyjnej (przeniesiona w 1715 do Petersburga i nazwana Akademią Gwardii Morskiej, a od 1752 Morskim Korpusem Kadetów). Oficerowie floty byli rekrutowani z rodzin szlacheckich, marynarze z niższych stanów. Służba we flocie była dożywotnia. Oficerowie uczyli się matematyki i nawigacji. Praktykowane było wysyłanie kandydatów na oficerów za granicę i wynajmowanie oficerów cudzoziemców.
Od 1703 Flota stacjonowała w nowo wybudowanej bazie w Kronszłog. W 1718 zostało utworzone Kolegium Admiralskie – wyższy organ dowódczy floty.
W 1722 cesarska flota liczyła już 130 żaglowych jednostek liniowych, w tym 36 okrętów liniowych, 9 fregat, 3 dwumasztowe okręty zwiadowcze i łącznikowe, 5 okrętów bombardujących oraz 77 okrętów i statków pomocniczych. Flota wiosłowa liczyła 396 okrętów wiosłowych, w tym 253 galery ciężkie i lekkie oraz 143 szkunery. Okręty były budowane w 24 stoczniach, największe z nich to woroneska, kazańska, piresławska, petersburska i astrachańska.
Zasady działania floty zostały unormowane wydanym w 1720 Regulaminem Morskim. Twórcą sztuki operacyjnej floty był Piotr I i jego współpracownicy: F. M. Apraksin, Akim, Naumu Sieniawin, M. M. Galicyn. Główne zasady prowadzenia wojen morskich, w okresie późniejszym były opracowane przez: G. A. Spirydowa, F. F. Uszakowa, D. N. Siniawina.
W drugiej połowie XVIII wieku w związku z walkami Rosji z Turcją o panowanie na Morzu Czarnym rozpoczęto wzmacniać flotę rosyjską. W 1763 przeorganizowano dowództwo floty, co zostało zatwierdzone w 1765 w wydanym „Regulaminie kierowania przez sztab Admiralicji i sztaby Flot”. Za dowodzenie flotami i eskadrami byli odpowiedzialni dowódcy – fłagmani (admirałowie), zaś kolegia sprawowały nadzór nad fłagmanami. Przy fłagmanach były tworzone kancelarie stanowiące początki sztabów. Rozpoczęto szkolenie większej ilości oficerów, zmieniono także programy nauczania. Z Floty Bałtyckiej po raz pierwszy zostały wyodrębnione eskadry i skierowane na inne morskie teatr działań wojennych. Eskadra admirała Spirydowa po rozbiciu floty tureckiej w 1770 zdobyła panowanie na Morzu Egejskim. W 1771 armia rosyjska opanowała Cieśninę Kerczeńską, z twierdzami Kercz i Jenikale. Po wejściu armii rosyjskiej w deltę Dunaju w 1771 została sformowana Flotylla Dunajska. W 1773 oddział flotylli azowskiej wyszedł na Morze Czarne. Wojna rosyjsko-turecka 1768-74 zakończyła się zwycięstwem Rosji z opanowaniem brzegów Morza Azowskiego i brzegu Morza Czarnego między rzekami Bohem i Dniestrem. Krym został ogłoszony niepodległym, pod protektoratem Rosji, a w 1783 przyłączony do Rosji. W 1778 u ujścia Dniestru założono nowy port – Chersoń, który stał się później bazą Floty Czarnomorskiej.
Rosyjska Marynarka Wojenna na przełomie XVIII/XIX wieku była trzecią marynarką na świecie, po brytyjskiej i francuskiej. W 1787 Flota Czarnomorska liczyła 5 okrętów liniowych i 19 fregat, a Flota Bałtycka 23 okręty liniowe i 130 fregat. Na początku XIX wieku Marynarka Wojenna Rosji składała się z Flot Bałtyckiej i Czarnomorskiej, oraz Flotyll: Kaspijskiej, Białomorskiej i Ochockiej. W marynarce służyło ok. 91 tys. marynarzy. Okręty były wyposażone w artylerię ciężką. W 1802 utworzono Ministerstwo Sił Wojenno-Morskich (przemianowane w 1815 na Ministerstwo Morskie). W 1804 we Flotach były stałe związki operacyjne – dywizje, którym były podporządkowane brygady. Każdy ze związków miał stałe bazy. W 1826 zbudowany w Rosji pierwszy uzbrojony statek parowy „Iżora” o mocy 100 KM, uzbrojony w 8 armat. Od 1827 dowodzenie operacyjno-strategiczne Marynarki Wojennej powierzono Sztabowi Morskiemu, który w 1831 nazwano Głównym Sztabem Morskim (w 1836 rozformowany i w 1855 sformowany ponownie). W 1827 w Ministerstwie Wojny utworzono Radę Admiralicji i Komitet Naukowy. W 1836 w fabryce iżorskiej zbudowano pierwszą parową fregatę z napędem kołowym Bohater (Богатырь) o wyporności 1340 m, mocy 240 KM, uzbrojoną w 28 dział. W latach 1803–1855 rosyjscy marynarze wykonali 40 opłynięć Ziemi. Słaby rozwój techniczno-ekonomiczny Rosji w pierwszej połowie XIX wieku nie dał możliwości budowy floty parowej, co w tym czasie czyniły państwa Europy Zachodniej. W latach sześćdziesiątych XIX wieku flota żaglowa była zamieniana na flotę parową. Po wojnie krymskiej Rosja rozpoczęła budowę parowych okrętów opancerzonych. Budowano opancerzone okręty obrony wybrzeża, monitory i pływające baterie. Okręty miły silną artylerię i mocne opancerzenie, ale mały zasięg oraz małą szybkość. W 1861 zbudowano pierwszą w pełni stalową opancerzoną kanonierkę „Opyt”, a w 1869 rozpoczęto budowę pancernika Piotr Wielki (na uzbrojenie wszedł w 1877). W 1870 rozpoczęto budowę pierwszych krążowników pancernych (weszły na uzbrojenie w latach 1875–1877). W latach 1870–1890 rosyjscy inżynierowie zbudowali stawiacze min i okręty podwodne.
W 1881 wprowadzono Program budowy okrętów na okres 20 lat, który przewidywał budowę 24 pancerników, 15 krążowników i ponad 140 okrętów innych klas. program miał zapewnić Rosji przewagę nad wszystkimi flotami świata. Rosja w tym czasie posiadała: 2 pancerniki, 5 krążowników pancernych, 12 krążowników z opancerzonymi pokładami, 9 kanonierek. Jednocześnie dla tak olbrzymiej floty zamierzano wybudować dogodną bazę, gdyż Kronsztad był za mały i leżał w strefie długotrwałego zalodzenia, a także był zbyt daleko od środkowego Bałtyku. W latach osiemdziesiątych tworzono sztaby związków operacyjnych i taktycznych złożone z różnych specjalistów takich jak nawigatorzy, artylerzyści, minerzy, mechanicy i inni. Główną jednostką była eskadra. Dywizje i brygady zostały zlikwidowane. Eskadra składała się z okrętów różnych klas, zorganizowanych w oddziały (zastępy). Ważne znaczenie miało wprowadzenie do marynarki radia, pozwalającego kierować okrętami na duże odległości. Program był realizowany opornie wskutek trudności finansowych, do 1895 program wykonano tylko w 50%. Spór o lokalizację bazy trwał do 1890. Budowę bazy w końcu rozpoczęto w Lipawie. Przyjęto, że miała ona służyć do obrony w związku ze zmianą założeń operacyjnych Floty Bałtyckiej.
W 1898 rosyjska Marynarka Wojenna składała się z Flot: Bałtyckiej i Czarnomorskiej, Flotyll: Kaspijskiej i Syberyjskiej. Miała: 15 pancerników, 23 pancerniki obrony wybrzeża, 6 ciężkich krążowników, 17 krążowników, 9 krążowników minowych, 77 niszczycieli, 96 stawiaczy min, 27 kanonierek. W końcu XIX wieku Marynarka Rosji kończyła przejście na nowe wyposażenie w okręty opancerzone, gwintowana artylerię, broń torpedowo-minową. Spowodowało to konieczność zmiany systemu kompletowania załóg. W Morskim Korpusie Kadetów, przyszłym oficerom rozpoczęto wykładać więcej przedmiotów technicznych, otwarto specjalistyczne oficerskie szkoły morskie szkolące saperów morskich, artylerzystów, nawigatorów i innych. Morski Korpus Kadetów w 1877 przeorganizowano w Akademię Morską. Do 1902 nadrobiono zaległości programu, ale Flotę Bałtycką osłabiono przekazując część sił na Ocean Spokojny. W 1903 przyjęto nowy program rozbudowy floty, przewidziany na 20 lat. Przewidywał on budowę 35 pancerników, 18 krążowników pancernych, 36 krążowników dużych i małych, 290 niszczycieli, 219 torpedowców, 104 okrętów podwodnych 4 stawiaczy min. W 1904 program zweryfikowano, ze względu na sytuację na Dalekim Wschodzie i brak środków. Przyjęto program 10-letni i przewidywał on budowę dla Floty Bałtyckiej: 10 pancerników, 2 krążowników pancernych, 18 niszczycieli, 10 okrętów podwodnych i stawiacza min. Wojna 1904 z Japonią przerwała jego realizację.
Mimo rozbudowy Marynarki, i jej unowocześnienia wojna rosyjsko-japońska 1904–1905 pokazała zacofanie techniczne Rosji i zakończyła się klęską rosyjskiej floty. Większość sił morskich Rosji została zatopiona. Porażka z Japonią spowodowała wybuch pierwszej rewolucji rosyjskiej 1905–1907. We flocie wybuchały powstania – zbuntowały się pancerniki Potiomkin i Oczakow we Flocie Czarnomorskiej w 1905, w Kronsztadzie w 1905 i 1906, w Sewastopolu w 1906.
W 1906 rozpoczęto odbudowę marynarki. Flota Bałtycka liczyła: 3 pancerniki, 2 krążowniki pancerne, 4 duże krążowniki, 20 przestarzałych krążowników minowych, 2 kanonierki i 63 stare niszczyciele. Na początku 1907 postawiono przed Flotą Bałtycką nowe skromne zadanie; nie zezwolić na wysadzenie desantu na wybrzeżu Zatoki Fińskiej. Utworzono Morski Sztab Generalny, który przejął funkcje operacyjno-strategiczne. Założono, że głównym przeciwnikiem Rosji na Bałtyku będą Niemcy, sprzymierzone ewentualnie ze Szwecją. Aby skutecznie działać na morzu, niezbędne było posiadanie 2 eskadr w składzie: po 8 okrętów liniowych, po 4 krążowniki liniowe, po 9 krążowników i po 36 niszczycieli. uznano też za konieczne wbudowanie 180 torpedowców i 120 okrętów podwodnych. Główną bazę postanowiono wybudować w Rewlu. Kronsztad miał być bazą tyłową.
Funkcje administracyjno-gospodarcze realizował Główny Sztab Morski, jako organ Ministra Morskiego. W latach 1910–1912 uznano za konieczne posiadanie na Bałtyku 3 eskadr w składzie: 24 okrętów liniowych, 12 krążowników liniowych, 27 krążowników, 108 niszczycieli (program do 1920 r.). W 1910 i 1912 Morski Sztab Generalny przedstawiał nowe koncepcje wojny na Bałtyku. Działania miały charakter obronny i obrona składać się miała z dwóch pozycji. Główną bazą miał być Rewel (przebudowany do 1917), Kronsztad miał być bazą tyłową. Bazy miały być dodatkowo dozbrojone w artylerię (Rewel – 7 baterii artylerii ciężkiej nabrzeżnej, w tym działa 356 mm, 8 dział 305 mm, 16 haubic 280 mm. W sumie 98 dział kalibru od 120–356 mm.90).
Przed I wojną światową Marynarka Wojenna Rosji składała się z trzech flot: Bałtyckiej, Czarnomorskiej i Oceanu Spokojnego. Miała 7 okrętów liniowych, 14 krążowników, 71 niszczycieli, 23 okręty podwodne. Budowano pierwszy podwodny stawiacz min „Krab”. Rosyjscy konstruktorzy zbudowali okręty typu „Sewastopol”, mające na uzbrojeniu 12 305 mm armat w 4 wieżach. Zbudowano nowy typ niszczyciela „Nowik” i pierwsze na świecie trałowce, nowe wzory i typy min i trałów morskich.
W czasie I wojny światowej flota rosyjska została dozbrojona 7 okrętami liniowymi, 29 niszczycielami, 35 okrętami podwodnymi. Po raz pierwszy pojawiło się lotnictwo morskie. Utworzono Flotyllę Oceanu Północnego. Okręty Flot Bałtyckiej i Czarnomorskiej w czasie działań wojennych atakowały nieprzyjaciela na morskich liniach komunikacyjnych, oraz broniły własnych, broniły wybrzeża, wspomagały wojska lądowe na kierunkach nadmorskich. Dużym sukcesem było postawienie przez Flotę Bałtycką morskich pól minowych w 1914-1915, obrona Zatoki Ryskiej. Flota Czarnomorską współdziała z Armią Kaukaską w 1916 i przeprowadziła blokadę cieśniny Bosfor. Po raz pierwszy we flocie rosyjskiej utworzono związki operacyjne – eskadry, składające się z jednorodnych związków taktycznych i posiadające lotnictwo, tzw. awiatransporty. Taktyka morska została wzbogacona o doświadczenia związane z wykorzystaniem stawiaczy min i okrętów podwodnych.
W czasie I wojny pod wpływem działalności bolszewików rosło niezadowolenie w Marynarce. W lutym 1917 marynarze przeszli na stronę rewolucji. W czasie tzw. rewolucji październikowej marynarze Floty Bałtyckiej stanęli po stronie bolszewików.
Radziecka Marynarka Wojenna.
Marynarka Wojenna ZSRR funkcjonowała w latach 1922–1992.

</doc>
<doc id="1540718" url="https://pl.wikipedia.org/wiki?curid=1540718" title="Brontotherium">
Brontotherium



</doc>
<doc id="1540724" url="https://pl.wikipedia.org/wiki?curid=1540724" title="Lambda Centauri">
Lambda Centauri

Lambda Centauri ("λ Cen") – gwiazda w gwiazdozbiorze Centaura, oddalona o około 471 lat świetlnych od Słońca.
Charakterystyka.
Jest to gwiazda podwójna. Główny składnik układu (λ Cen Aa) to błękitny olbrzym należący do typu widmowego B9 o wielkości obserwowanej 3,13. Ma on jasność 955 razy większą od Słońca, jego temperatura nie jest pewna, ale pomiary wskazują średnio . Jego promień jest około 10 razy większy niż promień Słońca, a masa ok. 4,5 raza większa od masy Słońca; gwiazda ma około 125 milionów lat. Należy do asocjacji OB dolnego Centaura–Krzyża, grupy podobnych gwiazd powstałych w zbliżonym czasie.
Drugi składnik (λ Cen Ab) to gwiazda zapewne należąca do typu widmowego A o masie około dwukrotnie większej od słonecznej. Jest odległa od większego towarzysza o co najmniej 90 au, jeden pełny obieg wspólnego środka masy zajmuje tym gwiazdom ponad 335 lat.
Ponadto w odległości 14,8 sekundy kątowej (pomiar z znajduje się trzecia gwiazda (λ Cen B) o wielkości 11,5. Może to być tylko optyczna towarzyszka układu, ale jeśli jest z nim fizycznie związana, jest zapewne gwiazdą podobną do Słońca oddaloną o co najmniej 2000 au i objegającą centralną parę w czasie co najmniej 34 tysięcy lat.
Wokół układu Lambda Centauri widoczna jest mgławica IC 2944 (zwana też Mgławicą Lambdy Centaura), jednak znajduje się ona 5800 lat świelnych od Słońca i nie jest fizycznie związana z tym systemem gwiezdnym.

</doc>
<doc id="1540725" url="https://pl.wikipedia.org/wiki?curid=1540725" title="Stefan Moroz">
Stefan Moroz

Stefan Moroz (zm. 1706), burmistrz i wójt Wilna.
Po raz pierwszy występuje w dokumentach jako burmistrz Wilna w styczniu 1688, kiedy był jednym z czterech wileńskich posłów na sejm grodzieński. Urząd burmistrza pełnił także w dwóch kolejnych latach oraz w 1696 i 1700; w 1701 był wójtem wileńskim. Nosił tytuł sekretarza królewskiego.
Był żonaty z Jadwigą z Packiewiczów. Przypuszczalnie był synem Hrehorego Moroza, sygnatariusza instrukcji dla posłów miasta Wilna wysłanych wiosną 1658 z petycjami do cara. Synem Stefana mógł być Jan Moroz, rajca wileński z połowy XVIII wieku.

</doc>
<doc id="1540726" url="https://pl.wikipedia.org/wiki?curid=1540726" title="Λ Cen">
Λ Cen



</doc>
<doc id="1540729" url="https://pl.wikipedia.org/wiki?curid=1540729" title="Phalacrocorax gaimardi">
Phalacrocorax gaimardi



</doc>
<doc id="1540739" url="https://pl.wikipedia.org/wiki?curid=1540739" title="Wojenno Morskoj Fłot Rosii">
Wojenno Morskoj Fłot Rosii



</doc>
<doc id="1540741" url="https://pl.wikipedia.org/wiki?curid=1540741" title="Michał Grudziński">
Michał Grudziński

Michał Wojciech Grudziński (ur. 8 lutego 1944 w Warszawie) – polski aktor filmowy i teatralny.
Życiorys.
Rodzice aktora, Tomira Kempińska - absolwentka Sorbony, oraz Roman Grudziński - przedwojenny pisarz i publicysta, byli silnie związani z Poznaniem i Wielkopolską. Podczas okupacji przenieśli się do Warszawy, a następnie na Śląsk. Ojciec Grudzińskiego pochodził z rodziny arystokratycznej, dlatego w metryce urodzenia aktora znajduje się informacja o przysługującym mu tytule hrabiowskim. 
Egzamin na studia aktorskie zdał nie mając matury. W 1970 ukończył studia w Państwowej Wyższej Szkole Teatralnej w Warszawie, za namową swojego mistrza i nauczyciela Jana Świderskiego, rozpoczął karierę na deskach teatrów poznańskich. Zadebiutował jednak już podczas studiów, 4 grudnia 1969 rolą Gajewa Leonid Andrejewicza w "Wiśniowym sadzie" Antona Czechowa w reżyserii Zdzisława Tobiasza.
W latach 1970–1973 pracował w Teatrze Polskim w Poznaniu. Od 1973 występuje w Teatrze Nowym w Poznaniu, gdzie stworzył wiele niezapomnianych ról w spektaklach Izabelli Cywińskiej, której współpracę i znajomość ceni sobie niezwykle wysoko. Do Poznania przeniósł się z Warszawy za namową nauczycieli ze Szkoły Teatralnej. Miał tam pracować tylko tymczasowo, ale w latach 70. kilkakrotnie odmawiał powrotu do Warszawy i podejmowania tam ról. 
Spośród ponad stu ról teatralnych na szczególną uwagę zasługują takie kreacje jak Trylecki w "Płatonowie" Antona Czechowa, Fortynbrasa w "Hamlecie" William Shakespeare w reżyserii Waldemara Śmigasiewicza, Eugeniusza w "Tangu" Sławomira Mrożka w reżyserii Krzysztofa Babickiego, Sorina w "Czajce" Czechowa w reżyserii Eugeniusza Korina, czy Rotmistrza w "Damach i huzarach" Aleksandra Fredry w reżyserii Janusza Nyczaka. Grudziński współpracował również z takimi reżyserami jak Aleksander Bardini, Adam Hanuszkiewicz, Conrad Drzewiecki czy Erwin Axer.
Stworzył również około trzydziestu ról filmowych. W filmografii Grudzińskiego szczególnie ważny jest okres współpracy z Andrzejem Żuławskim, u którego zagrał w takich filmach jak "Trzecia część nocy" oraz "Diabeł". Dziś popularność przynoszą mu role w serialach "Na dobre i na złe", "Rodzinka.pl" oraz "Świat według Kiepskich".

</doc>
<doc id="1540742" url="https://pl.wikipedia.org/wiki?curid=1540742" title="Corydoras barbatus">
Corydoras barbatus



</doc>
<doc id="1540743" url="https://pl.wikipedia.org/wiki?curid=1540743" title="Flagellum Dei">
Flagellum Dei



</doc>
<doc id="1540746" url="https://pl.wikipedia.org/wiki?curid=1540746" title="Brochis splendens">
Brochis splendens



</doc>
<doc id="1540747" url="https://pl.wikipedia.org/wiki?curid=1540747" title="Corydoras metae">
Corydoras metae



</doc>
<doc id="1540752" url="https://pl.wikipedia.org/wiki?curid=1540752" title="Johannes Micraelius">
Johannes Micraelius

Johannes Micraelius, właśc. "Johannes Lütkeschwager" (ur. 1 września 1597 w Koszalinie, zm. 3 grudnia 1658 w Szczecinie) – niemiecki teolog, filozof, poeta i historyk.
Życiorys.
Urodził się jako syn koszalińskiego pastora. W 1614 podjął studia na książęcym Pedagogium Szczecińskim (rektorami w czasie jego studiów w Szczecinie byli Daniel Cramer i Philipp Dulichius). W roku 1618 rozpoczął studia teologiczne i filozoficzne w Królewcu. Od 1624 został profesorem retoryki na Uniwersytecie w Greifswaldzie.
W roku 1641 został mianowany rektorem Pedagogium Szczecińskiego. Już wtedy był ceniony jako historyk i wszechstronny pedagog, zwłaszcza jako autor obszernej historii Pomorza ("Sechs Bücher vom Alten Pommeranlande"), która ukazała się drukiem w latach 1639 – 1640 i do dziś jest bogatym źródłem wiedzy na temat historii tego regionu.
Jako filozof wniósł do nauki termin ontologia, którego po raz pierwszy użył w samodzielnym znaczeniu w swym słowniku filozoficznym. Swoje dzieła pisał po łacinie i w języku niemieckim. Podobno także znał język polski.

</doc>
<doc id="1540753" url="https://pl.wikipedia.org/wiki?curid=1540753" title="Francisco Faus">
Francisco Faus

Francisco Faus (katal.:Francesc Faus) (ur. 15 października 1931 w Barcelonie), hiszpański (kataloński) duchowny katolicki, członek prałatury personalnej Opus Dei, czynny w Brazylii.
Życiorys.
Syn Ramóna Fausa Esteve, dziekana izby notarialnej w Barcelonie i asesora Generalitat de Catalunya, oraz Hermínii Pascuchi. Święcenia kapłańskie otrzymał w 1955, jest absolwentem prawa Uniwersytetu Barcelońskiego
i doktorem prawa kanonicznego Uniwersytetu św. Tomasza z Akwinu (Angelicum) w Rzymie. 
Studiował w Kolegium św. Krzyża w Rzymie. W latach 1953-1955 mieszkał w Rzymie razem ze św. Josemaría Escrivá de Balaguer, założycielem Opus Dei. Od 1961 mieszka w São Paulo. Pisze dzieła w języku katalońskim (w tym poezje), oraz wydał szereg publikacji z dziedziny duchowości po portugalsku. Laureat nagrody wydawnictwa Óssa Menor w Barcelonie. Zbiór wierszy "La Roda i el Vent" (pol. "Koło i wiatr") został opublikowany w edycji trójjęzycznej (po katalońsku, francusku i portugalsku) w wydawnictwie Giordano w São Paulo w 1995 r.

</doc>
<doc id="1540754" url="https://pl.wikipedia.org/wiki?curid=1540754" title="Cerkiew Świętych Apostołów Piotra i Pawła w Lidzbarku Warmińskim">
Cerkiew Świętych Apostołów Piotra i Pawła w Lidzbarku Warmińskim

Cerkiew pod wezwaniem Świętych Apostołów Piotra i Pawła – prawosławna cerkiew parafialna w Lidzbarku Warmińskim. Należy do dekanatu Olsztyn diecezji białostocko-gdańskiej Polskiego Autokefalicznego Kościoła Prawosławnego.
Świątynia znajduje się przy ulicy Wysoka Brama.
Historia.
Zbudowana w latach 1818–1823 jako kościół ewangelicki. Budowę finansował król pruski Fryderyk Wilhelm III. W 1950 r. pozyskana przez prawosławnych i zaadaptowana na cerkiew. W drugiej dekadzie XXI w. gruntownie wyremontowana.
Wpisana do rejestru zabytków 17 grudnia 1957 pod nr 473(L/32).
Architektura.
Budowla drewniana, posiada konstrukcję ryglową, na kamiennej podmurówce; oszalowana, jest trójnawową, pięcioprzęsłową bazyliką emporową, z płytkim prezbiterium od północy i dwuwieżową fasadą od południa. We wnętrzu empory podparte czworobocznymi słupami, otwarte do nawy głównej szerokimi półkolistymi arkadami. We wnętrzu świątyni mieści się współczesny ikonostas.

</doc>
<doc id="1540758" url="https://pl.wikipedia.org/wiki?curid=1540758" title="Tabit">
Tabit



</doc>
<doc id="1540760" url="https://pl.wikipedia.org/wiki?curid=1540760" title="Goce Sedłoski">
Goce Sedłoski

Goce Sedłoski (ur. 10 kwietnia 1974 w Gołemo Końari) – macedoński piłkarz występujący na pozycji obrońcy.
Kariera klubowa.
Sedłoski zawodową karierę rozpoczynał w klubie Pobeda Prilep. W 1996 roku przeszedł do chorwackiego Hajduka Split. Od czasu debiutu był tam podstawowym graczem. Spędził tam półtora sezonu. W sumie rozegrał tam 43 spotkania i zdobył 2 bramki. W lutym 1998 roku podpisał kontrakt z angielskim Sheffield Wednesday. W Premier League zadebiutował 14 marca 1998 w przegranym 2:3 meczu z Boltonem Wanderers. W debiutanckim sezonie w lidze angielskiej zagrał cztery razy. W sezonie 1998/1999 w Sheffield grał do grudnia. Nie zanotował jednak nie jednego występu w lidze.
W grudniu 1998 powrócił do Chorwacji, gdzie został zawodnikiem Dinama Zagrzeb. W 1999 roku zdobył z klubem mistrzostwo Chorwacji. Rok później ponownie został mistrzem kraju. Przez pierwsze dwa sezony Sedłoski pełnił rolę rezerwowego w Dinamie. Jego podstawowym graczem stał się od sezonu 2000/2001. W tamtym sezonie wywalczył z klubem Puchar Chorwacji. W kolejnych latach zdobył z Dinamem mistrzostwo Chorwacji (2003), dwa Puchary Chorwacji (2002, 2004) oraz dwa Superpuchary Chorwacji (2002, 2003). W barwach Dinama rozegrał 126 ligowych spotkań i zdobył 22 bramki.
W 2004 roku odszedł do japońskiej Vegalty Sendai. Spędził tam jeden sezon, a potem powrócił do Dinama. Latem 2005 roku podpisał kontrakt z tureckim Diyarbakırsporem. W Süperlidze pierwszy występ zanotował 6 sierpnia 2005 w wygranym 1:0 pojedynku z Rizesporem. W Diyarbakırsporze Sedłoski grał przez rok. W tym czasie rozegrał tam 27 spotkań i strzelił 3 gole.
W 2006 roku przeszedł do austriackiego klubu SV Mattersburg. W Bundeslidze zadebiutował 19 lipca 2006 w wygranym 1:0 meczu z Rapidem Wiedeń. W 2011 roku zakończył karierę.
Kariera reprezentacyjna.
Sedłoski jest reprezentantem Macedonii. W drużynie narodowej zadebiutował w 1996 roku. Rozegrał w niej 100 spotkań i zdobył 8 bramek. Jest rekordzistą pod względem liczby występów w reprezentacji. Jest jedynym graczem macedońskim w klubie 100.

</doc>
<doc id="1540762" url="https://pl.wikipedia.org/wiki?curid=1540762" title="Bronisław Bojarski de Bojary Czarnota">
Bronisław Bojarski de Bojary Czarnota

Bronisław Czarnota de Bojary Bojarski (ur. 6 października 1853 w Warszawie, zm. 25 lutego 1923 tamże) – generał dywizji Wojska Polskiego.
Życiorys.
Pochodził z rodziny szlacheckiej pieczętującej się herbem Sas, syn Ludwika i Idy z de Whit'hów. Ukończył Nikołajewską Szkołę Kawalerii w Petersburgu. Od 1876 pełnił służbę w 13 Włodzimierskim Pułku Ułanów Jego Imperatorskiej Wysokości Wielkiego Księcia Michała, awansując od korneta do podpułkownika (1895). Dowodził w tym pułku 5, a następnie 1 szwadronem. 4 kwietnia 1900 objął dowództwo Krymskiego Dywizjonu, pododdziału kwalerii stacjonującego w Symferopolu, w którym służyli Tatarzy krymscy. 22 marca 1901 został dowódcą 9 Jelizawietgradzkiego Pułku Dragonów. W 1907 awansowany został na generała majora ze starszeństwem z 16 stycznia 1917 i mianowany dowódcą 1 brygady 8 Dywizji Kawalerii. Dowództwo 1 brygady, w skład której wchodziły dwa pułki kawalerii (dragonów i ułanów), stacjonowało w Tyraspolu, w ówczesnej guberni besarabskiej. 24 sierpnia tego roku przeniesiony został w tej samej dywizji na stanowisko dowódcy 2 brygady. Jej dowództwo mieściło się w Odessie, a w skład wchodził tylko jeden pułk huzarów. 9 października 1912 przeniesiony został w stan spoczynku, w stopniu generała lejtnanta, z prawem noszenia munduru i pensją. 27 sierpnia 1913 został reaktywowany i przydzielony do Ministerstwa Imperatorskiego Dworu. Po 10 lipca 1916 ponownie przeniesiony w stan spoczynku. Od 1917 do maja 1918 walczył w I Korpusie Polskim w Rosji.
3 grudnia 1918 został formalnie przyjęty do Wojska Polskiego w stopniu generała porucznika i przydzielony do Rezerwy Personalnej. 28 maja 1919 został przewodniczącym Komisji Odbioru Materiałów Armii Polskiej we Francji, a następnie przewodniczącym Komisji Likwidacyjnej Armii Polskiej we Francji. Z dniem 1 kwietnia 1921 przeniesiony został w stan spoczynku, w stopniu generała porucznika. Zmarł 25 lutego 1923 w Warszawie po długotrwałej chorobie. 28 lutego 1923 roku został pochowany w grobowcu rodzinnym na cmentarzu Powązkowskim w Warszawie (kwatera 95-1-22).

</doc>
<doc id="1540763" url="https://pl.wikipedia.org/wiki?curid=1540763" title="Michaił Kierżakow">
Michaił Kierżakow

Michaił Anatoliewicz Kierżakow (ros. Михаил Анатольевич Кержаков; ur. 28 stycznia 1987 w Kingiseppie) – rosyjski piłkarz grający na pozycji bramkarza. Brat Aleksandra Kierżakowa.
W szkółce Zenitu Petersburg występował od 2001 roku, od 2004 roku występował w drugiej drużynie tego zespołu, od 2007 roku był jej kapitanem. W lipcu 2008 roku został wypożyczony do Wołgi Uljanowsk. W 2003 roku został młodzieżowym mistrzem Rosji. Był rezerwowym zawodnikiem w meczu pucharu UEFA. Bywał też wypożyczany do takich klubów jak: Sportakadiemkłub Moskwa, Wołgar-Gazprom Astrachań i Ałanija Władykaukaz. W 2011 roku przeszedł do Wołgi Niżny Nowogród. W 2013 roku został zawodnikiem Anży Machaczkała. W 2015 wrócił do Zenitu.
Od 2003 roku występował w młodzieżowych reprezentacjach Rosji. Jest reprezentantem kraju do lat 21.

</doc>
<doc id="1540764" url="https://pl.wikipedia.org/wiki?curid=1540764" title="Andrzej Lajborek">
Andrzej Lajborek

Andrzej Lajborek (ur. 21 lutego 1949 w Grajewie) – polski aktor teatralny i filmowy.
W 1971 roku ukończył studia na Wydziale Aktorskim Państwowej Wyższej Szkoły Teatralnej im. Ludwika Solskiego w Krakowie. Zadebiutował 20 lutego 1971 rolą Jana w "Grze w zbijanego" Ionesco w reżyserii Jerzego Jarockiego. W latach 1971-1975 pracował w Teatrze Dramatycznym w Szczecinie, a od 1975 jest aktorem Teatru Nowego im. Tadeusza Łomnickiego w Poznaniu. Wystąpił w ponad stu rolach teatralnych w spektaklach takich reżyserów jak Barbara Fijewska, Conrad Drzewiecki, Janusz Nyczak, Izabella Cywińska, Janusz Wiśniewski, Jerzy Satanowski, Erwin Axer, Krzysztof Babicki, Robert Gliński i Eugeniusz Korin.
W 1979 roku został laureatem Białego Bzu, zaś w 2013 roku został odznaczony Brązowym Medalem „Zasłużony Kulturze Gloria Artis”, a w 2021, podczas ceremonii odznaczania zasłużonych Wielkopolan, znalazł się na liście wyróżnionych Krzyżem Kawalerskim Orderu Odrodzenia Polski nadanym "za wybitne zasługi dla kultury polskiej".

</doc>
<doc id="1540770" url="https://pl.wikipedia.org/wiki?curid=1540770" title="Mateusz Tokarski">
Mateusz Tokarski

Mateusz Tokarski (ur. 1747 na Lubelszczyźnie, zm. 25 maja 1807 w Warszawie) – polski malarz i kopista.
Kształcił się u Franciszka Smuglewicza, później pod kierunkiem Bacciarellego. Edukację artystyczną kontynuował w Rzymie jako stypendysta króla Stanisława Augusta Poniatowskiego, w którego służbie pozostawał od roku 1767 aż do końca jego panowania. Sprawował nadzór nad królewską galerią obrazów oraz wykonywał liczne kopie dzieł artystów współczesnych (m.in. Bacciarellego) oraz dawnych mistrzów. Ok. roku 1787 przebywał na Akademii Drezdeńskiej. Zajmował się konserwacją obrazów oraz sporządzał inwentarze wyposażenia rezydencji królewskich. W dowód uznania i długoletnich zasług w roku 1790 został nobilitowany a w roku 1795 mianowano go inspektorem pałacu w Łazienkach. W 1796 Stanisław August Poniatowski przysłał mu z Grodna pierścień za kopię z obrazu Gerarda Dou. Ostatnie lata życia artysta spędził u starszego syna Stanisława, który był burgrabim Łazienek. Najbardziej znanym z jego obrazów i jedynym znanym portretem przez niego sygnowanym jest portret prymasa Michała Poniatowskiego. Dzieło to artysta wykonał w roku 1776.
W XVIII wieku był członkiem czynnym loży wolnomularskiej Świątynia Izis.

</doc>
<doc id="1540771" url="https://pl.wikipedia.org/wiki?curid=1540771" title="Góry Kisuckie">
Góry Kisuckie

Góry Kisuckie (także Góry Kysuckie, 513.56; słow. "Kysucká vrchovina") – pasmo górskie w środkowej Słowacji. Najwyższym szczytem jest Pupov (1096 m).
Regionalizacja.
Inne są poglądy polskich i słowackich geografów na położenie tego pasma w Karpatach. Według opracowanej przez Jerzego Kondrackiego regionalizacji fizycznogeograficznej Karpat należy ono do łańcucha Beskidów Zachodnich w Zewnętrznych Karpatach Zachodnich, według słowackiej regionalizacji natomiast Góry Kisuckie należą do pasma Stredné Beskydy w obrębie Wewnętrznych Karpat Zachodnich.
Według polskiej regionalizacji na południu dolina Varínki oddziela Góry Kisuckie od Małej Fatry, na zachodzie dolina Kisucy od Jaworników, na północy Bystrica, zbiornik zaporowy Nová Bystrica i wpływający do niego potok Harvelka oddzielają je od Beskidów Kisuckich. Od wschodu Góry Kisuckie sąsiadują z Magurą Orawską, a granicę tworzą górne biegi Zázrivki i Białej Orawy. Według słowackiej regionalizacji sytuacja na wschodzie jest bardziej skomplikowana; Góry Kisuckie sąsiadują tutaj nie tylko z Magurą Orawską, ale także z regionami Podbeskydská vrchovina i Oravské Beskydy.
Geomorfologia.
Na południowym zachodzie Góry Kisuckie opadają w Kotlinę Żylińską, na wschodzie wysokości bezwzględne pasma rosną i pasmo przechodzi w Magurę Orawską.
Pod względem morfologicznym i geologicznym pasmo składa się z dwóch części: północnej, niższej, zbudowanej z fliszu magurskiego i południowej, wyższej, zbudowanej ze skał Pienińskiego Pasa Skałkowego. Pasmo nie stanowi wyraźnego grzbietu, lecz zespół kopców z płaskimi wierzchowinami podzielonych głębokimi dolinami erozyjno-denudacyjnymi. Dzieli się na części: "Kysucké bradlá", "Vojenné", "Bystrická brázda" i "Krásňanská kotlina". Najwyższe szczyty leżą w części południowej: Pupov – 1096 m, Ľadonhora – 999 m, Mravečník – 992 m, Okrúhlica, Magura – 921 m, Steny – 912 m, Veľký Vreteň 821 m, Straník 769 m.
Przyroda.
Klimat Gór Kisuckich jest chłodny. Przeciętne temperatury stycznia wynoszą –3 do –7 °C, lipca – 12–16 °C, liczba dni z pokrywą śnieżną – 120–160 rocznie.
Góry Kisuckie są porośnięte lasami iglastymi z udziałem buka. Lasy porastają głównie zbocza, w dolinach i w partiach szczytowych zostały wycięte. Północną połowę pasma zajmuje park krajobrazowy "Chránená krajinná oblasť Kysuce" (655 km², założony w 1984) z rezerwatami przyrody "Klokočovské skálie" i "Kysucká brána".

</doc>
<doc id="1540772" url="https://pl.wikipedia.org/wiki?curid=1540772" title="Wstępna analiza bilansu">
Wstępna analiza bilansu



</doc>
<doc id="1540773" url="https://pl.wikipedia.org/wiki?curid=1540773" title="Carson Beckett">
Carson Beckett



</doc>
<doc id="1540775" url="https://pl.wikipedia.org/wiki?curid=1540775" title="Steny">
Steny



</doc>
<doc id="1540778" url="https://pl.wikipedia.org/wiki?curid=1540778" title="Plumeria alba">
Plumeria alba



</doc>
<doc id="1540779" url="https://pl.wikipedia.org/wiki?curid=1540779" title="Cerkiew Świętych Cyryla i Metodego w Lidzbarku Warmińskim">
Cerkiew Świętych Cyryla i Metodego w Lidzbarku Warmińskim

Cerkiew Świętych Cyryla i Metodego w Lidzbarku Warmińskim – cerkiew greckokatolicka w Lidzbarku Warmińskim. Jest to nowoczesna świątynia, przebudowana w latach 1994-1998.
Historia.
W 1993 roku Rada Miejska Lidzbarka Warmińskiego przekazała grekokatolikom dokument w sprawie przekazania budynku (dawnego magazynu nawozów) na cerkiew przy ul. Wyszyńskiego 8. W roku następnym podpisano w Urzędzie Miasta stosowny akt notarialny, sankcjonujący własność budynku na rzecz parafii. Nabożeństwa w niej są odprawiane od 1996 roku (wcześniej nabożeństwa odprawiane były w kaplicy rzymskokatolickiej przy kościele św. św. Piotra i Pawła).
W 1997 roku wstawiono ikonostas. W maju 1998 roku cerkiew została poświęcona przez metropolitę przemysko-warszawskiego abp. Jana Martyniaka. Przy cerkwi znajduje się nowo wybudowana plebania. Teren przycerkiewny został ogrodzony. W 2007 roku na 15-lecie parafii, przy cerkwi został postawiony drewniany krzyż. W 2011 roku cerkiew została ocieplona i pomalowana. Posiada jedną kopułę.
Proboszczowie.
Proboszczowie parafii:

</doc>
<doc id="1540780" url="https://pl.wikipedia.org/wiki?curid=1540780" title="David Brinkley">
David Brinkley

David Brinkley (ur. 10 lipca 1920 w Wilmington, Karolina Północna, zm. 11 czerwca 2003 w Houston, Teksas) – amerykański spiker telewizyjny pracujący dla NBC, a potem (od 1981 roku) ABC. Jego kariera trwała od 1951 do 1997 roku.
Zaczynał w prasie i radiu, został pierwszym korespondentem NBC News w Białym Domu. W latach 1956-70 współprowadził popularny program informacyjny "The Huntley-Brinkley Report" wraz z Chetem Huntleyem, a w latach 1970-71 i 1976-9 "NBC Nightly News". W latach 1981-96 był gospodarzem cenionego niedzielnego programu "This Week with David Brinkley".
Zdobył 10 nagród Emmy i 3 Nagrody Peabody'ego. W 1992 roku prezydent Bush uhonorował go Medalem Wolności.

</doc>
<doc id="1540786" url="https://pl.wikipedia.org/wiki?curid=1540786" title="Jakub Rarkowski">
Jakub Rarkowski

Jakub Rarkowski (ur. 28 czerwca 1809 w Olsztynie, zm. 5 grudnia 1872 w Olsztynie) – burmistrz Olsztyna w latach 1836–1865.
Życiorys.
Przed objęciem stanowiska burmistrza mieszkał w rodzinnym majątku w Kortowie. Przed objęciem funkcji burmistrza był sekretarzem miejscowej landratury oraz skarbnikiem magistratu. Lata jego kadencji przypadły na kryzys handlowy i głodowy w mieście. Zamknięto wówczas m.in. hutę szkła, która działa od kilkuset lat. Doszło również do klęsk żywiołowych, m.in. zniszczeń upraw zboża i ziemniaków. Mimo to w czasie rządów Rarkowskiego liczba ludności Olsztyna zwiększyła się niemal dwukrotnie. Zainicjował budowę urządzeń komunalnych, przeprowadził oczyszczanie i brukowanie ulic, a także remont ratusza. Zlecił zasypanie fosy miejskiej, wybudowanie studni głębinowych i zamontowanie olejowego oświetlenia ulic.
W 1843 był współzałożycielem, a także przewodniczącym Towarzystwa Upiększania Miasta. W 1862 rozpoczął pracę nad budową na terenie lasu miejskiego ośrodka wypoczynkowego Jakubowo. Organizował coroczne „Święto Jakubowe” (25 lipca), a w 1853 przewodniczył obchodom 500-lecia nadania Olsztynowi praw miejskich.
W 1863 udzielił w mieście schronienia powstańcom polskim.
W 1866 ufundował przydrożny drewniany krzyż dziękczynny za zakończenie epidemii cholery z polskojęzycznym napisem: „od powietrza, głodu, ognia i wojny”.
Synem Jakuba był Justus Rarkowski, ziemianin i poseł do Reichstagu, a wnukiem (synem Justusa) – Franz Justus Rarkowski, katolicki biskup polowy sił zbrojnych III Rzeszy.

</doc>
<doc id="1540792" url="https://pl.wikipedia.org/wiki?curid=1540792" title="Bogdan Krysiewicz">
Bogdan Krysiewicz

Bogdan Antoni Krysiewicz (ur. 2 czerwca 1946 w Warszawie, zm. 23 czerwca 2022) – polski polityk, urzędnik samorządowy i państwowy, poseł na Sejm II kadencji.
Życiorys.
Syn Antoniego. W 1980 ukończył studia na wydziale ekonomiki pracy Wyższej Szkole Ruchu Zawodowego Wszechzwiązkowej Centralnej Rady Związków Zawodowych w Moskwie. Działał w związkach zawodowych, na początku lat 90. był przewodniczącym rady nadzorczej w oddziale Zakładu Ubezpieczeń Społecznych.
Należał do Ruchu Ludzi Pracy. W latach 1993–1997 sprawował mandat posła na Sejm II kadencji, został wybrany z listy ogólnopolskiej Sojuszu Lewicy Demokratycznej. W kolejnych wyborach bez powodzenia ubiegał się o reelekcję. Po reformie samorządowej do 2002 pełnił funkcję wicestarosty warszawskiego. Następnie do 2005 był dyrektorem gabinetu wojewody mazowieckiego Leszka Mizielińskiego. Zasiadał w radzie oddziału Narodowego Funduszu Zdrowia, działał w Polskim Komitecie Pomocy Społecznej.
Pochowany na Cmentarzu Komunalnym Północnym w Warszawie.
Odznaczenia.
Odznaczony Złotym Krzyżem Zasługi (1997) oraz Krzyżem Kawalerskim Orderu Odrodzenia Polski (2002).

</doc>
<doc id="1540799" url="https://pl.wikipedia.org/wiki?curid=1540799" title="Rineloricaria fallax">
Rineloricaria fallax



</doc>
<doc id="1540803" url="https://pl.wikipedia.org/wiki?curid=1540803" title="Rineloricaria filamentosa">
Rineloricaria filamentosa



</doc>
<doc id="1540809" url="https://pl.wikipedia.org/wiki?curid=1540809" title="Trentemøller">
Trentemøller

Trentemøller (wł. Anders Trentemøller; ) – duński DJ i producent muzyki elektronicznej pochodzący z Kopenhagi.

</doc>
<doc id="1540811" url="https://pl.wikipedia.org/wiki?curid=1540811" title="Odetta">
Odetta

Odetta, właśc. Odetta Holmes Felious (ur. 31 grudnia 1930 w Birmingham, zm. 2 grudnia 2008 w Nowym Jorku) − amerykańska piosenkarka, gitarzystka, autorka tekstów, a także działaczka na rzecz praw człowieka, Afroamerykanka, odznaczona Narodowym Medalem Sztuk.
Jej repertuar obejmował amerykański folk, blues, jazz i negro spirituals. Była ważną postacią podczas odrodzenia amerykańskiego folku w latach 50. i 60. XX wieku, była inspiracją dla takich muzyków jak Bob Dylan, Joan Baez i Janis Joplin.

</doc>
<doc id="1540813" url="https://pl.wikipedia.org/wiki?curid=1540813" title="Kometa Swift-Tuttle'a">
Kometa Swift-Tuttle'a



</doc>
<doc id="1540815" url="https://pl.wikipedia.org/wiki?curid=1540815" title="Powiat witkowski">
Powiat witkowski

Powiat witkowski - dawny powiat istniejący w latach 1919-1927 w województwie poznańskim II Rzeczypospolitej. Jego siedzibą było miasto Witkowo. 1 kwietnia 1927 roku powiat został zniesiony, a jego terytorium przyłączono do powiatów gnieźnieńskiego i wrzesińskiego.
Gminy.
Według stanu z 16 lutego 1927 roku powiat witkowski składał się z 3 miast, 79 gmin i 43 obszarów dworskich:
Obszary włączone 1 kwietnia 1927 do powiatu gnieźnieńskiego.
Miasta: Czerniejewo, Powidz i Witkowo
Gminy: Anastazewo, Brzoski (Brzózki), Bure, Chłądowo, Czerniejewo, Cwierdzin, Drachowo, Folwark, Gaj, Gębarzewko, Gębarzewo, Głożyny, Goczałkowo, Goraninek, Gorzykówko, Gorzykowo, Goraniec, Graby, Gurówko, Imielno, Jaworowo, Kamionka, Karsewo, Kąpiel, Kędzierzyn, Kołaczkowo, Kosowo, Lubochnia, Ługi, Leśniewko, Lipki, Malenin, Małachowo-Kępe, Małachowo-Wierzbiczany, Mąkownica, Miaty, Mielżynek, Mielżyn, Mielżyn Stary, Niechanowo, Nidom, Nowawieś Niechanowska, Odrowąż, Ostrowo, Ostrowite Prymasowskie, Pawłowo, Piaski, Polanowo, Potrzymowo, Przyborówko, Przybrodzin, Rakowo, Ruchocinek, Ruchocin, Skorzęcin, Smolniki Powidzkie, Sokołowo, Strzyżewo Witkowskie, Szczytniki-Duchowne, Szydłowiec, Trzuskołoń, Wiekowo, Wierzbiczany, Wierzyce, Witkowo-Wieś, Witkówko, Wola Skorzęcka, Wylatkowo, Żelaskowo i Żydowo
Obszary włączone 1 kwietnia 1927 do powiatu wrzesińskiego.
Gminy: Barczyzna, Grzybowo-Chrzanowice, Jarząbkowo, Marzenin, Mystki, Noskowo, Pakszynek, Sobiesiernie, Strzyżewo-Czerniejewskie i Mierzewo

</doc>
<doc id="1540816" url="https://pl.wikipedia.org/wiki?curid=1540816" title="Aiden Ford">
Aiden Ford



</doc>
<doc id="1540819" url="https://pl.wikipedia.org/wiki?curid=1540819" title="Józef Czikel">
Józef Czikel

Józef Adolf Czikel (ur. 7 lutego 1873 w Stanisławowie, zm. 7 kwietnia 1973 w Wiedniu) – generał dywizji Wojska Polskiego.
Życiorys.
W 1900 roku ukończył Terezjańską Akademię Wojskową w Wiener Neustadt. Od 1 listopada 1915 roku do 1 listopada 1916 roku dowodził 56 pułkiem piechoty, a później był szefem sztabu Okręgu Wojskowego w Koszycach.
Od lutego 1919 roku do marca 1920 roku pełnił funkcję szefa sztabu Dowództwa Okręgu Generalnego „Kraków”. 25 maja 1919 roku został formalnie przyjęty do Wojska Polskiego z zatwierdzeniem posiadanego stopnia pułkownika ze starszeństwem z dniem 1 listopada 1915 roku. W marcu 1920 roku objął dowództwo 8 Dywizji Piechoty. Na tym stanowisku 1 maja 1920 roku został zatwierdzony z dniem 1 kwietnia 1920 roku w stopniu generała podporucznika w grupie oficerów byłej armii austro-węgierskiej.
W czerwcu tego roku wyznaczony został na stanowisko zastępcy szefa Departamentu I Ministerstwa Spraw Wojskowych, a w grudniu został szefem tego departamentu. We wrześniu 1921 powierzono mu funkcję Szefa Administracji Armii. 3 maja 1922 roku został zweryfikowany w stopniu generała dywizji ze starszeństwem z dniem 1 czerwca 1919 roku w korpusie generałów.
25 sierpnia 1922 roku Naczelnik Państwa i Naczelny Wódz mianował go z dniem 10 września tego roku dowódcą Okręgu Korpusu Nr V w Krakowie. W 1923 przyczynił się do budowy Domu Żołnierza w Krakowie.
15 listopada 1923 roku Prezydent RP zwolnił go z zajmowanego stanowiska. Zwolnienie miało bezpośredni związek z udziałem wojska w „wypadkach krakowskich”. Z dniem 30 czerwca 1924 roku został przeniesiony w stan spoczynku „z powodu trwałej niezdolności do służby wojskowej stwierdzonej na podstawie przeprowadzonej superrewizji”. Wyrokiem Wojskowego Sądu Okręgowego Nr V w Krakowie z dnia 30 kwietnia 1925 roku został skazany na trzy miesiące twierdzy. Prezydent RP odrzucił jego prośbę o darowanie kary, której wykonanie sąd odroczył z powodu złego stanu zdrowia w jakim się wówczas znajdował.
Mieszkał w Krakowie przy ul. Wolskiej 24. W czasie okupacji niemieckiej podpisał volkslistę i wyjechał do Wiednia, zmarł tamże 7 kwietnia 1973 roku.
Opinia marszałka Józefa Piłsudskiego.
Najprawdopodobniej w grudniu 1922 ówczesny przewodniczący Ścisłej Rady Wojennej, marszałek Józef Piłsudski, sporządził opinie o 96 generałach pozostających w służbie czynnej. Generała Józefa Czikla scharakteryzował w sposób następujący: "Typ generała, który należy wyplenić za wszelką cenę z wojsk polskich. Kłócić się będzie zawsze ze wszystkimi, z braku laku intrygować przeciwko własnemu ordynansowi. W kłótni zapomni o wszystkiem: o ambicji i honorze innych, jak i o własnym. Nieznośny typ oficera z armji zaborczych, który był ze służalczą dyscypliną w armjach dawnych, w polskiej zaś żąda takiejże dyscypliny od podwładnych, a od siebie niczego nie wymaga. Zdatny jedynie do wyrzucenia z wojska. Nic więcej o nim powiedzieć nie mogę".

</doc>
<doc id="1540820" url="https://pl.wikipedia.org/wiki?curid=1540820" title="Gamma Sagittarii">
Gamma Sagittarii

Gamma-2 Sagittarii ("Alnasl", "γ² Sgr") – pomarańczowy olbrzym w gwiazdozbiorze Strzelca. Gwiazda ta jest oddalona o 97 lat świetlnych od Słońca.
Nazwa.
Tradycyjna nazwa gwiazdy, Alnasl, pochodzi od arabskiego co znaczy „grot” lub „czubek” (strzały). Na określenie tej gwiazdy były używane także mniej znane nazwy Nushaba i Al Wazl. Międzynarodowa Unia Astronomiczna w 2016 roku formalnie zatwierdziła użycie nazwy Alnasl dla określenia tej gwiazdy.
Charakterystyka.
Alnasl to olbrzym o typie widmowym K1, jego wielkość gwiazdowa to +2,99. Jest to typowy pomarańczowy olbrzym, który zakończył syntezę wodoru w jądrze i łączy jądra helu w węgiel.
Gwiazda ta dzieli oznaczenie Gamma Sagittarii z sąsiadującą na niebie cefeidą "γ1 Sagittari", oznaczaną także W Sagittarii. Są one oddzielone od siebie na niebie o 0,86° i są widoczne nieuzbrojonym okiem. Gwiazdy nie są związane grawitacyjnie i są bardzo oddalone w przestrzeni.

</doc>
<doc id="1540821" url="https://pl.wikipedia.org/wiki?curid=1540821" title="133P/Elst-Pizzaro">
133P/Elst-Pizzaro



</doc>
<doc id="1540822" url="https://pl.wikipedia.org/wiki?curid=1540822" title="Alnasl">
Alnasl



</doc>
<doc id="1540823" url="https://pl.wikipedia.org/wiki?curid=1540823" title="Parafia św. Michała Archanioła w Nosowie">
Parafia św. Michała Archanioła w Nosowie

Parafia św. Michała Archanioła – parafia prawosławna w Nosowie, w dekanacie Biała Podlaska, diecezji lubelsko-chełmskiej.
Na terenie parafii funkcjonuje 1 cerkiew:
Historia.
30 czerwca 2013 oddano do użytku nowy dom parafialny.
W 2017 r. parafia liczyła niespełna 60 wiernych.

</doc>
<doc id="1540824" url="https://pl.wikipedia.org/wiki?curid=1540824" title="Volvariella gloiocephala">
Volvariella gloiocephala



</doc>
<doc id="1540825" url="https://pl.wikipedia.org/wiki?curid=1540825" title="Stefan Pogrobowiec">
Stefan Pogrobowiec

Stefan Pogrobowiec (ur. 1236, zm. 1271) – książę węgierski z dynastii Arpadów.
Stefan Pogrobowiec był uważany za syna króla węgierskiego Andrzeja II i jego trzeciej żony Beatrycze, córki Aldobrandina I, margrabiego Este. Faktycznie jego ojcem był magnat węgierski Dénes, syn Apolda, który został oślepiony z rozkazu syna i następcy Andrzeja II, króla Beli IV.
Stefan Pogrobowiec nosił tytuł księcia Slawonii. Jego pierwszą żoną była poślubiona w 1263 Elżbieta, córka Wilhelma Traversari. Z tego związku pochodził młodo zmarły syn Stefan. Po raz drugi Stefan Pogrobowiec ożenił się z Tomasiną, córką Michała Morosiniego. Z tego małżeństwa pochodził król Andrzej III, ostatni monarcha węgierski z dynastii Arpadów.

</doc>
<doc id="1540826" url="https://pl.wikipedia.org/wiki?curid=1540826" title="Maciej Bydliński">
Maciej Bydliński

Maciej Bydliński (ur. 11 marca 1988 w Szczyrku) – polski narciarz alpejski, wielokrotny indywidualny Mistrz Polski.
Reprezentant klubu AZS-AWF Katowice. Zadebiutował w Pucharze Świata w inauguracyjnych zawodach sezonu 2008/2009 w Sölden, nie kończąc slalomu giganta.

</doc>
<doc id="1540828" url="https://pl.wikipedia.org/wiki?curid=1540828" title="Portret prymasa Michała Poniatowskiego">
Portret prymasa Michała Poniatowskiego

Portret prymasa Michała Poniatowskiego – obraz namalowany na płótnie po roku 1785. Obraz przedstawia prymasa Michała Jerzego Poniatowskiego. Jest to replika warsztatowa Marcella Bacciarellego.

</doc>
<doc id="1540832" url="https://pl.wikipedia.org/wiki?curid=1540832" title="Trentemoller">
Trentemoller



</doc>
<doc id="1540833" url="https://pl.wikipedia.org/wiki?curid=1540833" title="P.O.Q">
P.O.Q



</doc>
<doc id="1540835" url="https://pl.wikipedia.org/wiki?curid=1540835" title="Run Jeremy">
Run Jeremy



</doc>
<doc id="1540836" url="https://pl.wikipedia.org/wiki?curid=1540836" title="Parafia Świętego Ducha w Kijowcu">
Parafia Świętego Ducha w Kijowcu

Parafia Świętego Ducha – parafia prawosławna w Kijowcu, w dekanacie Biała Podlaska, diecezji lubelsko-chełmskiej.
Na terenie parafii funkcjonuje 1 cerkiew:
Historia.
Parafia prawosławna w Kijowcu została erygowana w 1531 (początkowo pod wezwaniem św. Dymitra). Z tego okresu pochodziła też pierwsza cerkiew. Pod koniec XVI w. parafia przyjęła unię. Kolejne świątynie wzniesiono w 1681 i 1726. W 1875, po likwidacji unii na południowym Podlasiu, parafia powróciła do prawosławia. W tym czasie zbudowano murowaną cerkiew, uszkodzoną podczas I wojny światowej i rozebraną po 1918. W okresie międzywojennym wzniesiono drewnianą świątynię, rozebraną w 1954 (aktualnie w tym miejscu znajduje się szkoła podstawowa). Obecną murowaną cerkiew zbudowano na cmentarzu parafialnym w latach 1982–1984.
Zasięg terytorialny.
Kijowiec, Zalesie

</doc>
<doc id="1540837" url="https://pl.wikipedia.org/wiki?curid=1540837" title="Mandan (Dakota Północna)">
Mandan (Dakota Północna)

Mandan – miasto w hrabstwie Morton w Dakocie Północnej, w Stanach Zjednoczonych. Mandan jest stolicą hrabstwa Morton, a zarazem centralnym miastem obszaru metropolitarnego Bismarck-Mandan. W 2000 roku populacja miasta wynosiła 16 718 osób. Mandan zostało założone w 1879 r. i stało się stolicą hrabstwa w 1881 r.

</doc>
<doc id="1540840" url="https://pl.wikipedia.org/wiki?curid=1540840" title="Instytut Języka Rosyjskiego">
Instytut Języka Rosyjskiego

Instytut Języka Rosyjskiego () – gremium zajmujące się regulacją języka rosyjskiego. Zlokalizowane jest w Moskwie i stanowi część Rosyjskiej Akademii Nauk.

</doc>
<doc id="1540841" url="https://pl.wikipedia.org/wiki?curid=1540841" title="Powiat iwacewicki">
Powiat iwacewicki

Powiat iwacewicki – powiat województwa poleskiego II Rzeczypospolitej w latach 1935–1939. Jego siedzibą były Iwacewicze. W skład powiatu wchodziło 6 gmin wiejskich i 2 miasta.
Powiat został utworzony 1 kwietnia 1935 (początkowo planowany na 1 kwietnia 1932) po przeniesieniu siedziby władz powiatowych powiatu kosowskiego z Kosowa do Iwacewicz i zmianie jego nazwy na "powiat iwacewicki".

</doc>
<doc id="1540842" url="https://pl.wikipedia.org/wiki?curid=1540842" title="Amanita ocreata">
Amanita ocreata

Amanita ocreata Peck – gatunek silnie trujących grzybów z rodziny muchomorowatych ("Amanitaceae"). Występuje głównie w północno-zachodniej Ameryce Północnej. W USA grzyb ten powszechnie nazywany jest "aniołem śmierci" ("death angel") lub "aniołem zniszczenia" ("destroying angel"). Muchomora "ocreata" po raz pierwszy opisał amerykański mykolog Charles Horton Peck w 1909 r.
Systematyka i nazewnictwo.
Pozycja w klasyfikacji według Index Fungorum: "Amanita, Amanitaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".

</doc>
<doc id="1540849" url="https://pl.wikipedia.org/wiki?curid=1540849" title="Liban (ujednoznacznienie)">
Liban (ujednoznacznienie)



</doc>
<doc id="1540850" url="https://pl.wikipedia.org/wiki?curid=1540850" title="Port lotniczy El Calafate">
Port lotniczy El Calafate

Port lotniczy El Calafate (hiszp: "Aeropuerto International de El Calafate - Comandante Armando Tola") Kod Iata:FTE – cywilne i wojskowe lotnisko w argentyńskiej prowincji Santa Cruz położone w odległości 23 km od miejscowości El Calafate. Obsługuje linie lotnicze: Aerolíneas Argentinas, LAN Argentina oraz LADE.
Otwarte zostało w listopadzie 2000, zastępując przestarzałe lotnisko "Lago Argentino Airport (ING/SAWL)". Dla turystów stanowi „bramę” do parku narodowego Los Glaciares. Zostało zaprojektowane przez Carlosa Otta, architekta z Urugwaju. W 2007 obsłużyło ponad 400 tys. pasażerów.
Jest zarządzane, w części cywilnej, przez firmę London Supply.

</doc>
<doc id="1540855" url="https://pl.wikipedia.org/wiki?curid=1540855" title="Parafia Opieki Matki Bożej w Kobylanach">
Parafia Opieki Matki Bożej w Kobylanach

 
Parafia Opieki Matki Bożej – parafia prawosławna w Kobylanach, w dekanacie Terespol diecezji lubelsko-chełmskiej.
Na terenie parafii funkcjonuje 1 cerkiew:

</doc>
<doc id="1540856" url="https://pl.wikipedia.org/wiki?curid=1540856" title="Duniłowicze">
Duniłowicze

Duniłowicze (biał. Дунілавічы) – agromiasteczko na Białorusi w obwodzie witebskim w rejonie postawskim. Leży nad jeziorem Bladym i Świdno. Przez miejscowość biegnie droga R110, a na południe od niej droga R45.
Miasto magnackie położone było w końcu XVIII wieku w powiecie oszmiańskim województwa wileńskiego.
Historia.
Pierwsza pisemna wzmianka o Duniłowiczach pochodzi z 1473 roku. Należały wówczas do książąt Holszańskich. W 1555 roku, zgodnie z wolą ostatniego właściciela, miejscowość została własnością wielkiego księcia litewskiego Zygmunta Augusta. Na podstawie reformy administracyjno-terytorialnej w latach 1565-1566 miejscowość weszła w skład powiatu oszmiańskiego województwa wileńskiego. W latach 1567-1577 Duniłowicze należały do Mikołaja Krzysztofa Radziwiłła, później do Dołmat Isajkowskich.
W 1624 roku Krzysztof Białłozor z żoną ufundowali murowany kościół, przy którym w 1683 roku zaczął działać klasztor Dominikanów. Później właścicielami miasteczka byli Brzostowscy, Janiszewscy. 7 września 1729 roku i 10 stycznia 1765 Duniłowicze otrzymały przywileje królów i wielkich książąt Augusta Mocnego i Stanisława Poniatowskiego.
W wyniku II rozbioru Polski Duniłowicze znalazły się pod zaborem rosyjskim w powiecie wilejskim guberni mińskiej, od 1843 guberni wileńskiej. Od Janiszewskich miejscowość przeszła na własność Tyszkiewiczów.
Po stłumieniu powstania styczniowego, w 1866 roku władze rosyjskie przymusowo przekształciły kościół św. Trójcy w cerkiew Rosyjskiego Kościoła Prawosławnego. W 1886 roku w Duniłowiczach znajdowała się cerkiew prawosławna, kościół, dwa żydowskie domy modlitwy, szkoły publiczne, osiem kramów, cztery karczmy i młyn wodny. Kiermasze odbywały się 6 stycznia i 1 października, targi w każdą niedzielę.
2 czerwca 1920 roku w miejscowości doszło do walk 150 osobowej grupy pościgowej porucznika Radzyńskiego z 8 DP z forpocztą rosyjskiej 12 Dywizji Strzelców, w wyniku której ujęto jeńców i następnie wycofano się na pozycje wyjściowe do Łuczaju. Następnego dnia rozpoczęły się pod miastem zacięte walki o miasto, szczególnie w rejonie cmentarza, w wyniku których rozbito dwa bolszewickie pułki. 36 pp Legii Akademickiej stracił 50 zabitych i ponad 85 rannych. Na pamiątkę tej bitwy dzień 3 czerwca był świętem pułkowym tego oddziału. 26 czerwca 1930 roku prezydent Ignacy Mościcki wziął udział w uroczystościach na cmentarzu upamiętniających poległych żołnierzy z 36 pp Legii Akademickiej oraz towarzyszących im żołnierzy I batalionu 21 pp i 13 pp.
Zgodnie z traktatem ryskim Duniłowicze weszły w skład II Rzeczypospolitej, stając się siedzibą gminy i powiatu w województwie nowogródzkim, od 1922 w województwie wileńskim. 1 stycznia 1926 roku przeniesiono siedzibę powiatu do Postaw tworząc powiat postawski. W latach 20. XX w. w Duniłowiczach istniały: tartak, cegielnia, młyn, kuźnia, księgarnia, przychodnia, apteka, banki, hotel, kościół, 3 synagogi, szkoła żydowska i ogólnokształcąca. Produkowano tutaj dywany, damską odzież, czapki, wyprawiano skóry. 
Miejscowość była siedzibą Sądu Grodzkiego. Był tu również urząd pocztowy, który obsługiwał znaczną część terenu gminy.
Największym właścicielem ziemskim był wówczas Józef Tyszkiewicz (1064 dziesięcin ziemi).
Po agresji ZSRR na Polskę w 1939 roku miejscowość weszła w skład BSRR. 15 stycznia 1941 roku otrzymała status osiedla typu miejskiego i została siedzibą rejonu w obwodzie wilejskim. Od 4 lipca 1941 do 4 lipca 1944 znajdowała się pod okupacją niemiecką. W 1941 roku utworzyli getto dla Żydów. 21 listopada 1942 35 żołnierzy niemieckich rozstrzelało 828 osób w tym 300 dzieci.
W 1950 roku w wyniku przeniesienia siedziby rejonu do Woropajewa, Duniłowicze stały się siedzibą sielsowietu. W 1954 roku miejscowość otrzymała status wsi w obwodzie mołodeczańskim. W 1960 roku sielsowiet Duniłowicze wszedł w skład rejonu głębockiego, a w 1962 postawskiego. W 1971 roku znajdowała się tutaj szkoła średnia, dom kultury, biblioteka, poliklinika, apteka, punkt weterynaryjny, poczta, siedziba leśnictwa.
Demografia.
Według Powszechnego Spisu Ludności z 1921 roku zamieszkiwało tu 1 386 osób, 586 było wyznania rzymskokatolickiego, 96 prawosławnego, 2 ewangelickiego, 2 staroobrzędowego, 685 mojżeszowego, 15 mahometańskiego. Jednocześnie 598 mieszkańców zadeklarowało polską przynależność narodową, 87 białoruskiego, 1 niemieckiego, 685 żydowskiego, 6 tatarską, 7 litewską a 2 rosyjska. Było tu 200 budynków mieszkalnych. W 1931 w 296 domach zamieszkiwało 1772 osoby.
Parafia rzymskokatolicka.
Parafia Świętej Trójcy w Duniłowiczach leży w dekanacie postawskim diecezji witebskiej.

</doc>
<doc id="1540857" url="https://pl.wikipedia.org/wiki?curid=1540857" title="Odetta Sings">
Odetta Sings

Odetta Sings to album Odetty wydany w roku 1970.

</doc>
<doc id="1540858" url="https://pl.wikipedia.org/wiki?curid=1540858" title="Fi Sagittarii">
Fi Sagittarii

fi Sagittarii ("φ Sgr") – gwiazda w gwiazdozbiorze Strzelca. Jej obserwowana wielkość gwiazdowa to +3,16. Oddalona jest o około 239 lat świetlnych od Ziemi.
Charakterystyka.
Fi Sagittari należy do typu widmowego B8. Jest sklasyfikowana jako olbrzym, ale jej jasność i temperatura wskazują, że jest to raczej podolbrzym. Niska jak na ten typ widmowy prędkość obrotu stoi w sprzeczności z brakiem segregacji pierwiastków, która skutkowałaby nietypowym widmem. Wynika to zapewne z nachylenia osi obrotu w kierunku obserwacji, przez co obserwowany jest biegun gwiazdy, jaśniejszy niż okolice równikowe (wskutek spłaszczenia), a to prowadzi do błędnej oceny własności gwiazdy. Gwiazda podlega zakryciom przez Księżyc. Na podstawie długości trwania takiego zjawiska podejrzewano dawniej, że jest to gwiazda podwójna, ale obecnie uznaje się, że efekt spowodowała dyspersja światła w atmosferze ziemskiej.

</doc>
<doc id="1540859" url="https://pl.wikipedia.org/wiki?curid=1540859" title="Niko Kanxheri">
Niko Kanxheri

Niko Kanxheri (ur. 17 lutego 1947 w Tiranie) – albański aktor i reżyser.
Życiorys.
Po ukończeniu szkoły średniej w Korczy podjął studia w szkole aktorskiej im. Aleksandra Moisiu, działającej przy Teatrze Ludowym w Tiranie. W tym czasie rozpoczął współpracę z Radiem Tirana, reżyserując dla niego przedstawienia teatralne (program pt. Teatr przy mikrofonie). Po ukończeniu studiów w 1969 odbył kurs specjalistyczny, organizowany przez Studio Filmowe Nowa Albania (alb. Kinostudio Shqiperia e Re) i rozpoczął karierę reżysera telewizyjnego. Jego dziełem był popularny program rozrywkowy "Alo, tekniku", zrealizowany w 1982, a także dwa filmy fabularne. Od 1987 pracuje także na stanowisku profesora na wydziale sztuk scenicznych Uniwersytetu Sztuk w Tiranie.
W roku 1971 zadebiutował na dużym ekranie rolą Domenico w filmie "Malet me blerim mbuluar". W swoim dorobku artystycznym miał 13 ról filmowych. W 1990 otrzymał II nagrodę w kategorii najlepszych aktorów na IX Festiwalu Filmu Albańskiego.

</doc>
<doc id="1540861" url="https://pl.wikipedia.org/wiki?curid=1540861" title="KC &amp; Sunshine Band">
KC &amp; Sunshine Band



</doc>
<doc id="1540863" url="https://pl.wikipedia.org/wiki?curid=1540863" title="Odetta Sings the Blues">
Odetta Sings the Blues

Odetta Sings the Blues – album Odetty wydany w roku 1968.
Lista utworów.
Strona A
Strona B

</doc>
<doc id="1540866" url="https://pl.wikipedia.org/wiki?curid=1540866" title="Jason Bourne">
Jason Bourne

Jason Charles Bourne, właśc. David Webb – postać fikcyjna stworzona przez Roberta Ludluma, tajny agent wyszkolony przez CIA.
Bourne jest główną postacią trzech powieści Ludluma: "Tożsamość Bourne’a", "Krucjata Bourne’a" i "Ultimatum Bourne’a". Po śmierci autora, serię powieści o przygodach Bourne’a, kontynuuje Eric Van Lustbader, który napisał kolejne książki: "Dziedzictwo Bourne’a", "Zdrada Bourne’a", "Sankcja Bourne’a", "Mistyfikacja Bourne’a", "Cel Bourne’a", "Świat Bourne’a", "Imperatyw Bourne'a, Odwet Bourne’a", "Przewaga Bourne’a" i "Zagadka Bourne’a".
Ekranizacje.
W 1988 na podstawie pierwszej powieści nakręcono miniserial sensacyjny, pt. "Tożsamość Bourne’a" z Richardem Chamberlainem w roli głównej.
W 2002 w rolę Bourne’a w filmie "Tożsamość Bourne’a" wcielił się Matt Damon. W odróżnieniu od wcześniejszego miniserialu, film w wersji kinowej, był bardzo luźną adaptacją powieści Ludluma. Po jego sukcesie komercyjnym, nakręcono dwa kolejne filmy o Bournie: "Krucjata Bourne’a" (2004) i "Ultimatum Bourne’a" (2007). Premiera kinowa czwartej części, pt. "Dziedzictwo Bourne’a" odbyła się 10 sierpnia 2012 r., natomiast w 2016 r. nakręcono film pt. "Jason Bourne", w reżyserii Paula Greengrassa, również z Mattem Damonem w roli głównej, którego premiera miała miejsce 27 lipca 2016 roku.
W 2008 roku została wydana gra komputerowa pt. "Robert Ludlum’s The Bourne Conspiracy".

</doc>
<doc id="1540871" url="https://pl.wikipedia.org/wiki?curid=1540871" title="Rémi Garde">
Rémi Garde

Rémi Garde (ur. 3 kwietnia 1966 w L’Arbresle) – francuski trener piłkarski i piłkarz, który grał na pozycji środkowego obrońcy.
Kariera klubowa.
Karierę piłkarską Garde rozpoczął w klubie Olympique Lyon. W sezonie 1987/1988 stał się członkiem kadry pierwszej drużyny prowadzonej przez Roberta Nouzareta. W nim zadebiutował w rozgrywkach Ligue 2, ale dopiero od sezonu 1988/1989 stał się podstawowym zawodnikiem drużyny. Wtedy też awansował z Lyonem z drugiej do pierwszej ligi. W Lyonie nie odniósł więcej sukcesów i występował w nim do lata 1993 roku. Łącznie dla tego klubu rozegrał 145 spotkań i strzelił 2 bramki.
W 1993 roku Garde przeszedł do innego pierwszoligowego klubu, Racingu Strasbourg. Tam stworzył parę środkowych obrońców wraz z innym reprezentantem Francji, Frankiem Frank Lebœufem. W klubie ze Strasburga spędził trzy sezony i wystąpił dla niego 68 razy. W tym czasie trzykrotnie trafiał do siatki rywala. W 1995 roku awansował z Racingiem do finału Pucharu Francji, jednak jego klub uległ w nim 0:1 stołecznemu Paris Saint-Germain.
Latem 1996 roku Garde ponownie zmienił barwy klubowe i został zawodnikiem Arsenalu, do którego polecił go francuski szkoleniowiec Arsène Wenger. Rémi został piłkarzem „The Gunners” w tym samym dniu co jego rodak, Patrick Vieira. W Premier League zadebiutował 26 października w wygranym 3:0 domowym meczu z Leeds United. W Arsenalu miał pełnić funkcję dublera dla innego Francuza, Emmanuela Petita. W 1998 roku wywalczył dublet - mistrzostwo i Puchar Anglii, jednak w 1999 roku zakończył karierę w wieku 33 lat z powodu kontuzji. W barwach Arsenalu zagrał w 31 spotkaniach ligowych.
Kariera reprezentacyjna.
W reprezentacji Francji Garde zadebiutował 21 stycznia 1990 roku w wygranym 1:0 towarzyskim meczu z Kuwejtem. W 1992 roku został powołany przez selekcjonera Michela Platiniego do kadry na Euro 92, jednak nie wystąpił tam w żadnym spotkaniu. Swój ostatni mecz w kadrze „Tricolores” rozegrał jeszcze przed mistrzostwami, a konkretnie 27 maja przeciwko Szwajcarii (1:2). Łącznie wystąpił w niej 6 razy.
Kariera trenerska.
Po zakończeniu kariery Garde został szkoleniowcem. W 2003 roku został asystentem trenera Paula Le Guena i w latach 2004–2005 pomógł mu w dwukrotnym wywalczeniu mistrzostwa Francji. Po odejściu Le Guena Garde pomagał kolejnemu trenerowi, Gérardowi Houllierowi. W 2007 roku opuścił stanowisko asystenta.
22 czerwca 2011 roku został trenerem Olympique Lyon, zastąpił Claude Puela. 2 listopada 2015 został trenerem Aston Villi, a 29 marca 2016 został zwolniony z tej funkcji.
8 listopada 2017 został trenerem kanadyjskiego zespołu Montreal Impact.

</doc>
<doc id="1540873" url="https://pl.wikipedia.org/wiki?curid=1540873" title="Remi Garde">
Remi Garde



</doc>
<doc id="1540877" url="https://pl.wikipedia.org/wiki?curid=1540877" title="Św. Rozalia">
Św. Rozalia



</doc>
<doc id="1540878" url="https://pl.wikipedia.org/wiki?curid=1540878" title="Eusuchia">
Eusuchia

Eusuchia – grupa archozaurów z kladu Crocodyliformes. Według definicji filogenetycznej przedstawionej w 2003 roku przez Christophera Brochu obejmuje ostatniego wspólnego przodka "Hylaeochampsa vectiana", krokodyla nilowego, aligatora amerykańskiego i gawiala gangesowego i wszystkich jego potomków. Tradycyjnie Eusuchia były klasyfikowane w randze podrzędu wewnątrz rzędu krokodyli (Crocodylia), jednak obecnie większość naukowców zawęża obszerność kladu Crocodylia do grupy koronowej, czyli obejmującej ostatniego wspólnego przodka krokodyla nilowego, aligatora amerykańskiego i gawiala gangesowego i wszystkich jego potomków, co sprawia, że Eusuchia staje się grupą obszerniejszą niż Crocodylia.
Cechami wiązanymi z przedstawicielami Eusuchia są przodowklęsłe kręgi oraz w pełni wykształcone wtórne podniebienie, tworzone przez kości szczękowe, podniebienne i skrzydłowe. Umożliwia ono krokodylom bezpieczne oddychanie przez nos, podczas gdy reszta ich głowy jest zanurzona w wodzie. Przodowklęsłe kręgi występowały również konwergentnie u bardziej prymitywnych krokodylomorfów. Również cechy podniebienia łączone z Eusuchia pojawiły się wcześniej niż u pierwszych przedstawicieli tego kladu – podniebienie podobne do występującego u przedstawicieli Eusuchia – choć bardziej prymitywne – istniało już u isisfordii, nienależącej do Eusuchia "sensu" Brochu. W 2008 roku Jeremy Martin i Michael J. Benton przedstawili definicję, według której "Isisfordia" należałaby do Eusuchia z definicji, jednak nie była ona stosowana przez większość innych badaczy. Monofiletyzm grupy Eusuchia od czasów Huxleya nigdy nie został poważnie zakwestionowany, a taksonomiczna zawartość tego kladu jest jedną z najbardziej stabilnych wśród krokodylomorfów.

</doc>
<doc id="1540879" url="https://pl.wikipedia.org/wiki?curid=1540879" title="Ivo Schmucker">
Ivo Schmucker

Ivo Schmucker (ur. 10 stycznia 1968 roku we Frýdku-Místku) - były czeski piłkarz, grający na pozycji bramkarza.
Jego ojciec, František, był rezerwowym bramkarzem Czechosłowacji na Mistrzostwach Świata w 1962 roku, oraz podstawowym zawodnikiem tejże reprezentacji na Letnich Igrzyskach Olimpijskich w Tokio dwa lata później. Ivo Schmucker pierwsze treningi rozpoczął w wieku ośmiu lat. "Dorosłą" karierę rozpoczynał w lokalnym klubie Slezan Frýdek-Místek, a największe sukcesy święcił z Baníkiem Ostrawa, kiedy to w 1991 roku wywalczył z tym klubem Puchar Czechosłowacji, w jego barwach grał również w Pucharze UEFA.
Podczas pobytu w polskim klubie Szczakowianka Jaworzno miała miejsce tzw. sprawa Schmuckera. Ruch Chorzów oskarżał jaworznicki klub o to, iż ten zatrudnił Schmuckera niezgodnie z zasadami, albowiem fakt ten miał miejsce poza okienkiem transferowym. Polski Związek Piłki Nożnej odrzucił jednakże to oskarżenie, gdyż dwóch podstawowych bramkarzy Szczakowianki było kontuzjowanych i klub ten miał prawo do takiego posunięcia.

</doc>
<doc id="1540880" url="https://pl.wikipedia.org/wiki?curid=1540880" title="Gawiale">
Gawiale



</doc>
<doc id="1540883" url="https://pl.wikipedia.org/wiki?curid=1540883" title="Hyphalosaurus">
Hyphalosaurus



</doc>
<doc id="1540885" url="https://pl.wikipedia.org/wiki?curid=1540885" title="Jewhen Rudakow">
Jewhen Rudakow

Jewhen Wasylowycz Rudakow, ukr. Євген Васильович Рудаков, ros. Евгений Васильевич Рудаков, "Jewgienij Wasiljewicz Rudakow" (ur. 2 stycznia 1942 w Moskwie, zm. 21 grudnia 2011 w Kijowie) – ukraiński piłkarz pochodzenia rosyjskiego, grający na pozycji bramkarza, reprezentant Związku Radzieckiego, olimpijczyk, trener piłkarski.
Kariera piłkarska.
Kariera klubowa.
Jako 17-latek rozpoczynał karierę piłkarską w juniorskiej i rezerwowej drużynie Torpedo Moskwa. Z powodu dużej konkurencji w 1961 odszedł do drugoligowego zespołu Sudnobudiwelnyk Mikołajów. W 1963 przeszedł do Dynama Kijów. W 1966 został pierwszym bramkarzem Dynama. Z kijowskim zespołem zdobywał największe swoje sukcesy. Po 14 latach spędzonych w kijowskim klubie zakończył karierę piłkarską w 1977 roku.
Kariera reprezentacyjna.
W latach 1968-1976 wystąpił w 48 meczach radzieckiej reprezentacji, tracąc 35 bramek. Zdobył brązowy medal igrzysk olimpijskich - w 1972 w Monachium. Grał na mistrzostwach Europy w 1972, na których radziecka drużyna zajęła drugie miejsce. Był rezerwowym w kadrze na mistrzostwach Europy w 1968 (4. miejsce ZSRR).
Kariera trenerska.
Po zakończeniu kariery zawodniczej w 1979 trenował Spartak Iwano-Frankiwsk. W latach osiemdziesiątych pracował w zespole Zmina Kijów, w dziewięćdziesiątych w Internacie Sportowym w Kijowie. W 1994 prowadził Kremiń Krzemieńczuk. Potem pracował w szkole piłkarskiej Dynama Kijów. 21 grudnia 2011 zmarł w Kijowie.

</doc>
<doc id="1540887" url="https://pl.wikipedia.org/wiki?curid=1540887" title="Sudnobudiwnyk Mikołajów">
Sudnobudiwnyk Mikołajów



</doc>
<doc id="1540888" url="https://pl.wikipedia.org/wiki?curid=1540888" title="Jewgienij Rudakow">
Jewgienij Rudakow



</doc>
<doc id="1540891" url="https://pl.wikipedia.org/wiki?curid=1540891" title="Zanim słońce wstanie">
Zanim słońce wstanie

Zanim słońce wstanie – debiutancki singel Ramony Rey z jej pierwszego albumu "Ramona Rey" (2006). Utwór wydany był w czerwcu 2005. W nagraniu gościnnie wystąpił Sztyku. Motyw utworu wykorzystano w reklamie wody mineralnej Żywiec-Zdrój.
Utwór zajął 13. miejsce na liście przebojów Programu Trzeciego. Znalazł się również na składance "Viva Hits Vol. 2" z 2006 roku.
Teledysk.
Teledysk, którego reżyserią zajął się Łukasz Kośmicki, nominowano w dwóch kategoriach do nagrody Yach Film.

</doc>
<doc id="1540897" url="https://pl.wikipedia.org/wiki?curid=1540897" title="Andrzej Głowacki (muzyk)">
Andrzej Głowacki (muzyk)

Andrzej Głowacki – reżyser, aktor, autor piosenek.
Przez lata związany z ruchem recytatorskim. Od 1990 roku zajmuje się poezją śpiewaną i prowadzeniem warsztatów dla wokalistów. Był nauczycielem takich wokalistów jak Doda, Łukasz Zagrobelny, Marzena Korzonek, Hania Stach, Alicja Janosz, Kasia Zielińska.
Wyreżyserował kilkadziesiąt koncertów telewizyjnych.
Jest autorem piosenek śpiewanych przez wielu czołowych piosenkarzy.
Tłumaczy również piosenki z języka jidysz.

</doc>
<doc id="1540900" url="https://pl.wikipedia.org/wiki?curid=1540900" title="Dynamite!!">
Dynamite!!

Dynamite!! – nazwa corocznej gali sportów walki organizowanej w latach 2002-2010 przez Fighting and Entertainment Group. Podczas imprezy rozgrywane były zarówno walki kick-bokserskie w formule K-1, jak i pojedynki na zasadach MMA. 
Historia.
Pierwsze zawody tej serii zostały rozegrane o zmierzchu 28 sierpnia 2002 roku na Stadionie Olimpijskim w Tokio pod nazwą PRIDE/K-1 Dynamite! (na rynku międzynarodowym promowane jako "PRIDE Shockwave 2002"). Gala była współprodukowana z PRIDE FC i wystąpili na niej zawodnicy obu organizacji. Według oficjalnych danych zgromadziła ona ponad 91-tysięczną widownię, co jest rekordem dla zawodów MMA.
Następna edycja (K-1 Premium Dynamite!!) była już wyłączną produkcją FEG i zorganizowana została w noc sylwestrową 2003 roku, czyli okresie największej oglądalności, gdy japońskie rodziny tradycyjnie zasiadają przed telewizorami. Konkurencyjnymi show organizowanymi tej samej nocy były PRIDE Otoko Matsuri/Shockwave i Inoki Bom-Ba-Ye. W następnych latach już tylko FEG regularnie kontynuowała organizację sylwestrowych gal Dynamite!!
2 czerwca 2007 roku w Los Angeles FEG we współpracy z amerykańskim promotorem EliteXC zorganizowała jedyną galę Dynamite!! poza granicami Japonii. Miała ona pomóc Japończykom w ekspansji na północnoamerykański rynek mieszanych sztuk walki. Impreza składała się jedynie z walk MMA, a gwoździem programu był debiut w tym sporcie gwiazdy wrestlingu Brocka Lesnara. Gala zakończyły się porażką finansową i marketingową, a trzech jej uczestników (m.in. Royce Gracie) przyłapano na dopingu.

</doc>
<doc id="1540903" url="https://pl.wikipedia.org/wiki?curid=1540903" title="Rybokarty (jezioro)">
Rybokarty (jezioro)

Rybokarty – jezioro na Równinie Gryfickiej, położone w gminie Gryfice, w powiecie gryfickim, w woj. zachodniopomorskim. Na wschód od jeziora leży wieś Rybokarty.
Jego powierzchnia wynosi 11,0 ha, wysokość lustra wody to 22,0 m n.p.m..
Rybokarty znajdują się na równinie torfowej w zlewni Stuchowskiej Strugi. Jest to zarastające jezioro śródleśne położone w obniżeniu bezodpływowym, otoczone torfowiskami. Według typologii rybackiej jest to jezioro karasiowe. 
Nad wschodnim brzegiem znajduje się park zabytkowy, w którym znajduje się zabytkowy pałac rozbudowany na przełomie XIX i XX wieku w stylu angielskiego neogotyku.

</doc>
<doc id="1540905" url="https://pl.wikipedia.org/wiki?curid=1540905" title="Horror na wietrze">
Horror na wietrze

Horror na wietrze – film fabularny produkcji amerykańskiej w reżyserii Maxa Mitchella, nakręcony w 2008 roku. 
Obsada.
i inni.
Opis fabuły.
W jednym z laboratoriów w USA dwóch biochemików przypadkowo odkryło substancję o nazwie "Formuła 4708", która po przedostaniu się do osoby heteroseksualnej przemienia ją gruntownie i pod każdym względem w osobę homoseksualną. Dzieje się tak zarówno z mężczyznami jak i kobietami. Substancja wydostaje się poza laboratorium i poprzez powietrze roznosi się początkowo po USA, a potem na cały świat. W ten sposób Ziemia zaludnia się nowymi, tą droga powstałymi gejami i lesbijkami. Nowi geje i lesbijki odkrywają radość z nowego wcielenia i nie chcą myśleć o odwróceniu losu. 
Początkowo rząd USA próbuje opanować sytuację. Ale przemiany ludzi w gejów i lesbijki już się nie da powstrzymać. Wszyscy staną się „tacy” prędzej czy później. W efekcie cała cywilizacja dostosowuje się do nowych warunków i nawet powstaje nowa wersja Biblii, Biblia Księżnej Diany.

</doc>
<doc id="1540912" url="https://pl.wikipedia.org/wiki?curid=1540912" title="Gare de Denfert-Rochereau">
Gare de Denfert-Rochereau

Gare de Denfert-Rochereau – paryski dworzec kolejowy, jeden z pierwszych dworców wybudowanych na terenie Francji. Obecnie dworzec jest używany jako jedna ze stacji paryskiego systemu komunikacji RER (linia B).
Dworzec Denfert-Rochereau budowano w latach 1842-1846. Oficjalne otwarcie stacji miało miejsce 7 czerwca 1846 roku. Konstrukcja budynku kształtem przypomina koło, dzięki czemu można było zwiększyć powierzchnię w środku budynku. Dworzec obsługiwał głównie połączenia pomiędzy Paryżem a Sceaux. Pod koniec XIX wieku dworzec przeszedł modernizację, a szyny na trasie dworca zostały wymienione, aby mogły korzystać z niego pociągi szerokotorowe.
W 1895 roku dworzec stał się jednym z przystanków pomiędzy dworcami Gare du Luxemburg oraz Gare Port-Royal na trasie Paryż-Orlean. W 1937 roku zlikwidowano to połączenie, a dworzec zaczął być używany na potrzeby linii dojazdowych na terenie aglomeracji paryskiej. W 1977 roku dworzec stał się jedną ze stacji systemu RER, obsługując linię B.
Budynek dworca do dziś pozostaje najstarszym funkcjonującym budynkiem dworcowym na terenie Francji.
Stacja metra.
Najbliższą stacją paryskiego metra jest Denfert-Rochereau.

</doc>
<doc id="1540913" url="https://pl.wikipedia.org/wiki?curid=1540913" title="Kenny Bräck">
Kenny Bräck

Kenneth „Kenny” Bräck (ur. 21 marca 1966 r. w Arvice) – szwedzki kierowca wyścigowy, mistrz serii IRL w 1998 i zwycięzca Indianapolis 500 w 1999 roku.
Kariera.
Karierę rozpoczął jak większość kierowców od kartingu. Kolejnym krokiem była Formuła Ford i Formuła 3 w Szwecji i w Wielkiej Brytanii. W 1992 roku został mistrzem skandynawskiego Pucharu Renault Clio, natomiast w 1993 roku wygrał amerykańską serię Barber Saab Pro Series.
W 1994 roku rozpoczął starty w międzynarodowej Formule 3000. Rok później zajął trzecie miejsce w klasyfikacji końcowej tej serii. W 1996 roku był kierowcą testowym zespołu Formuły 1 - Arrowsa, ale zrezygnował w połowie sezonu aby skupić się na zdobyciu tytułu mistrzowskiego w F3000, co mu się nie udało i ostatecznie zajął drugie miejsce (gdyby nie został zdyskwalifikowany w ostatnim wyścigu sezonu, to zostałby mistrzem).
W 1997 roku przeniósł się do Stanów Zjednoczonych i rozpoczął starty w Indy Racing League. Zdobył w niej mistrzostwo w 1998 roku jeżdżąc w zespole A.J. Foyta, a rok później dołożył do tego zwycięstwo w Indianapolis 500 i tytuł wicemistrzowski.
Po tych sukcesach przeniósł się do konkurencyjnej serii CART. W sezonie 2000 jeżdżąc w zespole Team Rahal zdobył tytuł najlepszego nowicjusza, a rok później tytuł wicemistrza serii. W 2002 przeniósł się do zespołu Chip Ganassi Racing i zajął szóste miejsce w klasyfikacji sezonu.
W 2003 Bräck powrócił do startów w serii IRL IndyCar Series (nowa nazwa Indy Racing League) i jednocześnie powrócił do zespołu Team Rahal, który debiutował w tej serii (nie licząc wyścigów Indianapolis 500). Umiarkowany sezon zakończył bardzo poważnym wypadkiem w ostatnim wyścigu sezonu na owalnym torze Texas Motor Speedway. Samochody jego i Tomasa Schecktera zaczepiły o siebie kołami, w efekcie czego pojazd Bräcka wzbił się w powietrze, uderzył w siatkę ogradzającą tor i rozpadł na kawałki. W wypadku tym zanotowano najwyższą zmierzoną zmianę przyspieszenia od czasu wprowadzenia urządzeń mierzących tego typu parametry w samochodach wyścigowych - wartość szczytowa wyniosła 214 g. Kenny odniósł w tym wypadku bardzo poważne obrażenia: miał m.in. złamany mostek, jeden z kręgów w kręgosłupie, uda oraz kostki. Jego rekonwalescencja trwała 18 miesięcy.

</doc>
<doc id="1540915" url="https://pl.wikipedia.org/wiki?curid=1540915" title="Canon EF 50mm">
Canon EF 50mm

Canon EF 50mm – seria obiektywów firmy Canon o ogniskowej 50 mm, z mocowaniem typu EF.
EF 50mm 1.0L USM.
Nieprodukowany już obiektyw profesjonalny (seria L) z silnikiem sonicznym. Jedyny obiektyw Canona z przysłoną 1.0 i z mocowaniem typu EF. Niska wartość przysłony pozwala na robienie zdjęć przy bardzo małej ilości dostępnego światła, umożliwia także uzyskanie niezwykle płytkiej głębi ostrości, a dzięki ośmiolistkowej przysłonie otrzymuje się "bokeh" złożony z okrągłych, nie zaś wielokątnych plamek. Obiektyw chwalony jest zazwyczaj za bardzo solidną budowę i znakomitą jakość optyczną, krytykowany za znaczną masę i bardzo wysoką cenę – po zaprzestaniu jego produkcji cena używanych obiektywów wzrosła dwukrotnie.
EF 50mm 1.2L USM.
Profesjonalny (seria L) obiektyw, następca EF 50mm 1.0L USM. Jeden z dwóch produkowanych obiektywów Canona o minimalnej wartości przysłony 1,2 – drugi to EF 85mm 1.2 L II USM. Oferuje lepszą jakość optyczną od tańszego, amatorskiego obiektywu EF 50mm 1.4 USM.
EF 50mm 1.4 USM.
Amatorski obiektyw Canona o plastikowej konstrukcji ale z metalowym bagnetem. Znacznie tańszy od profesjonalnego EF 50mm 1.2L USM, ustępuje mu jakością optyczną.
EF 50mm 1.8.
Nieprodukowany już, amatorski obiektyw Canona o plastikowej konstrukcji ale z metalowym bagnetem, zastąpiony przez EF 50mm 1.8 II. 
EF 50mm 1.8 II.
Amatorski obiektyw Canona, następca EF 50mm 1.8 wprowadzony na rynek w 1991. Obiektyw ma całkowicie plastikową konstrukcję, uproszczoną budowę (w porównaniu ze swoim poprzednikiem nie ma skali odległości) zachował jednak bardzo wysoką, jak na swoją cenę, jakość optyczną. Z powodu połączenia niskiej ceny z dobrą jakością optyczną jest to jeden z najbardziej popularnych i lubianych obiektywów Canona, jest to jeden z najtańszych obiektywów Canona, ceniony przez amatorów i profesjonalistów.

</doc>
<doc id="1540921" url="https://pl.wikipedia.org/wiki?curid=1540921" title="Bronisław Bohatyrewicz">
Bronisław Bohatyrewicz



</doc>
<doc id="1540922" url="https://pl.wikipedia.org/wiki?curid=1540922" title="Zenith">
Zenith

Zenith – przedsiębiorstwo produkujące zegarki, powstałe w 1865 w Le Locle w północno-zachodniej Szwajcarii z inicjatywy Georges’a Favre-Jacota.
W owym czasie wytwarzano głównie zegarki kieszonkowe i zegary wahadłowe, wytwarzano też przyrządy pomiarowe dla marynarki wojennej. Założyciel zrewolucjonizował produkcję zegarków poprzez jej scentralizowanie i wprowadzenie wielu nowoczesnych rozwiązań organizacyjnych.
W 1897 roku właściciel wyposażył jeden z zegarków w kaliber oznakowany jako "Zenith" i od niego nazwał w 1911 roku całą swoją firmę. W 1896 Georges Favre-Jacot zdobył złoty medal na wystawie krajowej w Genewie. W 1900 roku firma otrzymała złoty medal na wystawie powszechnej w Paryżu. W 1908 roku otworzono oddział firmy w Moskwie, w 1909 roku w Paryżu, w 1910 w Wiedniu, a w 1914 w Londynie.
W 1909 roku francuski lotnik Louis Blériot jako pierwszy człowiek przeleciał samolotem nad kanałem La Manche, a towarzyszył mu zegarek marki Zenith. W 1910 roku Zenith został mianowany oficjalnym dostawcą zegarków dla armii USA i szwajcarskiej poczty. Zegarki Zenith były także wykorzystywane w wielu spółkach kolejowych (m.in. w USA, Francji, Szwajcarii, Polsce, Argentynie). W 1911 roku firma została przekształcona w spółkę akcyjną o nazwie „Fabrique des Montres Zenith”. W tym też roku zaczęto stosować jako logo pięcioramienną gwiazdę, co miało nawiązywać do gwiazdy przewodniej, wykorzystywanej od wieków przy ustalaniu kierunków podróży. Trudne czasy nastały dla firmy po 1917 roku, gdy po rewolucji upadł ważny rynek rosyjski i nie można było sprzedawać zegarków w USA z powodu zastrzeżenia nazwy przez "Zenith Radio Company". Po 1922 roku Zenith wprowadził kolekcję zegarków o nazwie "Defy" z kopertą o klasie WR 600 metrów. W 1923 r. wybudowano fabrykę w Besançon. W 1925 Zenith zatrudniał ponad 1000 pracowników. W 1926 roku Zenith pobił rekord precyzji mierzony przez King’s Observatory w Kew. Norweski polarnik Roald Amundsen miał przy sobie zegarek marki Zenith podczas zdobycia bieguna południowego w 1911 roku i podczas wyprawy na biegun północny.
W 1959 roku Zenith przejął firmę Martel Watch Co. Zenith przejął także produkujące zegarki firmy Mondia.
W dniu 10 stycznia 1969 roku Zenith zaprezentował kaliber "El Primero", który był pierwszym na świecie chronometrem automatycznym wytwarzającym 36 000 vph tj. 10 wahnięć na sekundę (5 Hz), wygrywając tym samym prestiżową rywalizację z Seiko i koalicjami firm Breitling-Hamilton-Büren oraz Heuer-Leonidas. W 1971 r. Zenith wprowadza do sprzedaży rozwojowy dla "El Primero" model Espada, bo posiadający potrójny kalendarz i fazy księżyca. W 1972 roku Zenith został kupiony przez amerykańską firmę Zenith Radio Company.
W 1975 roku amerykańscy właściciele, w związku z popularnością zegarków kwarcowych, zdecydowali o zaprzestaniu produkcji zegarków mechanicznych uznając, że nie mają one przyszłości i nie będą przynosić zysków. Sprzeciwiając się poleceniom menadżerów, kierownik warsztatu Charles Vermot w tajemnicy ukrył na strychu około 150 maszyn oraz dokumentację techniczną nie chcąc aby unikalna technologia "El Primero" wpadła w ręce konkurencji. Aby nie odkryto ukrytych maszyn Vermot zamurował część fabrycznego strychu.
Po kolejnej zmianie właściciela Zenith w 1984 roku dzięki Charlesowi Vermot mógł ponownie rozpocząć produkcję "El Primero", które to mechanizmy zaczął kupować dla swoich zegarków Rolex. Mechanizm ten był stosowany w zegarkach Rolex Daytona od roku 1988 do czasu zakupu Zenitha przez koncern LVMH. W latach 90. zaprezentowano nowy model sportowy Chronomaster Flyback z mechanizmem El Primero, który został zaprojektowany na konkurs ogłoszony przez francuskie Ministerstwo Obrony.
Po kilku latach prac, w 1994 roku zaprezentowano wyjątkowo płaski automatyczny zegarek "Elite" o grubości 3,38 milimetra. Mechanizm ten otrzymał nagrodę w kategorii „Najlepszy Mechanizm Roku”.
W 1999 roku Zenith został kupiony przez koncern LVMH, stając się jedną z kilku jej marek w dziale luksusowych zegarków obok np. TAG Heuer, Bulgari i Hublot. Z tego powodu zaprzestano sprzedaży mechanizmów "El Primero" dla Rolexa Daytona, ponieważ firma ta znajdowała się poza grupą LVMH. W 2004 roku zaprezentowano Grande ChronoMaster XXT Tourbillon, który był pierwszym zegarkiem o tak wysokiej częstotliwości na rynku.
Po pięciu latach badań i prac studyjnych w 2010 roku zaprezentowano zegarek „Christophe Colomb”, który jest limitowany do 25 sztuk i pracuje w oparciu o mechanizm „Academy 8804” charakteryzujący się ręcznym naciągiem i rezerwą chodu wynoszącą aż 50 godzin. Sercem mechanizmu jest klatka żyroskopu, która składa się ze 166 części. Cena jednego zegarka wynosi około 730 tysięcy złotych.
W 2012 roku Felix Baumgartner skacząc z wysokości 39 km i spadając z prędkością 1137 kilometrów na godzinę miał przy sobie zegarek „Zenith El Primero Stratos Flyback Striking 10th”. W 2013 roku zaprezentowano nagradzany model El Primero Lightweight.
Przedsiębiorstwo Zenith istnieje do dnia dzisiejszego, kontynuuje tradycję produkcji wysokiej jakości luksusowych zegarków. Od wielu innych marek, także szwajcarskich, wyróżnia go także to, że mechanizmy wytwarza dla własnych produktów wyłącznie samodzielnie, nie zamawiając ich w innych firmach. W ciągu swojej historii Zenith zarejestrował 297 patentów i zebrał 2333 nagrody w kategorii precyzji odmierzania czasu tzw. „chronometry prizes”.

</doc>
<doc id="1540923" url="https://pl.wikipedia.org/wiki?curid=1540923" title="Gasteropelecus sternicla">
Gasteropelecus sternicla



</doc>
<doc id="1540924" url="https://pl.wikipedia.org/wiki?curid=1540924" title="Małe Jeziorko (Równina Gryficka)">
Małe Jeziorko (Równina Gryficka)

Małe Jeziorko – jezioro na Równinie Gryfickiej, położone w gminie Golczewo, w powiecie kamieńskim, w woj. zachodniopomorskim. Małe Jeziorko leży ok. 1,0 km na zachód od wsi Imno oraz ok. 0,5 km na południe od jeziora Lubcz.
W 2004 r. Rada Miejska w Golczewie utworzyła użytek ekologiczny "Małe Jeziorko" o powierzchni 2,5 ha, który jest cennym stanowiskiem florystycznym i faunistycznym. Jest to obszar ze śródleśnym zarastającym jeziorkiem z rzadkimi i chronionymi gatunkami roślin: bagno zwyczajne, grzybienie białe, czermień błotna, miejsce rozrodu płazów żab zielonych i brunatnych. Obszar leśny nadzoruje Nadleśnictwo Rokita.

</doc>
<doc id="1540925" url="https://pl.wikipedia.org/wiki?curid=1540925" title="Rasbora kalochroma">
Rasbora kalochroma



</doc>
<doc id="1540927" url="https://pl.wikipedia.org/wiki?curid=1540927" title="Saga o Królestwie Światła">
Saga o Królestwie Światła

Saga o Królestwie Światła – dwudziestotomowa seria książek norweskiej pisarki Margit Sandemo, kontynuacja "Sagi o Czarnoksiężniku" oraz "Sagi o Ludziach Lodu".
Osią akcji, rozgrywającej się we wnętrzu Ziemi, jest próba stworzenia przez bohaterów utworu eliksiru zdolnego do usunięcia z ludzkich serc wszelkiego zła.

</doc>
<doc id="1540929" url="https://pl.wikipedia.org/wiki?curid=1540929" title="Małe Jeziorko">
Małe Jeziorko

2 jeziora w Polsce:

</doc>
<doc id="1540930" url="https://pl.wikipedia.org/wiki?curid=1540930" title="William Turner (ujednoznacznienie)">
William Turner (ujednoznacznienie)



</doc>
<doc id="1540931" url="https://pl.wikipedia.org/wiki?curid=1540931" title="Bucks Fizz">
Bucks Fizz

 
Bucks Fizz – brytyjski zespół muzyczny, który powstał w 1981 roku w celu rywalizacji w 26. Konkursie Piosenki Eurowizji w Dublinie. W konkursie tym zespół wystartował w składzie: Bobby G, Cheryl Baker, Mike Nolan oraz Jay Aston i zwyciężył piosenką "Making Your Mind Up".
W listopadzie 1981 nagrali swój największy przebój "The Land of Make Believe". Kolejnymi przebojami były utwory "My Camera Never Lies" z roku 1982, "Piece Of The Action" (1981), "One Of Those Nights" (1981), "Now Those Days Are Gone" (1982), "If You Can't Stand The Heat" (1982), "Run For Your Life" (1983), "When We Were Young" (1983), "London Town" (1983), "Talking In Your Sleep" (1984) i "New Beginning (Mamba Seyra)" (1986).

</doc>
<doc id="1540934" url="https://pl.wikipedia.org/wiki?curid=1540934" title="Number One (DVD Eleny Paparizou)">
Number One (DVD Eleny Paparizou)

Number One – pierwszy album DVD greckiej piosenkarki, Eleny Paparizou. Jest to kolekcja jej wszystkich wideoklipów od początku solowej kariery wraz z kilkoma dodatkowymi filmami. Została wydana miesiąc przed finałem Konkursu Piosenki Eurowizji 2005, gdzie Paparizou zdobyła pierwsze miejsce.

</doc>
<doc id="1540937" url="https://pl.wikipedia.org/wiki?curid=1540937" title="Hernik">
Hernik

Hernik (forma żeńska: Hernik, liczba mnoga: Hernik) – polskie nazwisko notowane od 1387 roku.
Etymologia nazwiska.
Prawdopodobnie od staropolskiego harny, herny ("zarozumiały, dumny"), możliwe że od śląskiego hernig – "górnik" (w tej formie notowane w 1387 roku).
Demografia.
Na początku lat 90. XX wieku w Polsce mieszkało 2000 osób o tym nazwisku, najwięcej w dawnym województwie: radomskim - 896, bielskim - 215 i warszawskim - 211. W 2014 roku mieszkało w Polsce około 2100 osób o nazwisku Hernik, najwięcej w mieście Radom i jego okolicach oraz w Cieszynie.

</doc>
<doc id="1540938" url="https://pl.wikipedia.org/wiki?curid=1540938" title="William Diller Matthew">
William Diller Matthew

William Diller Matthew (ur. 19 lutego 1871 w Saint John, zm. 24 września 1930 w Berkeley) – amerykański zoogeograf i paleontolog specjalizujący się w paleontologii kręgowców.
Życiorys.
William Diller Matthew był synem George'a Fredericka Matthew, paleontologa zajmującego się głównie kambryjskimi skamieniałościami. W 1889 roku uzyskał licencjat na University of New Brunswick, po czym wyjechał do Stanów Zjednoczonych, by kontynuować studia na Columbia University School of Mines. W 1894 roku uzyskał tytuł magistra i rozpoczął studia doktoranckie pod kierunkiem Henry'ego Fairfielda Osborna. Rok później otrzymał tytuł Ph.D. i został asystentem Osborna w Dziale Paleontologii Kręgowców Amerykańskiego Muzeum Historii Naturalnej. Jego pierwszym zadaniem był wyjazd do Filadelfii i skatalogowanie okazów pozostawionych przez Edwarda Drinkera Cope'a, nabytych niedawno przez Muzeum. Do 1911 pełnił asystenckie stanowiska w dziale paleontologii kręgowców, kiedy to został kustoszem całego działu. Funkcję tę pełnił do 1925. W międzyczasie publikował prace naukowe, dotyczące przede wszystkim filogenezy ssaków, głównie koniowatych. W 1913 roku opublikował "Evolution of Horse", a w 1915 pierwsze wydanie swojej najbardziej znanej pracy – „Climate and Evolution” w "Annals of the New York Academy of Sciences". Do 1927 pracował w Amerykańskim Muzeum Historii Naturalnej, po czym zaczął wykładać paleontologię na University of California w Berkeley oraz został drugim w historii dyrektorem University of California Museum of Paleontology. W tym samym roku został też członkiem Royal Society of London. Badał nie tylko ssaki, lecz także m.in. dinozaury; w 1922 wraz z Barnumem Brownem opisał dromeozaura i ustanowił rodzinę Dromaeosauridae. Zmarł we wrześniu 1930 roku z powodu choroby nerki. Wiele spośród jego teorii jest do dziś uznawanych za słuszne.

</doc>
<doc id="1540939" url="https://pl.wikipedia.org/wiki?curid=1540939" title="William Matthew">
William Matthew



</doc>
<doc id="1540942" url="https://pl.wikipedia.org/wiki?curid=1540942" title="Mad Secret Concerts – Elena Paparizou">
Mad Secret Concerts – Elena Paparizou

Mad Secret Concerts – Elena Paparizou – drugi album DVD greckiej piosenkarki, Eleny Paparizou. Był nagrywany jako część telewizyjnej serii "Mad Secret Concerts" z MAD TV 13 grudnia 2005 roku w klubie Iera Odos, w Atenach, w Grecji. Został wydany 22 lipca 2006 roku w Grecji i na Cyprze przez Sony BMG.
Pierwszy radiowy singel wydany z tego albumu to "Just Walk Away", który odniósł duży sukces w rozgłośniach radiowych. Wideoklip miał premierę 20 maja 2006 roku w MAD TV.

</doc>
<doc id="1540946" url="https://pl.wikipedia.org/wiki?curid=1540946" title="Mielnica Podolska">
Mielnica Podolska

Mielnica Podolska, Mielnica (, "Melnycia-Podilśka") – osiedle typu miejskiego na Ukrainie, nad Dniestrem, w obwodzie tarnopolskim, w rejonie czortkowskim.
Historia.
W "Słowniku geograficznym Królestwa Polskiego" (1885. T. V) miejscowość wzmiankowana jako "Mielnica", miasto w powiecie borszczowskim.
1 kwietnia 1934 roku Mielnica otrzymała prawa miejskie.
W okresie międzywojennym była siedzibą komisariatu Straży Celnej jak również stacjonowała tu placówka Straży Celnej „Mielnica”, a później strażnica KOP „Mielnica”.
W marcu 1938 przyznano Marszałkowi Edwardowi Śmigłemu-Rydzowi honorowe obywatelstwo Mielnicy.
Pod okupacją niemiecką w Polsce pozbawiona praw miejskich; → gmina Mielnica.
W 1989 liczyło 3979 mieszkańców.
W 2013 liczyło 3700 mieszkańców.

</doc>
<doc id="1540947" url="https://pl.wikipedia.org/wiki?curid=1540947" title="Równowaga hydrostatyczna">
Równowaga hydrostatyczna

Równowaga hydrostatyczna (równowaga dynamiczna) – stan równowagi materii, kiedy siła grawitacji jest zrównoważona przez siłę gradientu ciśnienia, działającą w odwrotnym kierunku.
Rozważmy pewną niewielką objętość formula_1 w której gęstość materii jest w przybliżeniu stała i wynosi formula_2 Jeśli formula_3 określa odległość od środka układu grawitacyjnego zaś formula_4 jest przyspieszeniem grawitacyjnym (odpowiednikiem przyspieszenia ziemskiego), to warunkiem równowagi hydrostatycznej jest równość:
gdzie lewa strona równania jest siłą grawitacji działającą na tę objętość, zaś prawa – siłą gradientu ciśnień (zakładamy, że zmienia się ono jedynie wzdłuż osi z). Dzieląc obydwie strony przez objętość, otrzymujemy niezależny od niej warunek:
Astrofizyka.
Równowaga hydrostatyczna jest ważnym pojęciem w astrofizyce – w każdej warstwie gwiazdy musi panować równowaga hydrostatyczna, przez co gwiazda ani nie imploduje, ani nie eksploduje. Izotropowe pole grawitacyjne gwiazdy powoduje, że przybiera ona kształt kuli.
Planetologia.
Osiągnięcie wewnętrznej równowagi hydrostatycznej jest jednym z wymagań obecnie przyjętej definicji planety – aby dany obiekt mógł zostać sklasyfikowany jako planeta, musi on mieć wystarczającą masę, aby jego własna siła grawitacyjna pozwoliła na uzyskanie równowagi hydrostatycznej. W praktyce oznacza to, że dane ciało musi przybrać postać zbliżoną do kuli lub w przypadku niektórych ciał, na które działają zewnętrzne siły pływowe, czy szybko wirujących – elipsoidy.

</doc>
<doc id="1540949" url="https://pl.wikipedia.org/wiki?curid=1540949" title="Lulu (piosenkarka)">
Lulu (piosenkarka)

Lulu Kennedy-Cairns, wł. Marie McDonald McLaughlin Lawrie, najbardziej znana pod scenicznym imieniem Lulu (ur. 3 listopada 1948 w Lennoxtown w East Dunbartonshire) – szkocka piosenkarka, kompozytorka, modelka, aktorka i osobowość telewizyjna.
Życiorys.
Pierwszym przebojem Lulu była jej wersja piosenki The Isley Brothers „Shout” z 1964. W 1966 odwiedziła Polskę wraz z brytyjskim zespołem rock and rollowym The Hollies. W 1969 zwyciężyła w finale 14. Konkursu Piosenki Eurowizji, na którym reprezentowała Wielką Brytanię z utworem „Boom Bang-a-Bang”.
W 1974 wykonała utwór tytułowy do filmu "Człowiek ze złotym pistoletem" (The Man with the Golden Gun) z Jamesem Bondem skomponowanej przez Johna Barry'ego.
Zaśpiewała w musicalu "Alicja" z 1980 w reż. Jerzego Gruzy i Jacka Bromskiego i z muzyką Henriego Seroki. W 1985 nakładem polskiej firmy fonograficznej Tonpress ukazały się dwie piosenki Lulu: „Love is the Answer” i „Hello My Friend”.
W 1993 nagrała utwór „Relight My Fire” z zespołem Take That oraz wystąpiła w teledysku do piosenki.
W 2000 odznaczona Orderem Imperium Brytyjskiego w randze Oficera (OBE), podniesionej w 2021 do rangi Komandora tegoż orderu (CBE).
W latach 1969–1973 była żoną Maurice'a Gibba z Bee Gees.

</doc>
<doc id="1540951" url="https://pl.wikipedia.org/wiki?curid=1540951" title="Jaryczów Nowy">
Jaryczów Nowy

Jaryczów Nowy (ukr. Новий Яричів, "Nowyj Jarycziw") – osiedle typu miejskiego na Ukrainie w obwodzie lwowskim (rejon kamionecki), przed II wojną światową – w Polsce, przed I wojną światową – w Austro-Węgrzech (Galicja), przed zaborami Polski w granicach I Rzeczypospolitej. Jaryczów Nowy jest oddalony o ok. 27 km od centrum Lwowa. Osiedle to leży ok. 100 km od granicy z Polską.
Historia.
Około 1397 r. książę Władysław Opolczyk nadał Jaryczów Jaśkowi Mazowice. Jego potomkowie używali nazwiska Jaryczowski. W 1515 r. miejscowość była spalona, a w 1695 r. zniszczyli ją Tatarzy.
Właścicielem miasteczka ok. 1770 był Bernard Stanisław Gozdzki.
Za II Rzeczypospolitej Jaryczów Nowy należał do powiatu lwowskiego w województwie lwowskim jako miasteczko. 31 marca 1934 roku został podniesiony do rzędu miast. Do 1939 r. jego właścicielami była rodzina Krzeczunowiczów, pochodzenia ormiańskiego, słynąca z hodowli koni.
Pod okupacją niemiecką w Polsce pozbawiony praw miejskich, stając się siedzibą wiejskiej gminy Jaryczów Nowy.
Kościół.
W 1431 r. właściciele Jaryczewa założyli tu parafię rzymskokatolicka pw. Wszystkich Świętych. W 1700 r. wzniesiono kościół murowany, który w 1876 r. rozbudowano. W XVIII w. duszpasterstwo w parafii prowadzi karmelici bosi. W 1947 r. władze radzieckie zamknęły kościół, w 1990 r. oddały go wiernym.
Urodzeni.
Leon Krzeczunowicz ps. „Roland” (1901-1945) – polski ziemianin oficer Wojska Polskiego i Armii Krajowej, współzałożyciel konspiracyjnej organizacji ziemian Uprawa – Tarcza i szef jej obwodu krakowskiego.

</doc>
<doc id="1540954" url="https://pl.wikipedia.org/wiki?curid=1540954" title="Katastrofa w Texas City">
Katastrofa w Texas City

Katastrofa w Texas City () w dniu 16 kwietnia 1947 roku, spowodowana została pożarem, a następnie eksplozją około 2300 ton saletry amonowej w ładowniach francuskiego statku s/s „Grandcamp” w porcie w Texas City, w stanie Teksas, skutkiem czego zginęło 581 osób, a wiele tysięcy odniosło rany i obrażenia. Efektem katastrofy było wytoczenie rządowi Stanów Zjednoczonych pierwszego w dziejach USA sądowego pozwu zbiorowego w oparciu o właśnie uchwaloną Federalną Ustawę o Dochodzeniach Deliktowych (FTCA). Sprawa została wytoczona w imieniu 8485 poszkodowanych.
Statki.
Pływający pod francuską banderą „Grandcamp” był niedawno przywróconym do służby, długim na 134 m frachtowcem typu "Liberty". Zbudowany w roku 1942 w Los Angeles i ochrzczony jako „Benjamin R. Curtis” statek brał udział w operacjach bojowych na Pacyfiku, a po zakończeniu II wojny światowej został odstawiony do rezerwy w porcie w Filadelfii. Jednak w jakiś czas później, w geście dobrej woli, został przekazany francuskim liniom żeglugowym "Compagnie Générale Transatlantique" w ramach pomocy w odbudowie zrujnowanej Europy. Przed zawinięciem w swym ostatnim rejsie do Texas City, zatrzymał się w jednym z portów belgijskich, gdzie wziął ładunek orzechów i sznurka oraz pewną ilość amunicji małokalibrowej.
Inny statek znajdujący się wówczas w porcie, s/s „High Flyer”, stał przy innym nabrzeżu w odległości około 200 m od „Grandcampa”. „High Flyer” miał pod pokładem dalsze 961 ton saletry amonowej oraz 1800 ton siarki. Saletra amonowa w ładowniach obu statków i w pobliskim magazynie portowym była przeznaczona – jako nawóz – dla europejskich rolników. „Grandcamp” przypłynął do Texas City z Houston, gdzie władze portowe nie zezwoliły na załadunek – uznanego za niebezpieczny – azotanu amonu.
Przebieg zdarzeń.
32,5% azotanu amonu, używanego do produkcji nawozów sztucznych i materiałów wybuchowych, wytwarzano w tych czasach w stanach Nebraska i Iowa, w zakładach Monsanto i Union Carbide. W początku kwietnia 1947 roku partia tego towaru została wysłana koleją do Houston, a następnie do Texas City, by tam umieścić ją pod pokładem „Grandcampa”.
W trakcie procesu produkcyjnego saletra amonowa, dla zapobieżenia zawilgoceniu, została wymieszana (nie wiadomo, czy zgodnie z zaleceniami) z gliną, wazeliną, kalafonią i parafiną. Następnie zapakowano ją w papierowe worki i umieszczono w wagonach kolejowych. W czasie transportu lub w magazynie portowym worki z nawozem znalazły się pod wpływem wysokiej temperatury, co zaktywizowało chemicznie azotan amonu. Według późniejszych zeznań robotników portowych worki były ciepłe. Ponadto późniejsze dochodzenie wykazało, że worki wykonane z pojedynczej warstwy papieru łatwo ulegały uszkodzeniom tak, że niebezpieczna zawartość wysypywała się z nich (później zalecono, aby worki wykonywano z 2 warstw papieru wzmocnionych asfaltem lub tkaniną).
Wypłynięcie „Grandcampa” było opóźnione przez nieterminowe dostarczenie saletry amonowej do portu, więc 16 kwietnia kazano dokerom rozpocząć załadunek o godzinie 7.00 zamiast 8.00, jak było przyjęte w tym porcie – jednakże nie poinformowano o tym obsługi magazynów portowych, która otwarła je dopiero o 8, i w rezultacie dokerzy od 7.00 do 8.00 czekali na pokładzie, paląc papierosy przy otwartych lukach ładowni (było to zabronione, ale kierownik dokerów nie egzekwował zakazu palenia). O 8.00 dostarczono nawóz i dokerzy rozpoczęli załadunek. Około godziny 8.10 w jednej z ładowni „Grandcampa” pojawił się najpierw dym, a potem ogień. Warunki panujące w ładowni mogły sprzyjać samoczynnemu zapłonowi, aczkolwiek prowadzący śledztwo nie wykluczali sabotażu. Pożar mógł też być spowodowany beztrosko rzuconym niedopałkiem papierosa, który mógł zapalić nawóz wysypujący się z uszkodzonych worków. Próby ugaszenia pożaru wodą pitną i gaśnicami zakończyły się niepowodzeniem i dokerzy opuścili ładownię. Wraz z rozszerzaniem się pożaru z wnętrza statku zaczęły dochodzić odgłosy niewielkich eksplozji, najprawdopodobniej amunicji karabinowej lub pistoletowej.
Przed 9.00 dowódca statku po naradzie z kierownikiem dokerów kazał puścić do ładowni parę pod ciśnieniem w celu ugaszenia ognia bez uszkodzenia ładunku. Decyzja ta wynikła z tego, że po ugaszeniu pożaru należało wyładować zniszczoną część ładunku i zastąpić ją niezniszczoną, a wszystkimi kosztami byliby obciążeni dokerzy (z powodu naruszenia przez nich zakazu palenia przy otwartej ładowni z niebezpiecznym ładunkiem) – dlatego też zarówno kapitan statku, jak i kierownik dokerów chcieli zminimalizować zniszczenia, bo pierwszy z nich chciał jak najszybciej wypłynąć, a drugi chciał jak najmniej płacić. Gorąca para spowodowała jednak gwałtowną reakcję chemiczną, podczas której azotan amonu zaczął zmieniać się w parę wodną i podtlenek azotu, co gwałtownie zwiększyło temperaturę, doprowadzając do punktu krytycznego, i pożar zaczął się rozszerzać. Pożar przyciągnął licznych gapiów stojących wzdłuż nabrzeży w – jak im się zdawało – bezpiecznej odległości. Równocześnie do statku dotarli strażacy zaalarmowani widokiem dymu, a potem ognia. Strażacy rozpoczęli gaszenie pożaru, ale okazało się, że woda z powodu wysokiej temperatury paruje, zanim dotrze do płonącej ładowni.
O 9.12, azotan amonu osiągnął temperaturę krytyczną 454 °C. Statek natychmiast eksplodował, powodując ogromne zniszczenia i zabijając setki ludzi. Siła eksplozji wywołała lokalne tsunami, którego fala zmyła brzegi, porywając stojących tam gapiów; znajdujące się na brzegu rafinerie ropy stanęły w płomieniach. Krążącym nad portem samolotom siła podmuchu pourywała skrzydła, w odległym o 16 km Galveston przewracała ludzi na ulicach. W Houston, odległym o 60 km, popękały szyby w oknach. Wstrząs dało się odczuć nawet w Luizjanie (400 km). Eksplozja wyrzuciła w powietrze blisko 6350 ton stalowych odłamków, niektóre z nich z naddźwiękową prędkością. Oficjalnie podano, że liczba ofiar wyniosła 581 osób, ale uważa się, że wiele ofiar śmiertelnych spłonęło i zostało spopielonych w wysokiej temperaturze lub zostało rozszarpanych na strzępki, szczególnie jeśli znajdowały się w bezpośrednim pobliżu „Grandcampa”.
S/s „High Flyer” został poważnie uszkodzony w wyniku wybuchu i stanął w płomieniach. Załoga próbowała ratować statek, ale po godzinie zeszła z pokładu. W pobliżu znajdowały się inne statki. Ich załogi, nie mogąc doczekać się przybycia holowników z Galveston (pojawiły się dopiero w 12 godzin po eksplozji „Grandcampa”), przez kilka godzin próbowały zwolnić „High Flyer” z kotwicy, ale bezskutecznie. Przez około pięć godzin z ładowni statku wydobywał się gęsty dym, a w piętnaście godzin po pierwszej eksplozji również „High Flyer” eksplodował, niszcząc stojący obok s/s „Wilson B. Keene”, zabijając dalsze 2 osoby i zwiększając rozmiar zniszczeń na lądzie i wśród statków w porcie.
Skala katastrofy.
Katastrofa w Texas City uważana jest powszechnie za najgroźniejszą katastrofę przemysłową w historii Stanów Zjednoczonych. To co się stało świadkowie porównywali do nieco wcześniejszego zbombardowania przez samoloty niemieckie statku z amunicją w porcie w Bari (Włochy 1943) i znacznie większej tragedii w Hiroszimie i Nagasaki. Oficjalnie podano, że zginęło 581 osób. Z tego 405 zidentyfikowano, a 63 nie. Pozostałe 113 osób uznano za zaginione, bowiem wiele znalezionych szczątków ludzkich było nie do rozpoznania. Wśród tych ostatnich było 27 strażaków, którzy znajdowali się na pokładzie „Grandcampa” w chwili eksplozji. Od czasu do czasu pojawiają się spekulacje, że zabitych mogło być więcej (nawet o kilkaset osób), ale niepoliczonych, w tym marynarzy z innych krajów, nielegalnych imigrantów z rodzinami oraz podróżnych. Ciekawe, że wśród ocalonych znaleźli się ludzie przebywający w odległości zaledwie 21 m od miejsca eksplozji. Ciała ofiar w krótkim czasie zapełniły miejscową kostnicę, a pewna ich liczba została umieszczona w auli szkolnej w oczekiwaniu na identyfikację przez najbliższych.
Ponad 5000 osób odniosło rany, z czego 1784 umieszczono w 21 szpitalach w pobliżu. Całkowitemu zniszczeniu uległo ponad 500 domów, a setki dalszych uszkodzeniu, co spowodowało, że 2000 osób straciło dach nad głową. Port uległ zniszczeniu, a wiele zakładów na jego terenie zostało obróconych w gruzy lub spłonęło. Uszkodzeniom uległo ponad 1100 pojazdów, w tym 362 wagony kolejowe; straty szacowano na setki milionów dolarów.
2-tonową kotwicę „Grandcampa” siła eksplozji przerzuciła na odległość 2,7 km, gdzie w miejscu uderzenia o ziemię powstał 3-metrowy lej. Obecnie stanowi centralny eksponat miejscowego miejsca pamięci. Główna kotwica, o wadze pięciu ton, przeleciała 800 m. Płonące szczątki wywołały wiele pożarów, w tym dziesiątków zbiorników ropy, gazów i innych chemikaliów w rafineriach. Pobliskie Galveston tonęło w kłębach czarnego, tłustego dymu, osiadającego na każdej otwartej powierzchni.
Straty wśród strażaków.
Niektóre przypadki śmierci i zniszczeń w Texas City wiązały się z uszkodzeniem i związanymi z tym pożarami okolicznych zakładów chemicznych (w tym Monsanto i Union Carbide), zbiorników z ropą i innych zakładów w pobliżu miejsca eksplozji. 27 z 28 strażaków z ochotniczej straży pożarnej Texas City i trzech z ochotniczej straży pożarnej Texas City Heights zginęło podczas próby gaszenia pożaru na „Grandcampie” – w największej strażackiej tragedii XX wieku. W tej katastrofie zginęło jednocześnie więcej strażaków, niż wszystkich razem w akcjach walki z ogniem w dziejach USA przedtem. Ostatni strażak-ochotnik, który nie zdążył dotrzeć do kolegów, zajął się później koordynacją działań oddziałów strażackich przybywających z miejscowości odległych nawet o 100 km. W sumie z pożarami walczyło ponad 200 strażaków przybyłych z miejscowości nawet tak odległych jak Los Angeles. Ostatnie pożary udało się ugasić dopiero w tydzień po tragedii, a proces poszukiwania zwłok i zbierania szczątków ludzkich trwał blisko miesiąc. Wszystkie cztery wozy strażackie z Texas City spłonęły doszczętnie.
Proces.
W rezultacie katastrofy wytoczono setki spraw sądowych. Wiele z nich zostało włączonych w pozew "Elizabeth Dalehite i in. przeciwko Stanom Zjednoczonym" zgodnie z nieco wcześniej przyjętą Federalną Ustawą o Dochodzeniach Deliktowych (FTCA). 13 kwietnia 1950 roku sąd okręgowy uznał odpowiedzialność Stanów Zjednoczonych za znaczną liczbę zaniedbań wobec 168 wymienionych z nazwy firm zajmujących się produkcją, pakowaniem, oznakowywaniem azotanu amonu łącznie z zarzutami o tolerowanie błędów w transporcie, składowaniu, przeładowywaniu, ochronie przeciwpożarowej i gaszeniu pożarów, których wynikiem była eksplozja, śmierć i zniszczenia. 10 czerwca 1952 roku Federalny Sąd Apelacyjny 5. Okręgu oddalił ten werdykt uznając, że Stany Zjednoczone mają prawo do działania według „własnego uznania” w istotnych dla kraju sprawach. Sąd Najwyższy potwierdził tę decyzję (8 czerwca 1953), stosunkiem głosów 4-3, oznajmiając, że sąd okręgowy nie posiadał jurysdykcji, by stwierdzić czy rząd Stanów Zjednoczonych był czy nie był odpowiedzialny za „zaniedbania w planowaniu i podejmowaniu decyzji”, które należały do różnorakich organizacji.
Trzej sędziowie SN uznali w oświadczeniu odrębnym, że zgodnie z FTCA "„Kongres uznał, że w sprawach deliktowych rząd powinien być traktowany jak osoba prywatna”" np. gdy zajmuje się sprawami nie związanymi z rządzeniem i że osoba prywatna jest zobowiązana do szczególnej ostrożności, gdy zajmuje się czynnościami „oczywiście niebezpiecznymi” jak przewożenie i składowanie materiałów wybuchowych.
Według Melvina Belli’ego, autora książki "Ready for the Plaintiff!" (1956), Kongres – mimo takiego stanowiska SN – poczynił kroki, by zrekompensować ofiarom pewne szkody (ss. 83-85). Gdy rozpatrzona została ostatnia skarga (1957), wypłacono 1394 odszkodowania na łączną kwotę blisko 17 mln USD.

</doc>
<doc id="1540955" url="https://pl.wikipedia.org/wiki?curid=1540955" title="Stanisławowskie">
Stanisławowskie



</doc>
<doc id="1540956" url="https://pl.wikipedia.org/wiki?curid=1540956" title="Instytut Gospodarstwa Wiejskiego i Leśnictwa">
Instytut Gospodarstwa Wiejskiego i Leśnictwa

Instytut Gospodarstwa Wiejskiego i Leśnictwa (Instytut Nowoaleksandryjski) – uczelnia rolnicza utworzona w 1869 w Puławach (ówczesnej Nowej Aleksandrii).
Historia.
Uczelnia powstała na miejscu zlikwidowanego polskiego Instytutu Politechnicznego i Rolniczo-Leśnego. Kontynuowała tradycję wydziału rolniczego i leśnego tego instytutu (oddział politechniczny został zlikwidowany). Jej siedzibą, podobnie jak poprzednika, był gmach dawnego pałacu Czartoryskich. Językiem wykładowym był język rosyjski, a kadrę stanowili profesorowie rosyjscy i polscy.
Uczelnia w zamierzeniu władz miała być ośrodkiem rusyfikacji – stopniowo kadra polska była wypierana przez rosyjską, tak, że w 1914, w momencie zaprzestania działalności w Puławach, w uczelni wykładali tylko rosyjscy nauczyciele. Udział Polaków w studiach na tej uczelni również się stopniowo zmniejszał.
Jednak osiągnęła ona również znaczny i liczący się w świecie dorobek naukowy. Do najwybitniejszych naukowców rosyjskich, pracujących na puławskiej uczelni, zalicza się: Iwana Tiutczewa, Wasilija Dokuczajewa, Nikołaja Sibircewa, Konstantego Glinkę, Piotra Barakowa, Aleksandra Arbuzowa, Nikołaja Kryształowicza i Piotra Budrina. Wśród polskich naukowców na uwagę zasługują nazwiska botanika Feliksa Berdaua, zoologa Aleksandra Karpińskiego, chemika Władysława Dudrewicza, geologa Jana Trejdosiewicza, specjalisty warzywoznawstwa Antoniego Zielińskiego. Uczniem tej uczelni przez krótki czas (w 1870) był Bolesław Prus, który musiał ją jednak opuścić po konflikcie z jednym z rosyjskich profesorów. Do szkoły tej uczęszczali również Andrzej Strug i Ludwik Waryński.
W latach 1869-92 uczelnia nie miała statusu akademickiego, zakres nauczania lokował ją między technikum a wyższą szkołą zawodową. Po reformie szkolnej z 1892 status uczelni został zrównany z uniwersytetami, a program nauczania wydłużono do 4 lat. Również w Instytucie tym powstała w 1895, dzięki staraniom Dokuczajewa, pierwsza na świecie katedra gleboznawstwa.
Uczelnia dysponowała dwoma własnymi folwarkami Końskowola i Pożóg, o charakterze wzorcowych gospodarstw będących miejscami rolniczych doświadczeń naukowych i praktyk studenckich. Znajdujące się na terenie folwarków zakłady przemysłowe (jak cegielnia, browar, młyn) wydzierżawiano, a dochód z nich zasilał kasę uczelni. Instytut posiadał bogaty księgozbiór, głównie rosyjskojęzyczny, i wydawał od 1876 własne czasopismo naukowe "Zapiski Nowoaleksandryjskogo Instituta Sielskogo Chazjajstwa i Lesawodstwa" (ros. "Записки Ново-Александрийского института сельского хозяйства и лесоводства").
W latach 1869-1914, czyli w całym okresie istnienia tej szkoły, ukończyło ją około 2100 agronomów polskich i rosyjskich.
Działalność dydaktyczną Instytut przerwał w 1914, wraz z rozpoczęciem I wojny światowej. Rosyjska kadra uczelni wraz z częścią wyposażenia (w tym „rosyjska” część biblioteki) zostały ewakuowane do Charkowa, gdzie stały się zalążkiem tamtejszego instytutu rolniczego, odnowionego w 1921 jako Charkówski Instytut Wiejskiego Rolnictwa i Leśnictwa (ukr. "Харківський інститут сільського господарства та лісництва").
Na terenie Polski spadkobiercą Instytutu stał się Instytut Naukowy Gospodarstwa Wiejskiego powstały w 1917 za zgodą austriackich władz okupacyjnych, który przejął m.in. budynki i pokaźny księgozbiór (liczący 81700 woluminów) po rosyjskiej uczelni, nie kontynuował już jednak działalności dydaktycznej poprzedniczki.

</doc>
<doc id="1540957" url="https://pl.wikipedia.org/wiki?curid=1540957" title="Barysz">
Barysz

Barysz (ukr. Бариш) – wieś na Ukrainie, w obwodzie tarnopolskim, w rejonie czortkowskim. Od 1947 wieś jest siedzibą rady wiejskiej.
Historia.
Barysz otrzymał prawa miejskie w roku 1559. Właścicielami Barysza byli przedstawiciele Jazłowieckich (założyciele miasta), od 1622 – Wolscy. Od 1623 właścicielami klucza baryskiego zostali Jarmolińscy i Stadniccy. Ostatnim właścicielem majątku w Baryszu był Władysław Świdrygiełło-Świderski, zamordowany w 1940 r. w więzieniu NKWD w Charkowie. 
W 1862 działała w Baryszu szkoła trywialna, która wchodziła w skład buczackiego szkolnego dystryktu. Mikołaj Pawłowski pracował w owej szkole jako nauczyciel.
Po zakończeniu I wojny światowej, od listopada 1918 roku do lata 1919 roku Barysz znajdował się w Zachodnioukraińskiej Republice Ludowej.
W II Rzeczypospolitej Barysz był miastem w województwie tarnopolskim, w powiecie buczackim. W 1921 roku mieszkało w nim 3003 Polaków, 1562 Ukraińców i 330 Żydów. W 1929 liczba mieszkańców wzrosła do 4795, a w 1939 roku do 7000.
Podczas okupacji niemieckiej we wrześniu 1942 roku wszystkich Żydów z Barysza przesiedlono do Buczacza. Podczas okupacji pozbawiony praw miejskich i włączony do nowej wiejskiej gminy Barysz. Po II wojnie światowej nie odzyskał praw miejskich.
5 lutego (według innych danych w nocy z 5 na 6 lutego) 1945 kureń UPA Petra Chamczuka „Bystrego” zamordował w Baryszu 135 osób. Zbrodnię tę opisał w swoim pamiętniku Jan Zaleski. Łącznie w latach 1941-1945 nacjonaliści ukraińscy zabili w Baryszu 199 Polaków.
Po wojnie Polaków przesiedlano na tzw. Ziemie Odzyskane. Ostatni transport z Barysza wyjechał we wrześniu 1945. Pamięć o dawnym Baryszu kultywowana jest w Smardzowie na Dolnym Śląsku, gdzie co roku w przedostatnią sobotę sierpnia odbywają się uroczystości.

</doc>
<doc id="1540958" url="https://pl.wikipedia.org/wiki?curid=1540958" title="Przełęcz nad Pustem">
Przełęcz nad Pustem



</doc>
<doc id="1540961" url="https://pl.wikipedia.org/wiki?curid=1540961" title="Państwowy Instytut Naukowy Gospodarstwa Wiejskiego">
Państwowy Instytut Naukowy Gospodarstwa Wiejskiego

Państwowy Instytut Naukowy Gospodarstwa Wiejskiego – rolniczy instytut naukowy działający w Puławach w latach 1917-1950.
Historia.
Utworzony został 26 września 1917 za zgodą austriackich władz okupacyjnych z inicjatywy polskich naukowców: Stefana Surzyckiego, Ignacego Kosińskiego i Kazimierza Rogoyskiego. Pierwszym dyrektorem Instytutu został biochemik profesor Leon Marchlewski. Na przełomie lat 1917/1918 uruchomiono następujące wydziały: Rolnictwa, Hodowli Roślin, Biologiczno-Hodowlany, Higieny i Lecznictwa Zwierząt, Ogrodnictwa, Ochrony Roślin, a także Zakład Reprodukcji Nasion i Zakład Kultury Szczepionek Ochronnych. 
Austriacki statut Instytutu w Puławach obowiązywał do 1921. Władze niepodległej Polski nadały nowy statut puławskiej placówki 20 października 1921. Od tej chwili oficjalna nazwa instytutu brzmiała: Państwowy Instytut Naukowy Gospodarstwa Wiejskiego w Puławach (powszechnie używany skrót: PINGW). Dyrektorem Instytutu został fizjolog roślin profesor Emil Godlewski.
Instytut Naukowy Gospodarstwa Wiejskiego przejął po poprzedniku, rosyjskim Instytucie Gospodarstwa Wiejskiego i Leśnictwa, budynki uczelniane w dawnym pałacu Czartoryskich, bogaty księgozbiór (liczący wówczas 81700 woluminów, głównie rosyjskojęzycznych) oraz wzorcowe gospodarstwo naukowe - folwark Końskowola o powierzchni 635 ha. 
PINGW był zakładem badawczym o charakterze akademickim, nie prowadzącym działalności dydaktycznej, i podlegał Ministerstwu Rolnictwa i Dóbr Państwowych. W 1923 włączono do niego folwark Borowina. Instytut posiadał wydziały: Gleboznawstwa, Rolniczy, Ogrodniczy, Chorób i Szkodników Roślin, Produkcji Zwierzęcej, Weterynaryjny oraz Ekonomiki Rolnej Drobnych Gospodarstw Wiejskich. 
W lipcu 1927, na mocy rozporządzenia podpisanego przez Prezydenta RP Ignacego Mościckiego, do puławskiego PINGW przyłączono jako ośrodki filialne: Państwowy Instytut Naukowo-Rolniczy w Bydgoszczy, Stację Botaniczno-Rolniczą we Lwowie, Krajowy Zakład Sadowniczy w Zaleszczykach oraz Morskie Laboratorium Rybackie.
W okresie międzywojennym Instytut prowadził szereg badań z zakresu rolnictwa, sadownictwa i hodowli zwierząt. W związku z intensyfikacją prac prowadzonych w PINGW wzrosło znaczenie wydawnictw ciągłych, które najszybciej informowały o najnowszych osiągnięciach nauki. Biblioteka otrzymywała w tym czasie około 150 tytułów czasopism i znacznie powiększyła swój księgozbiór. W czasie II wojny światowej zbiory biblioteczne uległy częściowemu zniszczeniu.
W latach okupacji niemieckiej działalność instytutu była sparaliżowana. Władze okupacyjne zmieniły jego dotychczasową strukturę i nazwę na Rolniczy Zakład Badawczy Generalnego Gubernatorstwa w Puławach. Nie miał on wielkich możliwości działania, spełniał natomiast funkcję schroniska dla wielu pracowników naukowych z całej Polski. 
Okres powojenny w dziejach Instytutu charakteryzował się dużą zmiennością i złożonością organizacyjną oraz znaczną płynnością kadr, zmniejszeniem roli Rady Naukowej Instytutu i znaczną samodzielnością poszczególnych wydziałów. W połowie 1950 PINGW został rozdzielony na 9 specjalistycznych instytutów rolniczych zlokalizowanych w różnych miejscach na terenie kraju. W dawnej siedzibie w Puławach powstał Instytut Uprawy, Nawożenia i Gleboznawstwa jako państwowa placówka naukowa podległa Ministerstwu Rolnictwa.

</doc>
<doc id="1540962" url="https://pl.wikipedia.org/wiki?curid=1540962" title="Spyridon Marinatos">
Spyridon Marinatos

Spyridon Nikolau Marinatos (ur. 4 listopada 1901 w Lixoúrion, zm. 1 października 1974 na Santorynie) − grecki archeolog, odkrywca Akrotiri, starożytnego portu zniszczonego w wyniku wybuchu wulkanu Thera.
Studiował w Atenach, Berlinie i Halle. W 1929 został dyrektorem Muzeum w Herakleionie. Był profesorem archeologii Uniwersytetu w Atenach oraz generalnym inspektorem greckiej służby archeologicznej od 1937 1940 oraz później w latach 1955-1958 i 1967-1974. Miał status członka-korespondenta British Academy. Prowadził wiele wykopalisk na Krecie i był organizatorem tamtejszego muzeum starożytności. Był autorem licznych publikacji z zakresu archeologii minojskiej i mykeńskiej
Największą sławę przyniosły mu wykopaliska prowadzone w latach 60. i 70. na wyspie Therze. Miasto odkryte tam przez Marinatosa miało około 20000 mieszkańców i zostało zniszczone na skutek wybuchu wulkanu około 1500 p.n.e. 
Do jego pozostałych osiągnięć należały m.in. lokalizacja miejsca bitwy pod Termopilami i grobowca powiązanego z bitwą pod Maratonem. Zginął w wypadku podczas prac wykopaliskowych w Akrotiri.

</doc>
<doc id="1540964" url="https://pl.wikipedia.org/wiki?curid=1540964" title="Jagielnica (Ukraina)">
Jagielnica (Ukraina)

Jagielnica (ukr. Ягільниця) – wieś na Ukrainie, w rejonie czortkowskim obwodu tarnopolskiego, w hromadzie Nagórzanka, do 1945 w Polsce, w województwie tarnopolskim, w powiecie czortkowskim, siedziba gminy Jagielnica II. Dawna rodowa siedziba polskiego rodu Lanckorońskich.
Historia.
Pierwsza wzmianka pochodzi z 1448. W 1454 w drodze do Kamieńca Podolskiego zatrzymał się tutaj na kilka dni król Kazimierz Jagiellończyk. W 1473 Zygmunt z Jagielnicy, sędzia kamieniecki, erygował parafię rzymskokatolicką w miasteczku.
W 1518 stolnik kamieniecki Mikołaj Iskrzycki, którzy przed 29 lipca 1512 ożenił się z Katarzyną Jagielnicką, córką chorążego kamienieckiego Jana z Jagielnicy oraz wdową po Andrzeju Mianowskim, łowczym lubelskim, uzyskał konsens na lokację miasteczka we wsi wraz z przywilejem na tygodniowe targi w piątki. W 1538 miasteczko doznało najazdu hospodarza mołdawskiego Piotra Raresza. W 1581 król Stefan Batory za zasługi dla Rzeczypospolitej przyznał miejscowość staroście Skały Podolskiej Stanisławowi Lanckorońskiemu. Prawa miejskie od 1518.
Na podstawie uchwały Sejmu Krajowego Galicji od 17 października 1883 została założona Krajowa niższa szkoła rolnicza w Jagielnicy.
1 sierpnia 1934 Jagielnica utraciła prawa miejskie.

</doc>
<doc id="1540966" url="https://pl.wikipedia.org/wiki?curid=1540966" title="Jądro Perlii">
Jądro Perlii

Jądro Perlii (jądro Spitzki, jądro środkowe nerwu okoruchowego, ang. nucleus of Perlia, nucleus of Spitzka) – mała, nieparzysta grupa komórek nerwowych zlokalizowana w śródmózgowiu pomiędzy jądrami ruchowymi nerwów okoruchowych. Dokładniej, znajduje się pomiędzy grupami motoneuronów unerwiających lewy i prawy mięsień prosty przyśrodkowy gałki ocznej, doogonowo względem jądra przedniego pośrodkowego i jądra Edingera-Westphala. Uważa się, że neurony jądra Perlii odpowiadają za mechanizm konwergencji gałek ocznych. Impulsacja z jądra Perlii kieruje się na obie strony do obszaru jądrowego mięśnia przyśrodkowego prostego oraz do jądra Edingera-Westphala, skąd kierowana jest do zwoju rzęskowego i mięśnia rzęskowego (akomodacja) oraz do zwieracza źrenicy.
Opisał je niemiecki okulista Richard Perlia. W tym samym roku strukturę opisał Bruce. Jako pierwszy rolę jądra Perlii w konwergencji gałek ocznych zasugerował Knies w 1891.

</doc>
<doc id="1540972" url="https://pl.wikipedia.org/wiki?curid=1540972" title="Püssi">
Püssi

Püssi − miasto (prawa miejskie od 1993) i gmina miejska we wschodniej Estonii, w prowincji Virumaa Wschodnia, przy drodze łączącej Tallinn z Sankt Petersburgiem. Liczy 1,783 mieszkańców (2012).
Po raz pierwszy wzmiankowane było w 1493 roku. W czasach ZSRR stanowiło centrum wytwarzania płyt wiórowych, jednak po upadku komunizmu gospodarka załamała się. Do 2002 roku dług miasta osiągnął poziom 20 mln koron estońskich, wartość domów spadała do zera, jednak od tego czasu poziom życia poprawia się. Maleje jednakże liczba mieszkańców, których w 1989 było 2,4 tys., a w 2012 było ich już 1783.
W okolicy znajduje się góra z popiołu, wytworzonego przy wydobyciu łupków bitumicznych. Wzniesienie wykorzystywane jest do motocrossu. Od 2005 roku odbywa się Püssi Punk Festival, gromadzący muzyków z nutu punk, blues, rock.

</doc>
<doc id="1540973" url="https://pl.wikipedia.org/wiki?curid=1540973" title="Mustvee">
Mustvee

Mustvee – miasto we wschodniej Estonii, w prowincji Jõgeva. Leży nad jeziorem Pejpus w miejscu ujścia rzeki Mustvee. Liczy 1756 mieszkańców (2006). Mniej więcej połowę z nich stanowią Rosjanie.

</doc>
<doc id="1540974" url="https://pl.wikipedia.org/wiki?curid=1540974" title="Hans Heinrich Georg Queckenstedt">
Hans Heinrich Georg Queckenstedt

Hans-Heinrich Georg Queckenstedt (ur. 15 sierpnia 1876 w Reudnitz, zm. 8 listopada 1918 w Bertrix) – niemiecki lekarz neurolog. Opisał zjawisko, wykorzystywane obecnie w tzw. próbie Queckenstedta.
Życiorys.
Urodził się w Reudnitz koło Lipska. Jego rodzicami byli Luise Queckenstedt, z domu Stiehler, i Heinrich Queckenstedt, nauczyciel. Uczęszczał do Königliches Gymnasium w Lipsku, a następnie rozpoczął studia medyczne na Uniwersytecie w Lipsku. Po ukończeniu studiów w 1900 roku pracował u Sigberta Gansera w miejskim zakładzie psychiatrycznym w Dreźnie, w szpitalu w Zwickau i w klinice psychiatrii w Heidelbergu. W 1904 roku otrzymał tytuł doktora medycyny. Od 1906 w Rostocku, gdzie pracował z Friedrichem Martiusem. W 1913 roku przedstawił rozprawę habilitacyjną i został Privatdozentem. Od 1913 kierował polikliniką w Rostocku. Podczas I wojny światowej kierował służbami medycznymi w Harburgu pod Hamburgiem.
Zginął tragicznie na dwa dni przed zawieszeniem broni nieopodal Bertrix w Belgii, jego koń poniósł i zrzucił go na drogę przed jadącą ciężarówką z bronią. Pochowany jest na cmentarzu wojskowym w Musson-Baranzy (grób 590). Nie założył rodziny.
Dorobek naukowy.
W 1891 opisał sposób przeprowadzenia punkcji lędźwiowej, co czyni z niego jednego z pionierów tej metody diagnostycznej. W 1916 roku opisał zjawisko, stanowiące podstawę tzw. próby Queckenstedta. Badał metabolizm żelaza w przebiegu niedokrwistości złośliwej.

</doc>
<doc id="1540985" url="https://pl.wikipedia.org/wiki?curid=1540985" title="Filistini">
Filistini



</doc>
<doc id="1540988" url="https://pl.wikipedia.org/wiki?curid=1540988" title="Wilhelm Goecke">
Wilhelm Goecke

Wilhelm Goecke (ur. 12 lutego 1898 w Schwelm, zm. 20 października 1944) – zbrodniarz hitlerowski, komendant obozu koncentracyjnego Warschau i SS-Standartenführer.
Uczestniczył w I wojnie światowej. Członek NSDAP (nr legitymacji partyjnej 335455) i, od listopada 1931, SS (nr identyfikacyjny 21529). W czerwcu 1942 Goecke został komendantem obozu pracy dla jeńców serbskich w Narwiku, skąd w lipcu tego roku przeniesiono go do Mauthausen-Gusen. W październiku 1942 mianowano go komendantem obozu Warschau, a w październiku 1943 objął stanowisko komendanta obozu w Kownie. Funkcję tę pełnił do czerwca 1944. Następnie Goecke został przydzielony do walk z partyzantami w okolicach północnego Adriatyku. Zginął w rejonie Triestu w październiku 1944.

</doc>
<doc id="1540991" url="https://pl.wikipedia.org/wiki?curid=1540991" title="Rejon jakymiwski">
Rejon jakymiwski

Rejon jakymiwski – jednostka administracyjna wchodząca w skład obwodu zaporoskiego Ukrainy.
Rejon utworzony w 1923, ma powierzchnię 1850 km² i liczy około 21 tysięcy mieszkańców. Siedzibą władz rejonu jest Jakymiwka.
Na terenie rejonu znajdują się 2 osiedlowe rady i 12 silskich rad, obejmujących w sumie 39 wsi i 4 osady.

</doc>
<doc id="1540992" url="https://pl.wikipedia.org/wiki?curid=1540992" title="Nikolaus Herbet">
Nikolaus Herbet

Nikolaus Herbet (ur. 20 marca 1889, data śmierci nieznana) – zbrodniarz hitlerowski, komendant obozu koncentracyjnego Warschau i SS-Hauptsturmführer.
Weteran I wojny światowej, którą zakończył w stopniu starszego szeregowca. Członek SS od 15 marca 1927 roku. Był zatrudniony w Wydawnictwie Drezdeńskim NSDAP. Przez długi czas pozostawał jedynie członkiem honorowym Allgemeine SS; do Waffen-SS został powołany dopiero w 1940 roku. Służbę obozową rozpoczął w Mauthausen-Gusen. W październiku 1943 roku został drugim z kolei komendantem obozu koncentracyjnego w Warszawie (KL Warschau). Z powodu korupcji i innych nieprawidłowości został pod koniec kwietnia 1944 roku odwołany ze stanowiska i aresztowany. Na skutek tej afery kierownictwo SS podjęło decyzję o wymianie całej załogi obozu; jednocześnie KL Warschau został pozbawiony statusu samodzielnego obozu koncentracyjnego, stając się filią obozu na Majdanku.
Od stycznia 1945 roku Herbet dowodził kompanią wartowniczą w Sachsenhausen. Jego powojenne losy nie są znane. Niemieckie organy śledcze uznają go za osobę zaginioną.

</doc>
<doc id="1540994" url="https://pl.wikipedia.org/wiki?curid=1540994" title="66. ceremonia wręczenia Złotych Globów">
66. ceremonia wręczenia Złotych Globów

66. ceremonia wręczenia Złotych Globów odbyła się 11 stycznia 2009 roku w Beverly Hilton Hotel w Beverly Hills. Ceremonię transmitowała stacja NBC. Nominacje do nagród przyznawane przez Hollywoodzkie Stowarzyszenie Prasy Zagranicznej zostały zaprezentowane 11 grudnia 2008 roku przez prezydenta stowarzyszenia Jorge Camarę oraz aktorów Elizabeth Banks, Terrence’a Howarda i Rainna Wilsona również w Beverly Hilton Hotel. 8 grudnia, na 3 dni przed ogłoszeniem nominacji, do trójki prezenterów dołączyła aktorka Brooke Shields.
Nagrody podczas gali wręczali m.in. Jennifer Lopez, Salma Hayek, Drew Barrymore, Sacha Baron Cohen, Seth Rogen, Amy Poehler i Simon Baker. Swój udział potwierdzili również Johnny Depp, David Duchovny, Eva Longoria Parker, Megan Fox, Mark Wahlberg, zespół Jonas Brothers, Hayden Panettiere, Martin Scorsese, Zac Efron, Jessica Lange i Ricky Gervais.
Laureaci i nominowani.
Laureaci nagród wyróżnieni są wytłuszczeniem

</doc>
<doc id="1540996" url="https://pl.wikipedia.org/wiki?curid=1540996" title="No Connection">
No Connection

No Connection – angielska grupa muzyczna grająca rock klasyczny, pochodząca z Reading.
Historia.
Zespół założył w maju 1997 Graham Young (główny wokal, gitara) wraz z Simonem Whenlockiem (basy, wokal wspierający) oraz Jonem Hillem (perkusja, wokal wspierający). Grupa inspiruje się zespołami Aerosmith, AC/DC, Deep Purple, George Michael, Public Enemy, Queen, The Cult, Van Halen, and U2.
Muzyka No Connection pojawiła się w dwóch grach komputerowych z serii "FlatOut". Trzy piosenki ("Burnin"', "Living American" i "Love to Hate to Love") pojawiły się w pierwszej części, zaś dwie ("The Last Revolution" i "Feed the Machine") - we (ang. "FlatOut: Ultimate Carnage").

</doc>
<doc id="1540997" url="https://pl.wikipedia.org/wiki?curid=1540997" title="Amanita spissa">
Amanita spissa



</doc>
<doc id="1540998" url="https://pl.wikipedia.org/wiki?curid=1540998" title="Rejon kamionecki (obwód zaporoski)">
Rejon kamionecki (obwód zaporoski)

Rejon kamionecki – jednostka administracyjna wchodząca w skład obwodu zaporoskiego Ukrainy.
Rejon utworzony w 1923, ma powierzchnię 1240 km² i liczy około 43 tysięcy mieszkańców. Siedzibą władz rejonu jest Kamionka Dnieprowska.
Na terenie rejonu znajdują się 1 miejska rada i 8 silskich rad, obejmujących w sumie 16 wsi i 1 osadę.

</doc>
<doc id="1540999" url="https://pl.wikipedia.org/wiki?curid=1540999" title="Amanita strobiliformis">
Amanita strobiliformis



</doc>
<doc id="1541001" url="https://pl.wikipedia.org/wiki?curid=1541001" title="Amanita fulva">
Amanita fulva



</doc>
<doc id="1541002" url="https://pl.wikipedia.org/wiki?curid=1541002" title="Amanita pantherina">
Amanita pantherina



</doc>
<doc id="1541003" url="https://pl.wikipedia.org/wiki?curid=1541003" title="Rejon bilmacki">
Rejon bilmacki

Rejon bilmacki – jednostka administracyjna wchodząca w skład obwodu zaporoskiego Ukrainy.
Rejon utworzony w 1935, ma powierzchnię 1300 km² i liczy około 28 tysięcy mieszkańców. Siedzibą władz rejonu jest Bilmak.
Na terenie rejonu znajdują się 2 osiedlowe rady i 13 rad wiejskich, obejmujących w sumie 38 wsi.

</doc>
<doc id="1541005" url="https://pl.wikipedia.org/wiki?curid=1541005" title="Amanita vaginata">
Amanita vaginata



</doc>
<doc id="1541006" url="https://pl.wikipedia.org/wiki?curid=1541006" title="Amanita muscaria">
Amanita muscaria



</doc>
<doc id="1541007" url="https://pl.wikipedia.org/wiki?curid=1541007" title="Amanita rubescens">
Amanita rubescens



</doc>
<doc id="1541008" url="https://pl.wikipedia.org/wiki?curid=1541008" title="Amanita caesarea">
Amanita caesarea



</doc>
<doc id="1541009" url="https://pl.wikipedia.org/wiki?curid=1541009" title="Rejon melitopolski">
Rejon melitopolski

Rejon melitopolski – jednostka administracyjna wchodząca w skład obwodu zaporoskiego Ukrainy.
Rejon utworzony w 1930, ma powierzchnię 1780 km² i liczy około 56 tysięcy mieszkańców. Siedzibą władz rejonu jest Melitopol.
Na terenie rejonu znajdują się 1 miejska rada i 15 silskich rad, obejmujących w sumie 56 wsi i 10 osad.

</doc>
<doc id="1541011" url="https://pl.wikipedia.org/wiki?curid=1541011" title="Rejon michajłowski (Ukraina)">
Rejon michajłowski (Ukraina)

Rejon michajłowski (ukr. Михайлівський район, "Mychajliwśkyj rajon") – jednostka administracyjna wchodząca w skład obwodu zaporoskiego Ukrainy.
Rejon utworzony w 1923, ma powierzchnię 1067 km² i liczy około 33 tysięcy mieszkańców. Siedzibą władz rejonu jest Mychajliwka.
Na terenie rejonu znajdują się 2 rady osiedlowe i 8 silskich rad, obejmujących w sumie 46 wsi.

</doc>
<doc id="1541012" url="https://pl.wikipedia.org/wiki?curid=1541012" title="Nagahama">
Nagahama

 – miasto w Japonii, w prefekturze Shiga.
Historia.
Do 1576 roku miasto nosiło nazwę Imahama. Została ona zmieniona przez Hideyoshiego Toyotomi.
Hideyoshi Toyotomi zbudował zamek Nagahama w 1575 roku. Został on zniszczony w 1615 roku, niektóre jego części wykorzystano do budowy zamku Hikone. Obecny budynek to reprodukcja zamku wykonana w latach 80. XX wieku, zlokalizowana w centrum parku Hō.
Wewnątrz zamku znajduje się muzeum historii regionu, sięgającej okresu Jōmon (od ok. 12 000 p.n.e. do 300 p.n.e).
Położenie.
Miasto leży na północno-wschodnim brzegu jeziora Biwa. Od wschodu graniczy z górami Ibuki.

</doc>
<doc id="1541013" url="https://pl.wikipedia.org/wiki?curid=1541013" title="Rejon orichiwski">
Rejon orichiwski

Rejon orichiwski – jednostka administracyjna wchodząca w skład obwodu zaporoskiego Ukrainy.
Rejon utworzony w 1923, ma powierzchnię 1590 km² i liczy około 54 tysięcy mieszkańców. Siedzibą władz rejonu jest Orichiw.
Na terenie rejonu znajdują się 1 miejska rada, 1 osiedlowa rada i 22 silskie rady, obejmujące w sumie 55 wsi i 4 osady.

</doc>
<doc id="1541014" url="https://pl.wikipedia.org/wiki?curid=1541014" title="Rejon połohowski">
Rejon połohowski

Rejon połohowski – jednostka administracyjna wchodząca w skład obwodu zaporoskiego Ukrainy.
Rejon utworzony w 1923, ma powierzchnię 1340 km² i liczy około 48 tysięcy mieszkańców. Siedzibą władz rejonu są Połohy.
Na terenie rejonu znajdują się 1 miejska rada i 12 silskich rad, obejmujących w sumie 36 wsi i 1 osadę.

</doc>
<doc id="1541017" url="https://pl.wikipedia.org/wiki?curid=1541017" title="Barys Karasiou">
Barys Karasiou

Barys Karasiou (biał. Барыс Карасёў, ros. Борис Карасёв, "Boris Karasiow"; ur. 14 listopada 1973 roku w Mińsku) - były białoruski piłkarz, grający na pozycji napastnika. W trakcie swojej kariery grał między innymi w pierwszej lidze rosyjskiej, polskiej, białoruskiej i azerskiej.

</doc>
<doc id="1541019" url="https://pl.wikipedia.org/wiki?curid=1541019" title="Rejon pryazowski">
Rejon pryazowski

Rejon pryazowski – jednostka administracyjna wchodząca w skład obwodu zaporoskiego Ukrainy.
Rejon utworzony w 1935 roku, ma powierzchnię 1947 km² i liczy około 31 tysięcy mieszkańców. Siedzibą władz rejonu jest Priazowske.
Na terenie rejonu znajdują się 2 osiedlowe rady i 23 silskie rady, obejmujące w sumie 49 wsi i 1 osadę.

</doc>
<doc id="1541021" url="https://pl.wikipedia.org/wiki?curid=1541021" title="Rejon prymorski (obwód zaporoski)">
Rejon prymorski (obwód zaporoski)

Rejon prymorski – jednostka administracyjna wchodząca w skład obwodu zaporoskiego Ukrainy.
Rejon utworzony w 1923, ma powierzchnię 1400 km² i liczy około 32 tysięcy mieszkańców. Siedzibą władz rejonu jest Prymorsk (obwód zaporoski).
Na terenie rejonu znajdują się 1 miejska rada i 15 silskich rad, obejmujących w sumie 26 wsi i 4 osady.

</doc>
<doc id="1541022" url="https://pl.wikipedia.org/wiki?curid=1541022" title="Teguidda-n-Tessoumt">
Teguidda-n-Tessoumt

Teguidda-n-Tessoumt – miejscowość w środkowym Nigrze w regionie Agadez, ok. 200 km na północny zachód od Agadez. Zlokalizowana jest na Saharze, wzdłuż starożytnego szlaku karawanowego.
Gospodarka.
Osada zamieszkiwana jest przez ok. 50 rodzin trudniących się pozyskiwaniem soli z saharyjskiej gliny. Wokół miejscowości znajduje się 20 słonych źródeł. Sól pozyskiwana jest z setek oczek wodnych (dochodzących do 2 m średnicy), służących jako odstojniki dla solankowej zawiesiny. Sól formowana jest w kostki i bryły, suszona na słońcu i sprzedawana lub zamieniana na inne produkty żywnościowe, koczownikom i handlarzom (najbardziej znani to Tuaregowie), przechodzącym przez wioskę. Nadaje się jedynie jako dodatek dla paszy dla zwierząt.
Wygląd wioski.
Wokół wioski z odpadów solnych i gliny usypane są wzniesienia dochodzące do 10 m. W wiosce ziemia, ściany chat, dachy, ogrodzenia są koloru wypalonej gliny, na obu krańcach wioski rosną jedynie dwa drzewa.

</doc>
<doc id="1541023" url="https://pl.wikipedia.org/wiki?curid=1541023" title="Jagdstaffel 11">
Jagdstaffel 11

Jagdstaffel 11 – Königlich Preußische Jagdstaffel Nr. 11 – Jasta 11 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona we wrześniu 1916 roku, jako kolejna eskadra reorganizującego się lotnictwa niemieckiego. Organizację eskadry powierzono porucznikowi Rudolfowi Lang. Po dwóch tygodniach 11 listopada 1916 roku jednostka wyposażona w samoloty Halberstadt D.II została wysłana na front na lotnisko polowe Brayelles koło Douai na okupowanej przez Niemcy ziemi francuskiej. W pierwszym okresie działalności, który można zamknąć datą przejęcia dowództwa przez barona Manfreda von Richthofena „Czerwonego Barona” (16 stycznia 1917 roku) eskadra niczym się nie wyróżniała.
Razem ze zmianą dowódcy, wtedy już jednego z najlepszych asów niemieckich z 16 zwycięstwami w "Jasta 2" eskadra została wyposażona w różne modele samolotu Albatros D.III. W ciągu pierwszych czterech miesięcy 1917 roku "Jasta 11" wysunęła się na pierwsze miejsce pod względem zwycięstw wśród wszystkich jednostek niemieckich. W kwietniu na łączną liczbę 298 samolotów nieprzyjaciela zestrzelonych przez lotników niemieckich, piloci "Jasty 11" strącili 89 samolotów.
Z dniem 24 czerwca 1917 roku "Jasta 11" została przydzielona do sformowanej większej jednostki taktycznej Jagdgeschwader 1 (JG I) składającego się czterech eskadr Jagdstaffel 4, Jagdstaffel 6, Jagdstaffel 10 i Jasta 11 pod centralnym dowództwem Manfreda von Richthofena znanym jako "Latający Cyrk Richthofera".
"Jasta 11" w całym okresie wojny została uznana za eskadrę z największą liczbą zwycięstw 350. W okresie od 1916 do listopada 1918 roku jej straty wynosiły 17 zabitych w walce, 2 zabitych w wypadkach, 19 rannych i 2 w niewoli.
Łącznie przez jej personel przeszło 26 asów myśliwskich:

</doc>
<doc id="1541027" url="https://pl.wikipedia.org/wiki?curid=1541027" title="Rejon tokmacki">
Rejon tokmacki

Rejon tokmacki – jednostka administracyjna wchodząca w skład obwodu zaporoskiego Ukrainy.
Rejon utworzony w 1923, ma powierzchnię 1442 km² i liczy około 27 tysięcy mieszkańców. Siedzibą władz rejonu jest Tokmak.
Na terenie rejonu znajdują się 1 miejska rada i 12 silskich rad, obejmujących w sumie 55 wsi i 1 osadę.

</doc>
<doc id="1541028" url="https://pl.wikipedia.org/wiki?curid=1541028" title="75 Dywizja Piechoty">
75 Dywizja Piechoty

75 Dywizja Piechoty - niemiecka dywizja z czasów II wojny światowej, sformowana na mocy rozkazu z 26 sierpnia 1939 roku, w 2. fali mobilizacyjnej w Schwerinie w II. Okręgu Wojskowym.

</doc>
<doc id="1541030" url="https://pl.wikipedia.org/wiki?curid=1541030" title="Muchomor królewski">
Muchomor królewski

Muchomor królewski ("Amanita regalis" (Fr.) Michael) – gatunek grzybów należący do rodziny muchomorowatych ("Amanitaceae"). 
Systematyka i nazewnictwo.
Pozycja w klasyfikacji według Index Fungorum: "Amanita, Amanitaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1821 r. Elias Fries nadając mu nazwę "Agaricus muscarius ß regalis". Obecną, uznaną przez Index Fungorum nazwę nadał mu w 1896 r. Edmund Michael, przenosząc go do rodzaju "Amanita".
Nazwę polską podali Barbara Gumińska i Władysław Wojewoda w 1968 r. 
Morfologia.
Średnica 5-25 cm, początkowo bulwiasty i otoczony osłoną, później półkulisty, potem coraz bardziej rozpostarty. Powierzchnia sucha, błyszcząca, barwa wątrobowo-brązowa, ciemniejsza na szczycie, pokryty dość regularnie, koncentrycznie ułożonymi ochrowożółtymi łatkami. Na brzegu kapelusza u starszych okazów jest prążkowany.
Wolne, gęsto ułożone, białe, później kremowo-żółtawe. U młodych okazów zakryte żółtawą osłoną.
8-20 cm wysokości, 1,5-3,5 cm średnicy, walcowaty, łamliwy. W nasadzie posiada bulwę z kilkoma rzędami pierścieni pokrytych brodawkami 
(resztki osłony). Powierzchnia gładka, biała lub żółto-biała, z wyraźnym żółtawym pierścieniem.
Pod skórką kapelusza żółtawo-brązowy, o smaku łagodnym i słabym. Nie zmienia barwy po uszkodzeniu.
Biały.
Występowanie i siedlisko.
Występuje tylko w niektórych krajach Europy. W Polsce gatunek rzadki. Znajduje się na "Czerwonej liście roślin i grzybów Polski". Ma status V – narażony na wyginięcie. Znajduje się na listach gatunków zagrożonych także w Niemczech i na Litwie.
Występuje częściej w terenach górskich, spotkać go można w lasach iglastych. Rośnie na ziemi wśród traw, szczególnie pod jodłami. Owocniki pojawiają się od czerwca do września.
Znaczenie.
Grzyb mikoryzowy, dla człowieka grzyb trujący. Objawy zatrucia podobne jak w przypadku muchomora czerwonego ("Amanita muscaria").

</doc>
<doc id="1541031" url="https://pl.wikipedia.org/wiki?curid=1541031" title="Duga">
Duga

Duga (), zwany też Okiem Moskwy – nieużywana obecnie instalacja radzieckiego strategicznego radaru pozahoryzontalnego (OTH) pracującego w zakresie fal krótkich, znajdująca się m.in. nieopodal Czarnobyla na Ukrainie w obwodzie kijowskim. Znana wśród krótkofalowców i profesjonalnych użytkowników fal krótkich jako "Russian Woodpecker". System ten otrzymał kod NATO "Steel Yard". Instalacja, jako jeden z ważnych elementów systemu wczesnego ostrzegania przed atakiem na ZSRR, służyła do wykrywania pocisków balistycznych nadlatujących głównie z kierunku USA. Radar projektu Duga-2 oznaczony był kodem 5N77 ().
Historia.
ZSRR rozpoczął prace nad budową radaru pozahoryzontalnego pod koniec lat 50 XX wieku. W okolicy Mikołajowa powstał pierwszy, eksperymentalny, radziecki radar pozahoryzontalny o kryptonimie Duga-1. W 1964 roku za jego pomocą wykryto start własnej rakiety z kosmodromu Bajkonur, co potwierdziło zdolności tej aparatury. W 1970 roku w jego miejscu powstała następnie udoskonalona wersja eksperymentalna o kryptonimie Duga-2. Radar został zaprojektowany w NIIDAR, a zbudowany w fabryce maszyn w Dniepropietrowsku. Jego głównym konstruktorem był Franc Kuzminskij. Duga rozpoczął pracę 7 listopada 1971. Decyzję o budowie systemu Duga w Czarnobylu podjęto w 1969 roku. Stacja rozpoczęła pracę w lipcu 1976 roku. 26 kwietnia 1986 radar został wyłączony, aby ochronić jego elektronikę przed uszkodzeniem, które mogło być wywołane podwyższonym promieniowaniem związanym z katastrofą nuklearną w Elektrowni Atomowej w Czarnobylu. Ostateczne zamknięcie obiektu nastąpiło w sierpniu 1988, gdy okazało się, że z powodu wysokiego promieniowania obiekt nie będzie działać.
30 czerwca 1982 wszedł do służby radar zlokalizowany w okolicach Komsomolska nad Amurem. 14 listopada 1989 decyzją ministra obrony został wycofany ze służby w związku z pożarem i redukcją wojsk.
W 1995 roku zakończył pracę radar w Kalinówce. W 1998 władze Ukrainy podjęły decyzję o likwidacji obiektu. Wyburzanie rozpoczęto w 1999, a 26 maja 2001 wyburzono jego ostatnie maszty.
Lokalizacja.
Mikołajów.
W okolicach Mikołajowa znajdowały się eksperymentalne instalacje Duga-1 oraz Duga-2. Nadajnik został zbudowany w pobliżu wsi Łucz na południowy wschód od Mikołajowa. Antena była dobrze widoczna ze wsi Posad-Pokrowske.
Radar mikołajowski skierowany był w stronę wyspy Guam na Pacyfiku poprzez terytorium Chin.
Czarnobyl.
W okolicach Czarnobyla znajdował się główny węzeł sieci Duga o oznaczeniu RŁU-1 (). Część odbiorcza znajdowała się ok. 9 km od byłej elektrowni na południe, z lekkim odchyleniem na zachód. Pozostałości konstrukcji są wyraźnie widoczne na fotografiach satelitarnych rejonu Czarnobyla. Po drugiej stronie Czarnobyla, na północny wschód od elektrowni, na południe od Homla pod miejscowością Lubecz znajdowała się druga, nieistniejąca już konstrukcja oddalona od pierwszej o około 58 km. Pozostały po niej fundamenty anteny i zabudowania. Ta konstrukcja była częścią nadawczą radaru. Cały obiekt był ściśle tajny i pilnie strzeżony przez jednostki specnazu. Obszar w promieniu ok. 5 km od anteny był zamknięty, a na mapach sztabowych obiekt został oznaczony jako obóz pionierski, podobnie jak większość tego typu obiektów. Sam obiekt był oficjalnie nazywany centrum radiowym telekomunikacji. Pomiędzy tym obiektem a terenem elektrowni znajdowało się stanowisko dywizjonu rakietowego obrony powietrznej S-75 „Dźwina” lub S-75M „Wołchow”. Część nadawcza była obsługiwana przez jednostkę wojskową A3330 a odbiorcza przez 74939.
Instalacja koło Czarnobyla wymagała około 1000 osób obsługi. W rejonie kompleksu zbudowano dla personelu i ich rodzin zamknięte miasteczko Czarnobyl-2. Personel stacji nadawczej mieszkał w specjalnie wybudowanym miasteczku Lubecz-1, które dzisiaj stoi opuszczone.
Wiązka sygnału obejmowała terytorium Stanów Zjednoczonych od północno-wschodniej strony i przebiegała przez biegun północny.
Komsomolsk nad Amurem.
Drugi węzeł Duga o oznaczeniu RŁU-2 () znajdował się w okolicy Komsomolska nad Amurem. Obsługa stacji odbiorczej mieszkała we wsi Wielka Kartel. Część odbiorcza była obsługiwana przez jednostkę wojskową 55419 stacjonującą w Wielkiej Karteli.
Radar komsomolski obejmował swoim zasięgiem północno-zachodnią część USA wraz z Alaską.
Konstrukcja anten.
Wszystkie anteny radarów Duga były zbudowane w postaci ściany masztów. Dwa skrajne maszty służyły jako naciągi reflektorów antenowych, a pozostałe, środkowe, służyły jako konstrukcja nośna dipoli.
Mikołajów.
Antena odbiorcza pod Kalinówką zbudowana była z 32 masztów i 330 dipoli (po 11 na maszcie), nadawcza zbudowana była z 15 masztów i 104 dipoli (po 8 na maszcie). Antena nadawcza miała szerokość 210 m i wysokość 85 m, odbiorcza odpowiednio 300 m i 135 m. Budynek części nadawczej miał 90 m szerokości i znajdowało się w nim 26 dwupiętrowych nadajników.
Instalacja miała za zadanie wykrywać rakiety balistyczne w odległości 6000–10 000 km oraz inne obiekty latające w odległości 1500–3000 km.
Czarnobyl.
W Czarnobylu-2 postawiono dwa zespoły anten odbiorczych, każdy nastrojony na inne pasmo KF. Mniejszy zespół składał się z 12 masztów wysokości 90 m (85 m) – na zakres 14 do 30 MHz; większy – z 17 masztów wysokości 150 m (135 m), na zakres 4 do 14 MHz. Oba położone były obok siebie na przestrzeni około 900 m. Każdy z masztów podtrzymywał 21 szerokopasmowych anten o konstrukcji zbliżonej do dipola Nadienienki. W tylnej części konstrukcji znajdowała się siatka, pełniąca rolę reflektora fal. Konieczność zastosowania dwóch anten podyktowana była rozszerzeniem zakresu częstotliwości, aby uniknąć utrudnień propagacyjnych związanych z zakłóceniami jonosfery przez zorze polarne.
Pozostałe konstrukcje Duga, których wiązka nie przebiegała przez strefę polarną, zbudowane były z pojedynczych anten. W bezpośrednim sąsiedztwie anten pod ziemią znajdowały się urządzenia odbiorcze i centrum dowodzenia.
Na południowy zachód od głównego zespołu anten ścianowych znajdowała się konstrukcja antenowa typu CDAA, zbudowana na planie koła z dwoma koncentrycznymi pierścieniami anten, nastrojonymi na te same zakresy co anteny ścianowe, oraz z częściowo zagłębionym w ziemi, centralnie położonym budynkiem z aparaturą i anteną centralną. Konstrukcja ta odgrywała rolę pomocniczą, weryfikując odczyt z anten ścianowych oraz służyła do prac eksperymentalnych.
Masa całej konstrukcji w Czarnobylu-2 to ok. 13–14 tysięcy ton. Koszt budowy radaru szacuje się na 0,5 do 1,5 mld dolarów.
Na terenie kompleksu znajdowała się niezbędna infrastruktura towarzysząca, w tym środki łączności.
Rosyjski dzięcioł.
Sygnał emitowany z radaru zakłócał transmisje innych nadajników. Był dobrze słyszalny w Europie. Krótkofalowcy nazwali ten sygnał "rosyjskim dzięciołem" z powodu charakterystycznego rytmu przypominającego stukanie dzięcioła. Pierwszy raz sygnał wykryto 27 marca 1976 w fińskiej stacji monitorującej w Laajasalo – Yleisradio (YLE). Ustalono, że pochodził on z okolic Mikołajowa.
W 1988 amerykańska Federalna Komisja Komunikacji (FCC) kontynuowała badania nad sygnałem „rosyjskiego dzięcioła”. Sygnał miał szerokość pasma od 0,02 do 0,8 MHz, nadawany był typowo przez 7 minut. Moc sygnału oszacowano na co najmniej 10 MW EIRP.

</doc>
<doc id="1541033" url="https://pl.wikipedia.org/wiki?curid=1541033" title="Amanita regalis">
Amanita regalis



</doc>
<doc id="1541034" url="https://pl.wikipedia.org/wiki?curid=1541034" title="Biblia Viviana">
Biblia Viviana

Biblia Viviana zwana też Pierwszą Biblią Karola Łysego () – najpiękniejszy z kodeksów ze skryptorium w Tours. Manuskrypt ten ma wymiary 49,5 na 34,5 cm, zawiera 423 welinowe strony. Powstał on około 845–846 roku. Biblia Viviana jest bogato iluminowana w kolorach purpury, złota i srebra przez mnichów z klasztoru Saint-Martin w Tours. Została ona ofiarowana w 846 roku Karolowi Łysemu przez hrabiego Viviana (Bibiana), świeckiego opata Saint-Martin w Tours, w podzięce za potwierdzenie przywilejów w 845 roku.
Kodeks jest bogato ilustrowany. Jedna z ośmiu całostronicowych miniatur ukazuje sceny z życia św. Hieronima, które ułożone są w trzech poziomych pasach. Pas górny przedstawia trzy sceny: święty Hieronim opuszcza Rzym, wsiada na statek do Ziemi Świętej i dociera do Jerozolimy, gdzie zatrudnia Izraelitę przechrzczonego na chrześcijaństwo, by ten nauczył go hebrajskiego. Na pasie centralnym św. Hieronim naucza szlachetnie urodzone damy, kopiści zaś zapisują jego słowa. Na pasie dolnym pośrodku święty rozdaje mnichom egzemplarze Wulgaty, swojego tłumaczenia Biblii na łacinę. Po czym – z lewej i z prawej – mnisi owi wracają do siebie, niosąc tomy Biblii. Pod każdym z pasów zawarty jest tekst wyjaśniający. Pozioma kompozycja pasowa, sugerująca głębię i przestrzeń, nawiązuje do malarstwa starożytnego. 
Z uwagi na klasyczną perfekcję i precyzję wykonania "Biblia Viviana" uważana jest przez specjalistów za jedno z najbardziej godnych uwagi, zachowanych do naszych czasów, dzieł średniowiecznej sztuki religijnej. Dzieło to jest również cennym źródłem wiedzy o ówczesnych ubiorach i przedmiotach codziennego użytku. Obecnie "Biblia Viviana" znajduje się w "Bibliothèque nationale de France" (BnF).

</doc>
<doc id="1541035" url="https://pl.wikipedia.org/wiki?curid=1541035" title="Rejon roziwski">
Rejon roziwski

Rejon roziwski – jednostka administracyjna wchodząca w skład obwodu zaporoskiego Ukrainy.
Rejon utworzony w 1992, ma powierzchnię 610 km² i liczy około 11 tysięcy mieszkańców. Siedzibą władz rejonu jest Roziwka.
Na terenie rejonu znajdują się 1 osiedlowa rada i 7 silskich rad, obejmujących w sumie 25 wsi i 2 osady.

</doc>
<doc id="1541036" url="https://pl.wikipedia.org/wiki?curid=1541036" title="Stenotermia">
Stenotermia

Stenotermia – termin z dziedziny ekologii oznaczający brak odporności na wahania temperatury otoczenia. Organizmy stenotermiczne (stenotermy) to stenobionty wymagające do przeżycia konkretnych wartości temperatury – politermy wymagają wysokiej, a oligotermy niskiej temperatury.
Stenotermami jest większość parzydełkowców.

</doc>
<doc id="1541037" url="https://pl.wikipedia.org/wiki?curid=1541037" title="Rejon wasylowski">
Rejon wasylowski

Rejon wasylowski – jednostka administracyjna wchodząca w skład obwodu zaporoskiego Ukrainy.
Rejon utworzony w 1923, ma powierzchnię 1620 km² i liczy około 69 tysięcy mieszkańców. Siedzibą władz rejonu jest Wasylówka.
Na terenie rejonu znajdują się 2 miejskie rady, 1 osiedlowa rada i 11 silskich rad, obejmujących w sumie 35 wsi.

</doc>
<doc id="1541039" url="https://pl.wikipedia.org/wiki?curid=1541039" title="76 Dywizja Piechoty (III Rzesza)">
76 Dywizja Piechoty (III Rzesza)

76 Dywizja Piechoty (76 DP) – związek taktyczny piechoty Wehrmachtu.
Dywizja została sformowana na mocy rozkazu z 26 sierpnia 1939 roku, w 2. fali mobilizacyjnej przez Infanterie – Kommandeur 23 w Brandenburgu w III. Okręgu Wojskowym.
Dowódcy dywizji.
Generalleutnant Maximilian de Angelis 26 VIII 1939 – 26 I 1943;
Generalleutnant Carl Rodenburg 26 I 1943 – 31 I 1943;
General Erich Abraham 1 IV 1943 – VII 1944;
Generalleutnant Otto-Hermann Brücker VII 1944 – 4 IX 1944; Generalleutnant Siegfried von Rekowski 17 X 1944 – 8 II 1945;
Oberst Dr Wilhelm – Moritz Freiherr von Bissing 8 II 1945 – 14 II 1945;
Generalmajor Erhard – Heinrich Berner 14 II 1945 – 8 V 1945;

</doc>
<doc id="1541040" url="https://pl.wikipedia.org/wiki?curid=1541040" title="Rejon wełykobiłozerski">
Rejon wełykobiłozerski

Rejon wełykobiłozerski – jednostka administracyjna wchodząca w skład obwodu zaporoskiego Ukrainy.
Rejon utworzony w 1993, ma powierzchnię 470 km² i liczy około 9 tysięcy mieszkańców. Siedzibą władz rejonu jest Wełyka Biłozerka.
Na terenie rejonu znajdują się 5 silskich rad, obejmujących 5 wsi.

</doc>
<doc id="1541043" url="https://pl.wikipedia.org/wiki?curid=1541043" title="Stenohalinowość">
Stenohalinowość

Stenohalinowość "(biol.)" – brak odporności na zmiany zasolenia wody. 
Organizmy stenohalinowe w zależności od wartości zakresu tolerancji na zasolenie można podzielić na:
Oligohaloby, które zupełnie nie znoszą zasolenia określane są jako halofoby lub halokseny.
Organizmy, które wymagają dużego zasolenia to halofile (dla roślin i glonów używa się nazwy halofity).
Zjawisko stenohalinowości dotyczy różnych organizmów parzydełkowców, glonów, roślin, ryb i in.
Przeciwieństwem stenohalinowości jest euryhalinowość.
Przypisy.
Bibliografia
Cz. Jura, Bezkręgowce. Podstawy morfologii funkcjonalnej, systematyki i filogenezy, 2007, s.95.

</doc>
<doc id="1541044" url="https://pl.wikipedia.org/wiki?curid=1541044" title="Edward Przebieracz">
Edward Przebieracz

Edward Józef Przebieracz (ur. 18 marca 1962 w Kazimierzy Wielkiej) – polski poeta, pisarz, dziennikarz, wydawca, związany z prasą katolicką.
Życiorys.
W 1991 r. ukończył Studium Filozoficzno-Teologiczne Księży Jezuitów w Krakowie, a w 1996 Wydział Teologiczny Katolickiego Uniwersytetu Lubelskiego.
Pracował jako katecheta w szkole podstawowej i średniej. W latach 1992–2009 wydawca i redaktor miesięcznika zadań umysłowych dla dzieci i młodzieży "Łamigłówek Religijny". Dyrektor Wydawnictwa św.Macieja Apostoła, od 2009 r. Publikował teksty na tematy religijne w "Nowinach Gliwickich" oraz w "Gwarku" wydawanym w Tarnowskich Górach. W katolickim radio Puls FM prowadził kącik poetycki dla początkujących twórców.
Opracował kilkadziesiąt almanachów m.in. poezji religijnej debiutantów "Ad maiorem Dei gloriam" (1995 i 1996), "Dedykacje" (2001), "Ojcu Świętemu" (2003), "Żegnamy Ojca Świętego" (2005), "Żegnamy Jana od biedronki" (2006), "Moja Matka Maryja" (2009), "In Memoriam" (2010), "Krajobraz stworzenia" (2010),"Jezu ufam Tobie" (2011). Opracował też "Mini–słownik biograficzny polskich współczesnych poetów religijnych" (t. I 1994, t. II 1998, t. III 2002, t. IV 2010). Redaktor wielu książek, m.in. antymagicznej "Gdy czarny kot przebiegnie drogę" (2009) czy " Koniec świata 2012 " (2010).
Twórczość.
Edward Przebieracz jest autorem wierszy i artykułów drukowanych m.in. w czasopismach: "Życie Literackie", "Gazeta Młodych", "Zielony Sztandar", "Animator", "Angora", "Medyk", "Gość Niedzielny", "Przewodnik Katolicki", "Posłaniec Serca Jezusowego", "Nasza Droga". Jego wiersze były też publikowane w almanachach i antologiach, m.in.:
Wydał też własne tomiki wierszy:
Był uczestnikiem Międzynarodowych Nadnyskich Spotkań Literackich, Zgorzelec: 1997-pokłosie "W dorzeczu nadziei II, Zgorzelec 1997; 1998-pokłosie "W dorzeczu nadziei III, Zgorzelec 1998; 1999-pokłosie "Prezentacje", Zgorzelec 1999.
Nagrody.
Laureat kilkudziesięciu ogólnopolskich i międzynarodowych konkursów poetyckich, m.in.:

</doc>
<doc id="1541047" url="https://pl.wikipedia.org/wiki?curid=1541047" title="Rejon nowomykołajiwski">
Rejon nowomykołajiwski

Rejon nowomykołajiwski – jednostka administracyjna wchodząca w skład obwodu zaporoskiego Ukrainy.
Rejon utworzony w 1923, ma powierzchnię 915 km² i liczy około 18 tysięcy mieszkańców. Siedzibą władz rejonu jest Nowomykołajiwka.
Na terenie rejonu znajdują się 2 osiedlowe rady i 12 silskich rad, obejmujących w sumie 67 wsi i 1 osadę.

</doc>
<doc id="1541048" url="https://pl.wikipedia.org/wiki?curid=1541048" title="Port lotniczy Amílcar Cabral">
Port lotniczy Amílcar Cabral

Aeroporto Internacional Amílcar Cabral, Międzynarodowy Port Lotniczy im. Amílcara Cabrala – lotnisko na wyspie Sal w Republice Zielonego Przylądka nieopodal miejscowości Espargos. Powstało w 1939 r. jako lotnisko tranzytowe dla lotów pomiędzy Europą i Ameryką Południową. Zostało zbudowane z inicjatywy włoskiego rządu Benito Mussoliniego, jednakże dopiero w 1949 r. po przejęciu przez rząd Portugalii uzyskało wszelkie niezbędne instalacje do obsługi lotów dalekosiężnych. Do 2005 r. był to jedyny międzynarodowy port lotniczy republiki.
W 2012 r. był to najruchliwszy port pasażerski w republice; obsłużył 599 tys. pasażerów, w tym 401 tys. pasażerów lotów międzynarodowych i 198 tys. pasażerów lotów krajowych (2. miejsce w kraju). Najwięcej pasażerów przewiozły linie THOMSONFLY, TAP Portugal, TACV i TUIFLY. Największy ruch międzynarodowy był na połączeniach z Lizboną, Londynem, Paryżem, Amsterdamem i Las Palmas.

</doc>
<doc id="1541049" url="https://pl.wikipedia.org/wiki?curid=1541049" title="Gustaw Daniłowski">
Gustaw Daniłowski

Gustaw Daniłowski, właśc. August Daniłowski, ps. "Władysław Orwid" (ur. 1871 w Ciwilsku w guberni kazańskiej, zm. 21 października 1927 w Warszawie) – polski pisarz, publicysta, działacz socjalistyczny i niepodległościowy.
Życiorys.
Data urodzin.
Istnieje kilka dat urodzin Daniłowskiego. Zdzisław Dębicki w "Portretach" podaje rok 1872. Na ten sam rok wskazują autorzy jego hasła w "Polskim Słowniku Biograficznym" – S. Pigoń i I. Śliwińska. Z kolei H. Malanowicz korzystając z ustnych relacji żony Daniłowskiego i dokumentów z prywatnego archiwum rodzinnego ustalił datę urodzin na 12 lipca 1871 r. Tę to datę przyjmują także: E. Kasperski w pracy "Gustaw Daniłowski. Szkic informacyjny" oraz E. Rohozińska, "Daniłowski Gustaw", [w:] "Literatura polska. Przewodnik encyklopedyczny". Natomiast Grażyna Legutko, autorka monografii historyczno-literackiej o Daniłowskim, przyjmuje datę 16 października 1871 r. kierując się jego własnoręcznie napisanym życiorysem. Za przyjęciem tej daty, jak stwierdza Legutko, przemawia także list jego ojca Władysława Daniłowskiego do swojego ojca, a dziadka Gustawa – Augusta Daniłowskiego.
Imię.
Na chrzcie otrzymał imię August, na cześć swojego dziada, ze strony ojca. Imienia tego używał do połowy lipca 1898 r., czyli do ukończenia studiów. Imię August widnieje na niepublikowanym dziele: "Zeszyt młodzieńczych wierszy 1881–1886" (Biblioteka Narodowa, rękopis nr 7224). Także na przepustce wydanej przez władze carskie 16 marca 1893 r. i później przedłużonej do 29 lipca 1893 r. na czas zakończenia nauki widnieje także imię August. Dopiero, gdy rozpoczął karierę pisarską zmienił imię na Gustaw.
Działalność.
Od 1895 r. członek Polskiej Partii Socjalistycznej. Wraz ze Stefanem Żeromskim organizował stowarzyszenie oświatowe „Światło” i Uniwersytet Ludowy. Brał udział w rewolucji 1905 r. Był członkiem Zarządu utworzonego w 1906 roku w Królestwie Kongresowym Towarzystwa Kultury Polskiej. Aresztowany 16 grudnia 1906 r. w Warszawie na konferencji PPS – Frakcji Rewolucyjnej. Zwolniony po kilku miesiącach, wyjechał do Krakowa. Tam rozpoczął aktywną działalność literacką i publicystyczną (publikował m.in. artykuły w czasopiśmie Witeź). Działał w Związku Walki Czynnej oraz Komisji Tymczasowej Skonfederowanych Stronnictw Niepodległościowych jako przedstawiciel PPS – Frakcji Rewolucyjnej.
Uczestniczył w zjeździe w Zakopanem w sierpniu 1912 r., na którym powołano Polski Skarb Wojskowy.
Po wybuchu wojny wstąpił do I Brygady Legionów. Członek kierownictwa Zjednoczenia Stronnictw Niepodległościowych z ramienia Związku Chłopskiego w 1915 roku. W lipcu 1916 r. został wybrany w Warszawie radnym z listy PPS. Członek Centralnego Komitetu Narodowego w Warszawie (lipiec 1916 – maj 1917). Od marca 1917 r. członek Stronnictwa Niezawisłości Narodowej.
Po odzyskaniu niepodległości od grudnia 1918 r. do grudnia 1922 r. był urzędnikiem do specjalnych poruczeń przy Naczelniku Państwa Józefie Piłsudskim. Po uchwale Rady Naczelnej PPS w maju 1927 r. krytykującej Józefa Piłsudskiego wystąpił z PPS. Spoczywa na cmentarzu Powązkowskim w Warszawie (kwatera 246-2-16). 

</doc>
<doc id="1541050" url="https://pl.wikipedia.org/wiki?curid=1541050" title="Pyry (Warszawa)">
Pyry (Warszawa)

Pyry (dawniej "Pery") – dawniej wieś, obecnie osiedle i obszar MSI w dzielnicy Ursynów w Warszawie.
Opis.
Założone pierwotnie jako kolonia na południe od Imielina pod koniec XVIII wieku. Intensywny rozwój wsi nastąpił pod koniec XIX wieku wraz z budową kolejki grójeckiej. Umożliwiała ona tani i szybki transport płodów rolnych do Warszawy.
W latach 30. XX wieku na terenie Lasu Kabackiego wzniesiono kompleks budynków dla Sztabu Głównego Wojska Polskiego, w którym do 1939 mieścił się Referat Niemiecki Biura Szyfrów.
W 1951 wieś została włączona do Warszawy.

</doc>
<doc id="1541052" url="https://pl.wikipedia.org/wiki?curid=1541052" title="Tana Umaga">
Tana Umaga

Tana Umaga (ur. 27 maja 1973 w Lower Hutt) – nowozelandzki rugbysta, reprezentant kraju, pięciokrotny zwycięzca Pucharu Trzech Narodów, brązowy medalista Pucharu Świata 2003, następnie trener.
Życiorys.
Urodził się w Lower Hutt w rodzinie samoańskiego pochodzenia. Początkowo trenował rugby union w dziecięcych drużynach Wainuiomata RFC, obszar Wainuiomata był jednak ostoją rugby league, toteż Umaga podjął treningi w tej odmianie sportu uczęszczając do Parkway College. Występował następnie w klubie Wainuiomata Lions oraz regionalnym zespole Wellington, a w latach 1991–92 otrzymywał też powołania do kadry U-19. Udał się również na testy do występującego w National Rugby League klubu Newcastle Knights, po dwóch tygodniach powrócił jednak do kraju.
W wieku dziewiętnastu lat wybrał rugby union i zamierzał powrócić do zespołu Wainuiomata RFC, za namową brata Mike’a pojawił się jednak w silniejszym Petone Rugby Club, z którym pozostał związany przez całą karierę występując w nim w miarę możliwości. W 2003 roku został wybrany do regionalnej drużyny Wellington w kategorii U-21, rok później zadebiutował w seniorskim zespole w National Provincial Championship oraz otrzymał powołanie do kadry U-21. Po zakończeniu nowozelandzkiego sezonu wyjechał natomiast do Włoch, gdzie grał w Rugby Viadana.
W 1996 roku został jednym z inauguracyjnych zawodników Hurricanes, zespołu utworzonego do występów w międzynarodowej lidze Super 12. W pierwszych trzech sezonach nie opuścił żadnego spotkania, a dwanaście przyłożeń w 1997 roku zwróciły na niego uwagę selekcjonerów kadry. Pod nieobecność podstawowych skrzydłowych, Jonah Lomu i Glena Osborne’a, zadebiutował w nowozelandzkiej drużynie narodowej przeciwko Fidżi, w kończącym sezon "tournée" do Europy grał jednak tylko w towarzyskich spotkaniach. W kolejnym roku spadek jego formy i powrót do gry innych zawodników spowodowały, iż w ogóle nie znalazł się w pierwszej kadrze, grając jedynie dla zespołu rezerw. W 1999 roku zagrał przeciwko swojemu bratu, Mike'owi, gdy Nowa Zelandia spotkała się z Samoa, następnie zdobył hat-trick w meczu z Francją, a w drugiej połowie roku udał się na Puchar Świata w Rugby 1999, w którym "All Blacks" zajęli czwarte miejsce. Wystąpił wówczas w pięciu z sześciu spotkań rywalizując w o miejsce w składzie z takimi zawodnikami jak Jeff Wilson, Jonah Lomu czy Christian Cullen.
Świetna forma w sezonie 2000, zarówno dla Wellington, z którym zwyciężył w mistrzostwach kraju, jak i dla reprezentacji, zaowocowała otrzymaniem wyróżnienia dla najlepszego nowozelandzkiego zawodnika. Wówczas też zmienił pozycję na boisku ze skrzydłowego na środkowego ataku. Na kolejnym Pucharze Świata już w pierwszej połowie otwierającego kampanię "All Blacks" meczu z Włochami po zderzeniu z Carlosem Spencerem doznał urazu kolana, który wyeliminował go z reszty zawodów, w których Nowozelandczycy zdobyli brązowe medale. Na turnieju tej rangi zagrał zatem sześciokrotnie.
Za kadencji nowego selekcjonera reprezentacji, Grahama Henry’ego, został mianowany kapitanem – pierwszym pochodzenia samoańskiego – i pełnił tę rolę w latach 2004-2005. Reprezentacyjną karierę zakończył w roku, w którym "All Blacks" wygrali jedenaście z dwunastu pojedynków, w tym trzykrotnie pokonali British and Irish Lions podczas ich tournée, zwyciężyli w Pucharze Trzech Narodów oraz zdobyli Bledisloe Cup i Wielkiego Szlema. W nowozelandzkiej reprezentacji w latach 1997–2005 rozegrał zatem 74 testmecze i zdobył 180 punktów, dodatkowo zagrał jeszcze w pięciu towarzyskich spotkaniach zdobywając jedno przyłożenie.
Dla Hurricanes do maja 2007 zagrał 122 razy, w latach 2003–2005 pełniąc dodatkowo funkcję kapitana. W 2005 roku został także pierwszym graczem tej drużyny, który osiągnął barierę stu spotkań, a czwartym w historii rozgrywek Super 14. Rozpoczętą w 1994 roku karierę w barwach Wellington ukoronował natomiast setnym meczem w NPC rozegranym w sierpniu 2007 roku. Ogłosił następnie zakończenie kariery zawodniczej i wyjechał do Francji objąć na dwa lata stanowisko dyrektora sportowego RC Toulonnais, w którym był już zawodnikiem pomiędzy październikiem 2006 a styczniem 2007. W sezonie 2007/2008 poprowadził zespół do zwycięstwa w Pro D2 i awansu do Top 14. Na początku 2009 roku klub znajdował się na końcu ligowej tabeli, Umaga postanowił zatem powrócić do grania, by pomóc uchronić go przed spadkiem. Zespół utrzymał się wówczas w lidze, a Umaga pozostał w klubie na stanowisku asystenta trenera, którym został Philippe Saint-André. Pod koniec sezonu 2009/10 ponownie jednak znalazł się na boisku, gdy formację ataku przetrzebiły kontuzje, zaś zespół awansował do półfinału ligi oraz finału Europejskiego Pucharu Challenge.
W marcu 2010 roku ogłosił, iż powraca do Nowej Zelandii, by zostać zawodnikiem i asystentem trenera w występującym w National Provincial Championship zespole Counties Manukau. Występy w klubie rozpoczął już w lipcu przedsezonowymi meczami przygotowawczymi i zakończył ostatnim spotkaniem fazy zasadniczej, z kampanii Counties w kolejnym sezonie wyeliminowała go kontuzja. Stał się również dostępny do gry dla zespołu Super Rugby, Chiefs, choć pojawiły się wątpliwości, czy potrafi grać jeszcze na takim poziomie. Został jednak ujęty w składzie na sezon 2011, w którym występował nieregularnie z powodu kontuzji. Został też najstarszym graczem w tych rozgrywkach, który to rekord został pobity w 2013 roku przez Brada Thorna.
Pod koniec grudnia 2011 roku został mianowany pierwszym trenerem Counties Manukau. Już w najbliższym sezonie awansował z zespołem do najwyższej klasy rozgrywkowej, co dało mu kolejny, dwuletni kontrakt i wyróżnienie dla najlepszego trenera dystryktu. Tę samą nagrodę otrzymał rok później, gdy prowadzona przez niego drużyna zdobyła Ranfurly Shield po raz pierwszy w swej historii. W kwietniu 2014 roku przedłużył kontrakt o kolejne dwa lata, zgłosił swój akces także do prowadzenia singapurskiego zespołu, gdyby wygrał on walkę o miejsce w poszerzonych rozgrywkach Super Rugby. Pod koniec tego roku został mianowany asystentem trenera narodowej kadry U-20 na MŚ 2015.

</doc>
<doc id="1541056" url="https://pl.wikipedia.org/wiki?curid=1541056" title="Joseph von Zerboni di Sposetti">
Joseph von Zerboni di Sposetti

Joseph Johann Baptist Andreas von Zerboni di Sposetti (ur. 23 maja 1766 we Wrocławiu, zm. 27 maja 1831 w Rąbczynie) – pruski urzędnik państwowy, publicysta, poeta oraz aktywny wolnomularz.
Życiorys.
Józef Zerboni, najstarszy syn zamożnego kupca we Wrocławiu, z jednego ze znanych rodów pochodzących z Italii. Uczęszczał do jezuickiego gimnazjum we Wrocławiu, następnie studiował prawo na uniwersytecie w Halle. W wieku 21 lat (w 1787 r.) wstąpił do pruskiej służby pańswowej i został początkowo auscultatorem, a następnie asesorem w izbie administracji państwowej w Głogowie, gdzie w roku 1792 opublikował tom poezji uzewnętrzający jego uczuciowy talent i fantazję, jak również wrażliwość na idee rewolucji francuskiej.
W Głogowie Zerboni przyłączył się do wolnomularzy. Wraz z przyjaciółmi, wśród których byli asesor Ernstem Karlem Wilhelmem von Reibnitzem (w 1785 Zerboni ożenił się z jego siostrą), radca urzędu celnego prawnik Hans von Held i porucznik , usiłował stworzyć zakonspirowany związek w łonie struktur wolnomularskich, który miałby kontynuować idee zakazanego od 1785 r. zakonu iluminatów, to znaczy szerzyć oświatę i propagować idee oświeceniowe. Przewodniczącym związku miał być (1756–1839), były profesor na uniwersytecie we Lwowie, który ze względu na antyjezuicką publikację musiał w 1787 r. nagle wyjechać i udał się do Wrocławia, gdzie znalazł schronienie u księcia Johanna Carla zu Schönaich-Carolath (1716–1791) na jego zamku w Siedlisku nad Odrą w pobliżu Głogowa. Po pewnym czasie Feßler objął kierownictwo związku określanego jako "Evergeten", czyli "Dobroczyńcy" (niem. Evergetenbund). Feßler reprezentował stanowisko ugodowe, nie chcąc angażować się w działalność polityczną w przeciwieństwie do Zerboniego i jego szkolnego kolegi dążących do rozpętania rewolucji w Prusach.
Prusy po II rozbiorze Polski uzyskały nowe terytoria, nazwane Prusy Południowe, gdzie w 1793 r. Zerboni otrzymał nowe stanowisko w „izbie wojenno-ekonomicznej”' administracji państwowej w Piotrkowie Trybunalskim, co miało fatalne skutki dla jego dalszej kariery urzędniczej.
Początkowo awansował w 1794 r. na stanowisko radcy prawnego tamże. W następnym roku Józef Zerboni ze swym rewolucyjnie nastawionym młodszym bratem Karolem (niem. Carl), porucznikiem von Leipzigerem i kolegą szkolnym K. J. Salice-Contessą, działając wspólnie i w porozumieniu w sposób zorganizowany usiłował zwalczać korupcję i inne nadużycia w administracji państwa pruskiego, w związku z tym publikował w prasie krytyczne artykuły, co jednak nie przyczyniło się do poprawy sytuacji. Rozjątrzony tym Zerboni w dniu 12 października 1796 r. opublikował w gazetach wybitnie napastliwy i obelżywy list otwarty do ministra pruskiego hrabiego von Hoyma, ministra Śląska i Prus Południowych, co przysporzyło mu popularności jako bojownikowi zwalczającego nadużycia urzędników państwowych.
Takie zuchwalstwo zmusiło władze państwowe do podjęcia działań, w wyniku których król Fryderyk Wilhelm II polecił uwięzić Zerboniego w twierdzy Kłodzko, potem twierdzy Spandau, oraz wszcząć dalsze dochodzenie i przeprowadzić konfiskatę wszelkich papierów. Przeprowadzono rewizje, co doprowadziło do ujawnienia spiskowców w Piotrkowie oraz związku "Evergeten" i prześladowania jego członków jako pruskich jakobinów. Kapitana von Leipzigera skazano na dożywotnie więzienie w twierdzy, a pozostali, wśród nich Zerboni, otrzymali kary więzienia, z terminem „według uznania króla” (niem. auf Gnade des Königs). Zerboni został przeniesiony do twierdzy Magdeburg, gdzie warunki pobytu były ciężkie, a dla skazanego nadzwyczaj uciążliwe. Opinia publiczna była po jego stronie, zwłaszcza że uwięziony został bez przeprowadzenia rozprawy sądowej, jedynie na podstawie królewskiego rozkazu.
Po śmierci króla Prus w 1797 r. Carl Zerboni i Salice-Contessa, w ramach zwyczajowej amnestii związanej ze wstąpieniem na tron następnego króla Prus zostali zwolnieni, uwięzionemu nadal von Leipzigerowi obiecano w terminie późniejszym ułaskawienie, a Joseph Zerboni został postawiony przed sądem, uznany winnym działalności antypańswowej i skazany. W roku 1798 został zwolniony z więzienia, jednak jego usunięcie ze służby państwowej sąd uznał za prawomocne.
W latach 1802–1806 Zerboni po nabyciu znacznej posiadłości ziemskiej na terenie Księstwa Poznańskiego zajął się gospodarką rolną i dzięki wytężonej pracy doprowadził swe gospodarstwo do rozkwitu. Po klęsce Prus w bitwie pod Jeną Polacy w Poznańskiem podjęli walkę przeciwko Prusakom, sąsiedzi namawiali Zerboniego, ażeby się do nich przyłączył. On jednak odmówił, uzasadniając to przysięgą złożoną na wierność królowi Prus. Takie zachowanie zostało zapamiętane i już w 1810 r. Zerboni został przywrócony do służby państwowej jako "rzeczywisty" tajny radca, jednak bez prawa używania tytułu "ekcelencja", co bardzo go dotknęło.
Na kongresie wiedeńskim przyznano Prusom Wielkopolskę, określaną jako Wielkie Księstwo Poznańskie. Król Prus Fryderyk Wilhelm III mianował Zerboniego w 1815 r. naczelnym prezesem tej prowincji, gdzie uczynił wiele dla usprawnienia administracji. Na tym stanowisku pozostał do 1824 r., następnie przebywał w swym majątku Rąbczyn pod Wągrowcem w Wielkim Księstwie Poznańskim, gdzie zmarł w wieku 65 lat i został pochowany.

</doc>
<doc id="1541058" url="https://pl.wikipedia.org/wiki?curid=1541058" title="Rosita Vai">
Rosita Vai

Rosita Vai (ur. 4 czerwca 1981 r. w Wellington, Nowa Zelandia) – nowozelandzka piosenkarka odkryta w programie Idol.

</doc>
<doc id="1541059" url="https://pl.wikipedia.org/wiki?curid=1541059" title="Rzeżuchowa Polana">
Rzeżuchowa Polana

Rzeżuchowa Polana (, , ) – niewielka polana w dolnej części Doliny Kieżmarskiej w słowackich Tatrach Wysokich. Znajduje się przy lewym brzegu Białej Wody Kieżmarskiej, u stóp Steżek. Na polanie wypływa źródło zwane Zimną Studnią. Jest tłumnie odwiedzana przez turystów, ponieważ przechodzą przez nią często uczęszczane szlaki turystyczne biegnące w głąb Doliny Kieżmarskiej.
Nazwa Rzeżuchowej Polany wywodzi się od rosnącej tu rzeżuchy. Z polany fragmentaryczne widoki na Rakuską Czubę, Łomnicę i Kieżmarski Szczyt.
Historia.
W 1903 r. powstał tu mały schron dla turystów zbudowany przez MKE. Następnie kieżmarskie towarzystwo myśliwskie zbudowało tu niewielki domek, który był schronieniem dla myśliwych w czasie długich polowań. W 1927 r. zbudowano tu pierwsze prywatne schronisko, które znajdowało się nieopodal (już wtedy zniszczonego) domku myśliwskiego. Inwestorem nowego schroniska był Július Tardík, od którego nazwiska nazywano je Schroniskiem Tardíka. Po II wojnie światowej schronisko zostało przejęte przez dwie organizacje, najpierw KSTL, a następnie ROH. W 1958 r. zostało zburzone z racji złego stanu technicznego (do tego roku było przez kilka lat opuszczone).
Obok Rzeżuchowej Polany przy mostku przez Białą Kieżmarską Wodę znajduje się rozdroże szlaków turystycznych żółtego i niebieskiego ("Rázcestie Salviový prameň"). 150 m dalej, na prawym brzegu potoku jest drugie rozdroże – "Kovalčíkova poľana" (szlak żółty i zielony).

</doc>
<doc id="1541060" url="https://pl.wikipedia.org/wiki?curid=1541060" title="William Windham">
William Windham

William Windham (ur. 3 maja 1750 w Londynie, zm. 4 czerwca 1810 tamże) – brytyjski polityk, członek partii wigów.
Życiorys.
Wywodził się ze starej szlacheckiej rodziny z hrabstwa Norfolk. Wykształcenie odebrał w Eton College, na Uniwersytecie Glasgow oraz w University College na Uniwersytecie Oksfordzkim. W 1773 r. wyjechał do Norwegii, a w latach 1778–1780 odwiedził Szwajcarię i Włochy. Krytykował politykę rządu podczas amerykańskiej wojny o niepodległość.
W 1783 r. był przez krótki czas Głównym Sekretarzem Irlandii. W 1784 r. został wybrany do Izby Gmin jako reprezentant okręgu Norwich. Brał udział w procedurze impeachmentu Warrena Hastingsa. Popierał postulat równouprawnienia katolików, ale sprzeciwiał się reformom parlamentarnym. W latach 1794–1801 był sekretarzem ds. wojny w rządzie Williama Pitta Młodszego.
Sprzeciwiał się postulatom rozmów pokojowych z Francją, przez co nie wszedł w skład rządu Addingtona w 1801 r. W 1802 r. zmienił okręg wyborczy na St Mawes. W 1806 r. uzyskał jednocześnie mandaty z okręgów New Romney i Norfolk, jednak w kolejnych wyborach parlamentarnych w 1807 r. wystartował w okręgu Higham Ferrers. W latach 1806–1807 był ministrem wojny i kolonii w rządzie lorda Grenville’a. Zmarł w 1810 r.

</doc>
<doc id="1541061" url="https://pl.wikipedia.org/wiki?curid=1541061" title="Biała (gmina w województwie stalinogrodzkim)">
Biała (gmina w województwie stalinogrodzkim)

Biała – dawna gmina wiejska istniejąca w latach 1934-1954 w województwie krakowskim, katowickim i stalinogrodzkim. Siedzibą władz gminy była Biała Krakowska (obecnie dzielnica Bielska-Białej), następnie Bielsko-Biała (samodzielna gmina miejska).
Gmina została utworzona 1 sierpnia 1934 roku w wyniku wejścia w życie rozporządzenia MSW w sprawie podziału powiatu bialskiego w woj. krakowskim na gminy wiejskie. W jej skład weszły dotychczasowe gminy: Komorowice (Krakowskie), Kozy, Hałcnów, Mikuszowice (Krakowskie) i Straconka. 1 stycznia 1951 roku została włączona do powiatu bielskiego w woj. katowickim, a siedziba gminy do miasta Bielsko-Biała, które stało się odtąd nową siedzibą. 8 marca 1953 zmieniono nazwę woj. katowickiego na "woj. stalinogrodzkie". Według stanu z 1 lipca 1952 roku gmina składała się z 5 gromad: Hałcnów, Komorowice, Kozy, Mikuszowice i Straconka.
Zniesiona została 29 września 1954 roku wraz z reformą znoszącą gminy – z jej terenu powstały gromady: Hałcnów, Kozy, Mikuszowice Krakowskie, Straconka i część gromady Komorowice. Od 1 stycznia 1977 roku niemal cały obszar dawnej gminy jest częścią miasta Bielsko-Biała (poza gminą Kozy i częścią dawnej gromady Straconka).

</doc>
<doc id="1541063" url="https://pl.wikipedia.org/wiki?curid=1541063" title="Jon Toogood">
Jon Toogood

Jon Toogood (ur. 9 sierpnia 1971 w Wellington, Nowa Zelandia) – nowozelandzki muzyk, autor tekstów, lider, wokalista i gitarzysta zespołu Shihad.

</doc>
<doc id="1541064" url="https://pl.wikipedia.org/wiki?curid=1541064" title="77 Dywizja Piechoty">
77 Dywizja Piechoty

77 Dywizja Piechoty - niemiecka dywizja z czasów II wojny światowej, sformowana na mocy rozkazu z 15 stycznia 1944 roku, w Münsingen przez V Okręg Wojskowy. 
Dowódcy dywizji.
Generalleutnant Walter Poppe 1 II 1944 – 25 IV 1944;
Oberst Rudolf Bacherer 25 IV 1944 – 1 V 1944;
Generalleutnant Rudolf Stegmann 1 V 1944 – 18 VI 1944; 
Oberst Rudolf Bacherer 18 VI 1944 – IX 1944;

</doc>
<doc id="1541068" url="https://pl.wikipedia.org/wiki?curid=1541068" title="Tereny ruderalne">
Tereny ruderalne



</doc>
<doc id="1541069" url="https://pl.wikipedia.org/wiki?curid=1541069" title="Siedliska ruderalne">
Siedliska ruderalne



</doc>
<doc id="1541074" url="https://pl.wikipedia.org/wiki?curid=1541074" title="Obszar ruderalny">
Obszar ruderalny



</doc>
<doc id="1541075" url="https://pl.wikipedia.org/wiki?curid=1541075" title="Obszary ruderalne">
Obszary ruderalne



</doc>
<doc id="1541076" url="https://pl.wikipedia.org/wiki?curid=1541076" title="Okręg wyborczy New Romney">
Okręg wyborczy New Romney

Okręg wyborczy New Romney powstał w 1371 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował portowe miasto New Romney, jeden z Pięciu Portów. Został zlikwidowany w 1832 r.

</doc>
<doc id="1541077" url="https://pl.wikipedia.org/wiki?curid=1541077" title="Marie Bashir">
Marie Bashir

Dame Marie Roslyn Bashir (ur. 1 grudnia 1930 w Narranderze) – australijska lekarka i działaczka społeczna pochodzenia libańskiego, w latach 2001-2014 gubernator Nowej Południowej Walii. 
Życiorys.
Choć urodziła się w Australii, oboje jej rodzice byli Libańczykami. Ukończyła medycynę na Uniwersytecie w Sydney, a następnie wykładała na swojej macierzystej uczelni oraz na University of New South Wales. W 1993 została profesorem psychiatrii klinicznej. Oprócz pracy naukowej, stała się znana również z działalności społecznej, przede wszystkim związanej z prowadzeniem programów zdrowotnych wśród dzieci i Aborygenów. W latach 2007-2012, równolegle z obowiązkami gubernatorskimi, była kanclerzem Uniwersytetu w Sydney. 
Gubernator Nowej Południowej Walii.
W 2001 królowa Elżbieta II na wniosek premiera Boba Carra mianowała ją – jako pierwszą kobietę w historii – gubernatorem Nowej Południowej Walii. Jej kadencja gubernatorska była kilkakrotnie przedłużana, co sprawiło, iż zamiast zakładanych pierwotnie czterech lat pełniła ten urząd przez ponad trzynaście lat. W czerwcu 2014 ogłoszono, iż Bashir przejdzie na emeryturę w dniu 1 października tego samego roku, a jej następcą zostanie były głównodowodzący australijskiej armii, gen. David Hurley. 
Życie prywatne.
Jej mężem jest Sir Nicholas Shehadie, były Lord Burmistrz Sydney (co uprawniało ją do tytułu "Lady", zanim otrzymała własny tytuł "Dame") oraz kapitan reprezentacji Australii w rugby union. Mają troje dzieci i sześcioro wnucząt.
Nagrody i odznaczenia.
Bashir była trzykrotnie odznaczana Orderem Australii. W 1988 została Oficerem Orderu, w 2001 jego Kawalerem, zaś w 2014 otrzymała status Damy Orderu, co pozwoliło jej dopisywać tytuł "Dame" przed nazwiskiem. W 2006 otrzymała brytyjski Królewski Order Wiktoriański klasy Komandor. W 2001 otrzymała Order Świętego Jana Jerozolimskiego, a także Centenary Medal. Była dwukrotnie odznaczana libańskim Narodowym Orderem Cedru, a także francuską Legią Honorową. 
Bashir jest także doctorem honoris causa następujących uczelni: Australian Catholic University, University of Sydney, Southern Cross University, University of New South Wales, University of Wollongong, Macquarie University oraz University of Western Sydney. 
Imieniem Marie Bashir jeszcze za jej życia nazwanych zostało kilka instytucji, m.in. Instytut Chorób Zakaźnych i Bezpieczeństwa Biologicznego na University of Sydney.

</doc>
<doc id="1541078" url="https://pl.wikipedia.org/wiki?curid=1541078" title="Bystra-Wilkowice (gmina)">
Bystra-Wilkowice (gmina)

Bystra-Wilkowice – dawna gmina wiejska istniejąca w latach 1934–1954 w województwie krakowskim, później katowickim i stalinogrodzkim. Siedzibą władz gminy były Wilkowice.
Gmina zbiorowa Bystra-Wilkowice została utworzona 1 sierpnia 1934 roku w wyniku wejścia w życie rozporządzenia MSW w sprawie podziału powiatu bialskiego w woj. krakowskim na gminy wiejskie. W jej skład weszły dotychczasowe gminy: Buczkowice, Bystra (Krakowska), Godziski (obecnie "Godziszka"), Meszna, Rybarzowice, Szczyrk i Wilkowice. 1 kwietnia 1946 roku został z niej wyłączony Szczyrk, stanowiący od tej pory samodzielną gminę. 1 stycznia 1951 roku gmina Bystra-Wilkowice została włączona do powiatu bielskiego w woj. katowickim. Według stanu z 1 lipca 1952 roku składała się z 7 gromad: Buczkowice, Bystra Krakowska, Godziszki, Kalna, Meszna, Rybarzowice i Wilkowice. 9 marca 1953 zmieniono nazwę woj. katowickiego na "woj. stalinogrodzkie".
Gmina została zniesiona 29 września 1954 roku wraz z reformą znoszącą gminy – z jej terenu powstały gromady: Buczkowice, Godziszka, Rybarzowice i Wilkowice oraz część gromady Bystra.
1 stycznia 1973 roku została utworzona gmina Wilkowice, obejmująca znaczną część dawnej gminy Bystra-Wilkowice.
Uwaga: Nie mylić z dawną sąsiednią gminą Bystra (z centrum w Bystrej Śląskiej), ani z gminą Bystra w powiecie myślenickim (obecnie część gminy Bystra-Sidzina w powiecie suskim).

</doc>
<doc id="1541079" url="https://pl.wikipedia.org/wiki?curid=1541079" title="79 Dywizja Piechoty (III Rzesza)">
79 Dywizja Piechoty (III Rzesza)

79 Dywizja Piechoty – niemiecka dywizja z czasów II wojny światowej, sformowana na mocy rozkazu z 26 sierpnia 1939 roku, w 2. fali mobilizacyjnej przez Infanterie – Kommandeur 34 w Idar – Oberstein w XII Okręgu Wojskowym.
Dywizja została zniszczona w kole stalingradzkim w styczniu 1943 r. W marcu 1943 r. została odtworzona i ponownie rozbita jesienią 1944 w Rumunii nad rzeką Berlad. Kolejny raz ją odtworzono 27 października 1944 r. jako 79. Dywizję Grenadierów Ludowych ("79. Volks-Grenadier-Division").
Dowódcy dywizji.
Generalleutnant Karl Strecker 26 VIII 1939 – 12 I 1942;
Generalleutnant Richard von Schwerin 12 I 1942 – 31 I 1943;
Generalmajor Heinrich Kreipe 5 VI 1943 – 25 X 1943;
Generalleutnant Friedrich – August Weinknecht 25 X 1943 – 29 VIII 1944;
Oberst (Generalmajor) Alois Weber 1 XI 1944 – 25 II 1945;
Oberst Reinherr II 1945 – III 1945;
Oberst Kurt Hummel III 1945 – III 1945;
Oberstleutnant von Hobe III 1945 – III 1945.
Szlak bojowy.
Dywizja wzięła ograniczony udział w kampanii francuskiej w 1940 r. Następnie pełniła na terenie Francji obowiązki okupacyjne. Od lipca 1941 walczyła na froncie wschodnim (Grupa Armii Południe) na Ukrainie. W 1942 toczyła walki o Charków, Izjum i Woroneż. Ostatecznie została zamknięta w kotle stalingradzkim i utracona w styczniu 1943 r. Zdołano ewakuować tylko część dowództwa i 179. pułku piechoty.
Dywizję odtworzono marcu 1943 r. pod starą nazwą w okolicach Stalino. Walczyła na przyczółku kubańskim, Krymie i dolnym Dnieprem. Jesienią 1944 r. została całkowicie rozbita w Rumunii.
Kolejny raz dywizję odtworzono 27 października w okolicach Torunia na bazie częściowo zorganizowanej 586 Dywizji Grenadierów Ludowych. Jednostka walczyła od grudnia 1944 na froncie zachodnim, m.in. pod Vianden i Bitburgiem. W trakcie odwrotu przez Mozelę i Ren została wzmocniona niedobitkami 276 Dywizji Grenadierów Ludowych. Szlak bojowy zakończyła w okolicach Heidelbergu i Darmstadt poddając się wojskom amerykańskim.

</doc>
<doc id="1541081" url="https://pl.wikipedia.org/wiki?curid=1541081" title="Lisenko Malaj">
Lisenko Malaj

Lisenko Malaj - (ur. 3 grudnia 1952 we Wlorze, zm. 4 marca 2018 we Włoszech) - aktor i reżyser albański.
Życiorys.
Ukończył studia na wydziale aktorskim Instytutu Sztuk w Tiranie. W 1980 zadebiutował na dużym ekranie w jednej z głównych ról w komedii Karnavalet. Od 1982 pracował jako asystent reżyserów Esata Musliu, Saimira Kumbaro i Kristaqa Dhamo.
Początkowo realizował samodzielnie filmy dokumentalne, za co został wyróżniony na VI Festiwalu Filmów Dokumentalnych w 1985 w Tiranie. Jako reżyser filmów fabularnych Malaj zadebiutował w 1986 filmem "Tre dite nga nje jete". W 1992 wraz z rodziną wyemigrował do Włoch.

</doc>
<doc id="1541083" url="https://pl.wikipedia.org/wiki?curid=1541083" title="Vladimir Sladojević">
Vladimir Sladojević

Vladimir Sladojević (ur. 12 maja 1984 w Banja Luce) – bośniacki piłkarz grający na pozycji napastnika.

</doc>
<doc id="1541084" url="https://pl.wikipedia.org/wiki?curid=1541084" title="Okręg wyborczy Norfolk">
Okręg wyborczy Norfolk

Okręg wyborczy Norfolk powstał w 1290 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował hrabstwo Norfolk. Został zlikwidowany w 1832 r.

</doc>
<doc id="1541085" url="https://pl.wikipedia.org/wiki?curid=1541085" title="Bieg na 50 metrów">
Bieg na 50 metrów

Bieg na 50 metrów – konkurencja lekkoatletyczna i zarazem najkrótszy dystans sprinterski (nie licząc biegu na 50 jardów). Jest on rozgrywany bardzo rzadko, głównie na halowych mitingach. Do 1981 był rozgrywany na Halowych Mistrzostwach Europy. W 1982 jego miejsce zajął dystans 60 metrów.

</doc>
<doc id="1541087" url="https://pl.wikipedia.org/wiki?curid=1541087" title="Theta Volantis">
Theta Volantis

Theta Volantis ("θ Vol") – biała gwiazda ciągu głównego typu widmowego A, znajdująca się w gwiazdozbiorze Ryby Latającej. Jej obserwowana wielkość gwiazdowa wynosi +5,19. Oddalona jest o około 239 lat świetlnych od Słońca.

</doc>
<doc id="1541088" url="https://pl.wikipedia.org/wiki?curid=1541088" title="Marian Czura">
Marian Czura

Marian Czura (ur. 1949 w Groszowicach koło Opola) – polski reżyser, autor, operator i malarz, od 1988 roku mieszka w Darmstadt.
Życiorys.
Marian Czura studiował filozofię, teologię, malarstwo, psychologię i film w Opolu, Nysie, Warszawie, Amsterdamie i Frankfurcie. Miał wiele wystaw w kraju i za granicą. Działalność filmowa przede wszystkim w Niemczech, ale także w Polsce, USA, Australii, Tanzanii, Papui-Nowej Gwinei, Kenii, etc. Został wykładowcą na niemieckich uczelniach m.in. od 1979 do 1982 Deutsche Film- und Fernsehakademie w Berlinie (dffb), od 1998 do 2002 na Hochschule für Gestaltung w Offenbach i od 2005 w na Internationale Film Fernseh und Musik Akademie (IFFMA) w Monachium. Uzyskał stopień docenta.

</doc>
<doc id="1541091" url="https://pl.wikipedia.org/wiki?curid=1541091" title="Herb Kęt">
Herb Kęt

Herb Kęt – jeden z symboli miasta Kęty i gminy Kęty w postaci herbu ustanowiony przez Radę Miejską 16 lutego 1996.
Wygląd i symbolika.
Herb przedstawia na tarczy dwudzielnej w słup w polu prawym czerwonym połuorła białego koronowanego, w polu lewym błękitnym trzy orle jaja ponad dwiema złotymi falami rzeki (Soły). 
Historia.
Herb znany jest od XVI wieku. Potwierdzony przez władze austriackie w 1793 r.
Herb zatwierdzony 2 marca 1939 r. przez MSW RP został tak opisany: "Tarcza dwudzielna. W polu prawym błękitnym pół orła złotego z dziobem językiem i szponami czerwonymi. W polu lewym czerwonym, trzy kule srebrne: pierwsza na wysokości szyi orła, druga niżej na wysokości nasady ogona, trzecia w lewo od obu kul, pośrodku".

</doc>
<doc id="1541092" url="https://pl.wikipedia.org/wiki?curid=1541092" title="Jezioro Śniatowskie">
Jezioro Śniatowskie

Jezioro Śniatowskie – jezioro na Równinie Gryfickiej, położone w gminie Kamień Pomorski, w powiecie kamieńskim, w woj. zachodniopomorskim.
Powierzchnia jeziora wynosi 25,44 ha. Według typologii rybackiej jest to jezioro sandaczowe. Jezioro Śniatowskie ma wydłużony kształt ze zachodu na wschód oraz jest jeziorem o trudno dostępnych brzegach. Jego długość to ok. 1,5 km.
Nad południowo-wschodnim brzegiem jeziora leży osada Śniatowo. Na północ od jeziora znajduje się także osada Giżkowo i jej przysiółek Ganiec, powyżej nich przebiega droga wojewódzka nr 106.
Nazwa Jezioro Śniatowskie funkcjonuje od 1949 roku, kiedy to została zmieniona z poprzedniej niemieckiej nazwy "Schnatower See".

</doc>
<doc id="1541099" url="https://pl.wikipedia.org/wiki?curid=1541099" title="Niedobczyce (gmina)">
Niedobczyce (gmina)

Niedobczyce – dawna gmina wiejska istniejąca w latach 1945–1954 w woj. śląskim, katowickim i stalinogrodzkim (dzisiejsze woj. śląskie). Siedzibą władz gminy były Niedobczyce (obecnie dzielnica Rybnika).
Gmina zbiorowa Niedobczyce powstała w grudniu 1945 w następstwie reformy gminnej w powiecie rybnickim w woj. śląskim ("śląsko-dąbrowskim"). Według stanu z 1 stycznia 1946 gmina składała się z 3 gromad: Niedobczyce, Popielów i Niewiadom. 6 lipca 1950 zmieniono nazwę woj. śląskiego na "katowickie", a 9 marca 1953 kolejno na "woj. stalinogrodzkie".
Według stanu z 1 lipca 1952 gmina składała się już tylko z samych Niedobczyc i nie była podzielona na gromady. Gmina została zniesiona 29 września 1954 wraz z reformą wprowadzającą gromady w miejsce gmin. Niedobczyce uzyskały później prawa miejskie (13 listopada 1954), a 27 maja 1975 miasto stało się częścią Rybnika.

</doc>
<doc id="1541102" url="https://pl.wikipedia.org/wiki?curid=1541102" title="Eva Le Gallienne">
Eva Le Gallienne

Eva Le Gallienne (ur. 11 stycznia 1899 w Londynie, zm. 3 czerwca 1991 w Weston) − amerykańska aktorka, producentka, reżyserka teatralna, scenarzystka i pisarka, w 1981 nominowana do Oscara za rolę drugoplanową w filmie "Resurrection".
Życiorys.
Była córką Richarda Le Gallienne'a, angielskiego poety o francuskich korzeniach, i Julie Norregard, duńskiej dziennikarki. Rodzice Evy zdecydowali się na separację, gdy ta miała trzy lata. Dzieciństwo Eva spędziła między Paryżem a Anglią. W 1914 w wieku piętnastu lat zadebiutowała w sztuce Maurice’a Maeterlincka "Monna Vanna".
Następnego roku Le Gallienne wyjechała do Nowego Jorku, a następnie w stanach Arizona i Kalifornia grywała w wystawianych sztukach. Później podróżowała po Europie, by znowu powrócić do Nowego Jorku, gdzie otrzymała angaż na Broadwayu. Wystąpiła w sztukach Arthura Richmana "Not So Long Ago" (1920) i Ferenca Molnára "Liliom" (1921).
Związki.
Eva Le Gallienne była lesbijką, choć nigdy tego publicznie nie oświadczyła, gdyż uważała, że to jej prywatna sprawa. Przyjaźniła się z innymi aktorkami lesbijkami (Tallulah Bankhead, Blyth Daly).
W 1918 w Hollywood wybuchł skandal homoseksualny z aktorką Ałłą Nazimovą w roli głównej. Nazimova przyznała, że była w związku z Le Gallienne, z Tallulah Bankhead i Laurette Taylor.
W 1920 poetka Mercedes de Acosta również oświadczyła, że była związana z Evą, ale też z Gretą Garbo i Isadorą Duncan.
W 1927 związała się z aktorką Josephine Hutchinson, która była zamężna. Mąż Hutchinson wniósł o rozwód. W tym okresie Le Gallienne zaczęła nadużywać alkoholu. Kilka miesięcy później wystąpiła w sztuce autorstwa Emily Dickinson "Alisons House".
Późniejsza kariera.
6 października 1928 na deskach teatru Le Gallienne wystąpiła w tytułowej roli Piotrusia Pana. W 1929 w czasie wielkiego kryzysu Le Gallienne zaczęła kierować National Theater Division w ramach programu "Works Progress Administration" prezydenta Franklina D. Roosevelta, który miał za zadanie zatrudniać bezrobotnych. Le Gallienne wyszukiwała talenty, aby kształcić ich na aktorów.
W latach 30. Le Gallienne, wraz ze swoją partnerką reżyserką Margaret Webster i producentką Cheryl Crawford, otwarła teatr American Repertory Theater. Jednym z największych sukcesów teatru była sztuka "Mary Stuart". W 1964 Eva otrzymała specjalną Nagrodę Tony za całokształt twórczości zawodowej. W 1981 wystąpiła w filmie "Resurrection" w roli nadopiekuńczej babci Pearl. Eva została nominowana do Oscara jako najlepsza aktorka drugoplanowa. Cztery lata wcześniej została nagrodzona nagrodą Emmy za drugoplanowy występ w miniserialu "The Royal Family".
W 1986 otrzymała Narodowy Medal Sztuk za szczególne zasługi dla rozwoju sztuki.
Eva Le Gallienne zmarła śmiercią naturalną w wieku dziewięćdziesięciu dwóch lat w swoim domu w Connecticut.

</doc>
<doc id="1541103" url="https://pl.wikipedia.org/wiki?curid=1541103" title="Marieta Ljarja">
Marieta Ljarja

Marieta Ljarja z d. Ilo (ur. 3 września 1955 w Pogradcu) – albańska aktorka.
Życiorys.
W 1977 ukończyła studia na wydziale aktorskim Instytutu Sztuk w Tiranie. Po studiach rozpoczęła pracę w teatrze estradowym w Pogradcu. W 1979 przeniosła się do Teatru Ludowego (alb. "Teatri Popullor") w Tiranie. W 1995 została mianowana dyrektorem wydziału sztuki w ministerstwie kultury, młodzieży i sportu, w którym pracowała do 1997. W tym czasie kierowała produkcją programów dla dzieci w telewizji albańskiej. W 1997 wraz z rodziną wyemigrowała do Grecji, mieszkała w Missolungi. Kilka lat później powróciła do kraju i rozpoczęła pracę w stacji telewizyjnej Klan.
Na dużym ekranie zadebiutowała w roku 1978 rolą Doniki w filmie "Ne pyjet me bore ka jete". Potem zagrała jeszcze w 15 filmach fabularnych.
Za swoją działalność została wyróżniona tytułem "Zasłużonej Artystki" (alb. Artiste e Merituar). Od 1979 jest żoną reżysera Rikarda Ljarji.
W 1991 związała się z opozycją demokratyczną. W wyborach 1991 była kandydatką na deputowaną Demokratycznej Partii Albanii w okręgu Pogradec. W 2010 została wyróżniona tytułem Honorowej Obywatelki Pogradca.

</doc>
<doc id="1541106" url="https://pl.wikipedia.org/wiki?curid=1541106" title="Dalibor Možanić">
Dalibor Možanić

Dalibor Možanić (ur. 15 lipca 1976 w Varaždinie) – chorwacki piłkarz występujący na pozycji pomocnika.
Życiorys.
W sezonie 1998/1999 występował w austriackim ASK Stoob, występującym w Landesliga Burgenland (czwarty poziom). Następnie został zawodnikiem NK Ivančica. Latem 2000 roku przeszedł do Górnika Zabrze. W I lidze zadebiutował 29 lipca w wygranym 4:1 spotkaniu z Ruchem Chorzów. Ogółem w najwyższej polskiej klasie rozgrywkowej rozegrał dziewięć meczów. Po zakończeniu rundy jesiennej sezonu 2000/2001 odszedł z Górnika, zostając zawodnikiem NK Korotan Prevalje. W barwach tego klubu zadebiutował w 1. SNL 11 marca 2001 roku w wygranym 4:0 spotkaniu z NK Domžale. Pierwszą bramkę w najwyższej lidze Słowenii zdobył 1 kwietnia tegoż roku w spotkaniu przeciwko MND Tabor Sežana (1:1). W lipcu 2001 roku został zawodnikiem DSV Leoben. W jego barwach rozegrał dwanaście meczów w austriackiej Erste Division, debiutując 24 lipca w wygranym 3:2 meczu z SV Braunau. Po pół roku wrócił do NK Korotan, dla którego rozegrał łącznie 19 spotkań w 1. SNL. Następnie grał w klubach niższych lig Austrii, Chorwacji i Słowenii. Był także grającym trenerem NK Rudar 47.

</doc>
<doc id="1541107" url="https://pl.wikipedia.org/wiki?curid=1541107" title="Dariusz Kołodziejczyk">
Dariusz Kołodziejczyk

Dariusz Włodzimierz Kołodziejczyk (ur. 25 maja 1962 w Warszawie) – polski historyk, profesor nauk humanistycznych, nauczyciel akademicki Uniwersytetu Warszawskiego, profesor Instytutu Historii PAN. Dyrektor Instytutu Historycznego Uniwersytetu Warszawskiego w kadencji 2012–2016.
Życiorys.
Syn historyka Ryszarda Kołodziejczyka i Ireny z d. Skulimowskiej. W 1986 ukończył studia w Instytucie Historycznym Uniwersytetu Warszawskiego. W 1990 uzyskał stopień naukowy doktora nauk humanistycznych w zakresie historii na podstawie rozprawy pt. "Ejalet kamieniecki 1672–1699. Studium z dziejów panowania tureckiego na Podolu", a w 2001 stopień doktora habilitowanego nauk humanistycznych w zakresie historii na podstawie pracy pt. "Ottoman-Polish Diplomatic Relations". Jest uczniem Mariana Małowista, Antoniego Mączaka i Halila Inalcika.
Od 1988 jest zatrudniony w Instytucie Historycznym Uniwersytetu Warszawskiego jako kolejno: asystent stażysta, asystent, starszy asystent, adiunkt i od 2003 profesor UW, tytuł profesora uzyskał w 2013. Od 1996 pełni funkcję sekretarza naukowego Instytutu Historycznego UW, a od 2002 pełnomocnika dyrektora ds. kontaktów zagranicznych. W 2012 r. został dyrektorem (kadencja 2012–2016).
Zatrudniony także w Instytucie Historii PAN od 2010 jako profesor IH PAN.
W latach 1991–1992 pracował jako "research associate" w Harvard University Ukrainian Research Institute, a w latach 1994–1995 w Nahost-Institut na Uniwersytecie Ludwika i Maksymiliana w Monachium. Jesienią 2004 był "visitng associate professor" na University of Notre Dame.
W 2012 został wyróżniony Nagrodą Prezesa Rady Ministrów „Za osiągnięcia naukowe lub artystyczne w tym za wybitny dorobek naukowy lub artystyczny” (przyznana w 2012 za rok 2011).
Specjalizuje się w historii dyplomacji, historii nowożytnej Polski i historii powszechnej z zakresu XVI–XVIII wieku oraz historii Turcji i stosunków polsko-tureckich.

</doc>
<doc id="1541108" url="https://pl.wikipedia.org/wiki?curid=1541108" title="Ciasto">
Ciasto

Ciasto – plastyczna i elastyczna masa powstała przez zagniecenie mąki, płynów (wody lub mleka) i innych składników, np. cukru, jajek, tłuszczów. 
Niektóre ciasta, np. na bezy lub makaroniki nie zawierają w swoim składzie w ogóle mąki. Do wielu ciast dodaje się nie wodę, lecz mleko, maślankę, kefir, jogurt, roztopione masło, olej, sok owocowy, napój gazowany itp. Zdarza się też, że nie ma w nich żadnego płynu, tylko jajka, np. ciasta na biszkopty, lub też miód, np. ciasta na niektóre pierniki i miodowniki. W zależności od przeznaczenia może zostać poddane fermentacji przy pomocy drożdży lub zakwasu, co spulchnia lub czasami zakwasza ciasto. W celu spulchnienia ciasta używa się również np. sody oczyszczonej, proszku do pieczenia, lub piany z białek.
Ciasta można piec, gotować i smażyć, a otrzymuje się makarony, kluski, pieczywo zwykłe (chleby), półcukiernicze (chały, strucle) i cukiernicze (ciasta, ciastka, torty).

</doc>
<doc id="1541111" url="https://pl.wikipedia.org/wiki?curid=1541111" title="Herb Skały">
Herb Skały

Herb Skały – jeden z symboli miasta Skała i gminy Skała w postaci herbu.
Wygląd i symbolika.
Herb przedstawia w polu srebrnym bramę miejską czerwoną z sześcioblankowym krenelażem, bez wrót i brony, o trzech wieżach, z trójblankowym krenelażem i jednym czarnym oknem każda; w bramie stojąca błogosławiona Salomea w czarnym habicie, z krzyżem i lilią w dłoniach, ze złotym nimbem.
Herb Skały nawiązuje do ogólnej symboliki miejskiej (mury miejskie i wieże) oraz do błogosławionej Salomei – patronki Skały.

</doc>
<doc id="1541112" url="https://pl.wikipedia.org/wiki?curid=1541112" title="Chwałowice (gmina)">
Chwałowice (gmina)

Chwałowice – dawna gmina wiejska istniejąca w latach 1945–1954 w woj. śląskim, katowickim i stalinogrodzkim (dzisiejsze woj. śląskie). Siedzibą władz gminy były Chwałowice (obecnie dzielnica Rybnika).
Gmina zbiorowa (o charakterze jednostkowym) Chwałowice powstała w grudniu 1945 w następstwie reformy gminnej w powiecie rybnickim w woj. śląskim ("śląsko-dąbrowskim"). Według stanu z 1 stycznia 1946 gmina składała się z samej siedziby i nie była podzielona na gromady. 6 lipca 1950 zmieniono nazwę woj. śląskiego na "katowickie", a 9 marca 1953 kolejno na "woj. stalinogrodzkie".
Według stanu z 1 lipca 1952 gmina składała się w dalszym ciągu z samych Chwałowic. Gmina została zniesiona 29 września 1954 wraz z reformą wprowadzającą gromady w miejsce gmin. Chwałowice uzyskały później status osiedla (13 listopada 1954) i miasta (1 stycznia 1967). 1 stycznia 1973 miasto stało się częścią Rybnika.
Nie mylić z dawną pobliską gminą Chwałęcice.

</doc>
<doc id="1541123" url="https://pl.wikipedia.org/wiki?curid=1541123" title="Pięknie jest">
Pięknie jest

Pięknie jest – drugi singiel z debiutanckiego albumu Ramony Rey wydanego w 2006 roku. Autorem muzyki jest Igor Czerniawski, a słów utworu Ramona Rey.
Teledysk.
Teledysk przedstawia artystkę jako syrenę w podwodnym królestwie. Kolejne sceny ukazują piosenkarkę wśród lodu, a także huśtającą się w wyimaginowanym pomieszczeniu. Wideoklip emitowany był m.in. w Viva Polska i 4fun.tv.

</doc>
<doc id="1541126" url="https://pl.wikipedia.org/wiki?curid=1541126" title="Gmina Biała (województwo katowickie)">
Gmina Biała (województwo katowickie)



</doc>
<doc id="1541128" url="https://pl.wikipedia.org/wiki?curid=1541128" title="Jezioro na Górce">
Jezioro na Górce

Jezioro na Górce – jezioro w północno-zachodniej części Równiny Gryfickiej, położone w gminie Kamień Pomorski, w powiecie kamieńskim, w woj. zachodniopomorskim.
Powierzchnia jeziora wynosi 2,14 ha. Według typologii rybackiej jest to jezioro karasiowe. Jezioro na Górce ma wydłużony kształt i jego długość to ok. 200 m.
Ok. 1 km na północ od jeziora leży wieś Świniec.

</doc>
<doc id="1541129" url="https://pl.wikipedia.org/wiki?curid=1541129" title="Christophe Cocard">
Christophe Cocard

Christophe Cocard (ur. 23 listopada 1967 w Bernay) – piłkarz francuski grający na pozycji skrzydłowego.
Kariera klubowa.
Swoją karierę piłkarską Cocard rozpoczął w amatorskich klubach Broglie, a następnie Évreux AC. Potem trafił do AJ Auxerre i w 1987 roku awansował do kadry pierwszej drużyny, prowadzonej wówczas przez trenera Guya Rouxa. W sezonie 1987/1988 zadebiutował w Ligue 1, jednak z początku pełnił rolę rezerwowego. Od następnego sezonu był już podstawowym zawodnikiem Auxerre, a w sezonie 1990/1991 należał do najskuteczniejszych zawodników w zespole. Sezon 1991/1992 zakończył jako najlepszy strzelec AJA, podobnie jak sezon 1993/1994. Wtedy też osiągnął z Auxerre po swój pierwszy większy sukces, gdy zdobył Puchar Francji. Z kolei w 1996 roku przyczynił się do wywalczenia przez Auxerre, pierwszego mistrzostwa w swojej historii, a także zdobycia drugiego w historii krajowego pucharu. Sezon 1995/1996 był ostatnim dla Cocarda w Auxerre, dla którego rozegrał 260 meczów i strzelił 60 goli.
Latem 1996 roku Cocard przeszedł do innej pierwszoligowej drużyny, Olympique Lyon, której szkoleniowcem był Guy Stéphan. W Lyonie zadebiutował 10 sierpnia w przegranym 1:3 wyjazdowym meczu z Olympique Marsylia. W Olympique był przez trzy sezony podstawowym zawodnikiem, gdy zespół prowadził wówczas Bernard Lacombe. W 1999 roku odszedł z Lyonu i przeszedł do grającego w szkockiej Premier League, Kilmarnock F.C. W Szkocji Francuz spędził trzy sezony, ale nie osiągnął większych sukcesów. W 2002 trafił na krótko do chińskiego Chongqing Lifan i w tym samym roku zakończył piłkarską karierę w wieku 35 lat.
Kariera reprezentacyjna.
W reprezentacji Francji Cocard zadebiutował 29 kwietnia 1989 roku w zremisowanym 0:0 meczu eliminacji do Mistrzostw Świata 1990 z Jugosławią. W 1992 roku został powołany przez selekcjonera Michela Platiniego do kadry na Euro 92 i wystąpił tam jedynie w meczu z Danią (1:2). Swój ostatni mecz w kadrze „Tricolores” rozegrał 6 września 1994 przeciwko Azerbejdżanem (10:0). Łącznie wystąpił w niej 9 razy i strzelił jednego gola.

</doc>
<doc id="1541130" url="https://pl.wikipedia.org/wiki?curid=1541130" title="Radlin (gmina)">
Radlin (gmina)

Radlin – dawna gmina wiejska istniejąca w latach 1945–1954 w woj. śląskim, katowickim i stalinogrodzkim (dzisiejsze woj. śląskie). Najludniejszą częścią gminy były Biertułtowy, siedziba gminy znajdowała się w Radlinie Dolnym.
Gmina zbiorowa (o charakterze jednostkowym) Radlin powstała 1 grudnia 1945 w następstwie reformy gminnej w powiecie rybnickim w woj. śląskim ("śląsko-dąbrowskim"). Utworzono ją z dotychczasowej gminy jednostkowej "Radlin", objemującej: a) człon południowy wokół Radlina właściwego (Radlin Dolny, Radlin Górny i Szarowiec, Głożyny i Obszary) oraz b) człon północny wokół Biertułtów (Biertułtowy, Marcel), stanowiący dawniej odrębną gminą, zniesioną i włączoną do gminy jednostkowej Radlin (członu południowego) w 1932 roku. Według stanu z 1 stycznia 1946 gmina składała się z samego Radlina (jedna miejscowość) i nie była przez to podzielona na gromady. 
6 lipca 1950 zmieniono nazwę woj. śląskiego na "katowickie", a 9 marca 1953 kolejno na "woj. stalinogrodzkie". Według stanu z 1 lipca 1952 gmina składała się w dalszym ciągu z samego Radlina. Gmina została zniesiona 29 września 1954 wraz z reformą wprowadzającą gromady w miejsce gmin. W tym samym roku Radlin otrzymał prawa miejskie (13 listopada 1954), a 27 maja 1975 stał się częścią Wodzisławia Śląskiego. Północny człon Radlina wokół Biertułtów wraz z Głożynami i Obszarami usamodzielnił się jako miasto 1 stycznia 1997 pod nazwą "Radlin", mimo że nie objął historycznego Radlina (nazywanego w celu uniknięcia pomyłki, "Radlinem II"), który pozostał w granicach Wodzisławia Śląskiego.

</doc>
<doc id="1541134" url="https://pl.wikipedia.org/wiki?curid=1541134" title="81 Dywizja Piechoty (III Rzesza)">
81 Dywizja Piechoty (III Rzesza)

81 Dywizja Piechoty () – związek taktyczny piechoty Wehrmachtu.
Dywizja została sformowana na mocy rozkazu z 1 grudnia 1939 roku, w szóstej fali mobilizacyjnej na poligonie Świętoszów (Okręg Wojskowy nr VIII).
Struktura organizacyjna.
Struktura organizacyjna w grudniu 1939 roku
Struktura organizacyjna w styczniu 1943 roku

</doc>
<doc id="1541140" url="https://pl.wikipedia.org/wiki?curid=1541140" title="Hoya (roślina)">
Hoya (roślina)



</doc>
<doc id="1541142" url="https://pl.wikipedia.org/wiki?curid=1541142" title="Rejon jełanecki">
Rejon jełanecki

Rejon jełanecki – jednostka administracyjna wchodząca w skład obwodu mikołajowskiego Ukrainy.
Rejon ma powierzchnię 1018 km². Siedzibą władz rejonu jest Jełanec.
Na terenie rejonu znajdują się 1 osiedlowa rada i 11 silskich rad, obejmujących w sumie 36 wsi.

</doc>
<doc id="1541144" url="https://pl.wikipedia.org/wiki?curid=1541144" title="Dekanat elbląski">
Dekanat elbląski

Dekanat Elbląski (właśc. Protoprezbiterat Elbląski) – jeden z 4 dekanatów (protoprezbiteratów) greckokatolickich eparchii olsztyńsko-gdańskiej utworzony 13 marca 2021, obejmujący obszar województw: warmińsko-mazurskie, kujawsko-pomorskie i pomorskie. Dziekanem (protoprezbiterem) od 13 marca 2021 jest ks. protojerej Jarosław Gościński – proboszcz parafii św. Jana Apostoła w Iławie.
Parafie.
W skład dekanatu wchodzi 12 parafii i placówek duszpasterskich:
Sąsiednie dekanaty.
Dekanat Gdański, Dekanat Olsztyński, Dekanat Węgorzewski, Dekanat Poznański "(epar. wrocławsko-koszalińska)", Dekanat warszawsko-łódzki "(archiepar. przemysko-warszawska)"

</doc>
<doc id="1541146" url="https://pl.wikipedia.org/wiki?curid=1541146" title="Friedrich Lindner">
Friedrich Lindner

Friedrich Lindner (ur. 9 marca 1904, zm. 5 stycznia 1949 w Krakowie) – zbrodniarz hitlerowski, esesman, członek załogi niemieckiego obozu koncentracyjnego Plaszow.
Pełnił służbę w Płaszowie jako konwojent więźniarskich drużyn roboczych pracujących przy torach kolejowych (także w filli obozu płaszowskiego w Bieżanowie). Za morderstwa i torturowanie więźniów obozów koncentracyjnych skazany został 3 czerwca 1948 przez polski sąd w Krakowie na karę śmierci przez powieszenie. Wyrok wykonano w początkach stycznia 1949.

</doc>
<doc id="1541147" url="https://pl.wikipedia.org/wiki?curid=1541147" title="Rejon kazankowski">
Rejon kazankowski

Rejon kazankowski – jednostka administracyjna wchodząca w skład obwodu mikołajowskiego Ukrainy.
Rejon utworzony w 1923, ma powierzchnię 1349 km². Siedzibą władz rejonu jest Kazanka.
Na terenie rejonu znajdują się 1 osiedlowa rada i 17 silskich rad, obejmujących w sumie 62 wsie i 8 osad.

</doc>
<doc id="1541149" url="https://pl.wikipedia.org/wiki?curid=1541149" title="Rejon krywoozerski">
Rejon krywoozerski

Rejon krywoozerski – jednostka administracyjna wchodząca w skład obwodu mikołajowskiego Ukrainy.
Rejon ma powierzchnię 814 km² i liczy około 29 tysięcy mieszkańców. Siedzibą władz rejonu jest Krywe Ozero.
Na terenie rejonu znajdują się 1 osiedlowa rada i 15 silskich rad, obejmujących w sumie 22 wsie i 4 osady.

</doc>
<doc id="1541151" url="https://pl.wikipedia.org/wiki?curid=1541151" title="Kosmiczne jaja (serial animowany)">
Kosmiczne jaja (serial animowany)

Kosmiczne jaja – serial animowany, oparty na filmie z 1987 r. pod tym samym tytułem, w USA emitowany na kanale G4, a w Kanadzie na Super Channel.
Produkcja.
Produkcja serialu rozpoczęła się pod koniec 2005 roku pod przewodnictwem Brooksfilms, MGM i Berliner Film Company. Producent i pomysłodawca, Mel Brooks nie tylko nadzorował całą produkcję, ale także użyczył głosu postaciom prezydenta Skroob'a oraz Jogurta. Do ekipy podkładającej głosy udało się zatrudnić odtwórczynie ról w filmie pełnometrażowym - Joan Rivers oraz Daphne Zuniga. Niestety w obsadzie tym razem nie znaleźli się Bill Pullman, Rick Moranis oraz John Candy.
Opóźniona premiera.
Pierwsza premiera serialu zapowiadana na schyłek 2007 roku została przełożona, ponieważ nie mieściła się ona w grafiku stacji G4 (kanał telewizyjny). Kolejną datą był 1 czerwca 2008. I tym razem emisja się nie odbyła. Serial trafił jednak do grafiku kanadyjskiego kanału Super Channel. Od 21 września 2008 jest on emitowany na obydwu tych kanałach.
Parodiowane filmy oraz postacie.
Kosmiczne jaja to parodia wszystkich znanych ikon popkultury. W serialu zostały sparodiowane między innymi filmy Władca pierścieni, Park Jurajski, Spiderman, gra komputerowa GTA oraz bokser Mike Tyson. Nie należy zapomnieć oczywiście o inspiracji twórcy, czyli Gwiezdnych wojnach.
Spis odcinków.
data premiery 21 września 2008
data premiery 21 września 2008
data premiery 21 września 2008
data premiery 21 września 2008
data premiery nieznana
data premiery nieznana
data premiery nieznana
data premiery nieznana
data premiery nieznana
data premiery nieznana
data premiery nieznana
data premiery nieznana
data premiery nieznana

</doc>
<doc id="1541152" url="https://pl.wikipedia.org/wiki?curid=1541152" title="Rejon nowobożański">
Rejon nowobożański

Rejon nowobożański – jednostka administracyjna wchodząca w skład obwodu mikołajowskiego Ukrainy.
Rejon ma powierzchnię 1243 km² i liczy około 34 tysięcy mieszkańców. Siedzibą władz rejonu jest Nowy Boh.
Na terenie rejonu znajdują się 1 miejska rada i 12 silskich rad, obejmujących w sumie 55 wsi i 2 osady.

</doc>
<doc id="1541153" url="https://pl.wikipedia.org/wiki?curid=1541153" title="Rejon nowoodeski">
Rejon nowoodeski

Rejon nowoodeski – jednostka administracyjna wchodząca w skład obwodu mikołajowskiego Ukrainy.
Rejon ma powierzchnię 1428 km² i liczy około 38 tysięcy mieszkańców. Siedzibą władz rejonu jest Nowa Odessa.
Na terenie rejonu znajdują się 1 miejska rada i 17 silskich rad, obejmujących w sumie 40 wsi i 1 osadę.

</doc>
<doc id="1541154" url="https://pl.wikipedia.org/wiki?curid=1541154" title="Johann Rauch">
Johann Rauch

Johann Rauch (ur. 19 czerwca 1917, zm. 17 listopada 1949 w Krakowie) – funkcjonariusz Sicherheitspolizei, uczestnik akcji 1005, zbrodniarz hitlerowski.
Życiorys.
W okresie przedwojennym był zatrudniony w urzędzie Gestapo w Monachium ("Staatspolizei Leitstelle München").
Po rozpoczęciu niemieckiej okupacji Polski został przeniesiony do urzędu komendanta SD i policji bezpieczeństwa w Krakowie (KdS), na stanowisko asystenta kryminalnego ("Kriminalassistent").
Od stycznia 1943 roku służył w urzędzie komendanta SD i policji bezpieczeństwa we Lwowie, w wydziale IIIC2 odpowiedzialnym za zwalczanie ruchu oporu. W czerwcu 1943 roku został mianowany zastępcą dowódcy Sonderkommando 1005. Było to specjalne komando, złożone z Żydów – więźniów obozu janowskiego, którego zadaniem było zacieranie śladów zbrodni, które Niemcy popełnili we Lwowie i innych miastach dystryktu Galicja.
W 1946 lub 1947 roku został aresztowany w Monachium. 5 grudnia 1947 roku został ekstradowany do Polski. 24 czerwca 1948 roku został skazany przez sąd w Krakowie na karę śmierci. Do jego skazania przyczyniły się m.in. zeznania Leona Weliczkera – jednego z nielicznych więźniów Sonderkommando 1005, którym udało się przeżyć wojnę. Wyrok wykonano 17 listopada 1949 roku.

</doc>
<doc id="1541156" url="https://pl.wikipedia.org/wiki?curid=1541156" title="Rejon oczakowski">
Rejon oczakowski

Rejon oczakiwski – jednostka administracyjna wchodząca w skład obwodu mikołajowskiego Ukrainy.
Rejon ma powierzchnię 1488 km² i liczy około 17 tysięcy mieszkańców. Siedzibą władz rejonu jest Oczaków.
Na terenie rejonu znajdują się 1 miejska rada i 11 silskich rad, obejmujących w sumie 29 wsi i 1 osadę.

</doc>
<doc id="1541157" url="https://pl.wikipedia.org/wiki?curid=1541157" title="Ratusz w Lidzbarku Warmińskim">
Ratusz w Lidzbarku Warmińskim

Ratusz w Lidzbarku Warmińskim – była siedziba władzy miejskiej powstała na przełomie XIX i XX wieku. Wybudowany z czerwonej cegły, pokryty jest dwuspadowym dachem. Podobnie jak inne eklektyczne ratusze charakteryzuje się bogatym wystrojem elewacji, szczególnie widocznym w części frontowej. Ratusz mieści się przy ulicy Ratuszowej, wybudowany na planie litery "L", wyróżnia się dużym neogotyckim wykuszem, położonym w narożniku budowli. Podwieszony na dużym wsporniku wykusz, zakończony zębatą blankowatą attyką pokryty jest blaszanym namiotowym hełmem z iglicą na szczycie. Od ulicy Ratuszowej wyróżnia się trójkątny szczyt przedzielony symetrycznie blendami i lizenami, zakończony czworokątnymi fialami. Wejście do budowli prowadzi przez portyk wgłębny zamknięty półkoliście, tak jak wielkie parterowe okna.

</doc>
<doc id="1541162" url="https://pl.wikipedia.org/wiki?curid=1541162" title="Rejon wesełynowski">
Rejon wesełynowski

Rejon wesełynowski – jednostka administracyjna wchodząca w skład obwodu mikołajowskiego Ukrainy.
Rejon ma powierzchnię 1245 km² i liczy około 27 tysięcy mieszkańców. Siedzibą władz rejonu jest Wesełynowe.
Na terenie rejonu znajdują się 2 osiedlowe rady i 12 silskich rad, obejmujących w sumie 50 wsi i 2 osady.

</doc>
<doc id="1541163" url="https://pl.wikipedia.org/wiki?curid=1541163" title="Mapa grup strategicznych">
Mapa grup strategicznych

Mapa grup strategicznych – graficzna interpretacja koncepcji grup strategicznych, będąca jednym ze sposobów analizy sektora.
Grupę strategiczną definiuje się jako grupę przedsiębiorstw, o takim samym podejściu do prowadzenia gry rynkowej, o takiej samej strategii.
Metoda grup strategicznych pozwala zakwalifikować przedsiębiorstwo do jednej z grup strategicznych i na tej podstawie ocenić jego pozycję konkurencyjną. W koncepcji tej walka konkurencyjna toczy się między podmiotami w konkretnej grupie, w przeciwieństwie do ujęcia tradycyjnego, w którym pozycja przedsiębiorstwa, zależy od sytuacji względem wszystkich konkurentów w sektorze.
Przynależność do danej grupy strategicznej, daje możliwość oceny:
Metoda grup strategicznych polega na konstrukcji szeregu map, według podstawowego schematu:

</doc>
<doc id="1541165" url="https://pl.wikipedia.org/wiki?curid=1541165" title="Rejon snihuriwski">
Rejon snihuriwski

Rejon snihuriwski – jednostka administracyjna wchodząca w skład obwodu mikołajowskiego Ukrainy.
Rejon utworzony w 1923, ma powierzchnię 1395 km² i liczy około 48 tysięcy mieszkańców. Siedzibą władz rejonu jest Snihuriwka.
Na terenie rejonu znajdują się 1 miejska rada i 19 silskich rad, obejmujących w sumie 46 wsi i 12 osad.

</doc>
<doc id="1541166" url="https://pl.wikipedia.org/wiki?curid=1541166" title="Fimbles">
Fimbles



</doc>
<doc id="1541168" url="https://pl.wikipedia.org/wiki?curid=1541168" title="Rejon perwomajski (obwód mikołajowski)">
Rejon perwomajski (obwód mikołajowski)

Rejon perwomajski – jednostka administracyjna wchodząca w skład obwodu mikołajowskiego Ukrainy.
Rejon ma powierzchnię 1319 km² i liczy około 37 tysięcy mieszkańców. Siedzibą władz rejonu jest Perwomajsk.
Na terenie rejonu znajdują się 1 osiedlowa rada i 21 silskich rad, obejmujących w sumie 44 wsie i 6 osad.

</doc>
<doc id="1541170" url="https://pl.wikipedia.org/wiki?curid=1541170" title="Ettore Bugatti">
Ettore Bugatti

Ettore Arco Isidoro Bugatti (ur. 15 września 1881 w Mediolanie, zm. 21 sierpnia 1947 w Paryżu) – włoski projektant i konstruktor samochodów. Był założycielem i właścicielem firmy produkującej samochody "Automobiles E. Bugatti" (utworzona w 1909 roku), w ówczesnym niemieckim mieście Molsheim w Alzacji na terenie dzisiejszej Francji.
Życiorys.
Ettore urodził się w artystycznej rodzinie wywodzącej się z Mediolanu we Włoszech. Był synem znanego projektanta mebli i biżuterii, Carlo Bugatti, oraz jego żony Teresy Lorioli. Jego ciotka, Luigia Bugatti, była żoną malarza Giovanniego Segantiniego. Jego dziadek ze strony ojca, Giovanni Luigi Bugatti, był architektem i rzeźbiarzem.
Mimo ukończenia szkoły sztuk pięknych interesował się głównie samochodami. W wieku 16 lat zamontował dwa silniki w trzykołowym rowerze i wystartował nim w 10 wyścigach automobilowych, z czego wygrał osiem. W tym samym czasie do czterokołowego podwozia zamontował cztery silniki, czym zainteresował barona de Dietrich, który postanowił nawiązać z Bugatti współpracę, jednakże mimo wspólnego wyprodukowania kilku samochodów nie układała się ona zbyt owocnie, w efekcie czego Bugatti w 1909 roku założył własną fabrykę samochodów w Molsheim (Alzacja) i podjął produkcję najszybszych, najbardziej luksusowych i zaawansowanych technologicznie samochodów drogowych swoich czasów. Wyjątkowa inżynieria doprowadziła do sukcesu we wczesnych wyścigach Grand Prix, a Bugatti zwyciężył w pierwszym Grand Prix Monako. Bugatti uchodzi również za wynalazcę samochodu wyścigowego ze sprężarką. Samochody Bugatti rywalizowały z marką Rolls-Royce i Auto Union, budując auta najwyższej jakości dla zamożnych. W latach 30. Bugatti Royale Type 41 stał się jednym z najbardziej poszukiwanych luksusowych samochodów wszech czasów. Samochody Bugatti zyskały również dobrą reputację w dziedzinie wyścigów samochodowych. Bugatti Type 35 przez kilka lat dominował na scenie wyścigowej, stając w obliczu ostrej konkurencji produkowanej przez Fiata, Mercedesa i Bentleya..
Relacje z klientami Bugatti były nieco ekscentryczne. Właścicielowi Bugatti, który skarżył się, że jego samochód trudno było uruchomić w zimne poranki, podobno odpowiedział: „Proszę pana! Jeśli stać cię na Type 55, z pewnością stać cię na ogrzewany garaż!”. Klientowi, który narzekał na hamulce w jednym modelu, powiedział: „Sprawiam, że moje samochody jeżdżą, a nie zatrzymują się!”. Bugatti skonstruował również samolot, który jednak nigdy nie wystartował z powodu wybuchu II wojny światowej, a także samochód, który poruszał się po szynach kolejowych (Autorail Bugatti). Bugatti zmarł w Paryżu i został pochowany w Dorlisheim w departamencie Bas-Rhin (Dolny Ren) we Francji. Za zasługi dla motoryzacji został wprowadzony do Motoryzacyjnej Galerii Sław w 2000.
Zmarł w Paryżu i został pochowany w grobie rodzinnym na cmentarzu komunalnym w Dorlisheim koło Molsheim w departamencie Bas-Rhin we Francji. "Musée de la Chartreuse et Fondation Bugatti" w Molsheim posiada dział poświęcony jego życiu, pracy i osiągnięciom, który prowadzony jest przez „Fundację Bugatti” (Fondation Bugatti) i wyświetla projekty, samochody, oraz przedmioty osobiste z posiadłości Ettore Bugatti, a także prace Carlo (ojciec) i Rembrandta Bugatti (młodszy brat Ettore - rzeźbiarz).

</doc>
<doc id="1541171" url="https://pl.wikipedia.org/wiki?curid=1541171" title="Chociszew (gmina)">
Chociszew (gmina)

Chociszew – dawna gmina wiejska istniejąca od XIX wieku do 1954 roku w woj. łódzkim. Siedzibą władz gminy był Chociszew.
Za Królestwa Polskiego gmina Brużyca należała do powiatu łęczyckiego w guberni piotrkowskiej. 
W okresie międzywojennym gmina Chociszew należała do powiatu łęczyckiego w woj. łódzkim. 1 kwietnia 1928 z gminy Chociszew wyłączono wsie Aniołów i Krogulec, włączając je do gminy Brużyca Wielka w powiecie łódzkim w tymże województwie. Miejscowości te stanowiły dotychczas odległą eksklawę powiatu łęczyckiego na terenie powiatu łódzkiego pomiędzy gminą Nakielnica (od 1924 gminą Brużyca Wielka) a Zgierzem.
Po wojnie gmina zachowała przynależność administracyjną.Według stanu z dnia 1 lipca 1952 roku gmina składała się z 10 gromad: Chociszew, Chrośno, Grotniki, Kowalewice, Krasnodęby Nowe, Krzeszew Rządowy, Orła, Prawęcice, Sobień i Tkaczewska Góra.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Chociszew nie przywrócono, a jej dawny obszar wszedł głównie w skład gminy Parzęczew.

</doc>
<doc id="1541173" url="https://pl.wikipedia.org/wiki?curid=1541173" title="Przegląd Powszechny">
Przegląd Powszechny

Przegląd Powszechny – polski miesięcznik społeczno-kulturalny wydawany przez jezuitów, ukazujący się w latach 1884-1939, 1947-1953 i od 1982.
Historia.
Okres I (1884–1953).
Poprzednikiem „Przeglądu Powszechnego” był założony w 1870 r. "Przegląd Lwowski". W 1883 r., między innymi z powodu kłopotów finansowych, redakcja Przeglądu Lwowskiego zwróciła się z prośbą do władz Towarzystwa Jezusowego, o to, by zakon przejął pismo. Tak się też stało. W listopadzie 1883 r. na mocy porozumienia między ówczesnym prowincjałem Henrykiem Jackowskim SJ i ks. Edwardem Podolskim, założycielem i redaktorem naczelnym Przeglądu Lwowskiego, jezuici przejęli pismo, zmieniając jednocześnie jego nazwę na „Przegląd Powszechny”.
Pierwszy numer „Przeglądu Powszechnego” ukazał się w styczniu 1884 r. W założeniu pismo miało unikać polemik (tak charakterystycznych dla jego poprzednika – "Przeglądu Lwowskiego") i koncentrować się na obiektywnym omawianiu poruszanych zagadnień. O. Marian Morawski SJ (1845-1901, redaktor naczelny pisma) pisał: "Charakter naszego pisma ma być ile możliwości tetyczny i wykładowy, a nie polemiczny. (…) Zakreślamy sobie plan następujący. Przedewszystkiem podnosić i opracowywać chcemy zasadnicze kwestye społeczne t.j. zagadnienia i interesa, które w życiu społeczeństw mają właściwe pole, ale korzeni szukać trzeba w religii i filozofii, a ostatnie wyniki spotyka się w ekonomii i polityce".
W niedługim czasie „Przegląd Powszechny” stał się poczytnym pismem w kręgach katolików z zaboru austriackiego. Trafiał również do niewielkich grup na Śląsku oraz w Poznańskiem.
W 1903 r. (numer lipcowy) dodrukowano okładkę z napisem „Przegląd Uniwersalny” i podjęto pierwszą próbę rozprowadzenia pisma na terenie Królestwa Polskiego. Praktykę tę stosowano do roku 1905 r., kiedy to ukaz carski zniósł ustawy antykatolickie i redakcja nie musiała już ukrywać prawdziwej nazwy pisma.
„Przegląd Powszechny” wychodził nieprzerwanie do 1914 r. I wojna światowa uniemożliwiła regularne wydawanie miesięcznika, dlatego w 1915 r. nie wyszedł żaden numer pisma, zaś w latach następnych „Przegląd Powszechny” ukazywał się niesystematycznie. Pierwsze powojenne spotkanie redakcji odbyło się 20 września 1918 r. Po zakończeniu wojny pismo musiało odnaleźć się w nowej rzeczywistości, a także poradzić sobie z problemami finansowymi związanymi m.in. z szybkim wzrostem kosztów druku i brakiem odpowiedniego papieru. Przez 15 lat (1918-1933 r.) jego redaktorem naczelnym był o. Jan Urban SJ.
W 1933 r. pismo obchodziło 50. lecie istnienia. Dwa lata później, w związku z podziałem polskiej prowincji Towarzystwa Jezusowego na prowincję południową i północną, rozpoczęto przygotowania do przeniesienia pisma z Krakowa do Warszawy. Decyzja w tej sprawie została ostatecznie podjęta w Warszawie 16 grudnia 1935 r. Redaktorem naczelnym mianowano o. Jana Rostworowskiego SJ.
Wybuch II wojny światowej zmusił jezuitów do zawieszenia wydawania „Przeglądu Powszechnego”. Ostatnim numerem był tom 223 (lipiec-sierpień 1939 r.). Materiały redakcyjne zostały zdeponowane w archiwach zakonnych. Niestety 3 sierpnia 1944 r. warszawskie archiwa „Przeglądu Powszechnego” zostały doszczętnie spalone przez nazistowskich żołnierzy. W czasie wojny wielu współpracowników pisma zostało aresztowanych i zesłanych do obozów w Oświęcimiu i Dachau.
Po wojnie rozpoczęto próby reaktywowania pisma. Pierwszy numer „Przeglądu Powszechnego” ukazał się w grudniu 1947 r. Nowa rzeczywistość polityczna i społeczna wymusiła zmiany w profilu pisma. Ze względu na nowe władze na spotkaniach redakcyjnych ostrożnie ustalano tematykę nowych numerów. Redakcja wiedziała, że pewne tematy mogą spotkać się z dezaprobatą Urzędu Kontroli Prasy czy Ministerstwa Informacji i Propagandy.
Reaktywowany po wojnie „Przegląd Powszechny”, ukazywał się do 1953 r. Do tego czasu ukazało się 235 tomów "Przeglądu Powszechnego" w 70 rocznikach.Symboliczną kontynuacją „Przeglądu Powszechnego” był londyński miesięcznik wydawany do 1982 r. przez o. Jerzego Mirewicza pod tym samym tytułem.
Okres II (od 1982 roku).
Po zamknięciu pisma w 1953 r. kilkakrotnie próbowano wznowić jego działalność, jednak ze względu na ostrożną politykę względem władz, problemy kadrowe i finansowe, próby te nigdy nie wykroczyły poza wstępną fazę. Dopiero wzrost aktywności społecznej związanej z powstaniem Solidarności zmobilizował ówczesnego prowincjała Prowincji Wielkopolsko-Mazowieckiej o. Zygmunta Perza SJ do wydania decyzji o wznowieniu działalności „Przeglądu Powszechnego”. Redaktorem naczelnym mianowano o. Stanisława Opielę SJ.
Wniosek wraz z odpowiednimi dokumentami został złożony w komisji państwowo-kościelnej zajmującej się wydawnictwami katolickimi jesienią 1980 r. W dniu 19 marca 1981 r. Główny Urząd Publikacji wyraził zgodę na wydawanie pisma, jednak z zastrzeżeniem, że „na własnym papierze” (odgórna reglamentacja papieru była w owym czasie jednym z głównych problemów wydawnictw). Redakcja odwołała się od decyzji GUP i 22 maja 1981 r. otrzymała pozwolenie na ubieganie się o państwowy papier. Pozwolenie to przyspieszyło prace związane z przygotowaniem lokalu dla redakcji, organizację potrzebnych materiałów, a przede wszystkim poszukiwania autorów.Pomimo licznych trudności, udało się przygotować pierwszy numer pisma, który zaplanowano na styczeń 1982 r. Niestety ogłoszenie Stanu wojennego przesunęło wydanie pierwszego numeru „Przeglądu Powszechnego” o kilka miesięcy.
Główny Urząd Publikacji wydał ponowne zezwolenie na wydawanie czasopisma dopiero 7 maja 1982 r.
W lipcu 1982 r. ukazał się pierwszy po wznowieniu, podwójny numer „Przeglądu Powszechnego”. W tym czasie pismo znajdowało się pod szczególnym nadzorem Urzędu Cenzury, który zobowiązał redakcję do dwukrotnego przedstawiania numeru przed publikacją. W stanie wojennym, a także po jego zakończeniu aż do 1989 r., redakcja „Przeglądu Powszechnego” była miejscem spotkań demokratycznej opozycji.
W 2004 r. pismo obchodziło 120-lecie istnienia. Ówczesny redaktor naczelny, o. Wacław Oszajca SJ powiedział w wywiadzie dla KAI: "Zadania "Przeglądu Powszechnego" nie zmieniły się od czasu, kiedy określił je pierwszy redaktor, o. Marian Morawski. Chcemy przenikać rzeczywistość, która nas otacza, duchem chrześcijańskim. Zajmujemy się tym, co dzieje się w świecie religii, kultury, polityki i ekonomii, wyszukujemy zwiastunów nadejścia nowych czasów".
"Przegląd Powszechny" ukazywał się w formie papierowej do 2012, ostatnio nakładem wydawnictwa "RHETOS", następnie wszedł w skład portalu Deon.pl.

</doc>
<doc id="1541177" url="https://pl.wikipedia.org/wiki?curid=1541177" title="Pszów (gmina)">
Pszów (gmina)

Pszów – dawna gmina wiejska istniejąca w latach 1945–1954 w woj. śląskim, katowickim i stalinogrodzkim (dzisiejsze woj. śląskie). Siedzibą władz gminy była wieś Pszów (1954–1975 miasto, 1975–1994 dzielnica Wodzisławia Śląskiego, od 1994 ponownie samodzielne miasto).
Gmina zbiorowa Pszów powstała w grudniu 1945 w powiecie rybnickim w woj. śląskim ("śląsko-dąbrowskim"). Według stanu z 1 stycznia 1946 gmina składała się z 4 gromad: Pszów, Kokoszyce, Krzyżkowice (stanowiące w kolejnych latach przejściowo odrębną gminę Krzyżkowice) i Zawada Rybnicka (do 1931 i od 1954 "Zawada").
10 marca 1947 z gminy Pszów wyłączono część gromady Krzyżkowice, kolonię Nalas, włączając ją do gminy Rydułtowy.
6 lipca 1950 zmieniono nazwę woj. śląskiego na "katowickie", a 9 marca 1953 kolejno na "woj. stalinogrodzkie". Według stanu z 1 lipca 1952 gmina składała się z 4 gromad: Pszów, Kokoszyce, Krzyżkowice (ponownie) i Zawada Rybnicka.
Gmina została zniesiona 29 września 1954 wraz z reformą wprowadzającą gromady w miejsce gmin. Z jej obszaru powstały gromady Pszów i Kokoszyce, które 1 października 1954 znalazły się w granicach nowo utworzonego powiatu wodzisławskiego. Gromada Pszów jeszcze w tym samym roku status miasta (13 listopada 1954).
Gminy Pszów nie przywrócono 1 stycznia 1973 wraz z kolejną reformą reaktywującą gminy. Do Pszowa włączono tego dnia Kokoszyce i Zawadę, przez co "gmina miejska Pszów" objęła swymi granicami wszystkie wsie dawnej jednostki wiejskiej. 27 maja 1975 Pszów stał się częścią Wodzisławia Śląskiego, usamodzielniając się ponownie z dniem 30 grudnia 1994 (bez dzielnic Kokoszyce i Zawada, które pozostały w obrębie Wodzisławia).

</doc>
<doc id="1541178" url="https://pl.wikipedia.org/wiki?curid=1541178" title="Gostków (gmina)">
Gostków (gmina)

Gostków (od 1973 "Wartkowice") – dawna gmina wiejska istniejąca do 1954 roku w woj. łódzkim. Siedzibą władz gminy był Gostków.
W okresie międzywojennym gmina Gostków należała do powiatu łęczyckiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 26 gromad: Biała Góra, Chodów, Domaniewek, Drwalew, Gostków, Idzikowice, Kłudna, Kłudna A. kol., Krzepocinek, Łążki, Ner, Nowa Wieś, Pełczyska, Plewnik II, Powodów I, Powodów III, Spędoszyn, Spędoszyn kol., Starzyny, Sucha Dolna, Truskawiec, Tur, Ujazd, Wartkowice, Wierzbowa-Derszlej i Wólka Bezdziadowa.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Gostków nie przywrócono, utworzono natomiast jej terytorialny odpowiednik, gminę Wartkowice w powiecie poddębickim.

</doc>
<doc id="1541179" url="https://pl.wikipedia.org/wiki?curid=1541179" title="Jakub Jusuf al-Mansur">
Jakub Jusuf al-Mansur



</doc>
<doc id="1541181" url="https://pl.wikipedia.org/wiki?curid=1541181" title="Apnoe">
Apnoe



</doc>
<doc id="1541183" url="https://pl.wikipedia.org/wiki?curid=1541183" title="Mazew (gmina)">
Mazew (gmina)

Mazew (od 1973 "Daszyna") – dawna gmina wiejska istniejąca do 1954 roku w woj. łódzkim. Siedzibą władz gminy był Mazew.
W okresie międzywojennym gmina Mazew należała do powiatu łęczyckiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 16 gromad: Daszyna, Gąsiorów, Jarochów, Jarochówek, Jaworów, Kotków, Krężelewice, Łubno, Mazew, Mazew kol., Odechów, Osędowice, Rzędków, Sławoszew, Żelazna Nowa i Żelazna Stara.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Mazew nie przywrócono, utworzono natomiast jej terytorialny odpowiednik, gminę Daszyna.

</doc>
<doc id="1541185" url="https://pl.wikipedia.org/wiki?curid=1541185" title="Jeorjos Wakuftsis">
Jeorjos Wakuftsis

Jeorjos (Jorgos) Wakuftsis (ur. 30 stycznia 1980 roku w Trikali) – grecki piłkarz, występujący na pozycji napastnika.

</doc>
<doc id="1541187" url="https://pl.wikipedia.org/wiki?curid=1541187" title="Układ prawie idealny">
Układ prawie idealny

Układ prawie idealny (oryg. "The Next Best Thing") – amerykański film obyczajowy z 2000 roku w reżyserii Johna Schlesingera.
Fabuła.
Film opowiada o dwójce serdecznych przyjaciół: instruktorce jogi o imieniu Abbie i architekcie krajobrazu, Robercie, który jest gejem. Para podczas mocno zakrapianej imprezy uprawiają seks, zaś po kilku tygodniach okazuje się, że Abbie jest w ciąży. Po pięciu latach kobieta zakochuje się w Benie i chce z nim zamieszkać wraz z synkiem. W tym momencie między przyjaciółmi rozpoczyna się pełna niespodzianek walka o opiekę nad chłopcem.
Ścieżka dźwiękowa.
Na ścieżce dźwiękowej filmu znalazły się dwa nagrania Madonny, w tym przebój "American Pie".

</doc>
<doc id="1541188" url="https://pl.wikipedia.org/wiki?curid=1541188" title="Koło Parlamentarne PPS">
Koło Parlamentarne PPS

Koło Parlamentarne Polskiej Partii Socjalistycznej (KP PPS) – koło parlamentarne istniejące w latach 1994–1997 w Sejmie II kadencji oraz w latach 2021–2023 w Sejmie IX kadencji i Senacie X kadencji.
Sejm II kadencji.
Koło istniało od 10 marca 1994 do 20 października 1997, powstało wskutek wykluczenia z Klubu Parlamentarnego Sojuszu Lewicy Demokratycznej za głosowanie wbrew dyscyplinie przeciw budżetowi na rok 1994 posłów: Piotra Ikonowicza, Andrzeja Lipskiego oraz Cezarego Miżejewskiego. Po śmierci Andrzeja Lipskiego 1 sierpnia 1996 do koła przystąpiła Maria Walczyńska-Rechmal.
Funkcję przewodniczącego koła pełnił Piotr Ikonowicz, który reprezentował również koło PPS w Komisji Konstytucyjnej Zgromadzenia Narodowego.
Posłowie PPS byli inicjatorami stworzenia „Grupy Ochrony Interesów Pracowniczych” (skupiającej kilkunastu posłów SLD, Unii Pracy i PPS).
W trakcie prac sejmowych zgłosili m.in. inicjatywy ustawodawcze o najmie lokali mieszkalnych (zakazujące eksmisji „na bruk”), pomocy społecznej, przeciwdziałania bezrobociu, zakazie stosowania azbestu, głównym inspektoracie celnym.
Posłowie PPS przewodniczyli: Komisji Nadzwyczajnej do Rozpatrzenia Raportu o Polityce Regionalnej (Cezary Miżejewski – przewodniczący), Komisji Nadzwyczajnej do rozpatrzenia projektu ustawy ratyfikacji konkordatu między Stolicą Apostolską a Rzecząpospolitą Polską (Piotr Ikonowicz – wiceprzewodniczący), Komisji Nadzwyczajnej do spraw kodeksu pracy (Cezary Miżejewski – wiceprzewodniczący), Komisji Nadzwyczajna do rozpatrzenia projektów ustaw lustracyjnych (Piotr Ikonowicz – wiceprzewodniczący).
Koło wydawało nieregularnie biuletyn „Lewica pracownicza”.
Sejm III kadencji i Senat IV kadencji.
W Sejmie III kadencji PPS (której posłem był przez całą kadencję Piotr Ikonowicz – choć posiadała ona jeszcze dwóch innych posłów, którzy w trakcie kadencji odeszli z partii) współtworzyła od listopada 1999 przez niespełna rok koło PPS-RLP (w Sejmie zasiadał w nim Piotr Ikonowicz z Kazimierzem Milnerem i Lechem Szymańczykiem z Ruchu Ludzi Pracy, należeli do niego też senatorowie Jerzy Kopaczewski z PPS i Józef Kuczyński). Wszyscy jego parlamentarzyści zostali wybrani z ramienia SLD.
Sejm IX kadencji i Senat X kadencji.
14 grudnia 2021 koło parlamentarne Polskiej Partii Socjalistycznej zostało ponownie powołane. Utworzyli je parlamentarzyści, którzy opuścili tego dnia Koalicyjny Klub Parlamentarny Lewicy, tworzony przez polityków, którzy uzyskali mandaty z list SLD. Jego przewodniczącym został szef Rady Naczelnej PPS, senator Wojciech Konieczny. Przystąpili do niego parlamentarzyści odchodzący z Nowej Lewicy – wicemarszałek Senatu Gabriela Morawska-Stanecka oraz posłowie Robert Kwiatkowski i Joanna Senyszyn – a także Andrzej Rozenek, nieprzyjęty wcześniej do NL (został on rzecznikiem prasowym koła). Andrzej Rozenek i Joanna Senyszyn wstąpili tego samego dnia do PPS, natomiast Robert Kwiatkowski i Gabriela Morawska-Stanecka pozostali bezpartyjni. 12 stycznia 2023 nową przewodniczącą koła została Joanna Senyszyn. 5 lutego tego samego roku rada naczelna PPS wycofała zgodę na posługiwanie się przez koło nazwą partii i jej symbolami, w związku z czym w tym samym dniu koło (bez udziału lidera PPS Wojciecha Koniecznego) przekształciło się w Koło Parlamentarne Lewicy Demokratycznej, reprezentujące powołane w 2022 przez zasiadających w kole byłych polityków SLD Stowarzyszenie Lewicy Demokratycznej.

</doc>
<doc id="1541189" url="https://pl.wikipedia.org/wiki?curid=1541189" title="Rogóźno (gmina w województwie łódzkim)">
Rogóźno (gmina w województwie łódzkim)

Rogóźno (alt. "Rogoźno") – dawna gmina wiejska istniejąca do 1954 roku w woj. łódzkim. Nazwa gminy pochodzi od wsi Rogóźno, lecz siedzibą władz gminy były: za II RP – Wypychów, a po wojnie – Gieczno.
W okresie międzywojennym gmina Rogóźno należała do powiatu łęczyckiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 16 gromad: Astachowice, Bądków, Brachowice, Gieczno, Kwilno, Lorenki, Małachowice, Małachowice kol., Rogóźno, Sypin, Śladków Górny, Śladków Podleśny, Śladków Rozlazły, Władysławów, Wola Rogozińska i Wypychów.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Rogóźno nie przywrócono, a jej dawny obszar wszedł głównie w skład nowej gminy Zgierz w powiecie łódzkim.

</doc>
<doc id="1541191" url="https://pl.wikipedia.org/wiki?curid=1541191" title="Miguel Benincasa">
Miguel Benincasa

Miguel Benincasa (1889 – ?) – były urugwajski piłkarz grający jako obrońca.
Kariera klubowa.
Przez większą część kariery związany był z River Plate Montevideo, gdzie zdobył trzy mistrzostwa Urugwaju.
Kariera reprezentacyjna.
Brał udział w pierwszych w dziejach mistrzostwach Ameryki Południowej - Copa América 1916 – gdzie zdobył tytuł pierwszego mistrza Ameryki Południowej. Sam Benincasa zagrał tylko w ostatnim, bezbramkowym spotkaniu z Argentyną. Rok później, podczas turnieju Copa América 1917, zdobył drugie mistrzostwo Ameryki Południowej. Tym razem jednak Benincasa nie zagrał w żadnym spotkaniu.
Sukcesy.
Klubowe.
River Plate
Reprezentacyjne.
Urugwaj

</doc>
<doc id="1541193" url="https://pl.wikipedia.org/wiki?curid=1541193" title="Abdul Wahid I">
Abdul Wahid I



</doc>
<doc id="1541194" url="https://pl.wikipedia.org/wiki?curid=1541194" title="The Battle Rages On">
The Battle Rages On



</doc>
<doc id="1541195" url="https://pl.wikipedia.org/wiki?curid=1541195" title="Gmina Sobótka (ujednoznacznienie)">
Gmina Sobótka (ujednoznacznienie)

dawne gminy:
Zobacz też: gmina Sobota.

</doc>
<doc id="1541196" url="https://pl.wikipedia.org/wiki?curid=1541196" title="Jezioro Ożewo">
Jezioro Ożewo



</doc>
<doc id="1541201" url="https://pl.wikipedia.org/wiki?curid=1541201" title="Sandaki">
Sandaki

Sandaki, także Sandaki Mari Djata (zm. 1390) – władca ("mansa") Imperium Mali w latach 1389-1390.
Prawdopodobnie pełnił funkcję naczelnego dowódcy gwardii przybocznej "mansy" ("dion-sandigi"). Władzę objął po zamordowaniu Magha II. Po krótkich rządach został obalony przez Magha III.

</doc>
<doc id="1541202" url="https://pl.wikipedia.org/wiki?curid=1541202" title="Sobótka (gmina w województwie łódzkim)">
Sobótka (gmina w województwie łódzkim)

Sobótka – dawna gmina wiejska istniejąca do 1954 roku w woj. łódzkim. Siedzibą władz gminy była Sobótka.
W okresie międzywojennym gmina Sobótka należała do powiatu łęczyckiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 11 gromad: Jastrzębia, Kadzidłowa, Ksawerów, Ostrówek, Pieczew, Smardzew, Sobótka, Sobótka Nowa, Sobótka Stara, Srebrna i Wygorzele.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Sobótka nie przywrócono, a jej dawny obszar wszedł głównie w skład gminy Grabów.

</doc>
<doc id="1541204" url="https://pl.wikipedia.org/wiki?curid=1541204" title="Operacja Crusader">
Operacja Crusader

Operacja Crusader – operacja wojskowa przeprowadzona podczas kampanii afrykańskiej w II wojnie światowej przez brytyjską 8 Armię (obejmującą jednostki brytyjskie, indyjskie, z państw-dominiów i sojuszników) przeciwko siłom Osi w Afryce Północnej dowodzonym przez gen. Erwina Rommla. Operacja miała na celu ominięcie niemiecko-włoskiej obrony na granicy egipsko-libijskiej, pokonanie sił pancernych Osi i złagodzenie oblężenia Tobruku w 1941 r.
18 listopada 1941 r. 8 Armia rozpoczęła atak z zaskoczenia. Początkowe etapy operacji były nieudane. Brytyjskie siły pancerne nadmiernie rozproszyły się i straciły 530 czołgów, niszcząc zaledwie 100 pojazdów przeciwnika do 22 listopada. 23 listopada 5 Brygada Południowoafrykańska została zniszczona w Sidi Rezegh, powodując jednak większe straty wśród niemieckich sił pancernych. Dzień później Rommel zarządził serię głębokich kontrataków, co spowodowało chaos na tyłach wojsk alianckich, ale pozwoliło brytyjskim siłom pancernym na odzyskanie sił. Pierwsze niepowodzenia spowodowały zmiany personalne na najwyższym szczeblu dowodzenia; 26 listopada gen. Alan Cunningham został zwolnione ze stanowiska dowódcy 8 Armii i zastąpiony przez młodszego gen. Neila Ritchiego. Następnego dnia Nowozelandczycy dotarli do garnizonu Tobruku, wybijając lądowy korytarz zaopatrzeniowy do miasta i łagodząc oblężenie.
Bitwa trwała do grudnia, kiedy niedobory dostaw zmusiły Rommla do zwężenia frontu i skrócenia linii komunikacyjnych. 7 grudnia 1941 r. niemiecki dowódca wycofał siły Osi do pozycji pod Gazalą, a 15 grudnia nakazał odwrót do El Agheila. 2 Dywizja Południowoafrykańska zdobyła Bardiję 2 stycznia 1942 r., Sollum 12 stycznia, a umocnioną pozycję na przełęczy Halfaya 17 stycznia, biorąc około 13 800 jeńców.
21 stycznia 1942 r. Rommel rozpoczął niespodziewany kontratak i wyparł 8 Armię z powrotem do Gazali, gdzie obie strony przegrupowały się. Konsekwencją tych posunięć była bitwa pod Gazalą stoczona pod koniec maja 1942 r.

</doc>
<doc id="1541206" url="https://pl.wikipedia.org/wiki?curid=1541206" title="Gmina Topola">
Gmina Topola

dawne gminy:

</doc>
<doc id="1541208" url="https://pl.wikipedia.org/wiki?curid=1541208" title="Topola (gmina w województwie łódzkim)">
Topola (gmina w województwie łódzkim)

Topola (lub "Topola Królewska") – dawna gmina wiejska istniejąca do 1954 roku w woj. łódzkim. Siedzibą władz gminy była Topola Królewska.
W okresie międzywojennym gmina Topola należała do powiatu łęczyckiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 16 gromad: Błonie, Chrząstówek, Dąbie, Dobrogosty, Gawrony, Gołocice, Kozuby Średnie, Łęka, Mikołajew, Pruszki, Siedlec, Siedlew, Upale, Topola Królewska, Topola Szlachecka i Zawada.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Topola nie przywrócono, a jej dawny obszar wszedł głównie w skład nowej gminy Łęczyca.

</doc>
<doc id="1541211" url="https://pl.wikipedia.org/wiki?curid=1541211" title="Gmina Topola Królewska">
Gmina Topola Królewska



</doc>
<doc id="1541212" url="https://pl.wikipedia.org/wiki?curid=1541212" title="Beta Scuti">
Beta Scuti

beta Scuti ("β Sct") – gwiazda podwójna w gwiazdozbiorze Tarczy Sobieskiego. System ten jest oddalony o około 690 lat świetlnych od Ziemi.
Główny składnik to pomarańczowy jasny olbrzym typu widmowego G o jasności obserwowanej +4,22. Jego towarzysz o jasności obserwowanej +8,5m to karzeł o typie widmowym B9,5. Jest to układ spektroskopowo podwójny o okresie obiegu około 834 dni.

</doc>
<doc id="1541214" url="https://pl.wikipedia.org/wiki?curid=1541214" title="Tum (gmina)">
Tum (gmina)

Tum (od 1973 "Góra Świętej Małgorzaty") – dawna gmina wiejska istniejąca do 1954 roku w woj. łódzkim. Siedzibą władz gminy był Tum.
W okresie międzywojennym gmina Tum należała do powiatu łęczyckiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 17 gromad: Ambrożew, Bryski, Gaj Nowy, Góra Św. Małgorzaty, Kosin, Marynki, Mchowice, Mętlew, Moraków, Orszewice, Podgórzyce, Rogulice, Sługi, Stawy, Tum, Witaszewiczki i Zagaj.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Tum nie przywrócono, utworzono natomiast jej terytorialny odpowiednik, gminę Góra Świętej Małgorzaty w tymże powiecie i województwie.

</doc>
<doc id="1541216" url="https://pl.wikipedia.org/wiki?curid=1541216" title="Leśmierz (gmina)">
Leśmierz (gmina)

Leśmierz (do 1868 "Boczki") – dawna gmina wiejska istniejąca w latach 1868–1954 w woj. łódzkim. Siedzibą władz gminy był Leśmierz.
Gmina Leśmierz powstała za Królestwa Polskiego w 1868 roku w powiecie łęczyckim w guberni kaliskiej z obszaru dotychczasowej gminy Boczki.
W okresie międzywojennym gmina Leśmierz należała do powiatu łęczyckiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 20 gromad: Boczki, Borki, Cedrowice, Celestynów, Czerchów, Dzierzbiętów, Gębice, Helenów, Karsznice, Konary, Leśmierz, Maszkowice, Miasto-Ogród-Sokolniki, Modlna, Ostrów, Parzyce, Sierpów, Skotniki, Sokolniki i Tymienica.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Leśmierz nie przywrócono, a jej dawny obszar wszedł głównie w skład gminy Ozorków.

</doc>
<doc id="1541218" url="https://pl.wikipedia.org/wiki?curid=1541218" title="Rybałci">
Rybałci

Rybałci – lwowskie ugrupowanie literackie, działające w latach 30. XX w., wywodzące się z kręgu członków Koła Polonistów Uniwersytetu Jana Kazimierza i seminarzystów profesora Juliusza Kleinera, spotykających się na wieczorach literackich, organizowanych przez Zbigniewa Troczewskiego w domu akademickim przy ulicy Mochnackiego 32 i przez Emila Tenenbauma w jego mieszkaniu. Tenenbaum wymyślił również nazwę grupy. Do "Rybałtów" należeli: Aleksander Baumgardten, Maciej Freudman, Stanisław Rogowski, Władysław Jan Turzański, Mirosław Żuławski. Z grupą związany był również Zygmunt Haupt. 
"Rybałci" publikowali na łamach "Wczoraj - dziś - jutro", "Kuriera Lwowskiego" i "Sygnałów". Od 1936 roku posiadali stałą rubrykę w lwowskim "Dzienniku Polskim", o nazwie "Kolumna Rybałtów". Od 12 lipca 1937 roku grupa występowała również w Polskim Radiu w ramach cyklicznej audycji pt. "Studio młodych". W audycjach prowadzili swobodne rozmowy na temat literatury i sztuki, a także prezentowali własne utwory. 

</doc>
<doc id="1541220" url="https://pl.wikipedia.org/wiki?curid=1541220" title="Okręg wyborczy Aldeburgh">
Okręg wyborczy Aldeburgh

Okręg wyborczy Aldeburgh powstał w 1571 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował miasto Aldeburgh w hrabstwie Suffolk. Został zlikwidowany w 1832 r.

</doc>
<doc id="1541225" url="https://pl.wikipedia.org/wiki?curid=1541225" title="Eta Tauri">
Eta Tauri



</doc>
<doc id="1541232" url="https://pl.wikipedia.org/wiki?curid=1541232" title="Legwan lądowy">
Legwan lądowy



</doc>
<doc id="1541233" url="https://pl.wikipedia.org/wiki?curid=1541233" title="Legwan z Santa Fe">
Legwan z Santa Fe



</doc>
<doc id="1541236" url="https://pl.wikipedia.org/wiki?curid=1541236" title="Legwan z Galapagos">
Legwan z Galapagos



</doc>
<doc id="1541237" url="https://pl.wikipedia.org/wiki?curid=1541237" title="Karol de Beaurain">
Karol de Beaurain

Karol Dionizy de Beaurain (ur. 20 kwietnia 1867 w Rakowym Lesie, zm. 14 lutego 1927 w Owińskach) – polski lekarz psychiatra i psychoanalityk, przyjaciel Stanisława Ignacego Witkiewicza.
Życiorys.
Syn Maksymiliana (1835–1911), lekarza, i Seweryny z Janickich. Urodził się we wsi Rakowy Las pod Kamieniem Koszyrskim na Wołyniu, uczył się w gimnazjum w Warszawie i w Płocku. W 1886 roku otrzymał świadectwo dojrzałości i został przyjęty na Politechnikę w Zurychu. Po dwóch latach zmienił kierunek studiów na medycynę, studiował na Uniwersytecie w Genewie, Zurychu i Bernie, gdzie w 1894 roku otrzymał tytuł doktora medycyny na podstawie dysertacji "Die Resultate der Arthrectomie bei der tuberkulösen Gonitis". Dyplom nostryfikował 11 czerwca 1896 roku na Uniwersytecie Jagiellońskim. Specjalizował się w Monachium w latach 1903–1904. Praktykował w Zakopanem (1897–1898). W latach 1898–1899 w Szpitalu Powszechnym we Lwowie, od 1900 do 1910 w Poroninie jako lekarz okręgowy, w latach 1912–1913 ponownie w Zakopanem, gdzie prowadził praktykę neurologiczną w willi Oksza. W 1914 roku został dyrektorem zakładu leczniczego w Wiśle. W marcu 1917 roku z przydziału wojskowego rozpoczął pracę w Klinice Neurologiczno-Psychiatrycznej Uniwersytetu Jagiellońskiego prowadzonej przez prof. Jana Piltza. Następnie był zatrudniony jako asystent i później starszy asystent w Klinice Neurologiczno-Psychiatrycznej UJ (od kwietnia 1919 do lipca 1921). W Krakowie mieszkał przy Kopernika 48. Od lipca 1921 do czerwca 1924 roku pracował w Zakładzie Psychiatrycznym w Dziekance koło Gniezna. Później był ordynatorem Zakładu Psychiatrycznego w Owińskach. Zmarł 14 lutego 1927 roku z powodu choroby serca.
W grudniu 1912 na II Zjeździe neurologów, psychologów i psychiatrów polskich w Krakowie wygłosił referat "Symbol (Rozbiór wartości psychologicznej symbolu. Symbol w pierwotnej formie myślenia. Symbole w snach)". W 1913 referat ukazał się w niemieckim tłumaczeniu na łamach „Internationale Zeitschrift für Psychoanalyse”. Sándor Ferenczi, który uważał pracę Beauraina za jednostronnie przedstawiającą zagadnienie na rzecz poglądów Junga i Silberera, opublikował w tym samym numerze czasopisma artykuł polemiczny.
Beaurain przetłumaczył na polski pracę Théodore′a Flournoya "Filozofja Williama Jamesa" (Warszawa: Trzaska, Evert i Michalski, 1923).
Z pierwszego małżeństwa z Zofią Kosmowską (1858–1913), lekarką dentystką, siostrą aktorki Ady Kosmowskiej i lekarki Teodory Krajewskiej, miał dwóch synów – Witolda (1891–1908) i Janusza (1893–1959), inżyniera, generała lotnictwa Wojska Polskiego. W 1903 roku ożenił się z Marią Żółtowską z Lewieckich (1867–1932), wdową po Sewerynie Żółtowskim.
Beaurain i Witkacy.
Karol de Beaurain przyjaźnił się ze Stanisławem Witkiewiczem i Stanisławem Ignacym Witkiewiczem. W 1912 roku Witkacy przebył trwającą około roku psychoanalizę prowadzoną przez dr de Beaurain.
Artysta dedykował mu "Niemyte dusze":
Zaznajomienie się z metodą Freuda, tzw. psychoanalizą, zawdzięczam przyjacielowi moich Rodziców (i poniekąd mojemu, wziąwszy pod uwagę dużą różnicę wieku), drowi Karolowi de Beaurain, którego pamięci z uczuciem głębokiej wdzięczności, szacunku, podziwu i sympatii pracę tę poświęcam. Lata całe nie doceniałem tego, co ów pierwszy nieomal pionier freudowskich idei u nas pośrednio dla mnie uczynił. Zainteresowany moimi snami zaproponował mi w r. 1912 systematyczny „kurs praktyczny” psychoanalizy, na co się z radością jako na pewną „nowalię” zgodziłem; ale przystąpiłem do tego eksperymentu nie bez pewnej lekkiej nieufności i krytycznego nastawienia. [...] Dla dr de Beaurain poza osobistą sympatią, którą, jak sądzę, dla mnie „żywił”, byłem jeszcze interesującą „eksperymentalną świnką morską” ("ein Versuchskaninchen") [...] prócz tego, że wyjątkowy ten i niedoceniony u nas człowiek chciał mi dać coś z siebie, ze swojej głębokiej wiedzy o ludziach i życiu, ustokrotnionej potężnym aparatem teorii Freuda, tego również nie wszędzie należycie docenionego, jednego z największych geniuszy i dobroczyńców ludzkości naszej epoki. Dr de Beaurain chciał mnie uratować w pewnym sensie od samego siebie.
W liście do żony z 27 września 1929 roku Witkacy wspomniał o Beaurainie (tu: „Borę”): „Więc czyż chodzi jedynie o te przeklęte płciowe historie, co do których nikt przecie (z mężczyzn) nie miał inaczej urządzonych, a stary Borę zawsze twierdził, że m[ężczyzna] musi mieć wiele kobiet i że pożycie z jedną jest tylko jedną formą onanizmu”.
Można spotkać się z opinią, że Witkacy na osobie Beauraina wzorował się tworząc postać prof. Bechmetjewa w "Nienasyceniu".

</doc>
<doc id="1541239" url="https://pl.wikipedia.org/wiki?curid=1541239" title="Askia Musa">
Askia Musa

Askia Musa (zm. 1531), władca Songhaju w latach 1528 lub 1529 - 1531.
Był jednym z wielu synów Askii Muhammada Ture Wielkiego. Wykorzystując niezadowolenie części wojska spowodowanie nieorganizowaniem nowych wypraw wojennych obalił swego ojca. Po wstąpieniu na tron nakazał wymordowanie dużej części rodziny. Został obalony i zamordowany w wyniku spisku zawiązanego przez ocalałych z pogromów krewnych.

</doc>
<doc id="1541240" url="https://pl.wikipedia.org/wiki?curid=1541240" title="Kompina (gmina)">
Kompina (gmina)

Kompina – dawna gmina wiejska istniejąca od XIX wieku do 1954 roku w woj. warszawskim, a następnie w woj. łódzkim. Siedzibą władz gminy była Kompina.
W okresie międzywojennym gmina Kompina należała do powiatu łowickiego w woj. warszawskim. 1 kwietnia 1939 roku gminę wraz z całym powiatem łowickim przeniesiono do woj. łódzkiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 18 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Kompina nie przywrócono, a jej dawny obszar wszedł głównie w skład gmin Chąśno i Kocierzew Południowy.

</doc>
<doc id="1541241" url="https://pl.wikipedia.org/wiki?curid=1541241" title="Cyryl (Pawłow)">
Cyryl (Pawłow)

Archimandryta Cyryl, wcześniej Iwan Dmitriewicz Pawłow, (ur. 8 września 1919, zm. 20 lutego 2017), archimandryta ławry Troicko-Siergijewskiej w Siergijew Posadzie oraz dostojnik Rosyjskiej Cerkwi Prawosławnej.
Po zakończeniu drugiej wojny światowej, podczas której walczył w bitwie pod Stalingradem, Pawłow podjął studia w Moskiewskiej Akademii Duchownej, a w 1956 wstąpił do ławry Troicko-Siergijewskiej, przyjmując imię zakonne ku czci św. Cyryla.
Uważany za jednego z najważniejszych dostojników rosyjskiej Cerkwi, był m.in. spowiednikiem zmarłego w 2008 patriarchy Aleksego II i jego dwóch poprzedników. Nabożeństwa sprawował mimo podeszłego wieku. Pod koniec życia rezydował na podmoskiewskim osiedlu Pieriediełkino.

</doc>
<doc id="1541248" url="https://pl.wikipedia.org/wiki?curid=1541248" title="Bełdów (gmina)">
Bełdów (gmina)

Bełdów – dawna gmina wiejska istniejąca do 1954 roku w woj. łódzkim. Siedzibą władz gminy był Bełdów.
Za Królestwa Polskiego gmina należała do powiatu łodzińskiego (łódzkiego) w guberni piotrkowskiej.
W okresie międzywojennym gmina Bełdów należała do powiatu łódzkiego w woj. łódzkim. Po wojnie gmina zachowała przynależność administracyjną. Według stanu z 1 lipca 1952 roku gmina składała się z 9 gromad: Adamów Nowy, Adamów Stary, Bełdów, Bełdówek, Błoto, Ciężków, Kontrewers, Sanie i Słowak.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Bełdów nie przywrócono, a jej dawny obszar wszedł głównie w skład nowej gminy Aleksandrów Łódzki w tymże powiecie i województwie.

</doc>
<doc id="1541252" url="https://pl.wikipedia.org/wiki?curid=1541252" title="Brużyca Wielka (gmina)">
Brużyca Wielka (gmina)

Brużyca Wielka – dawna gmina wiejska istniejąca w latach 1924–1954 w woj. łódzkim. Siedzibą władz gminy była Brużyca Wielka.
Gmina Brużyca Wielka powstała 27 marca 1924 roku w powiecie łódzkim w woj. łódzkim z obszaru:
1 kwietnia 1928 do gminy Brużyca Wielka przyłączono wsie Aniołów i Krogulec z gminy Chociszew w powiecie łęczyckim w tymże województwie. Miejscowości te stanowiły dotychczas odległą eksklawę powiatu łęczyckiego na terenie powiatu łódzkiego pomiędzy gminą Nakielnica (od 1924 gminą Brużyca Wielka) a Zgierzem.
Podczas II wojny światowej włączono do III Rzeszy.
Po wojnie gmina zachowała przynależność administracyjną. 24 lipca 1951 część obszaru gminy Brużyca Wielka (część gromady Krogulec) przyłączono do Zgierza. Według stanu z 1 lipca 1952 roku gmina składała się z 20 gromad: Antoniew, Brużyca, Brużyca Wielka, Brużyczka Mała, Franin, Jastrzębie Górne, Jedlicze, Karolew, Kontrewers, Krogulec, Księstwo, Łobódź, Nakielnica, Piaskowice, Ruda, Sokołów, Szatonia, Ustronie, Wierzbno i Zimna Woda.
Jednostka została zniesiona 29 września 1954 roku reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Brużyca Wielka nie przywrócono, a jej dawny obszar wszedł głównie w skład nowej gminy Aleksandrów Łódzki w tymże powiecie i województwie.

</doc>
<doc id="1541253" url="https://pl.wikipedia.org/wiki?curid=1541253" title="Jakarta (DJ)">
Jakarta (DJ)

Jakarta – francuski projekt muzyczny związany z wytwórnią Hypetraxx, w którego skład wchodzą czterej producenci: Danny Wild, Alan Pride, David Kane oraz Dave King. Grupa osiągnęła wielki sukces za sprawą debiutanckiego singla "One Desire". Remiksem utworu zajął się duet Mondotek. Singiel popularnością cieszył się głównie w Niemczech, gdzie dotarł do 10. miejsca listy najlepszych singli, we Francji, Belgii, a także w Polsce. Piosenka znajdowała się aż 21 tygodni na francuskiej liście przebojów, z czego najlepszym osiągnięciem była pozycja 5. W Belgii "One Desire" dotarł aż na miejsce 1. DJ’ami na trasach koncertowych zespołu są Danny Wild oraz Alan Pride.

</doc>
<doc id="1541254" url="https://pl.wikipedia.org/wiki?curid=1541254" title="Kruszów (gmina)">
Kruszów (gmina)

Kruszów (od 1973 "Tuszyn") – dawna gmina wiejska istniejąca w latach 1925-1954 w woj. łódzkim. Siedzibą władz gminy był Kruszów.
Była to najdalej na południe wysunięta gmina powiatu. Charakterystczną cechą było położenie na jej obszarze eksklawy miasta Tuszyna z miejscowoscią Niedas.
Historia.
Gmina Kruszów powstała 1 stycznia 1925 roku w powiecie łódzkim w woj. łódzkim z obszaru zniesionych gmin Górki i (w większości) Żeromin:
Podczas II wojny światowej włączona do III Rzeszy i przekształcona w "Amtsbezirk Tuschin" (gminę Tuszyn). Przebiegała tu granica z Generalnym Gubernatorstwem.
Po wojnie gmina zachowała przynależność administracyjną. Według stanu z 1 lipca 1952 roku gmina składała się z 16 gromad: Dylew, Garbów, Głuchów, Górki Duże, Górki Małe, Grabina Wola, Kruszów, Szczukwin, Tążewy, Tuszynek Majoracki, Tuszynek Poduchowny, Wodzin Majoracki, Wodzin Prywatny, Wodzinek, Wola Kazubowa i Żeromin.
Jednostka została zniesiona 29 września 1954 roku wraz z reformą wprowadzającą gromady w miejsce gmin.
Po reaktywowaniu gmin z dniem 1 stycznia 1973 roku gminy Kruszów nie przywrócono, utworzono natomiast jej terytorialny odpowiednik, gminę Tuszyn w tymże powiecie i województwie; јedynie Grabina Wola znajduje się obecnie w gminie Czarnocin

</doc>
<doc id="1541255" url="https://pl.wikipedia.org/wiki?curid=1541255" title="Askia Muhammad Benkan">
Askia Muhammad Benkan

Askia Muhammad Benkan (zm. 1537), władca Songhaju w latach 1531 - 1537, następca Askii Musy.
Był synem Amara Kamdiago i bratankiem Askii Muhammada Ture Wielkiego. Na tron wstąpił w wyniku przewrotu pałacowego. Wygnał swego stryja na jedną z wysp na Nigrze. Poświęcił się rozbudowie ceremoniału dworskiego i mecenatowi kulturalnemu. Zwiększył także liczebność armii. Organizował liczne kampanie wojenne, w większości kończące się powodzeniem. Został obalony przez jednego ze swoich kuzynów, Askię Isma'ila.

</doc>
<doc id="1541256" url="https://pl.wikipedia.org/wiki?curid=1541256" title="Mirischia">
Mirischia



</doc>
<doc id="1541258" url="https://pl.wikipedia.org/wiki?curid=1541258" title="Lućmierz (gmina)">
Lućmierz (gmina)

Lućmierz – dawna gmina wiejska istniejąca do 1954 w woj. łódzkim. Nazwa gminy pochodzi od wsi Lućmierz, lecz siedzibą władz gminy były Proboszczewice (obecnie obie miejscowości znajdują się w granicach Zgierza).
Za Królestwa Polskiego gmina Lućmierz należała do powiatu łodzińskiego (łódzkiego) w guberni piotrkowskiej. 
W 1915 roku do gminy Lućmierz przyłączono obszar zniesionej gminy Dzierżązna (wsie Dzierżązna, Dobra, Swoboda i Ostrów oraz osada czynszowa Folusz).
W okresie międzywojennym gmina Lućmierz należała do powiatu łódzkiego w woj. łódzkim. Była to najdalej na północ wysunięta gmina powiatu. Wieś Stępowizna stanowiła specyficzną eksklawę gminy Lućmierz, otoczoną ze wszystkich stron obszarem gminy Łagiewniki (między Rudunkami a Zegrzankami).
Podczas II wojny światowej włączono do III Rzeszy. Po wojnie gmina zachowała przynależność administracyjną. 13 lutego 1946, w związku ze zniesieniem gminy Łagiewniki, do gminy Lućmierz przyłączono Chełmy, Krzywie, Łagiewniki Nowe, Łagiewniki Stare, Rudunki, Skotniki i Zegrzanki. Według stanu z 1 lipca 1952 roku gmina składała się z 19 gromad: Chełmy, Ciosny, Dąbrówka Strumiany, Dąbrówka Wielka, Dzierzązna, Emilia, Kania-Góra, Krzywie, Lućmierz, Łagiewniki Nowe, Łagiewniki Stare, Proboszczewice, Rosenów, Rudunki, Skotniki, Słowik, Stępowizna, Wiktorów i Zegrzanki.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Lućmierz nie przywrócono, a jej dawny obszar wszedł głównie w skład nowej gminy Zgierz w tymże powiecie i województwie.

</doc>
<doc id="1541260" url="https://pl.wikipedia.org/wiki?curid=1541260" title="Puczniew (gmina)">
Puczniew (gmina)

Puczniew – dawna gmina wiejska istniejąca do 1954 roku w woj. łódzkim. Siedzibą władz gminy był Bełdów.
Za Królestwa Polskiego gmina należała do powiatu łodzińskiego (łódzkiego) w guberni piotrkowskiej.
W okresie międzywojennym gmina Puczniew należała do powiatu łódzkiego w woj. łódzkim. Była to najdalej na zachód wysunięta gmina powiatu. Po wojnie gmina zachowała przynależność administracyjną. Według stanu z 1 lipca 1952 roku gmina składała się z 12 gromad: Charbice Górne, Franciszków, Jerwonice, Kuciny, Madaje Nowe, Malanów, Mianów, Oleśnica, Puczniew, Sarnów, Szydłów i Wola Puczniewska.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Puczniew nie przywrócono, a jej dawny obszar wszedł głównie w skład gminy Lutomiersk w tymże powiecie i województwie.

</doc>
<doc id="1541264" url="https://pl.wikipedia.org/wiki?curid=1541264" title="Conolophus">
Conolophus

Conolophus – rodzaj gada z rodziny legwanowatych (Iguanidae). 
Zasięg występowania.
Rodzaj obejmuje gatunki występujące na Galapagos.
Systematyka.
Etymologia.
"Conolophus": "kōnos" „stożek”; λοφος "lophos" „grzebień, czubek”.
Podział systematyczny.
Do rodzaju należą następujące gatunki:

</doc>
<doc id="1541267" url="https://pl.wikipedia.org/wiki?curid=1541267" title="Rąbień (gmina)">
Rąbień (gmina)

Rąbień – dawna gmina wiejska istniejąca do 1954 roku w woj. łódzkim. Siedzibą władz gminy był Rąbień.
Historia.
Za Królestwa Polskiego gmina Rąbień do powiatu łodzińskiego (łódzkiego) w guberni piotrkowskiej.
W okresie międzywojennym należała do powiatu łódzkiego w woj. łódzkim. 1 kwietnia 1927 do gminy Rąbień przyłączono część obszaru zniesionej gminy Rszew (Krzywiec, Niesięcin, Rszewek, Rszew i Okupniki), natomiast część obszaru gminy Rąbień (Cyganka, Dąbrowa, Huta Jagodnica-Kolonia, Leonów, Nowe Złotno i Stare Złotno) włączono do gminy Brus.
Po wojnie gmina zachowała przynależność administracyjną. 13 lutego 1946 roku część obszaru gminy Rąbień (wsie Grabieniec, Mikołajew i Odzierady oraz część wsi Antoniew) przyłączono do Łodzi. Według stanu z 1 lipca 1952 roku gmina składała się z 10 gromad: Antoniew, Budy Wolskie, Dąbrowa, Krzywiec, Niesięcin, Piaskowa Góra, Rąbień, Rąbień AB, Romanów i Wola Grzymkowa.
Jednostka została zniesiona 29 września 1954 roku wraz z reformą wprowadzającą gromady w miejsce gmin.
Po reaktywowaniu gmin z dniem 1 stycznia 1973 roku gminy Rąbień nie przywrócono, a jej dawny obszar wszedł głównie w skład nowej gminy Aleksandrów Łódzki w tymże powiecie i województwie. Ponadto wiele miejscowości byłej gminy Rąbień wchodzi obecnie w skład Łodzi i Konstantynowa Łódzkiego oraz wyjątkowo Aleksandrowa Łódzkiego (Piaskowa Góra).

</doc>
<doc id="1541268" url="https://pl.wikipedia.org/wiki?curid=1541268" title="You Give Me Something">
You Give Me Something

"You Give Me Something" - pierwszy singiel brytyjskiego piosenkarza Jamesa Morrisona, który został wydany 16 lipca 2006 roku. Utwór pojawił się na debiutanckiej płycie Morrisona "Undiscovered". W 2007 roku był nominowany do Brit Awards, w kategorii Najlepszy Brytyjski Singiel. Piosenka była Singlem Tygodnia i przez tydzień można było ją pobierać za darmo z programu iTunes.
Listy utworów.
Po występie Jamesa Morrisona w nowozelandzkiej wersji programu "Idol", dwójka finalistów zapytała go o znaczenie tytułu utworu. Artysta odpowiedział, że chciał, aby "You Give Me Something" było "szorstką" piosenką miłosną. Z tekstu utworu można się dowiedzieć, że bohater nie potrafi kochać drugiej osoby taką miłością, jaką ona mu okazuje, ale decyduje się na danie szansy ich związkowi.

</doc>
<doc id="1541269" url="https://pl.wikipedia.org/wiki?curid=1541269" title="Bystra (gmina w województwie stalinogrodzkim)">
Bystra (gmina w województwie stalinogrodzkim)

Bystra – dawna gmina wiejska istniejąca w latach 1945–1954 w województwie śląskim (śląsko-dąbrowskim), katowickim i stalinogrodzkim. Siedzibą władz gminy była Bystra (Śląska) (obecnie cześć sołectwa Bystra).
Jako gmina jednostkowa, Bystra od 28 lipca 1920 przynależała do woj. śląskiego (powiat bielski). 1 grudnia 1945 roku została przekształcona w nową gminę (de iure zbiorową), lecz o tych samych granicach (reforma gminna) w tymże powiecie i województwie. Według stanu z 1 lipca 1952 roku składała się z samej siedziby, przez co nie była podzielona na gromady. 6 lipca 1950 zmieniono nazwę woj. śląskiego na "katowickie", a 9 marca 1953 kolejno na "woj. stalinogrodzkie".
Gmina została zniesiona 29 września 1954 roku wraz z reformą znoszącą gminy – jej teren został włączony do gromady Bystra (obejmującej również Bystrą Krakowską i Meszną).
Od 1 stycznia 1973 roku dawna Bystra Śląska należy do gminy Wilkowice.
Uwaga: Nie mylić z dawną sąsiednią gmina Bystra-Wilkowice (z Bystrą Krakowską), ani z gminą Bystra w powiecie myślenickim (obecnie część gminy Bystra-Sidzina w powiecie suskim).

</doc>
<doc id="1541270" url="https://pl.wikipedia.org/wiki?curid=1541270" title="Gitara elektryczno-akustyczna">
Gitara elektryczno-akustyczna

Gitara elektryczno-akustyczna – gitara posiadające pudło rezonansowe Arch Top lub Semi-hollow body wyposażona podobnie jak gitary elektryczne w przetworniki elektromagnetyczne. Od gitar akustyczno-elektrycznych różni się budową (akustyczno-elektryczne posiadają pudło rezonansowe typu Flattop) oraz zastosowaniem przetworników elektromagnetycznych zamiast przystawek.
Gitary te są dość specyficzne. Używa się ich w grze jazzowej, pojawiają się również w bluesie.
Podczas gry na takiej gitarze typu "Arch Top" dominuje dźwięk elektryczny, słychać jednak element akustyczny, prawie niedosłyszalny w gitarach z półpudłem.

</doc>
<doc id="1541272" url="https://pl.wikipedia.org/wiki?curid=1541272" title="Krzyż Wolności Haakona VII">
Krzyż Wolności Haakona VII

Krzyż Wolności Haakona VII (nor. "Haakon VIIs Frihetskors" lub "Haakon VIIs Fridomskross") – medal Królestwa Norwegii, nadawany norweskim i cudzoziemskim cywilom i wojskowym za wybitne zasługi w czasie II wojny światowej, zarówno bojowe jak administracyjne.
Historia i insygnium.
Statuty jednoklasowego odznaczenia zostały ustanowione 18 maja 1945 tuż przed powrotem króla Haakona VII do ojczyzny po latach wygnania w Wielkiej Brytanii, krzyż nadawano od lata 1945. Nadawany było osobiście przez króla podczas konsylium, tzn. posiedzenia rządu w obecności monarchy. Uprawnienia do wnioskowania posiadało w przypadku wojskowych norweskie MON, w przypadku cudzoziemców norweskie MSZ i w przypadku osób cywilnych norweskie MSW. W precedencji odznaczeń norweskich zajmuje czwarte miejsce, po Krzyżu Wojennym, Orderze św. Olafa i Orderze Zasługi, przed Medalem św. Olafa. Jednocześnie z Krzyżem Wolności ustanowiono Medal Wolności Haakona VII.
Oznaka odznaczenia to emaliowany na biało krzyż maltański bez kulek na zakończeniach ramion. W medalionie środkowym awersu znajduje się w czerwonym polu srebrny monogram Haakona VII uwieńczony literą „V” (łac. "Victoria"). Na rewersie umieszczony jest napis: „Alt for Norge 7 juni 1945” („Wszystko dla Norwegii 7 czerwca 1945”), data jest dniem powrotu króla z wygnania do ojczyzny. Odznaczenie noszone jest na lewej piersi na błękitnej wstążce z obustronnymi białymi bordiurami. W przeciwieństwie do wielu innych odznaczeń norweskich Krzyż Wolności nie podlega zwrotowi do kancelarii królewskiej po zgonie odznaczonego.

</doc>
<doc id="1541273" url="https://pl.wikipedia.org/wiki?curid=1541273" title="Wiskitno (gmina)">
Wiskitno (gmina)

Wiskitno – dawna gmina wiejska istniejąca do 1954 roku w woj. łódzkim. Nazwa gminy pochodzi od wsi Wiskitno (obecnie osiedle Łodzi), lecz siedzibą władz gminy był Stefanów.
Za Królestwa Polskiego gmina należała do powiatu łodzińskiego (łódzkiego) w guberni piotrkowskiej.
W okresie międzywojennym gmina Wiskitno należała do powiatu łódzkiego w woj. łódzkim. Po wojnie gmina zachowała przynależność administracyjną. 1 września 1933 gminę Radogoszcz podzielono na 14 gromad (sołectw).
Po wybuchu II wojny światowej, gminę włączono do III Rzeszy. Po wojnie gmina powróciła do powiatu łódzkiego woj. łódzkim. 13 lutego 1946 roku część obszaru gminy Wiskitno przyłączono do Łodzi:
Według stanu z 1 lipca 1952 roku gmina składała się z 12 gromad: Bronisin Dworski, Bronisin Wieś, Feliksin, Giemzów, Grodzisko, Huta Szklana, Huta Wiskicka, Kalino, Przypusta, Stefanów, Wiskitno i Wiskitno A-Las.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Obszar gminy Wiskitno rozdzielone między następującegromady
Po reaktywowaniu gmin z dniem 1 stycznia 1973 roku gminy Wiskitno nie przywrócono, a jej dawny obszar wszedł w skład:
1 stycznia 1988 sołectwa Bronisin (300,19 ha), Feliksin (596,89 ha), Huta Szklana (263,84 ha), Wiskitno (568,55 ha) i Wiskitno A-Las (208,81 ha) wyłączono z powyższych gmin, włączając je do Łodzi

</doc>
<doc id="1541275" url="https://pl.wikipedia.org/wiki?curid=1541275" title="Komunistyczna Partia Polski (PRL)">
Komunistyczna Partia Polski (PRL)



</doc>
<doc id="1541276" url="https://pl.wikipedia.org/wiki?curid=1541276" title="Kurt Wolff">
Kurt Wolff

Kurt Wolff (ur. 6 lutego 1895 w Greifswaldzie, zm. 15 września 1917 w okolicach Moorslede) – as lotnictwa niemieckiego z 33 zwycięstwami w I wojnie światowej.
Życiorys.
Urodził się w Greifswaldzie na Pomorzu. W dzieciństwie został osierocony i wychowywany był przez rodzinę w Kłajpedzie.
Służbę wojskową rozpoczął w wieku 17 lat w 1912 roku jako kadet w 4 pułku kolejowym. W 1914 roku uzyskał awans na podporucznika, a w czerwcu 1915 został przydzielony do lotnictwa. Szkolenie lotnicze odbył w Fliegerersatz Abteilung Nr. 1 w w Adlershof. W końcu 1915 roku uzyskał patent pilota i został przydzielony jednostek walczących pod Verdun, a następnie nad Sommą. Przydzielony 5 listopada 1916 roku do eskadry myśliwskiej Jasty 11. Po objęciu dowództwa przez Manfreda von Richthofena w styczniu 1917 Kurt Wolff odniósł swoje pierwsze zwycięstwo powietrzne 6 marca 1917 roku nad samolotem B.E.2d. W ciągu kilku następnych miesięcy jego konto zwiększyło się do 29 zwycięstw. Na początku maja 1917 roku został mianowany dowódcą eskadry Jagdstaffel 29. Po objęciu przez Manfreda von Richthofena dowództwa nad nowo utworzoną jednostką taktyczną Jagdgeschwader Nr. 1 składającej się czterech eskadr "Jagdstaffel 4, 6, 10 i 11", Kurt Wolff powrócił do swojej macierzystej jednostki i objął jej dowództwo. Po kilku dniach został ranny w czasie walki. Po powrocie ze szpitala ponownie objął dowództwo jednostki i zaczął latać na jednym z pierwszych trójpłatowców w jednostce Fokkerze Dr I. W dniu 11 września w czasie kolejnej akcji bojowej Kurt Wolff został zestrzelony przez innego asa myśliwskiego, Anglika Normana MacGregora, lecącego na samolocie Sopwith Camel w okolicach Moorslede nad Belgią.

</doc>
<doc id="1541277" url="https://pl.wikipedia.org/wiki?curid=1541277" title="Jan Kisiel">
Jan Kisiel

Jan Kisiel (ur. 13 sierpnia 1951 w Zabrzu) – polski piłkarz, trener piłkarski. Wychowanek Walki Makoszowy, występował również w barwach Górnika Zabrze oraz Concordi Knurów, gdzie zakończył karierę piłkarską i rozpoczął pracę jako trener.
Do Górnika Zabrze wrócił jako asystent Marcina Bochynka. W sezonie 1989/90 samodzielnie prowadził drużynę Górnika w ekstraklasie.
Jako trener Górnika przeszedł do historii klubu oraz polskiej piłki nożnej. W debiucie, jako najmłodszy trener ligi pokonał ówczesnego mistrza Polski, Ruch Chorzów 3:0 po bramkach Lisska, Cygana i Dankowskiego. Zwycięstwo to dawało drużynie dodatkowy punkt, a więc było to zwycięstwo za 3 punkty, wyczynu tego nie udało się już nikomu powtórzyć .
Po zakończeniu sezonu Kisiel wyjechał z rodziną do Niemiec, gdzie trenował drużyny młodzieżowe m.in. FC Schalke 04 i Rot-Weiß Essen.

</doc>
<doc id="1541279" url="https://pl.wikipedia.org/wiki?curid=1541279" title="Bełchatówek (gmina)">
Bełchatówek (gmina)

Bełchatówek (od 1973 "Bełchatów") – dawna gmina wiejska istniejąca do 1954 roku w woj. łódzkim. Siedzibą władz gminy był Bełchatówek (obecnie osiedle Bełchatowa).
Za Królestwa Polskiego gmina Bełchatówek należała do powiatu piotrkowskiego w guberni piotrkowskiej. 31 maja 1870 do gminy przyłączono pozbawiony praw miejskich Bełchatów (od 1925 znów samodzielne miasto).
W okresie międzywojennym gmina Bełchatówek należała do powiatu piotrkowskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 18 gromad: Adamów, Bełchatówek, Bińków, Dobiecin, Dobrzelów, Domiechowice, Edwardów, Helenów, Józefów, Kałduny, Ławy, Myszaki, Niedyszyna, Politanice, Wola Mikorska, Zawady, Zdzieszulice Dolne i Zdzieszulice Górne.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Bełchatówek nie przywrócono, utworzono natomiast jej terytorialny odpowiednik, gminę Bełchatów w powiecie bełchatowskim (do której przyłączono w 1977 roku obszar zniesionej gminy Grocholice).

</doc>
<doc id="1541280" url="https://pl.wikipedia.org/wiki?curid=1541280" title="Parafia Świętych Apostołów Piotra i Pawła w Zahorowie">
Parafia Świętych Apostołów Piotra i Pawła w Zahorowie

Parafia Świętych Apostołów Piotra i Pawła – parafia prawosławna w Zahorowie, w dekanacie Biała Podlaska, diecezji lubelsko-chełmskiej.
Na terenie parafii funkcjonują 3 cerkwie:
Historia.
Najwcześniejsza wzmianka o prawosławiu w Zahorowie pochodzi z XVII w., jednak pierwszą cerkiew w miejscowości wzniesiono dopiero na początku XX w. (konsekrowaną w 1909 przez arcybiskupa chełmskiego Eulogiusza). Świątynię tę zburzono 13 lipca 1938 w ramach akcji polonizacyjno-rewindykacyjnej.
Samodzielną parafię w Zahorowie reaktywowano w 1989. Obecna cerkiew została wzniesiona w latach 1991–1993 (konsekrowana 1 sierpnia 1993). Ikonostas dla świątyni parafialnej wykonał mieszkaniec Zahorowa Aleksy Chwesiuk, natomiast ikony napisał Eugeniusz Świniarczuk z Kowla na Ukrainie. Zbudowano też dwie cerkwie filialne: Zmartwychwstania Pańskiego w Choroszczynce (na cmentarzu prawosławnym) i Ścięcia Głowy św. Jana Chrzciciela w Kątach.
Zasięg terytorialny.
Zahorów, Kąty, Choroszczynka, Piszczac.
Parafia opiekuje się cmentarzami prawosławnymi w Choroszczynce, Zahorowie, Dąbrowicy Małej, Połoskach i Kątach. 

</doc>
<doc id="1541282" url="https://pl.wikipedia.org/wiki?curid=1541282" title="Bujny Szlacheckie (gmina)">
Bujny Szlacheckie (gmina)

Bujny Szlacheckie (pocz. "Bujny") – dawna gmina wiejska istniejąca do 1954 roku w woj. łódzkim. Siedzibą władz gminy były Bujny Szlacheckie.
Gmina Bujny powstała za Królestwa Polskiego w 1868 roku, w powiecie piotrkowskim w guberni piotrkowskiej z obszaru zniesionych gmin Łobudzice i Kociszew.
W okresie międzywojennym gmina Bujny Szlacheckie należała do powiatu piotrkowskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 22 gromad: Bocianicha, Bujny Szlacheckie, Dąbrowa, Grabostów, Grębociny, Karczmy, Kociszew, Kociszew kol., Łobudzice, Łobudzice kol., Ostoja, Pawłowa, Podwody, Podwody kol., Pukawica, Rożniatowice, Sromutka, Sromutka kol., Strzyżewice, Wola Kruszyńska, Zabłoty i Zagłówki.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Bujny Szlacheckie nie przywrócono, a z jej dawnego obszaru powstała większa część nowej gminy Zelów (gmina Zelów sprzed 1954 roku należała do powiatu łaskiego i składała się tylko z 4 gromad).

</doc>
<doc id="1541283" url="https://pl.wikipedia.org/wiki?curid=1541283" title="Iłczo Naumoski">
Iłczo Naumoski

Iłczo Naumoski (ur. 29 lipca 1983 w Prilepie) – macedoński piłkarz występujący na pozycji napastnika.
Kariera klubowa.
Naumoski jako junior grał w drużynach ASC Korneuburg, Rapid Wiedeń oraz SV Stockerau, a następnie występował w trzecioligowym ASKÖ Klingenbach. W 2002 roku został zawodnikiem Grazera AK. W Bundeslidze zadebiutował 17 sierpnia 2002 w zremisowanym 1:1 pojedynku z Rapidem Wiedeń, w którym strzelił też gola. W sezonie 2002/2003 wraz z zespołem wywalczył wicemistrzostwo Austrii, zaś w kolejnym zdobył mistrzostwo Austrii oraz Puchar Austrii.
W sierpniu 2004 został wypożyczony do tureckiego Malatyasporu. W Süper Lig pierwszy mecz rozegrał 4 grudnia 2004 przeciwko Denizlisporowi (0:0). W barwach Malatyasporu zagrał w trzech ligowych meczach. W styczniu 2005 Grazer wypożyczył Naumoskiego do włoskiej Catanii, występującej w Serie B. Nie rozegrał tam jednak żadnego spotkania w lidze.
W połowie 2005 roku wrócił do Austrii, gdzie podpisał kontrakt z zespołem SV Mattersburg, grającym w Bundeslidze. Pierwsze ligowe spotkanie rozegrał tam 20 lipca 2005 przeciwko Red Bull Salzburg (0:4). W sezonie 2006/2007 zajął z klubem 3. miejsce w Bundeslidze. Graczem Mattersburga był do 2013 roku. Następnie występował w azerskim İnterze Baku, a także w macedońskim Wardarze Skopje. W 2014 roku zakończył karierę.
Kariera reprezentacyjna.
W reprezentacji Macedonii Naumoski zadebiutował 9 lutego 2003 w zremisowanym 2:2 towarzyskim meczu z Chorwacją, a 20 sierpnia 2003 w wygranym 3:1 towarzyskim pojedynku z Albanią strzelił swojego pierwszego gola w kadrze. W latach 2003–2012 w drużynie narodowej rozegrał 45 spotkań i zdobył 9 bramek.

</doc>
<doc id="1541284" url="https://pl.wikipedia.org/wiki?curid=1541284" title="Anjou">
Anjou



</doc>
<doc id="1541288" url="https://pl.wikipedia.org/wiki?curid=1541288" title="Rok Afryki">
Rok Afryki

Rok Afryki – rok 1960, przełomowy dla dziejów Afryki i dekolonizacji. Powstało wtedy 17 państw, które proklamowały niepodległość od Francji, Wielkiej Brytanii, Belgii i Włoch. Do tego czasu na kontynencie afrykańskim istniało jedynie 10 niepodległych państw.

</doc>
<doc id="1541293" url="https://pl.wikipedia.org/wiki?curid=1541293" title="Chabielice (gmina)">
Chabielice (gmina)

Chabielice – dawna gmina wiejska istniejąca do 1954 roku w woj. łódzkim. Siedzibą władz gminy były Chabielice.
W okresie międzywojennym gmina Chabielice należała do powiatu piotrkowskiego w woj. łódzkim. Była położona na peryferiach powiatu, odgrodzona od reszty obszaru dużą eksklawą powiatu radomszczańskiego należącą do gminy Brudzice. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 11 gromad: Chabielice, Chabielice kol., Dębina Osińska, Janówka, Kamień, Kieruzele, Osiny, Osiny kol., Stanisławów I, Stanisławów II i Tatar.
1 stycznia 1954 roku do gminy Chabielice przyłączono część obszaru gminy Brudzice w powiecie radomszczańskim (gromady Aleksandrów, Bogumiłów, Faustynów i Karolów). Tym samym zlikwidowano obszerną eksklawę powiatu radomszczańskiego, dotychczas otoczoną z wszystkich stron obszarem powiaty piotrkowskiego.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Chabielice nie przywrócono, a jej dawny obszar wszedł głównie w skład gminy Szczerców w powiecie bełchatowskim.

</doc>
<doc id="1541294" url="https://pl.wikipedia.org/wiki?curid=1541294" title="Mikuszowice (gmina)">
Mikuszowice (gmina)

Mikuszowice – dawna gmina wiejska istniejąca w latach 1945-1954 w województwie śląskim (śląsko-dąbrowskim), katowickim i stalinogrodzkim. Siedzibą władz gminy były Mikuszowice (Śląskie) (obecnie dzielnica Bielska-Białej).
Jako gmina "jednostkowa", Mikuszowice od 28 lipca 1920 przynależały do woj. śląskiego (powiat bielski).
1 grudnia 1945 roku zostały przekształcona w nową gminę "zbiorową" (reforma gminna) w tymże powiecie i województwie, która poza siedzibą, obejmowała także Kamienicę. Według stanu z 1 lipca 1952 roku gmina składała się z 2 gromad: Kamienica i Mikuszowice. 6 lipca 1950 zmieniono nazwę woj. śląskiego na "katowickie", a 9 marca 1953 kolejno na "woj. stalinogrodzkie".
Gmina została zniesiona 29 września 1954 roku wraz z reformą znoszącą gminy – z jej terenu powstały gromady: Mikuszowice Śląskie i Kamienica.
Mikuszowice Śląskie uzyskały później status osiedla (1 stycznia 1958). 1 stycznia 1969, razem z częścią Kamienicy, zostały włączone do Bielska-Białej.
Nie mylić z gminą Mikluszowice.

</doc>
<doc id="1541295" url="https://pl.wikipedia.org/wiki?curid=1541295" title="Golesze (gmina)">
Golesze (gmina)

Golesze – dawna gmina wiejska istniejąca do 1954 roku w woj. łódzkim. Siedzibą władz gminy były Golesze.
W okresie międzywojennym gmina Golesze należała do powiatu piotrkowskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 11 gromad: Golesze, Kaleń, Lubiaszów, Młoszów, Nagórzyce, Stanisławów, Studzianki, Swolszewice Duże, Swolszewice Małe, Wiaderno i Wola Wiaderska.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Golesze nie przywrócono, a jej dawny obszar wszedł głównie w skład gminy Wolbórz w tymże powiecie i województwie.

</doc>
<doc id="1541296" url="https://pl.wikipedia.org/wiki?curid=1541296" title="Dziabka">
Dziabka



</doc>
<doc id="1541297" url="https://pl.wikipedia.org/wiki?curid=1541297" title="LTV (marketing)">
LTV (marketing)

Lifetime value LTV (zwane także "customer lifetime value CLV", "lifetime customer value LCV") - analiza lifetime value, ma na celu ocenę aktualnej wartości przyszłych przepływów pieniężnych, związanych z relacjami z nabywcą, a więc ocenę wartości klienta w czasie.

</doc>
<doc id="1541298" url="https://pl.wikipedia.org/wiki?curid=1541298" title="Łęczno (gmina w województwie łódzkim)">
Łęczno (gmina w województwie łódzkim)

Łęczno (od 1973 "Sulejów") – dawna gmina wiejska istniejąca do 1954 roku w woj. łódzkim. Siedzibą władz gminy było Łęczno.
Za Królestwa Polskiego gmina Łęczno należała do powiatu petrokowskiego (piotrkowskiego) w guberni piotrkowskiej. 31 maja 1870 do gminy przyłączono pozbawiony praw miejskich Sulejów, który na przełomie XIX i XX wieku ponownie wyłączono jako odrębną wiejską gminę Sulejów (od 1927 znów miasto).
W okresie międzywojennym gmina Łęczno należała do powiatu piotrkowskiego w woj. łódzkim. Po wojnie gmina zachowała dotychczasową przynależność administracyjną. Według stanu z dnia 1 lipca 1952 roku gmina składała się z 18 gromad: Adelinów, Barkowice, Biała, Bilska Wola, Bilska Wola kol., Klementynów, Kłudzice, Koło, Krzewiny, Kurnędz, Lubień, Łazy-Dąbrowa, Łazy Duże, Łęczno, Podlubień, Przygłów, Włodzimierzów i Wójtostwo.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Łęczno nie przywrócono, utworzono natomiast jej terytorialny odpowiednik, gminę Sulejów (do której przyłączono w 1977 roku część obszaru zniesionej gminy Piotrków Trybunalski).

</doc>
<doc id="1541299" url="https://pl.wikipedia.org/wiki?curid=1541299" title="Parzniewice (gmina)">
Parzniewice (gmina)

Parzniewice – dawna gmina wiejska istniejąca do 1954 roku w woj. łódzkim. Siedzibą władz gminy były Parzniewice Małe.
W okresie międzywojennym gmina Parzniewice należała do powiatu piotrkowskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 14 gromad: Bogdanów, Bogdanów kol., Borowa, Gałkowice Stare, Huta Porajska, Kamienna, Parzniewice Duże, Parzniewice Małe, Parzniewiczki, Pawłów Górny, Podjezioro, Poraj, Władysławów i Włodzimierz.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Parzniewice nie przywrócono, a jej dawny obszar wszedł głównie w skład nowej gminy Wola Krzysztoporska w tymże powiecie i województwie.

</doc>
<doc id="1541300" url="https://pl.wikipedia.org/wiki?curid=1541300" title="Międzyrzecze Górne (gmina)">
Międzyrzecze Górne (gmina)

Międzyrzecze Górne – dawna gmina wiejska istniejąca w latach 1945-1954 w województwie śląskim (śląsko-dąbrowskim), katowickim i stalinogrodzkim. Siedzibą władz gminy było Międzyrzecze Górne.
Jako gmina "jednostkowa", Międzyrzecze Górne od 28 lipca 1920 przynależało do woj. śląskiego (powiat bielski).
1 grudnia 1945 roku zostało przekształcone w nową gminę "zbiorową" (reforma gminna) w tymże powiecie i województwie, która poza siedzibą, obejmowała także Międzyrzecze Dolne. Według stanu z 1 lipca 1952 roku gmina składała się z 2 gromad: Międzyrzecze Dolne i Międzyrzecze Górne. 6 lipca 1950 zmieniono nazwę woj. śląskiego na "katowickie", a 9 marca 1953 kolejno na "woj. stalinogrodzkie".
Gmina została zniesiona 29 września 1954 roku wraz z reformą znoszącą gminy – z jej terenu powstały gromada Międzyrzecze.
Teren dawnej gminy 1 stycznia 1973 roku stał się częścią gminy Wapienica (od 1 czerwca 1975 w nowo utworzonym województwie bielskim), a po jej zniesieniu – gminy Jasienica.

</doc>
<doc id="1541301" url="https://pl.wikipedia.org/wiki?curid=1541301" title="Heinrich Worster">
Heinrich Worster

Heinrich Worster (ur. 27 listopada 1909 w Osthofen, zm. 4 października 1963 tamże) – zbrodniarz hitlerowski, członek załogi obozów koncentracyjnych Dachau i Majdanek oraz SS-Hauptsturmführer.
Z zawodu był kupcem. Członek NSDAP (nr legitymacji partyjnej 1667492) i SS (nr identyfikacyjny 114309) od 1 kwietnia 1933. Służbę obozową rozpoczął w Dachau 9 listopada 1937 jako oficer w sztabie komendantury. Od maja 1939 do 15 sierpnia 1941 Worster kierował w Dachau administracją obozową. We wrześniu 1941 przeniesiono go na identyczne stanowisko do Majdanka. W obozie tym przebywał do 7 czerwca 1944. Następnie został przydzielony do Brygady Waffen-SS "Gebirgs". Od stycznia 1945 pełnił służbę we Wschodniotureckim Oddziale Zbrojnym ("Osttürkischen Waffenverband"). Worster był członkiem organizacji Lebensborn.

</doc>
<doc id="1541302" url="https://pl.wikipedia.org/wiki?curid=1541302" title="James Garner">
James Garner

James Garner, właśc. James Scott Baumgarner (ur. 7 kwietnia 1928 w Norman, zm. 19 lipca 2014 w Los Angeles) − amerykański aktor filmowy i telewizyjny, nominowany do Oscara za główną rolę w filmie "Romans Murphy’ego" (1985). Laureat nagrody Emmy i dwóch Złotych Globów.
Życiorys.
Garner urodził się jako najmłodszy z trójki rodzeństwa małżeństwa Mildred (z domu Meek) i Weldona Warrena Bumgarnerów. Jego matka z pochodzenia Czirokezka zmarła, gdy ten miał cztery lata. W 1934 ojciec Jamesa ponownie ożenił się. Garner nienawidził swojej macochy Wilmy. Prowadziło to do wielu niemiłych incydentów w domu. Jack, brat Jamesa skomentował to jednym zdaniem: „To nie była dobra kobieta”. Niedługo po rozpadnięciu się drugiego małżeństwa Warrena, ten wyjechał do Los Angeles. James Garner w wieku 16 lat postanowił wstąpić do United States Merchant Marine, jednak został szybko zwolniony z powodu choroby lokomocyjnej. Rok później dołączył do swojego ojca i rozpoczął naukę w Hollywood High School.
Po ukończeniu szkoły wstąpił do Gwardii Narodowej. Wraz z armią został wysłany na 14 miesięcy na Półwysep Koreański, gdzie trwała wojna. Podczas walk został ranny, później za to otrzymał Purpurowe Serce.
W 1954 przyjaciel Jamesa, Paul Gregory polecił go do niemej roli w sztuce "The Caine Mutiny Court Martial" wystawianej na Broadwayu. Swoją pierwszą rolę w filmie kinowym zagrał w 1956 w "Toward the Unknown".
Kariera.
W 1957 Garner występuje w filmie "Sayonara", w którym partnerował Marlonowi Brando i Miyoshi Umeki. Film otrzymał cztery Oscary i sześć nominacji.
Popularność zdobył występując przez 3 lata w serialu "Maverick". Dwadzieścia lat później wystąpił w kontynuacji serialu. Pierwowzór jak i kontynuacja przyniosła mu wielką popularność i wiele nagród.
W latach 60. Garner występuje głównie w filmach fabularnych, wśród nich m.in. "Niewiniątka" Williama Wylera z Audrey Hepburn i Shirley MacLaine, "Wielka ucieczka" Johna Sturgesa z Steve'em McQueenem i Richardem Attenborough, "A to historia" Normana Jewisona z Doris Day, "Amerykanizacja Emily" Arthura Hillera z Julie Andrews i Melvynem Douglasem.
W latach 70. i 80. występował w głównie w filmach klasy B. i serialach telewizyjnych, m.in. w wielokrotnie nagradzanym "The Rockford Files". W 1982 roku występuje w filmie "Victor/Victoria" w reżyserii Blake'a Edwardsa u boku Julie Andrews i Lesley Ann Warren. Trzy lata później otrzymuje pierwszoplanową rolę w filmie "Romans Murphy’ego" w reżyserii Martina Ritta. Partnerowała mu Sally Field. Amerykańska Akademia Sztuki i Wiedzy Filmowej nominowała Garnera do Oscara jako najlepszego aktora pierwszoplanowego. Za rolę Garner nie dostał nagrody lecz mógł się pochwalić również nominacją do innej nagrody, którą był Złoty Glob.
W późniejszych latach Garner występował w wielu produkcjach m.in. kinowej wersji serialu z początku swojej kariery który przyniósł mu ogromną popularność - "Maverick". Na planie spotkał się z Melem Gibsonem i Jodie Foster. W 2004 wystąpił w filmie "Pamiętnik", gdzie partnerował Genie Rowlands.
Życie prywatne.
Swoją żonę Lois Clarke poślubił 17 sierpnia 1956 po zaledwie 14 dniach znajomości. Pozostali małżeństwem do śmierci Garnera. Mieli jedną córkę Gretę oraz Kimberly (córka Clarke z pierwszego małżeństwa).
21 kwietnia 2006 w jego rodzinnym mieście został odsłonięty pomnik aktora, wykonany z brązu.
Po tym gdy w maju 2008 przeszedł rozległy zawał serca wycofał się z życia publicznego. Zmarł nagle w swoim domu w Los Angeles 19 lipca 2014.

</doc>
<doc id="1541304" url="https://pl.wikipedia.org/wiki?curid=1541304" title="Szydłów (gmina w województwie łódzkim)">
Szydłów (gmina w województwie łódzkim)

Szydłów (do 1877 "Gomulin") – dawna gmina wiejska istniejąca do 1954 roku w woj. łódzkim. Siedzibą władz gminy był Szydłów.
Gmina Szydłów powstała za Królestwa Polskiego, w 1877 roku, w powiecie piotrkowskim w guberni piotrkowskiej z obszaru zniesionej gminy Gomulin (także z gminy Brzoza).
W okresie międzywojennym gmina Szydłów należała do powiatu piotrkowskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 29 gromad: Brzoza, Byki, Cisowa, Daszówka, Doły, Gomulin, Gomulin kol., Jarosty, Kafar, Kamocin, Kamocinek, Kargał-Las, Karlin, Majków Duży, Majków Folwark, Majków Średni, Michałów, Olendry, Papieże, Polesie, Praca, Rokszyce, Szydłów, Szydłów kol., Twardosławice, Wola Rokszycka, Zaborów, Żądło i Żychlin.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Szydłów nie przywrócono, a jej dawny obszar wszedł głównie w skład gminy Piotrków Trybunalski w tymże powiecie i województwie.

</doc>
<doc id="1541306" url="https://pl.wikipedia.org/wiki?curid=1541306" title="Wieczory medańskie">
Wieczory medańskie

Wieczory medańskie (oryg. fr. "Les Soirées de Médan") – zbiór sześciu opowiadań naturalistycznych wydanych w 1880 wspólnie przez ich autorów jako rodzaj praktycznego manifestu tego kierunku literackiego. Autorami dzieł byli: Émile Zola, Guy de Maupassant, Joris-Karl Huysmans, Henry Céard, Léon Hennique oraz Paul Alexis.
Okoliczności powstania.
Guy de Maupassant pisał w "le Gaulois" 17 kwietnia 1880, iż pomysł wydania wspólnego zbioru opowiadań naturalistycznych, połączonych wspólnym tematem wojny francusko-pruskiej, narodził się przypadkowo, pod wpływem romantycznej atmosfery ogrodu Zoli w podparyskim Médan. Szóstka autorów, już wcześniej regularnie spotykających się w celu dyskusji literackich, postanowiła wówczas zabawić się w opowiadanie sobie historii, które następnie miały zostać wspólnie wydane. Rzeczywistość najpewniej była mniej romantyczna, pewne jest jednak to, że pod wpływem wcześniejszej recepcji powieści "W matni" czy "Zdobycz" naturaliści postanowili przygotować swój manifest, praktycznie dopełnienie teoretycznego traktatu Zoli "Powieść eksperymentalna", dowód istnienia grupy zwolenników nowego nurtu literackiego i „szkoły naturalistycznej”.
Pracując nad tytułem zbiorku, grupa rozważała tytuł "Inwazja komiczna", zaproponowany przez Huysmansa. Został on jednak odrzucony jako nazbyt drastyczny. Ostatecznie zdecydowano się na nawiązanie do wcześniejszych, często kiczowatych romantycznych zbiorów opowiadań zatytułowanych "Wieczory" (np. "Wieczory z Neuilly") w celu uzyskania efektu kontrastu oraz na uwiecznienie Medanu, miejsca, w którym cała grupa wielokrotnie spotykała się, by dyskutować o literaturze.
Opowiadania.
W skład tomu weszły następujące utwory: 
Tom posiadał również przedmowę, w której autorzy deklarowali, że ich celem jest potwierdzenie przynależności do jednego nurtu literackiego oraz zapewniali, że są przygotowani na wszelkie ataki oficjalnej krytyki, „na przejawy złej wiary i ignorancji”.
Recepcja.
Publikacja tomu spotkała się ze zdecydowanie negatywną reakcją oficjalnego nurtu krytyków literackich. Zarzuty były dosyć podobne do tych stawianych wcześniejszym utworom naturalistów: zamiłowanie do pornografii, lubowanie się w okropnościach, łamanie zasad moralnych, sprzeniewierzenie się patriotyzmowi podczas pisania o przegranej wojnie. Tak ostre ataki przyczyniły się do dużego zainteresowania tomem i tym samym poważnej popularyzacji naturalizmu. Sukces "Wieczorów medańskich" nie przełożył się jednak na trwałość szkoły naturalistycznej - po nieudanej próbie stworzenia wspólnego periodyku literackiego "Komedia ludzka" autorzy opowiadań praktycznie zarzucili dalszą współpracę, a niektórzy z nich zerwali także z naturalizmem.
Późniejsza krytyka wskazywała głównie nierówny poziom zawartych w tomie utworów. Zdecydowanie najwyżej oceniana była "Baryłeczka", która zresztą zyskała sławę niezależnie od pozostałych opowiadań.

</doc>
<doc id="1541307" url="https://pl.wikipedia.org/wiki?curid=1541307" title="Wadlew (gmina)">
Wadlew (gmina)

Wadlew (od 1973 "Drużbice") – dawna gmina wiejska istniejąca do 1954 roku w woj. łódzkim. Siedzibą władz gminy był Wadlew.
Gmina Wadlew została utworzona ukazem carskim z dn. 15 III 1859 r. dotyczącym reorganizacji gmin w Królestwie Polskim została utworzona na terenie powiatu piotrkowskiego guberni warszawskiej (od 1867 r. guberni piotrkowskiej (powierzchnia 11784 mórg, liczba mieszkańców 5274). W 1868 roku do gminy włączono zniesioną gminę Drużbice.
W okresie międzywojennym gmina Wadlew należała do powiatu piotrkowskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 22 gromad: Brzezie, Chynów, Drużbice, Drużbice kol., Głupice, Gręboszów, Kazimierzów, Kobyłki, Łęczyca, Patok, Piętków, Podstoła, Rawicz, Redociny, Stoczki-Porąbki, Stoki, Teofilów, Teresin, Wadlew, Wola Rożniatowska, Zabiełów i Zwierzyniec.
Gminę Wadlew zniesiono 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Drużbice nie przywrócono, utworzono natomiast jej terytorialny odpowiednik, gminę Drużbice w powiecie bełchatowskim.

</doc>
<doc id="1541310" url="https://pl.wikipedia.org/wiki?curid=1541310" title="Chillizet">
Chillizet

Chillizet (pierwotnie: Chilli ZET, w latach 2013–2017: Radio ZET Chilli) – polska rozgłośnia radiowa z siedzibą w Warszawie, należąca do holdingu medialnego Eurozet. Radio posiada profil muzyczno-kulturalny. Jest dostępne drogą naziemną w Warszawie, Krakowie, okolicach Trójmiasta oraz (na podstawie odrębnej koncesji) w Katowicach.
Historia.
Radio rozpoczęło nadawanie 6 grudnia 2008, początkowo działając pod nazwą Chilli ZET. Program emitowało na wcześniejszych częstotliwościach Jazz Radia, łódzkiego Radia Pogoda, katowickiego radia NRJ FM oraz – częściowo – ponadregionalnej Planety FM, której miejsce formalnie zajęło.
W latach 2008–2011 redaktorem naczelnym i dyrektorem programowym stacji był Mateusz Kirstein, a w latach 2011–2015 obowiązki te pełnił Rafał Olejniczak. Od 1 września 2013 do 26 maja 2017 rozgłośnia posługiwała się nazwą Radio ZET Chilli. Następnie powróciła do pierwotnej nazwy, nieznacznie zmieniając jej pisownię (aktualnie: Chillizet).
13 lutego 2015 stacja ograniczyła swój zasięg naziemny do Warszawy, Krakowa i Aglomeracji Górnośląskiej. Odtąd program emitowany jest w oparciu o koncesję wykorzystywaną wcześniej przez Radio Zet Gold (program warszawsko-krakowski) oraz dotychczasową koncesję Radia ZET Chilli Katowice. Zwolnioną przez ZET Chilli ponadregionalną sieć częstotliwości grupa Eurozet wykorzystała do poszerzenia zasięgu Antyradia.
W marcu 2018 rozgłośnia, działająca już jako Chillizet, uruchomiła nadajnik w Helu, obejmujący zasięgiem także część Trójmiasta. Kolejna emisja na Pomorzu pojawiła się w kwietniu 2019 roku, z Wejherowa.
Profil stacji.
Radio według koncesji nadanej przez Krajową Radę Radiofonii i Telewizji posiada profil muzyczno-kulturalny. Chillizet emituje muzykę w formacie zbliżonym do easy listening (ang. „łatwe do słuchania”). Składają się na niego utwory z pogranicza brzmień alternatywnych, indie popu, lo-fi, soulu i emitowanego głównie w porze nocnej jazzu. Playlistę dzienną uzupełniają największe światowe hity radiowe.
W rozmowach z zaproszonymi gośćmi poruszane są głównie tematy związane z kulturą i stylem życia.
Słuchalność.
Według badania Radio Track, wykonywanego przez Millward Brown, Chillizet w okresie od lutego 2022 do kwietnia 2022 notowało udział w czasie słuchania na poziomie 0,2 proc. w grupie wiekowej 15-75 lat.

</doc>
<doc id="1541317" url="https://pl.wikipedia.org/wiki?curid=1541317" title="Ol’ Man River">
Ol’ Man River

Ol’ Man River – piosenka napisana przez Oscara Hammersteina II i Jerome’a Kerna do musicalu "Show Boat" z 1927. Opowiada ona smutną historię żyjących w biedzie i borykających się z licznymi problemami Afroamerykanów, odnosząc się do niekończącego się biegu rzeki Missisipi widzianego oczami pracownika tzw. showboat – statku w formie teatru podróżującego przede wszystkim wzdłuż rzek Ohio oraz Missisipi. Jest ona najpopularniejszym utworem pochodzącym z "Show Boat".
W musicalu piosenka w całości wykonywana jest tylko raz przez pracownika showboat, Joego oraz męski chór. Następnie jest ona dwukrotnie wykonywana we fragmentach przez Joego, a w scenie finałowej śpiewana przez niego oraz cały chór.
W wydanej w 2003 książce "Stardust Memories: The Biography of Twelve of America’s Most Popular Songs" autorstwa Willa Friedwalda znajduje się rozdział poświęcony wyłącznie piosence „Ol’ Man River”.
Wersje.
Po raz pierwszy „Ol’ Man River” wykonana została 27 grudnia 1927 przez Jules’a Bledsoe’a w oryginalnej wersji scenicznej "Show Boat". Jednak najpopularniejszą wersję piosenki wykonał Paul Robeson w filmowej adaptacji "Show Boat" w 1936. Wielu artystów stworzyło własne wersje utworu, w tym m.in.: Bing Crosby, Frank Sinatra, Al Jolson, Ray Charles i The Beach Boys, przez co piosenka zyskała status amerykańskiego klasyka. William Warfield zaśpiewał „Ol’ Man River” w "Statku komediantów", filmowej wersji "Show Boat" z 1951 roku. Wykonanie to również cieszyło się sporą popularnością, a ponadto stało się najbardziej rozpoznawalnym utworem Warfielda. Gitarzysta basowy grupy The Temptations, Melvin Franklin wykonywał piosenkę na większości koncertów, a sam utwór stał się dla niego charakterystyczny. Judy Garland nagrała utwór, a także wykonała go w swoim programie telewizyjnym w 1962.
Istnieją również wersje piosenki w językach hindi, bengalskim oraz assamskim, wykonywane przez Bhupena Hazarika, który poznał Paula Robesona podczas studiów na Columbia University. Assamski tytuł utworu to „Bistirno Parore”, bengalski „Bistirno Dupare”, a wersja hindi znana jest jako „Ganga Behti Ho Kyon”. Tekst utworu w tychże wykonaniach nie odnosi się do rzeki Missisipi, tylko do Brahmaputry w wersji assamskiej, a także do Gangesu w wersjach bengalskiej oraz hindi.

</doc>
<doc id="1541318" url="https://pl.wikipedia.org/wiki?curid=1541318" title="Brzozowiec (powiat sieradzki)">
Brzozowiec (powiat sieradzki)

Brzozowiec – wieś w województwie łódzkim, w powiecie sieradzkim, w gminie Błaszki. 
W latach 1975–1998 miejscowość położona była w województwie sieradzkim.

</doc>
<doc id="1541319" url="https://pl.wikipedia.org/wiki?curid=1541319" title="William Arthur Kirk">
William Arthur Kirk

William Artur „Art” Kirk – amerykański matematyk.
Jego prace dotyczą głównie nieliniowej analizy funkcjonalnej, geometrii przestrzeni Banacha oraz przestrzeni metrycznych. Szczególnie przyczynił się do rozwoju teorii punktu stałego – był współtwórcą stworzonego w 1976 twierdzenia Caristiego-Kirka o punkcie stałym (często: "twierdzenie Caristiego o punktcie stałym"), uogólnienia twierdzenia Banacha.
Kirk jest również znany jako autor twierdzenia Kirka z 1964.
Życiorys.
Swoją pracę doktorską, zatytułowaną "Metrization of Surface Curvature", napisał podczas studiów na University of Missouri w sierpniu 1962 pod kierunkiem Leonarda Blumenthala.
W latach 1962-1967 był docentem University of California, Berkeley. Od 1967 pracuje na University of Iowa, w tym od 1971 jako profesor matematyki, a w latach 1985-1991 jako kierownik katedry. 
W uznaniu za osiągnięcia w dziedzinie teorii punktów stałych, Kirk otrzymał w 2003 tytuł doktora honoris causa Uniwersytetu Marii Curie-Skłodowskiej.

</doc>
<doc id="1541322" url="https://pl.wikipedia.org/wiki?curid=1541322" title="Grodziec (gmina w powiecie bielskim)">
Grodziec (gmina w powiecie bielskim)

Grodziec – dawna gmina wiejska istniejąca w latach 1945–1954 w województwie śląskim (śląsko-dąbrowskim), katowickim i stalinogrodzkim. Siedzibą władz gminy był Grodziec.
Jako gmina jednostkowa, Grodziec od 28 lipca 1920 przynależał do woj. śląskiego (powiat bielski).
1 grudnia 1945 roku jednostka została przekształcona w gminę zbiorową w tymże powiecie i województwie, obejmującą poza siedzibą dotychczasową gminy: Bielowicko, Łazy, Świętoszówka (z Bierami) i Wieszczęta. Według stanu z 1 lipca 1952 roku składała się z 5 gromad: Bielowicko, Grodziec, Łazy, Świętoszówka i Wieszczęta. 6 lipca 1950 zmieniono nazwę woj. śląskiego na "katowickie", a 9 marca 1953 kolejno na "woj. stalinogrodzkie".
Gmina została zniesiona 29 września 1954 roku wraz z reformą znoszącą gminy – z jej terenu powstały gromada Grodziec.
Teren dawnej gminy 1 stycznia 1973 roku stał się częścią gminy Jasienica (od 1 czerwca 1975 w nowo utworzonym województwie bielskim).

</doc>
<doc id="1541323" url="https://pl.wikipedia.org/wiki?curid=1541323" title="Heinz Villain">
Heinz Villain

Heinz Hermann Karl Villain (ur. 1 lutego 1921 w Rheinsbergu, zm.?) – zbrodniarz hitlerowski, jeden z funkcjonariuszy pełniących służbę w niemieckich obozach koncentracyjnych, SS-Unterscharführer.
Członek SS od 1938. Służbę obozową rozpoczął w 1938 w KL Sachsenhausen. W 1940 przeniesiono go do obozu Auschwitz, wreszcie w 1941 znalazł się w załodze Majdanka. W tym ostatnim obozie pełnił służbę między innymi jako "Feldführer" (kierownik pola), a do jego obowiązków należało utrzymanie porządku i przeprowadzenie apelów na podległym mu terenie. Kierował polami II, IV i V. Uczestniczył w rozstrzeliwaniu więźniów obozu i Zamku Lubelskiego na terenie krematorium. Brał również udział w akcji Erntefest.
Na początku maja 1944 został przeniesiony do obozu KL Warschau, przekształconego w tym czasie w filię Majdanka. Objął tam funkcję kierownika obozu (niem. "Schutzhaftlagerführer") i dowódcy straży, którą pełnił do końca lipca 1944, tj. do momentu ewakuacji obozu. W Warszawie dał się poznać jako jeden z najokrutniejszych członków obozowej załogi. Między innymi podczas przygotowań do ewakuacji KL Warschau miał osobiście rozstrzelać wszystkich chorych z obozowego lazaretu. Więźniowie warszawskiego kacetu nadali mu przezwisko „Umschmitz”.
W trzecim procesie załogi Majdanka został uznany za winnego pomocnictwa w zamordowaniu 17 tysięcy ludzi podczas akcji Erntefest i skazany przez zachodnioniemiecki sąd w Düsseldorfie na 6 lat więzienia (1981).

</doc>
<doc id="1541324" url="https://pl.wikipedia.org/wiki?curid=1541324" title="Kąśnie">
Kąśnie

Kąśnie – wieś w województwie łódzkim, w powiecie sieradzkim, w gminie Błaszki. 
W latach 1975–1998 miejscowość położona była w województwie sieradzkim.

</doc>
<doc id="1541325" url="https://pl.wikipedia.org/wiki?curid=1541325" title="Brudzice (gmina)">
Brudzice (gmina)

Brudzice (od 1973 "Lgota Wielka") – dawna gmina wiejska istniejąca do 1954 roku w woj. łódzkim. Przed wojną siedzibą władz gminy były Brudzice, a po wojnie Lgota Wielka.
W okresie międzywojennym gmina Brudzice należała do powiatu radomszczańskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 15 gromad: Aleksandrów, Bieliki, Bogumiłów, Brudzice, Chorzenice, Dąbrówka Lgocka, Faustynów, Janów, Karolów, Krzywanice, Lgota Wielka, Marcinów, Wiewiórów Prywatny, Wiewiórów Szlachecki i Wola Blakowa. 1 stycznia 1954 roku z gminy Brudzice wyłączono część obszaru (gromady Aleksandrów, Bogumiłów, Faustynów i Karolów) i włączono ją do gminy Chabielice w powiecie piotrkowskim.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Brudzice nie przywrócono, utworzono natomiast jej terytorialny odpowiednik, gminę Lgota Wielka.

</doc>
<doc id="1541326" url="https://pl.wikipedia.org/wiki?curid=1541326" title="Kopacz (województwo łódzkie)">
Kopacz (województwo łódzkie)

Kopacz – wieś w województwie łódzkim, w powiecie sieradzkim, w gminie Błaszki. 
W latach 1975–1998 miejscowość położona była w województwie sieradzkim.

</doc>
<doc id="1541327" url="https://pl.wikipedia.org/wiki?curid=1541327" title="Kostrzewice">
Kostrzewice

Kostrzewice – wieś w województwie łódzkim, w powiecie sieradzkim, w gminie Błaszki. 
W latach 1975–1998 miejscowość położona była w województwie sieradzkim.

</doc>
<doc id="1541330" url="https://pl.wikipedia.org/wiki?curid=1541330" title="Adolf Peretz">
Adolf Peretz

Adolf Peretz niekiedy też Perec, ps. "Ignotus" (ur. 2 marca 1855 w Kaliszu, zm. 16 września 1933 w Warszawie) – polski ekonomista, finansista, kupiec i publicysta żydowskiego pochodzenia.
Życiorys.
Urodził się w rodzinie żydowskiej jako syn kupca zbożowego, zwolennika żydowskiego oświecenia i wspierającej polskie dążenia niepodległościowe działaczki społecznej. Początkowo uczęszczał do chederu, później kształcił się w polskich szkołach, a ostatecznie ukończył Akademię Handlową we Wrocławiu. 
Po ukończeniu nauki rozpoczął pracę w Banku Handlowym w Warszawie. Po kilku latach został kierownikiem w innym banku. W 1883 wraz z bratem Leopoldem Peretzem założył własny bank pod firmą "Adolf Peretz i S-ka" i prowadził go do 1920. Był pracownikiem Rady Komisji Handlu Tymczasowej Rady Stanu. Był wybitnym polskim specjalistą w dziedzinie bankowości. Reformował Bank Dyskontowy, którego Rady przez 25 lat był członkiem i wspomagał rozwój spółdzielni kredytowych. W 1920 wraz ze Stanisławem Pinkusem założył Bank Angielsko-Polski.
Był działaczem środowiska rzemieślników i drobnych kupców żydowskich. Założył i piastował stanowisko prezesa Towarzystwa Oszczędnościowo-Pożyczkowego dla Drobnych Kupców. Należał do Komitetu Giełdowego, był prezesem Stowarzyszenia Wzajemnej Pomocy Pracowników Handlowych Wyznania Mojżeszowego, prezesem Zarządu Kursów Ekonomicznych, członkiem zarządu Towarzystwa Dostarczania Pracy Ubogim Żydom. Był też sekretarzem Sekcji Handlowej Towarzystwa dla popierania Handlu i Przemysłu, członkiem Rady Opiekuńczej Szkół Handlowych Zgromadzenia Kupców m.st. Warszawy, członkiem Apelacyjnej Komisji Podatkowej, członkiem Zarządu Szkoły Rzemieślniczej. W 1910 założył Dom Starców w Kaliszu. Był inicjatorem powstania Towarzystwa Pomocy Wzajemnej byłych Wychowanków Szkół Kaliskich. Był współzałożycielem Domu Starców dla żydowskiej inteligencji przy ulicy Górczewskiej w Warszawie. Udzielał stypendiów ubogim studentom - m.in. rzeźbiarzowi Henrykowi Kunie. Wspierał też Arnolda Szyfmana przy budowie Teatru Polskiego w Warszawie. 
W 1873 rozpoczął działalność publicystyczną. Jego artykuły ukazywały się w „Izraelicie”, „Gazecie Handlowej”, „Nowej Gazecie”, „Kurierze Warszawskim”, „Wieku” i „Naszym Przeglądzie”. W ostatnich latach życia, od 1931, wykładał w Wyższej Szkole Dziennikarskiej w Warszawie w katedrze publicystyki finansowej i gospodarki. 
3 maja 1928 został odznaczony Krzyżem Kawalerskim Orderu Odrodzenia Polski.
Pochowany na cmentarzu żydowskim przy ulicy Okopowej w Warszawie (kwatera 19, rząd 2). Autorem jego pomnika jest Abraham Ostrzega.

</doc>
<doc id="1541331" url="https://pl.wikipedia.org/wiki?curid=1541331" title="Dmenin (gmina)">
Dmenin (gmina)

Dmenin – dawna gmina wiejska istniejąca do 1954 roku w woj. łódzkim. Siedzibą władz gminy był Dmenin.
Gmina Dmenin powstała za Królestwa Polskiego w powiecie noworadomskim w guberni piotrkowskiej z obszaru zniesionych gmin Dziepułć i Smotryszów. 
W okresie międzywojennym gmina Dmenin należała do powiatu radomszczańskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 12 gromad: Biestrzyków Mały, Biestrzyków Wielki, Dmenin, Dziepółć, Kietlin, Kietlin kol., Kodrąb, Orzechówek, Smotryszów, Wola Malowana, Zakrzew Wielki i Zapolice.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Dmenin nie przywrócono, a jej dawny obszar wszedł głównie w skład gmin Kodrąb i Kobiele Wielkie.

</doc>
<doc id="1541332" url="https://pl.wikipedia.org/wiki?curid=1541332" title="Kwasków (kolonia)">
Kwasków (kolonia)

Kwasków – kolonia w województwie łódzkim, w powiecie sieradzkim, w gminie Błaszki. 
W latach 1975–1998 miejscowość położona była w województwie sieradzkim.

</doc>
<doc id="1541333" url="https://pl.wikipedia.org/wiki?curid=1541333" title="Rudzica (gmina)">
Rudzica (gmina)

Rudzica – dawna gmina wiejska istniejąca w latach 1945-1954 w województwie śląskim (śląsko-dąbrowskim), katowickim i stalinogrodzkim. Siedzibą władz gminy była Rudzica.
Jako gmina "jednostkowa", Rudzica od 28 lipca 1920 przynależała do woj. śląskiego (powiat bielski).
1 grudnia 1945 roku została przekształcona w nową gminę "zbiorową" (reforma gminna) w tymże powiecie i województwie, która poza siedzibą, obejmowała także Iłownicę, Landek i Roztropice. Według stanu z 1 lipca 1952 roku gmina składała się z 4 gromad: Iłownica, Landek, Roztropice i Rudzica. 6 lipca 1950 zmieniono nazwę woj. śląskiego na "katowickie", a 9 marca 1953 kolejno na "woj. stalinogrodzkie".
Gmina została zniesiona 29 września 1954 roku wraz z reformą znoszącą gminy – z jej terenu powstały gromady Iłownica i Rudzica.
Teren dawnej gminy 1 stycznia 1973 roku stał się częścią gminy Jasienica (od 1 czerwca 1975 w nowo utworzonym województwie bielskim).

</doc>
<doc id="1541334" url="https://pl.wikipedia.org/wiki?curid=1541334" title="Świętokrzyskie Towarzystwo Genealogiczne">
Świętokrzyskie Towarzystwo Genealogiczne



</doc>
<doc id="1541335" url="https://pl.wikipedia.org/wiki?curid=1541335" title="Garnek (gmina)">
Garnek (gmina)

Garnek – dawna gmina wiejska istniejąca do 1954 roku w woj. łódzkim. Siedzibą władz gminy był Garnek (obecnie w woj. śląskim).
W okresie międzywojennym gmina Garnek należała do powiatu radomszczańskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 8 gromad: Borowa, Chmielarze, Dąbek, Garnek, Kajetanowice, Karczewice, Kuźnica i Piaski.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Garnek nie przywrócono, a jej dawny obszar wszedł głównie w skład gmin Dąbrowa Zielona i Kłomnice.

</doc>
<doc id="1541337" url="https://pl.wikipedia.org/wiki?curid=1541337" title="Pęczek (województwo łódzkie)">
Pęczek (województwo łódzkie)

Pęczek – wieś w województwie łódzkim, w powiecie sieradzkim, w gminie Błaszki. 
W latach 1975–1998 miejscowość położona była w województwie sieradzkim.

</doc>
<doc id="1541339" url="https://pl.wikipedia.org/wiki?curid=1541339" title="Gosławice (gmina w powiecie radomszczańskim)">
Gosławice (gmina w powiecie radomszczańskim)

Gosławice – dawna gmina wiejska istniejąca do 1954 roku w woj. łódzkim. Siedzibą władz gminy były Gosławice.
W okresie międzywojennym gmina Gosławice należała do powiatu radomszczańskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 12 gromad: Chrzanowice, Gertrudów, Gosławice, Józefów, Kocierzowy, Konradów, Kuźnica, Okrajszów, Piaszczyce, Płoszów, Wąglin i Widawka.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Gosławice nie przywrócono, a jej dawny obszar wszedł głównie w skład gmin Kodrąb i Gomunice.

</doc>
<doc id="1541340" url="https://pl.wikipedia.org/wiki?curid=1541340" title="Zabrzeg (gmina)">
Zabrzeg (gmina)

Zabrzeg (od 1973 "Ligota") – dawna gmina wiejska istniejąca w latach 1945-1954 w województwie śląskim (śląsko-dąbrowskim), katowickim i stalinogrodzkim. Siedzibą władz gminy był Zabrzeg.
Jako gmina "jednostkowa", Zabrzeg od 28 lipca 1920 przynależał do woj. śląskiego (powiat bielski).
1 grudnia 1945 roku jednostka została przekształcona w nową gminę "zbiorową" (reforma gminna) w tymże powiecie i województwie, która poza siedzibą obejmowała także Bronów i Ligotę (która przejściowa tworzyła odrębną gminę Ligota). Według stanu z 1 lipca 1952 roku gmina składała się z 3 gromad: Międzyrzecze Bronów, Ligota i Zabrzeg. 6 lipca 1950 zmieniono nazwę woj. śląskiego na "katowickie", a 9 marca 1953 kolejno na "woj. stalinogrodzkie". 1 stycznia 1954 roku część obszaru gminy Zabrzeg włączono do gminy Pszczyna.
Gmina została zniesiona 29 września 1954 roku wraz z reformą znoszącą gminy – z jej terenu powstały gromady Ligota i Zabrzeg.
Na terenie dawnej gminy 1 stycznia 1973 roku utworzono gminę Ligota (od 1 lutego 1977 część gminy Czechowice-Dziedzice).

</doc>
<doc id="1541341" url="https://pl.wikipedia.org/wiki?curid=1541341" title="Bydgoskie Towarzystwo Genealogiczne">
Bydgoskie Towarzystwo Genealogiczne



</doc>
<doc id="1541342" url="https://pl.wikipedia.org/wiki?curid=1541342" title="Sarcosaurus">
Sarcosaurus



</doc>
<doc id="1541343" url="https://pl.wikipedia.org/wiki?curid=1541343" title="Wilczkowice (województwo łódzkie)">
Wilczkowice (województwo łódzkie)

Wilczkowice – wieś w województwie łódzkim, w powiecie sieradzkim, w gminie Błaszki.
W latach 1975–1998 miejscowość położona była w województwie sieradzkim.
Urodziła się tu Krystyna Kulpińska-Cała – działaczka lewicowa i kombatancka, porucznik Armii Krajowej, uczestniczka powstania warszawskiego.

</doc>
<doc id="1541344" url="https://pl.wikipedia.org/wiki?curid=1541344" title="Ełk Towarowy">
Ełk Towarowy

Ełk Towarowy - stacja towarowa w Ełku, w województwie warmińsko-mazurskim, w Polsce.
W bezpośrednim sąsiedztwie znajduje się stacja Ełk oraz przystanki osobowe Ełk Szyba Zachód i Ełk Szyba Wschód. 
Przez stację przebiegają dwa tory główne zasadnicze nr 102 - linia kolejowa nr 219 i 101 - linia kolejowa nr 38. Stacja posiada rozbudowany układ torowy, przy czym w okręgu nastawczym ET2 nie istnieją rozjazdy w torach głównych zasadniczych, a jedynie w torach głównych dodatkowych i bocznych. Ruchem kierują trzy nastawnie: dysponująca ET, wykonawcze ET1, ET2. Semafory i tarcze manewrowe są świetlne. Rozjazdy ręczne i scentralizowane. Dawniej istniała górka rozrządowa. 
Ponadto istnieje kilka bocznic zakładowych, część jest nieczynna lub rozebrana. Najdłuższa bocznica prowadziła do Zakładów Mięsnych "Mazury" i chłodni, przecinała tor linii wąskotorowej Ełk Wąskotorowy - Turowo w okolicach wiaduktu kolejowego nad ulicą Przemysłową - rozebrana w roku 2004 (częściowo zachowana). 
W stacji funkcjonuje jeden wielotorowy przejazd kolejowo-drogowy w ciągu ulicy Towarowej obsługiwany z nastawni wykonawczej ET2. Z nastawni dysponującej ET obsługiwany jest ruch na przejeździe kolejowo-drogowym w ciągu ulicy Kolejowej. W ciągu ulicy Przemysłowej ruch kołowy i pieszy poprowadzony jest przez wiadukt drogowy nad torami stacyjnymi. 

</doc>
<doc id="1541346" url="https://pl.wikipedia.org/wiki?curid=1541346" title="Raviv Ullman">
Raviv Ullman



</doc>
<doc id="1541347" url="https://pl.wikipedia.org/wiki?curid=1541347" title="Rejon bachmucki (1923–2020)">
Rejon bachmucki (1923–2020)

Rejon bachmucki – jednostka administracyjna w składzie obwodu donieckiego Ukrainy.
Powstał w 1923. Miał powierzchnię 1687 km2 i liczy około 53 tysięcy mieszkańców. Siedzibą władz rejonu był Bachmut.
W skład rejonu wchodziły 1 miejska rada, 1 osiedlowa rada oraz 19 silskich rad, obejmujących 104 miejscowości.

</doc>
<doc id="1541348" url="https://pl.wikipedia.org/wiki?curid=1541348" title="Zaborów (powiat sieradzki)">
Zaborów (powiat sieradzki)

Zaborów – kolonia w województwie łódzkim, w powiecie sieradzkim, w gminie Błaszki. 
W latach 1975–1998 miejscowość położona była w województwie sieradzkim.

</doc>
<doc id="1541349" url="https://pl.wikipedia.org/wiki?curid=1541349" title="Kościół św. Rozalii w Paryżu">
Kościół św. Rozalii w Paryżu

Kościół Sainte Rosalie (św. Rozalii) w Paryżu – kościół katolicki położony w 13. dzielnicy Paryża, zbudowany w 1869 r. dla uczczenia pamięci Rozalii Rendu, znanej jako siostra Rozalia.
Budynek kościoła znajduje się na bulwarze Auguste-Blanqui pod numerem 50.
Historia.
Świątynia została zbudowana przez organizację charytatywną założoną przez Abbota Le Reboursa. Kościół został przekazany zakonowi lazarystów zaraz po jego zbudowaniu.
Prace konstrukcyjne nad budową kościoła ruszyły w 1859 r. Po krótkiej dyskusji świątynia miała nosić imię świętej Rozalii, znanej jako siostra Rozalia, która była znaną zakonnicą pracującą na rzecz Paryża aż do śmierci w 1856 r.
W 1867 r. teren, na którym był położony kościół, wszedł w skład Placu Włoskiego (fr. "Place d'Italie"), a ulica na której była budowana świątynia, również otrzymała imię siostry Rozalii. Ostatecznie budowę kościoła zakończono w 1869 r. Po ukończeniu budowy budynek świątyni otrzymał tytuł kaplicy świętej Rozalii.
W 1903 roku został przekazany diecezji paryskiej, jednakże świątynia powróciła do zakonu lazarystów w 1922 r. W 1963 roku świątynia uzyskała status kościoła z dotychczasowego statusu kaplicy. W 1971 r. kościół po raz kolejny został przekazany diecezji paryskiej. W obecnej formie istnieje do dnia dzisiejszego.

</doc>
<doc id="1541359" url="https://pl.wikipedia.org/wiki?curid=1541359" title="Icarosaurus siefkeri">
Icarosaurus siefkeri



</doc>
<doc id="1541360" url="https://pl.wikipedia.org/wiki?curid=1541360" title="Rejon jasynuwacki">
Rejon jasynuwacki

Rejon jasynuwacki – jednostka administracyjna wchodząca w skład obwodu donieckiego Ukrainy.
Rejon utworzony w 1923, ma powierzchnię 800 km² i liczy około 30 tysięcy mieszkańców. Siedzibą władz rejonu jest Jasynuwata.
Na terenie rejonu znajdują się 4 osiedlowe rady i 9 silskich rad, obejmujących w sumie 30 wsi i 3 osady.

</doc>
<doc id="1541361" url="https://pl.wikipedia.org/wiki?curid=1541361" title="Port lotniczy Kuala Lumpur-Sułtan Abdul Aziz Shah">
Port lotniczy Kuala Lumpur-Sułtan Abdul Aziz Shah

Port lotniczy Kuala Lumpur-Sułtan Abdul Aziz Szach (znany również jako port lotniczy Subang) (IATA: SZB, IATA: WMSA) – port lotniczy położony w Subang, w Malezji. Jest portem lotniczym obsługijącym tanie linie lotnicze. Przed 1998, kiedy otwarto nowy port lotniczy w Sepang był głównym portem lotniczym obsługującym Kuala Lumpur.

</doc>
<doc id="1541362" url="https://pl.wikipedia.org/wiki?curid=1541362" title="Ostiak-Samojedzi">
Ostiak-Samojedzi



</doc>
<doc id="1541364" url="https://pl.wikipedia.org/wiki?curid=1541364" title="Port lotniczy Subang">
Port lotniczy Subang



</doc>
<doc id="1541365" url="https://pl.wikipedia.org/wiki?curid=1541365" title="Rejon nowoazowski">
Rejon nowoazowski

Rejon nowoazowski – jednostka administracyjna wchodząca w skład obwodu donieckiego Ukrainy.
Rejon ma powierzchnię 1000 km² i liczy około 39 tysięcy mieszkańców. Siedzibą władz rejonu jest Nowoazowsk.
Na terenie rejonu znajdują się 1 miejska rada, 1 osiedlowa rada i 9 silskich rad, obejmujących w sumie 50 wsi i 2 osady.

</doc>
<doc id="1541366" url="https://pl.wikipedia.org/wiki?curid=1541366" title="Rydułtowy (gmina)">
Rydułtowy (gmina)

Rydułtowy – dawna gmina wiejska istniejąca w latach 1945–1950 w woj. śląskim i katowickim (dzisiejsze woj. śląskie). Siedzibą władz gminy była wieś Rydułtowy (obecnie samodzielne miasto).
Jako "gmina jednostkowa" gmina Rydułtowy (1922–1928 jako "gmina Rydułtowy Dolne") funkcjonowała za II Rzeczypospolitej w latach 1922–1939 w powiecie rybnickim w woj. śląskim. 26 października 1926 przyłączono do niej zniesione gminy jednostkowe Radoszowy Górne i Radoszowy Wielkie.
Gmina zbiorowa Rydułtowy powstała 1 grudnia 1945 i składała się z dwóch gromad: Rydułtowy i Pietrzkowice w powiecie rybnickim w woj. śląskim ("śląsko-dąbrowskim"). Według stanu z 1 stycznia 1946 gmina składała się z samych Rydułtów i przez to nie była podzielona na gromady; sugeruje to połączenie obu gromad.
10 marca 1947 do gminy Rydułtowy włączono kolonię Nalas – część gromady Krzyżkowice w gminie Pszów.
6 lipca 1950 zmieniono nazwę woj. śląskiego na "katowickie".
Jako "gmina wiejska" jednostka przestała istnieć z dniem 1 stycznia 1951 wraz z nadaniem Rydułtowom praw miejskich i przekształceniem jednostki w gminę miejską, przy jednoczesnym "formalnym" włączeniu do niej gminy Pietrzkowice.
27 maja 1975 Rydułtowy stały się częścią Wodzisławia Śląskiego w utworzonym w 1954 roku powiecie wodzisławskim, ponownie usamodzielniając się 1 stycznia 1992. Od 1999 r. obszar dawnej gminy należy do powiatu wodzisławskiego.

</doc>
<doc id="1541368" url="https://pl.wikipedia.org/wiki?curid=1541368" title="Maluszyn (gmina)">
Maluszyn (gmina)

Maluszyn – dawna gmina wiejska istniejąca do 1954 roku w woj. łódzkim. Siedzibą władz gminy był Maluszyn.
W okresie międzywojennym gmina Maluszyn należała do powiatu radomszczańskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 12 gromad: Borzykowa, Budzów, Cieżkowiczki, Czechowiec, Krzętów, Łazów, Maluszyn, Mosty, Pągów, Pierzaki, Polichno, Pukarzew, Rogi, Sady, Silniczka, Sudzinek i Wola Życińska.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Maluszyn nie przywrócono, a jej dawny obszar wszedł głównie w skład gmin Żytno i Wielgomłyny.

</doc>
<doc id="1541370" url="https://pl.wikipedia.org/wiki?curid=1541370" title="Askia Ismail">
Askia Ismail

Askia Ismail (zm. 1539) – władca Songhaju w latach 1537 - 1539, syn Askii Muhammada Turego Wielkiego
Korzystając z poparcia muzułmańskich elit obalił Askię Muhammada Benkana. Wkrótce po objęciu władzy sprowadził do stolicy przebywającego od lat na wygnaniu ojca. W zamian został uznany przez niego za prawowitego monarchę.

</doc>
<doc id="1541372" url="https://pl.wikipedia.org/wiki?curid=1541372" title="Pławno (gmina)">
Pławno (gmina)

Pławno – dawna gmina wiejska istniejąca w latach 1927-1954 w woj. łódzkim. Siedzibą władz gminy było Pławno.
Gminę Pławno utworzono jako gminę wiejskę o miejskich uprawnieniach finansowych 1 stycznia 1927 roku w powiecie radomszczańskim w woj. łódzkim, z części obszaru gminy Gidle. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z zaledwie 2 gromad - Pławno i Stanisławice.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Pławno nie przywrócono, a jej dawny obszar wszedł w skład gminy Gidle.
Zobacz też: gmina Pławna.

</doc>
<doc id="1541373" url="https://pl.wikipedia.org/wiki?curid=1541373" title="Travelspan">
Travelspan

Travelspan – gujańskie narodowe linie lotnicze z siedzibą w Georgetown. Głównym węzłem jest port lotniczy Georgetown.

</doc>
<doc id="1541375" url="https://pl.wikipedia.org/wiki?curid=1541375" title="Ukraiński Uniwersytet Islamski">
Ukraiński Uniwersytet Islamski

Ukraiński Uniwersytet Islamski (UIU) - pierwszy na Ukrainie uniwersytet islamski, działał od 3 września 1999 do lata 2004 w Doniecku przy meczecie "Achat Dżami", jego rektorem był Dżamal Merzug.

</doc>
<doc id="1541377" url="https://pl.wikipedia.org/wiki?curid=1541377" title="Przerąb (gmina)">
Przerąb (gmina)

Przerąb – dawna gmina wiejska istniejąca do 1954 roku w woj. łódzkim. Siedzibą władz gminy był Przerąb.
W okresie międzywojennym gmina Przerąb należała do powiatu radomszczańskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 18 gromad: Borki, Gembartówka, Granice, Huta Przerębska, Klizin, Kotków, Krosno, Krzemieniewice, Krzemieniewice kol., Lipowczyce, Marianek, Przerąb, Rzejowice, Rzejowice-Dąbrowa, Tworowice, Wola Kotkowska, Wola Przerębska i Żencin.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Przerąb nie przywrócono, a jej dawny obszar wszedł głównie w skład gmin Masłowice, Kodrąb i Gorzkowice.

</doc>
<doc id="1541380" url="https://pl.wikipedia.org/wiki?curid=1541380" title="Zamoście (gmina)">
Zamoście (gmina)

Zamoście (od 1973 "Strzelce Wielkie") – dawna gmina wiejska istniejąca do 1954 roku w woj. łódzkim. Siedzibą władz gminy było Zamoście.
W okresie międzywojennym gmina Zamoście należała do powiatu radomszczańskiego w woj. łódzkim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 14 gromad: Antonina, Dębowiec Mały, Dębowiec Wielki, Dworszowice Pakoszowe, Górki, Kruplin, Pomiary, Rekle, Skąpa, Strzelce Wielkie, Wiewiec, Wola Wiewiecka, Zamoście i Zamoście kol..
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Zamoście nie przywrócono, utworzono natomiast jej terytorialny odpowiednik, gminę Strzelce Wielkie.

</doc>
<doc id="1541381" url="https://pl.wikipedia.org/wiki?curid=1541381" title="Jezioro Jatkowskie">
Jezioro Jatkowskie

Jezioro Jatkowskie – jezioro na Równinie Gryfickiej, położone w gminie Świerzno, w powiecie kamieńskim, w woj. zachodniopomorskim.
Powierzchnia jeziora wynosi 4,2 ha. Według typologii rybackiej jest to jezioro karasiowe.
Ok. 1 km na wschód leży wieś Jatki, a ok. 300 m na południe przebiega droga wojewódzka nr 103, .

</doc>
<doc id="1541382" url="https://pl.wikipedia.org/wiki?curid=1541382" title="Gmina Boguszyce">
Gmina Boguszyce



</doc>
<doc id="1541384" url="https://pl.wikipedia.org/wiki?curid=1541384" title="Oumar Kondé">
Oumar Kondé

Oumar Kondé (ur. 19 sierpnia 1979 w Binningen) – szwajcarski piłkarz występujący na pozycji obrońcy. Obecnie jest wolnym zawodnikiem.
Kondé profesjonalną karierę rozpoczynał w 1997 roku, w FC Basel. Jednak już rok po debiucie w zawodowej piłce, odszedł do angielskiego Blackburn Rovers. Nie zdołał się tam przebić do pierwszego składu, w efekcie czego nie rozegrał żadnego spotkania w barwach "Rovers". W 1999 przeszedł do niemieckiego SC Freiburg. Grał tam, aż przez sześć lat. Później był zawodnikiem Hansy Rostock oraz szkockiego Hibernianu Edynburg.
W styczniu 2007 Kondé zdecydował się odejść z edynburskiego klubu. Przebywał na testach w Sturmie Graz, ale ostatecznie podpisał kontrakt z greckim Panioniosem. Latem 2007 powrócił do Szwajcarii, przechodząc do FC Zürich. W 2009 roku był wypożyczony do chińskiego Chengdu Blades. W 2009 roku odszedł z Zurychu.

</doc>
<doc id="1541385" url="https://pl.wikipedia.org/wiki?curid=1541385" title="Oumar Konde">
Oumar Konde



</doc>
<doc id="1541386" url="https://pl.wikipedia.org/wiki?curid=1541386" title="République – Villeurbanne">
République – Villeurbanne

République - Villeurbanne – stacja metra w Lyonie, na linii A. Stacja została otwarta 2 maja 1978.

</doc>
<doc id="1541387" url="https://pl.wikipedia.org/wiki?curid=1541387" title="Gratte-Ciel">
Gratte-Ciel

Gratte-Ciel – stacja metra w Lyonie, na linii A. Stacja została otwarta 2 maja 1978.

</doc>
<doc id="1541389" url="https://pl.wikipedia.org/wiki?curid=1541389" title="Boguszyce (gmina w województwie łódzkim)">
Boguszyce (gmina w województwie łódzkim)

Boguszyce (początkowo alt. "Byliny") – dawna gmina wiejska istniejąca do 1954 roku w woj. warszawskim, a następnie w woj. łódzkim. Siedzibą władz gminy były Boguszyce.
Za Królestwa Polskiego gmina Boguszyce należała do powiatu rawskiego w guberni piotrkowskiej; w obu wykazach (1867 i 1868) określana jako "gmina Byliny albo Boguszyce".
W okresie międzywojennym gmina Boguszyce należała do powiatu rawskiego w woj. warszawskim. 1 kwietnia 1939 roku gminę wraz z całym powiatem rawskim przeniesiono do woj. łódzkiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 27 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Boguszyce nie przywrócono, a jej dawny obszar wszedł głównie w skład gminy Rawa Mazowiecka.
Uwaga: do 1938 roku w woj. warszawskim istniały 2 gminy o nazwie Boguszyce – drugą była gmina Boguszyce w powiecie nieszawskim.

</doc>
<doc id="1541394" url="https://pl.wikipedia.org/wiki?curid=1541394" title="Ctenosaura quinquecarinata">
Ctenosaura quinquecarinata



</doc>
<doc id="1541395" url="https://pl.wikipedia.org/wiki?curid=1541395" title="Gortatowice (gmina)">
Gortatowice (gmina)

Gortatowice (od 1973 "Cielądz") – dawna gmina wiejska istniejąca do 1954 roku w woj. warszawskim, a następnie w woj. łódzkim. Siedzibą władz gminy były Gortatowice.
W okresie międzywojennym gmina Gortatowice należała do powiatu rawskiego w woj. warszawskim. 1 kwietnia 1939 roku gminę wraz z całym powiatem rawskim przeniesiono do woj. łódzkiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 30 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Gortatowice nie przywrócono, utworzono natomiast jej terytorialny odpowiednik, gminę Cielądz.

</doc>
<doc id="1541398" url="https://pl.wikipedia.org/wiki?curid=1541398" title="Ctenosaura">
Ctenosaura

Ctenosaura – rodzaj jaszczurki z rodziny legwanowatych (Iguanidae).
Zasięg występowania.
Rodzaj obejmuje gatunki występujące w Meksyku i kilku krajach Ameryki Środkowej. 
Systematyka.
Podział systematyczny.
Do rodzaju należą następujące gatunki: 

</doc>
<doc id="1541401" url="https://pl.wikipedia.org/wiki?curid=1541401" title="Dynamiczna psychologia społeczna">
Dynamiczna psychologia społeczna

Dynamiczna psychologia społeczna – stosunkowo nowy paradygmat badawczy w obrębie psychologii społecznej stosujący metodologię układów złożonych w badaniu systemów społecznych oraz komputerowe modele przemian/interakcji społecznych (np. można tu zaliczyć komputerową symulację tłumu w sytuacji niebezpiecznego uproszczenia i synchronizowania/rezonowania zachowań w panice).
Jednym z jej twórców wraz z R. R. Vallacherem i najważniejszym polskim przedstawicielem jest prof. Andrzej Nowak.

</doc>
<doc id="1541408" url="https://pl.wikipedia.org/wiki?curid=1541408" title="Włodzimierz Cygan">
Włodzimierz Cygan

Cygan Włodzimierz (ur. 1953 w Łodzi) – polski artysta (główny obszar działalności – tkanina artystyczna), pedagog, profesor Akademii Sztuk Pięknych w Gdańsku.
Życiorys.
Studia w Państwowej Wyższej Szkole Sztuk Plastycznych w Łodzi w latach 1974–1980. Dyplom na Wydziale Wzornictwa Przemysłowego w Pracowni Gobelinu i Dywanu prof. Antoniego Starczewskiego (1980).
W latach 1994–2008 pracował w ASP w Gdańsku (tytuł naukowy profesora w 2002 r.), gdzie prowadził Pracownię Tkaniny, od 1997 r. – także w Instytucie Architektury Tekstyliów Politechniki Łódzkiej, a od 2008 r. zatrudniony w Akademii Sztuk Pięknych im. Władysława Strzemińskiego w Łodzi.
W latach 1991–1998 założyciel i wydawca pisma „Text i Textil-sztuka włókna”. Od 1992 r. członek komitetu redakcyjnego „Fibres &amp; Textiles in Eastern Europe”.
Oznaczony Srebrnym Medalem „Zasłużony Kulturze Gloria Artis” (2022).
Wystawy indywidualne (do 1998):
Wybrane wystawy grupowe, nagrody (do 1996 r.):

</doc>
<doc id="1541409" url="https://pl.wikipedia.org/wiki?curid=1541409" title="Góra (gmina w województwie łódzkim)">
Góra (gmina w województwie łódzkim)

Góra (od 1973 "Nowe Miasto nad Pilicą") – dawna gmina wiejska istniejąca do 1954 roku w woj. warszawskim, a następnie w woj. łódzkim. Nazwa gminy pochodzi od wsi Góra (obecnie dzielnica Nowego Miasta nad Pilicą), lecz siedzibą władz gminy było Nowe Miasto (nad Pilicą).
Za Królestwa Polskiego gmina Góra należała do powiatu rawskiego w guberni piotrkowskiej. do gminy przyłączono pozbawione praw miejskich Nowe Miasto (od 1916 znów samodzielne miasto).
W okresie międzywojennym gmina Góra należała do powiatu rawskiego w woj. warszawskim. 1 kwietnia 1939 roku gminę wraz z całym powiatem rawskim przeniesiono do woj. łódzkiego.
Po wojnie gmina zachowała przynależność administracyjną. 1 lipca 1952 roku gmina składała się z 26 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin 1 stycznia 1973 roku gminy Góra nie przywrócono, utworzono natomiast jej terytorialny odpowiednik, gminę Nowe Miasto nad Pilicą.
Uwaga: do 1939 roku w woj. warszawskim istniały 2 gminy o nazwie Góra – drugą była gmina Góra w powiecie warszawskim.

</doc>
<doc id="1541410" url="https://pl.wikipedia.org/wiki?curid=1541410" title="Nathan Rees">
Nathan Rees

Nathan Rees (ur. 12 lutego 1968 w Sydney) – australijski polityk związany z Australijską Partią Pracy (ALP), premier stanu Nowa Południowa Walia w latach 2008–2009.
Ukończył anglistykę na University of Sydney. Jeszcze w czasie studiów dorabiał sobie jako pracownik służb oczyszczania miasta. Jednocześnie był działaczem związku zawodowego pracowników samorządu lokalnego. W 1995 został doradcą wicepremiera stanowego Andrew Refshauge'a, później pracował także dla innych przywódców ALP w Nowej Południowej Walii. W 2007 został wybrany do Zgromadzenia Ustawodawczego i objął funkcję stanowego ministra ds. wody i służb ratowniczych. Po rezygnacji Morrisa Iemmy z funkcji premiera Nowej Południowej Walii na początku września 2008, został jednogłośnie wybrany na nowego lidera frakcji ALP w Zgromadzeniu, co automatycznie oznaczało objęcie urzędu premiera stanu. Jednocześnie piastował urząd ministra ds. sztuki. W grudniu 2009 jego następczynią na czele rządu została Kristina Keneally.
Od lat żyje w nieformalnym związku. Swoją partnerkę poznał jeszcze w szkole średniej, mając zaledwie 14 lat. Deklaruje się jako katolik.

</doc>
<doc id="1541411" url="https://pl.wikipedia.org/wiki?curid=1541411" title="Lubania (gmina)">
Lubania (gmina)

Lubania (od 1973 "Sadkowice") – dawna gmina wiejska istniejąca do 1954 roku w woj. warszawskim, a następnie w woj. łódzkim. Przed wojną siedzibą władz gminy była Lubania, a po wojnie Kaleń.
W okresie międzywojennym gmina Lubania należała do powiatu rawskiego w woj. warszawskim. 1 kwietnia 1939 roku gminę wraz z całym powiatem rawskim przeniesiono do woj. łódzkiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 36 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Lubania nie przywrócono, utworzono natomiast jej terytorialny odpowiednik, gminę Sadkowice.

</doc>
<doc id="1541412" url="https://pl.wikipedia.org/wiki?curid=1541412" title="Trojeść">
Trojeść

Trojeść ("Asclepias" L.) – rodzaj roślin z rodziny toinowatych ("Apocynaceae"). Obejmuje według różnych źródeł od ok. 100–120 do ponad 200 gatunków. Rośliny te występują w Ameryce Północnej i Środkowej, gdzie rosną w lasach, na terenach skalistych i nieużytkach, rzadziej na mokradłach. Niektóre gatunki zostały rozpowszechnione jako uprawne. Trojeść amerykańska "A. syriaca" należy do gatunków już zadomowionych w Polsce i potencjalnie inwazyjnych. Młode pędy niektórych gatunków są jadalne, w większości jednak posiadają trujący sok mleczny. Spożywające go larwy motyla "Danaus plexippus" stają się dzięki temu toksyczne dla ptaków. Niezwilżalne włoski nasienne trojeści amerykańskiej stanowią surowiec zwany jedwabiem roślinnym, używanym do wyrobu pasów ratunkowych, materacy, materiałów izolacyjnych, z włókien z pędów wyrabia się także tkaniny i papier. Gatunek ten i niektóre inne ("A. incarnata", "A. tuberosa") uprawiane są także jako rośliny ozdobne i miododajne. Trojeść okazała ("A. speciosa") wykorzystywana jest w przemyśle kosmetycznym.
Systematyka.
"Acerates" Elliott, "Anantherix" Nutt., "Asclepiodella" Small, "Asclepiodora" A. Gray, "Biventraria" Small, "Oxypteryx" Greene, "Podostemma" Greene, "Podostigma" Elliott, "Schizonotus" A. Gray, "Solanoa" Greene.
Jeden z rodzajów plemienia "Asclepiadeae" w podrodzinie "Asclepiadoideae" w rodzinie toinowatych "Apocynaceae". Rodzina ta stanowi jeden z kladów w obrębie rzędu goryczkowców ("Gentianales") z grupy astrowych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa" Rosopsida" Batsch, podklasa jasnotowe ("Lamiidae" Takht. ex Reveal), nadrząd "Gentiananae" Thorne ex Reveal, rząd toinowce ("Apocynales" Bromhead), rodzina toinowate ("Apocynaceae" Juss.), podrodzina "Asclepiadoideae" Burnett, plemię "Asclepiadeae" (R. Br.) Duby, podplemię "Asclepiadinae" Endl. ex Meisn., rodzaj trojeść ("Asclepias" L.)
Gromada okrytonasienne ("Magnoliophyta"), klasa dwuliścienne ("Magnoliopsida"), podklasa "Asteridae", rząd goryczkowce ("Gentianales"), rodzina trojeściowate ("Asclepiadaceae"), rodzaj trojeść "Asclepias".

</doc>
<doc id="1541416" url="https://pl.wikipedia.org/wiki?curid=1541416" title="Marianów (gmina)">
Marianów (gmina)

Marianów – dawna gmina wiejska istniejąca do 1954 roku w woj. warszawskim, a następnie w woj. łódzkim. Nazwa gminy pochodzi od wsi Marianów, lecz siedzibą władz gminy była Biała Rawska, stanowiąca od 1925 roku odrębną gminę miejską.
Za Królestwa Polskiego gmina Marianów należała do powiatu rawskiego w guberni piotrkowskiej. do gminy przyłączono pozbawioną praw miejskich Białą.
W okresie międzywojennym gmina Marianów należała do powiatu rawskiego w woj. warszawskim. 1 kwietnia 1939 roku gminę wraz z całym powiatem rawskim przeniesiono do woj. łódzkiego.
Po wojnie gmina zachowała przynależność administracyjną. 1 lipca 1952 roku gmina składała się z 29 gromad. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin 1 stycznia 1973 roku gminy Marianów nie przywrócono, a jej dawny obszar wszedł głównie w skład gminy Biała Rawska.

</doc>
<doc id="1541417" url="https://pl.wikipedia.org/wiki?curid=1541417" title="Gmina Stara Wieś (powiat rawski)">
Gmina Stara Wieś (powiat rawski)



</doc>
<doc id="1541418" url="https://pl.wikipedia.org/wiki?curid=1541418" title="Gare d’Avignon-Centre">
Gare d’Avignon-Centre

Gare d’Avignon-Centre – stacja kolejowa w Awinionie, w regionie Prowansja-Alpy-Lazurowe Wybrzeże (departament Vaucluse), we Francji.
Zbudowana w 1860 roku na linii Paryż-Marsylia przez PLM według planów architekta Louisa Jules Bouchota.
Wszystkie pociągi TER, TGV z północy lub południa nie zatrzymują się. TGV przez Avignon-Centre obsługuje tylko cztery razy dziennie, do Paris Gare de Lyon, dwa dalsze do Miramas. Eurostar do Londynu świadczy usługi w sesonie letnim.
Znaczna liczba pociągów TGV zatrzymuje się na znajdującej się poza miastem stacji Avignon TGV na linii LGV Méditerranée.

</doc>
<doc id="1541420" url="https://pl.wikipedia.org/wiki?curid=1541420" title="Cyclura">
Cyclura

Cyclura – rodzaj jaszczurki z rodziny legwanowatych (Iguanidae).
Zasięg występowania.
Rodzaj obejmuje gatunki występujące na Antylach.
Systematyka.
Etymologia.
"Cyclura": "kuklos" „okrąg, koło”; ουρα "oura" „ogon”.
Podział systematyczny.
Do rodzaju należą następujące gatunki:

</doc>
<doc id="1541421" url="https://pl.wikipedia.org/wiki?curid=1541421" title="Ariëns Kappers">
Ariëns Kappers

Cornelius Ubbo Ariëns Kappers (ur. 9 sierpnia 1877 w Groningen, zm. 28 lipca 1946 w Amsterdamie) – holenderski lekarz neurolog.
W 1909 roku został pierwszym dyrektorem Centralnego Instytutu Badań Mózgu w Holandii, i pozostał na tym stanowisku do śmierci. Za jego kadencji instytut stał się uznanym ośrodkiem badań nad anatomią porównawczą centralnego układu nerwowego.
W 1922 roku został członkiem Holenderskiej Akademii Nauk. Holenderska Akademia Nauk przyznaje medal nazwany jego imieniem za osiągnięcia w dziedzinie neurologii. W 1937 roku został wybrany honorowym członkiem Royal Society of Edinburgh. 

</doc>
<doc id="1541422" url="https://pl.wikipedia.org/wiki?curid=1541422" title="Disteira">
Disteira

Disteira – rodzaj jadowitych węży z rodziny zdradnicowatych (Elapidae), obejmujący gatunki występujące w Australii i Azji.
Gatunki.
Do rodzaju należą następujące gatunki:

</doc>
<doc id="1541423" url="https://pl.wikipedia.org/wiki?curid=1541423" title="Cerkiew św. Łukasza Apostoła w Kunkowej">
Cerkiew św. Łukasza Apostoła w Kunkowej

Cerkiew pod wezwaniem św. Łukasza – prawosławna cerkiew parafialna w Kunkowej. Należy do dekanatu Gorlice diecezji przemysko-gorlickiej Polskiego Autokefalicznego Kościoła Prawosławnego.
Dawna cerkiew greckokatolicka, zbudowana w II połowie XIX wieku (prawdopodobnie ok. 1868).
Świątynia jest charakterystyczna dla zachodniołemkowskiego budownictwa cerkiewnego. Posiada konstrukcję zrębową, dolne części połaci dachowych załamane są uskokami. Ściany zewnętrzne pokryte gontem. Zarówno hełm wieży jak i dachy zakończone wieżyczkami posiadają ślepe latarnie zwieńczone kutymi, żelaznymi krzyżami. Wewnątrz polichromie z lat 1904–1905 (na stropie m.in. przedstawienia Ducha Świętego i Opieki Matki Bożej). Świątynia posiada 3 ołtarze (główny z baldachimem) oraz bogate zdobienia ścian wewnętrznych (pilastry, półkolumny). Wyposażenie cerkiewne pochodzi z XVIII–XIX w.
Na podstawie ustawy z dnia 17 grudnia 2009 o uregulowaniu stanu prawnego niektórych nieruchomości pozostających we władaniu Polskiego Autokefalicznego Kościoła Prawosławnego świątynia została przekazana Kościołowi Prawosławnemu.
Cerkiew wpisano do rejestru zabytków 25 czerwca 1987 pod nr 510.
Świątynia leży na szlaku architektury drewnianej w Województwie Małopolskim.

</doc>
<doc id="1541424" url="https://pl.wikipedia.org/wiki?curid=1541424" title="Barczew (gmina)">
Barczew (gmina)

Barczew – dawna gmina wiejska istniejąca do 1954 roku w woj. łódzkim. Siedzibą władz gminy był Barczew.
W okresie międzywojennym gmina Barczew należała do powiatu sieradzkiego w woj. łódzkim. Po wojnie gmina zachowała przynależność administracyjną. Według stanu z 1 lipca 1952 roku gmina składała się z 14 gromad: Barczew, Będków, Dąbrowa Wielka, Dębołękam Kuśnie, Lipno, Pyszków, Ruszków, Stefanów Barszczewski I, Stefanów Barszczewski II, Stefanów Ruszkowski, Świerki, Wierzbowa i Wola Będkowska.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Barczew nie przywrócono, a jej dawny obszar wszedł głównie w skład gminy Brzeźnio.
Zobacz też: gmina Barczewo

</doc>
<doc id="1541425" url="https://pl.wikipedia.org/wiki?curid=1541425" title="Dekanat sanocki">
Dekanat sanocki

Dekanat sanocki składa się z 16 parafii archieparchii przemysko-warszawskiej Kościoła Greckokatolickiego w Polsce.

</doc>
<doc id="1541427" url="https://pl.wikipedia.org/wiki?curid=1541427" title="Tad Czapski">
Tad Czapski

Tad Czapski (ur. w 1957) – brytyjski inżynier Formuły 1 polskiego pochodzenia, zajmujący się elektroniką, pracujący między innymi dla Benettona, Ferrari i Renault.
Życiorys.
Od dzieciństwa pasją Czapskiego była elektronika. Po ukończeniu szkoły został studentem Wydziału Elektroniki Bangor University, gdzie uzyskał tytuł licencjata. Następnie postanowił prowadzić badania nad stosunkowo nowym systemem przetwarzania sygnału cyfrowego, przez co otrzymał wiele nagród i stopień magistra. W połowie lat 80. pracował w Birmingham dla firmy motoryzacyjnej Lucas Industries głównie nad udoskonalaniem wtrysku paliwa. Po kilku latach Czapski stworzył firmę zajmującą się doradztwem projektowym w sprawie elektroniki i przez następne osiem lat specjalizował się w elektronicznych układach sterowania w przemyśle lotniczym.
W czerwcu 1991 roku Tom Walkinshaw został głównym inżynierem zespołu Formuły 1, Benetton. Szybko rozpoczął poszukiwania nowego pokolenia inżynierów w celu sprostania nowym wyzwaniom narzuconym przez Benettona w Formule 1. Jesienią 1992 roku do Benettona dołączył Czapski, który podjął pracę w zaawansowanych systemach elektronicznych takich jak aktywne zawieszenie, automatyczne skrzynie biegów, ABS czy kontrola trakcji. Czapski był odpowiedzialny za systemy kontroli w układzie przeniesienia napędu Benettona B193. Jednakże w październiku 1993 roku FIA ustanowiła zakaz używania jakichkolwiek elektronicznych pomocy.
Sezon 1994 rozpoczął się od wielu podejrzeń, że mimo zakazu niektóre zespoły stosują elektroniczne systemy. Spór osiągnął szczyt w sierpniu, kiedy to FIA ogłosiła, że z analizy oprogramowania Benettona B194 Michaela Schumachera z Grand Prix San Marino 1994 wynika, że zawierało ono system launch control, wykorzystujący maksymalne możliwości układu napędowego i pozwalający na w pełni zautomatyzowany start. System ten mógł być aktywowany za pomocą laptopa poprzez wybranie trzynastej opcji (z 10 widocznych na ekranie). Jednakże z powodu braku dowodów na stosowanie tego systemu FIA nie ukarała Benettona z wyjątkiem 100 000 dolarów z powodu znacznych opóźnień w dostarczeniu systemów zarządzających silnikiem.
W 1996 roku Czapski przeszedł wraz z Schumacherem do Ferrari, ale po zdobyciu tytułu przez Schumachera w 2000 roku Czapski wrócił do Wielkiej Brytanii, gdzie ponownie podjął pracę w Benettonie. W 2002 roku został szefem ds. badań naukowych i rozwoju w Renault Sport. W 2009 roku został pracownikiem Mercedes GP.
Miesięcznik "F1 Racing" określił Czapskiego jako "polskiego czarodzieja elektroniki". Tygodnik "Auto Świat" zasugerował natomiast, że sukcesy Schumachera czy Renault w znacznej mierze zależały od Czapskiego.

</doc>
<doc id="1541429" url="https://pl.wikipedia.org/wiki?curid=1541429" title="330 North Wabash">
330 North Wabash

330 North Wabash – wieżowiec w Chicago, w stanie Illinois, w Stanach Zjednoczonych, o wysokości 212 m. Budynek został otwarty w 1973, posiada 47 kondygnacji.

</doc>
<doc id="1541431" url="https://pl.wikipedia.org/wiki?curid=1541431" title="Pijalnia Wód Mineralnych w Wysowej-Zdroju">
Pijalnia Wód Mineralnych w Wysowej-Zdroju

Pijalnia Wód Mineralnych w Wysowej-Zdroju – pijalnia oddana do użytku w 2006 roku. Jest ona rekonstrukcją, w oparciu o materiały archiwalne, spalonej drewnianej pijalni. Stanowi uzupełnienie infrastruktury parku uzdrowiskowego zlokalizowanego w centrum Wysowej-Zdroju. W pobliżu znajdują się: rozlewnia wód mineralnych oraz źródła wód mineralnych. W pijalni wykorzystywane są wody mineralne ze źródeł: Anna, Franciszek, Henryk, Józef II oraz Słone.

</doc>
<doc id="1541435" url="https://pl.wikipedia.org/wiki?curid=1541435" title="Bartochów (gmina)">
Bartochów (gmina)

Bartochów – dawna gmina wiejska istniejąca do 1954 roku w woj. łódzkim. Nazwa gminy pochodzi od wsi Bartochów, lecz siedzibą władz gminy była Warta, która stanowiła odrębną gminę miejską.
Za Królestwa Polskiego gmina Bartochów należała do powiatu tureckiego w guberni kaliskiej. W 1886 roku gminę Bartochów (a także miasto Warta) włączono do powiatu sieradzkiego w tejże guberni.
W okresie międzywojennym gmina Bartochów należała do powiatu sieradzkiego w woj. łódzkim. Po wojnie gmina zachowała przynależność administracyjną. 1 stycznia 1951 roku do gminy Bartochów przyłączono część obszaru gminy Jeziorsko z powiatu tureckiego w woj. poznańskim (gromadę Głaniszew). Według stanu z 1 lipca 1952 roku gmina składała się z 18 gromad: Bartochów, Czartki, Duszniki, Dziebędów, Gać Warcka, Głaniszew, Gołuchy, Góra, Inczew, Jakubice, Kawęczynek, Łabędzie, Małków, Raczków, Sędzice, Słomków Mokry, Tubądzin i Zagajew.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Bartochów nie przywrócono, a jej dawny obszar wszedł głównie w skład gmin Warta i Wróblew.

</doc>
<doc id="1541437" url="https://pl.wikipedia.org/wiki?curid=1541437" title="Charłupia Mała (gmina)">
Charłupia Mała (gmina)

Charłupia Mała (także "Charłupia") – dawna gmina wiejska istniejąca do 1954 roku w woj. łódzkim. Nazwa gminy pochodzi od wsi Charłupia Mała, lecz siedzibą władz gminy był Dzierlin.
W okresie międzywojennym gmina Charłupia Mała należała do powiatu sieradzkiego w woj. łódzkim. Po wojnie gmina zachowała przynależność administracyjną. Według stanu z 1 lipca 1952 roku gmina składała się z 11 gromad: Biskupice, Charłupia Mała, Dzierlin, Dzigorzew, Kościerzyn, Kowale, Łosieniec, Piotrowice, Wola Dzierlińska, Zapusta Mała i Zapusta Wielka.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Charłupia Mała nie przywrócono, a jej dawny obszar wszedł głównie w skład nowej gminy Sieradz.

</doc>
<doc id="1541438" url="https://pl.wikipedia.org/wiki?curid=1541438" title="PPG Place">
PPG Place

PPG Place – wieżowiec w Pittsburghu, w stanie Pensylwania, w Stanach Zjednoczonych, o wysokości 194 m. Budynek został otwarty w 1984 i liczy 40 kondygnacji.

</doc>
<doc id="1541439" url="https://pl.wikipedia.org/wiki?curid=1541439" title="Drysdalia">
Drysdalia

Drysdalia – rodzaj jadowitego węża z rodziny zdradnicowatych (Elapidae).
Zasięg występowania.
Rodzaj obejmuje gatunki występujące w Australii. 
Systematyka.
Etymologia.
"Drysdalia": Sir George Russell Drysdale (1912–1981), australijski artysta.
Podział systematyczny.
Do rodzaju należą następujące gatunki: 

</doc>
<doc id="1541440" url="https://pl.wikipedia.org/wiki?curid=1541440" title="Krokocice (gmina)">
Krokocice (gmina)

Krokocice – dawna gmina wiejska istniejąca do 1954 roku w woj. łódzkim. Siedzibą władz gminy były Krokocice.
W okresie międzywojennym gmina Krokocice należała do powiatu sieradzkiego w woj. łódzkim. Po wojnie gmina zachowała przynależność administracyjną. Według stanu z 1 lipca 1952 roku gmina składała się z 15 gromad: Bogucice, Choszczewo, Dzierzązna Szlachecka, Feliksów, Jeżew, Kłoniszew, Krokocice, Lichawa, Łobudzice, Małyń, Ruda, Stefanów-Bąki, Wola Krokocka, Wola Łobudzka i Zygry.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Krokocice nie przywrócono, a jej dawny obszar wszedł głównie w skład gmin Szadek i Zadzim.

</doc>
