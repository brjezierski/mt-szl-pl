<doc id="1543944" url="https://pl.wikipedia.org/wiki?curid=1543944" title="Przestrzelenie kursu walutowego">
Przestrzelenie kursu walutowego

Przestrzelenie kursu walutowego to zjawisko na rynku walutowym spowodowane wzrostem podaży pieniądza w warunkach wolniejszego wzrostu cen. 
Gdy wskutek działania władz monetarnych zwiększa się realna podaż pieniądza, a ceny wzrastają z opóźnieniem, to spadek krajowej stopy procentowej powoduje odpływ kapitału i waluta krajowa ulega deprecjacji. Niektórzy ekonomiści uważają, że początkowa deprecjacja będzie zbyt duża (przestrzelenie kursu walutowego), to znaczy, że kurs walutowy wzrośnie powyżej poziomu, na którym będzie się znajdował, kiedy już ceny w pełni dostosują się do większej podaży pieniądza (poziomu długookresowego).
Wzrost podaży pieniądza prowadzi do takiego samego wzrostu cen, gdy ceny są elastyczne i zmieniają się natychmiast. W krótkim okresie ceny rosną jednak nieznacznie, zatem wzrasta realna podaż pieniądza. Wtedy spada stopa procentowa i jest ona niższa od stopy zagranicznej aż do zakończenia dostosowania cenowego, co oznacza, że będzie następował odpływ kapitału wywołujący deprecjację waluty lokalnej. Koncepcja przestrzelenia kursu walutowego sprowadza się do tego, że podczas tej początkowej fazy kurs walutowy przestrzeli poziom, który wynikałby ze wzrostu podaży pieniądza przy doskonale elastycznych cenach.

</doc>
<doc id="1543957" url="https://pl.wikipedia.org/wiki?curid=1543957" title="Tadeusz Brodowski">
Tadeusz Brodowski

Tadeusz Brodowski herbu Łada (ur. 2 września 1821 w Warszawie, zm. 31 marca 1848 w Paryżu) – malarz polski.
Syn Antoniego, brat Józefa. 
Studiował w pracowniach Blanka i Kokulara. W 1841 wyjechał do Rzymu, po 2 latach przeniósł się do Paryża, gdzie studiował u Horacego Verneta. Sławę zyskał jako malarz rodzajowy i bitew, wystawił 1841 w Warszawie obrazy, przedstawiające bitwy Czerkiesów, Persów, Greków itd., przypominające technicznie dzieła Orłowskiego. Tworzył też karykatury. Zmarł w Paryżu i pochowany został na cmentarzu Père-Lachaise.

</doc>
<doc id="1543962" url="https://pl.wikipedia.org/wiki?curid=1543962" title="Dynamiczna Psychologia Społeczna">
Dynamiczna Psychologia Społeczna



</doc>
<doc id="1543964" url="https://pl.wikipedia.org/wiki?curid=1543964" title="Opos północny">
Opos północny



</doc>
<doc id="1543967" url="https://pl.wikipedia.org/wiki?curid=1543967" title="Hrabia Howe">
Hrabia Howe

Wicehrabiowie Howe 1. kreacji (parostwo Irlandii)
Hrabiowie Howe 1. kreacji (parostwo Wielkiej Brytanii)
Baronowie Howe 1. kreacji (parostwo Wielkiej Brytanii)
Wicehrabiowie Curzon 1. kreacji (parostwo Zjednoczonego Królestwa)
Hrabiowie Howe 2. kreacji (parostwo Zjednoczonego Królestwa)
Najstarszy syn 7. hrabiego Howe: Thomas Edward Penn Curzon, wicehrabia Curzon

</doc>
<doc id="1543970" url="https://pl.wikipedia.org/wiki?curid=1543970" title="Friedrich Eisenlohr">
Friedrich Eisenlohr

Jakub Fryderyk Eisenlohr (ur. 23 listopada 1805 w Lörrach, zm. 27 lutego 1854 w Karlsruhe) – niemiecki architekt, pionier architektury dworców kolejowych.
Życiorys.
W latach 1821–1824 odbył studia architektoniczne u Christopha Arnolda we Fryburgu Bryzgowijskim. Od 1824 do 1826 kształcił się u Friedricha Weinbrennera w Karlsruhe. W 1826–1828 pojechał w podróż studyjna do Włoch. Po powrocie złożył państwowy egzamin na architekta w 1830, od 1832 pracował jako nauczyciel a od 1839 jako profesor na politechnice w Karlsruhe. W 1853 został dyrektorem szkoły budowlanej przy politechnice w Karlsruhe. Uznanie zdobył jako pionier architektury dworców kolejowych.
Działalność.
Założyciel razem z Heinrichem Hübschem szkoły romantycznej w architekturze badeńskiej. Jego zainteresowania skupiały się na architekturze sakralnej. Zwolennik architektury gotyckiej, która jego zdaniem wyrażała niemieckiego ducha narodowego (niem. "Volksgeist"). Z początku jednak preferował styl romański w którym wzniósł dworce kolejowe w Karlsruhe, Fryburgu Bryzgowijskim i Heidelbergu. W stylu gotyckim zbudował kościoły ewangelickie w Baden-Baden i Offenburgu. W latach 1838–1843 odbudował w stylu neogotyku angielskiego zamek Ortenberg w badeńskim Ortenbergu. 

</doc>
<doc id="1543971" url="https://pl.wikipedia.org/wiki?curid=1543971" title="Adam Józef Olizar">
Adam Józef Olizar

Adam Józef Olizar-Wołczkiewicz herbu Chorągwie Kmitów – podkomorzy kijowski w latach 1703–1707, stolnik wołyński w latach 1695–1703, podczaszy owrucki w latach 1688–1695, pułkownik chorągwi husarskiej koronnej wojewody bełskiego Adama Mikołaja Sieniawskiego w 1701 roku, towarzysz wojska koronnego, konsyliarz województwa kijowskiego w konfederacji sandomierskiej 1704 roku.
Poseł sejmiku wołyńskiego na sejm 1690 roku, poseł sejmiku kijowskiego na sejm nadzwyczajny 1693 roku. Poseł sejmiku kijowskiego na sejm konwokacyjny 1696 roku. Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej.

</doc>
<doc id="1543973" url="https://pl.wikipedia.org/wiki?curid=1543973" title="U-God">
U-God

Lamont Jody Hawkins, pseud. art. U-God lub Golden Arms (ur. 10 października 1970, na Brooklynie w Nowym Jorku) – amerykański raper i członek hip-hopowej grupy Wu-Tang Clan. Stowarzyszony z formacją od początku jej istnienia, aktywny na scenie hip-hopowej od 1991 roku do dnia dzisiejszego. Przez 20 lat swojej działalności raper wydał pięć albumów solowych oraz współpracował z takimi artystami jak Cypress Hill, Methods of Mayhem, Cannibal Ox czy Mobb Deep.
W 2018 roku, raper wydał swoją autobiografię zatytułowaną "Raw: My Journey into the Wu-Tang". Od 2020 roku U-God prowadzi własny podcast zatytułowany "RAW: The Podcast".

</doc>
<doc id="1543976" url="https://pl.wikipedia.org/wiki?curid=1543976" title="Gordon Samuels">
Gordon Samuels

Gordon Samuels (ur. 12 sierpnia 1923 w Londynie, zm. 10 grudnia 2007 w Sydney) – australijski prawnik żydowskiego pochodzenia, w latach 1996-2001 gubernator Nowej Południowej Walii.
Pochodził z rodziny angielskich Żydów. Ukończył studia prawnicze na Oxford University, po czym w 1942 trafił do wojska, gdzie służył w artylerii. W 1948 uzyskał prawo wykonywania zawodu adwokata. Rok później wyemigrował do Australii. W 1952 podjął praktykę w Sydney i stał się wziętym prawnikiem. W 1964 otrzymał prestiżowy tytuł zawodowy radcy królowej ("Queen’s Counsel"). W tym samym roku rozpoczął pracę naukową na University of Sydney, gdzie wykładał prawo do 1970 roku. W 1971 został przewodniczącym samorządu adwokackiego w Nowej Południowej Walii, a rok później sędzią stanowego sądu najwyższego. W latach 1976-1994 był też kanclerzem University of New South Wales.
W 1993 osiągnął sędziowski wiek emerytalny (70 lat) i przeszedł w stan spoczynku. Stanął wówczas na czele komisji zajmującej się doradzaniem władzom stanowym w kwestiach stanowienia prawa. W 1996 królowa Australii, na wniosek premiera stanowego Boba Carra, mianowała go gubernatorem Nowej Południowej Walii. Decyzją premiera miał on być pierwszym gubernatorem nie rezydującym w swojej oficjalnej siedzibie. Budynek Government House w Sydney - stanowiący dotąd miejsce pracy i zamieszkania gubernatorów - został zamieniony na muzeum, zaś gubernator mógł go używać jedynie dla celów ceremonialnych i reprezentacyjnych. Jego biuro przeniesiono do innego gmachu, mieszkać zaś miał w swoim prywatnym domu. Decyzja to została odebrana jako próba obniżenia rangi symbolizującego monarchię urzędu gubernatorskiego, co miało związek ze zdecydowanie republikańskimi przekonaniami Carra.
Samuels pełnił urząd do marca 2001. Następnie przeszedł na emeryturę, na której przeżył jeszcze sześć i pół roku. Zmarł w grudniu 2007. Był kawalerem Orderu Australii oraz Królewskiego Orderu Wiktoriańskiego. 

</doc>
<doc id="1543980" url="https://pl.wikipedia.org/wiki?curid=1543980" title="Virginia Johnson">
Virginia Johnson

Virginia Eshelman Johnson (ur. 11 lutego 1925 w Springfield, w stanie Missouri, zm. 24 lipca 2013 w Saint Louis, w stanie Missouri) – amerykańska psycholog, znana jako członkini zespołu badawczego zajmującego się seksuologią. Razem z Williamem Mastersem była pionierką badań nad naturą ludzkiej reakcji seksualnej oraz diagnozowania i leczenia zaburzeń i dysfunkcji seksualnych. Masters i Johnson zdefiniowali seksualność jako cechę człowieka zdrowego.
Sformułowali oni następujące stwierdzenia:

</doc>
<doc id="1543982" url="https://pl.wikipedia.org/wiki?curid=1543982" title="Paulina von Mallinckrodt">
Paulina von Mallinckrodt

Pauline Mallinckrodt (ur. 3 czerwca 1817 w Minden, Westfalia, Królestwo Prus, zm. 30 kwietnia 1881), niemiecka zakonnica, błogosławiona Kościoła katolickiego, beatyfikowana przez Jana Pawła II w 1985 roku, założycielka Zgromadzenia Sióstr Chrześcijańskiego Miłosierdzia, Córek Najświętszej Dziewicy Maryi Niepokalanie Poczętej.
Życiorys.
Urodziła się w bardzo zamożnej rodzinie - jej ojciec był wiceprezydentem regionu. Odebrała też wykształcenie na wysokim poziomie. W wieku 17 lat zmarła jej matka, w związku z czym zajmowała się licznym rodzeństwem i utrzymaniem domu. Jednocześnie świadczyła dzieła miłosierdzia w stosunku do ubogich mieszkańców najpierw Akwizgranu, a potem również Paderbornu. Odbyła podróże do Francji, Belgii, Szwajcarii i Austrii, podczas których przyglądała się rozwiązaniom służącym pomocy ludziom ubogim i chorym. Nie mogąc odnaleźć zgromadzenia zakonnego służącego głównie dzieciom niewidomym, uzyskała od lokalnych władz kościelnych radę, by założyła własne. Idąc za tym głosem 21 sierpnia 1849 założyła Zgromadzenie Sióstr Chrześcijańskiego Miłosierdzia, Córek Najświętszej Dziewicy Maryi Niepokalanie Poczętej. Za jego pośrednictwem tworzyła przytułki dla ubogich dzieci i szkoły dla biednych dziewcząt, zwłaszcza niewidomych. W 1872 zgromadzenie liczyło 245 sióstr. Wiele z dzieł zgromadzenia zostało zniszczonych przez działania niemieckiego Kulturkampfu. Duży rozkwit działalności charytatywnej zgromadzenia nastąpił za to w USA.

</doc>
<doc id="1543983" url="https://pl.wikipedia.org/wiki?curid=1543983" title="Twierdza Mehrangarh">
Twierdza Mehrangarh

Twierdza Mehrangarh (), jeden z największych fortów w Indiach położony na wzgórzu nad miastem Dżodhpur. Założony w 1459 przez Rao Dźodha Singha, wodza klanu Rathore. Po wybudowaniu fortu przeniósł stolicę swego królestwa do Dźodhpur założonego poniżej nowo wybudowanej twierdzy. Twierdza była rozbudowana przez jego następców, szczególnie intensywnie od połowy XVII do połowy XIX wieku. Aktualnie apartamenty królewskie stanowią muzeum.

</doc>
<doc id="1543984" url="https://pl.wikipedia.org/wiki?curid=1543984" title="Server Djeparov">
Server Djeparov



</doc>
<doc id="1543990" url="https://pl.wikipedia.org/wiki?curid=1543990" title="Paragon fiskalny">
Paragon fiskalny

Paragon fiskalny – wystawiony dla nabywcy przez kasę rejestrującą podczas sprzedaży dokument fiskalny z dokonanej sprzedaży.
Podstawa prawna.
Sposób wydawania paragonów fiskalnych w Polsce jest dziś regulowany na gruncie:
Zawartość paragonu.
Informacje zawarte na paragonie.
Zgodnie z "Rozporządzeniem Ministra Finansów w sprawie kas rejestrujących" paragon fiskalny drukowany przez kasę musi zawierać następujące informacje:
Układ paragonu.
Wysokość znaków na paragonie fiskalnym nie może być mniejsza niż 2,50 mm, szerokość taśmy paragonowej nie może być mniejsza niż 28 mm.
Cechy dodatkowe paragonu.
Jeżeli nabywca zażąda zamieszczenia na paragonie swojego NIP-u, a przy tym kwota transakcji nie przekracza kwoty 450 zł lub 100 euro, to można uznać ten paragon za fakturę uproszczoną – "mówi o tym por. art. 106e ust. 5 pkt 3 oraz art. 106h ust. 4 ustawy o VAT."
Na podstawie faktury uproszczonej można dokonać odliczenia podatku naliczonego ("jeżeli dotyczy zakupów, które dają prawo do takiego odliczenia").
Paragon elektroniczny (tzw. eParagon).
Podstawa prawna.
Art. 111 ust. 3a pkt 1 ustawy o podatku od towarów i usług określa, iż podatnik ma obowiązek wystawić i wydać nabywcy paragon fiskalny. Nowelizacja z dnia 1 kwietnia 2020 r. wprowadziła możliwość wydawania paragonów w postaci elektronicznej, o ile jest to dokonywane za zgodą nabywcy i przesyłane w sposób z nim uzgodniony.
Pkt 8 tego samego ustępu przygotowuje możliwość zaprzestania wydruku paragonów z urządzenia fiskalnego, a taka możliwość została wprowadzona w rozporządzeniu w sprawie wymagań technicznych dla kas rejestrujących (Dz.U. 2021 poz. 1759). Na podstawie tego rozporządzenia sprzęt fiskalny ma możliwość niedokonywania wydruku oraz wystawienia i wydania nabywcy paragonu wyłącznie w postaci elektronicznej. Ustawodawca przewiduje zatem możliwość całkowitego zaprzestania wystawiania i wydawania paragonów w postaci papierowej.
Należy zwrócić uwagę na otwarty charakter zmiany i dobrowolność dla obu stron transakcji: sprzedawca nie ma obowiązku ich wydawania, a nabywca zawsze ma możliwość otrzymania paragonu papierowego. Otwarty model eParagonu jest zabiegiem celowym, umożliwiającym przedsiębiorcom wybór optymalnego rozwiązania pod kątem własnych potrzeb.
Możliwość wystawiania eParagonów zyskali wyłącznie podatnicy, którzy używają urządzeń fiskalnych online (ograniczenie nałożone przez art. 145a ust. 12 ustawy). Ograniczenie wprowadzono, aby zachęcić przedsiębiorców do przechodzenia na sprzęt fiskalny online i w efekcie szybciej dokonać uszczelnienia systemu podatkowego.
Kwestie techniczne.
Wystawianie dokumentu.
Paragon fiskalny w postaci elektronicznej może wystawić – podobnie jak dokument papierowy – wyłącznie urządzenie fiskalne. W tym celu niezbędna jest homologacja Głównego Urzędu Miar dla każdego urządzenia fiskalnego. Wymóg posiadania tej funkcjonalności przez sprzęt fiskalny nakłada rozporządzenie Ministra Rozwoju, Pracy i Technologii w sprawie wymagań technicznych dla kas rejestrujących (Dz.U. 2021 poz. 1759)
Format.
Sposób przesyłania eParagonu został dookreślony w nowelizacji rozporządzenia Ministra Finansów w sprawie kas rejestrujących, która uspójnia treść rozporządzenia ze znowelizowaną ustawą. Zmianie ulega m.in. definicja dokumentu elektronicznego:
"dokumencie w postaci elektronicznej – rozumie się przez to utworzony przez kasę on-line zbiór ustrukturyzowanych i uporządkowanych danych z dokumentów fiskalnych i niefiskalnych, zapisywanych w pamięci fiskalnej lub pamięci chronionej, w formacie określonym w protokole komunikacyjnym przesyłania danych w przypadku dokumentów fiskalnych;"
Wynika z tego, iż eParagon musi mieć konkretną strukturę (format), zgodny z formatem wysyłanym do Centralnego Repozytorium Kas. Wysyłka w tym konkretnie formacie jest przyjazna dla komputerów, ale zupełnie nieczytelna dla finalnego odbiorcy eParagonu, co już na wstępie wymusza istnienie narzędzi pośredniczących w przedstawieniu danych paragonowych kupującemu.
Zachowanie prywatności.
Urządzenia fiskalne online wysyłają do Centralnego Repozytorium Kas prowadzonego przez Krajową Administrację Skarbową wszystkie dokumenty i rejestr czynności na urządzeniu. Tym niemniej nie trafiają do niego żadne dane, dzięki którym CRK mogłoby zidentyfikować odbiorcę eParagonu. Wysyłka eParagonu może odbywać się z użyciem jednorazowych identyfikatorów, które zasłaniają tożsamość kupującego.
Sposób dostarczenia.
W prasie pojawiały się trzy podstawowe metody dostarczenia eParagonu: wysyłka na e-mail, wysyłka sms oraz aplikacja mobilna na telefonie. SMS w praktyce nie będzie mógł być wykorzystany wprost ze względu na wymagania co do formatu eParagonów. Wysyłka na e-mail jest możliwa, jednak kupujący potencjalnie utraci możliwość udowodnienia np. podczas reklamacji, iż dysponuje oryginalnym dowodem zakupu. Paragon przesłany na e-mail można bowiem swobodnie kopiować. Podawanie adresu e-mail/telefonu przy kasie także może rodzić obawy o naruszenie prywatności. Należy zatem oczekiwać pojawienia się innych metod identyfikacji – powiązania z kartą lojalnościową, kartą płatniczą lub innym dyskretnie przekazywanym identyfikatorem kupującego.
Rozwiązaniem może być aplikacja mobilna sprzedawcy (niefiskalne paragony wydaje już dziś w ten sposób np. Lidl), aplikacja mobilna banku lub inna aplikacja o dedykowanym eParagonom zastosowaniu. Należy zwrócić przy tym uwagę, iż sytuacja, w której dokument zostanie wysłany z urządzenia fiskalnego, ale pozostanie pod bezpośrednią kontrolą sprzedającego (np. na zarządzanych przez niego serwerach), może być interpretowana w taki sposób, iż w rzeczywistości nie został spełniony obowiązek przesłania go do kupującego. Co w efekcie implikuje na sytuację w której sprzedawca nie wydaje paragonów po transakcji, a to stanowi sankcjonowane finansowo wykroczenie skarbowe. Ponadto konsument nie ma realnej kontroli nad paragonem, co może ograniczać jego prawa konsumenckie, a także nie możliwości sprawdzenia, czy paragon w ogóle został wydany przez urządzenie fiskalne, co tworzy ryzyko rozszczelnienia systemu podatkowego. Rozwiązaniem byłoby tu wprowadzenie certyfikowanych repozytoriów paragonów elektronicznych, które mogłyby takiej weryfikacji dokonywać w imieniu konsumenta. Mechanizm wydawania eParagonów za pośrednictwem aplikacji mobilnej może także zapewniać natychmiastową możliwość potwierdzenia przez konsumenta, iż paragon został otrzymany.
Wdrożenia.
Kasy rejestrujące.
We wrześniu 2019 roku pilotaż eParagonów rozpoczął PKN Orlen we współpracy z PKO Bankiem Polskim. eParagony ze stacji PKN Orlen są dostępne w aplikacji IKO wyłącznie dla zakupów zapłaconych kartami debetowymi wydanymi przez PKO Bank Polski i przypisanymi do kont w tym banku.
eParagony w sprzedaży stacjonarnej i mające moc dokumentu fiskalnego są wydawane od lutego 2021 do zakupów realizowanych za pośrednictwem systemu Spark. Planowane są wdrożenia w LPP, Super-Pharm, Decathlon, Putka i IKEA Retail.
Kasy rejestrujące mające postać oprogramowania.
Od początku 2021 roku e-paragon jest wydawany z tzw. „wirtualnych kas fiskalnych”, np. w przewozach realizowanych przez Uber czy Bolt. Pierwsze kasy tego typu zostały dopuszczone przez GUM w grudniu 2020 roku i były nimi Elzab KW1 (dla Uber) i Novitus SDF-1 (dla innych operatorów usług przewozowych i taksówek).

</doc>
<doc id="1543991" url="https://pl.wikipedia.org/wiki?curid=1543991" title="Macrocalamus">
Macrocalamus

Macrocalamus – rodzaj węża z podrodziny Calamariinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Malezji i Tajlandii. 
Systematyka.
Etymologia.
"Macrocalamus": "makros" „długi”; gr. αλαμος "kalamos" „trzcina”. 
Podział systematyczny.
Do rodzaju należą następujące gatunki: 

</doc>
<doc id="1543995" url="https://pl.wikipedia.org/wiki?curid=1543995" title="Karl Menckhoff">
Karl Menckhoff

Carl Menckhoff (ur. 14 kwietnia 1883 w Herford w Westfalii, zm. 1948 w Szwajcarii) – as lotnictwa niemieckiego z 39 zwycięstwami w I wojnie światowej.
I wojna światowa.
W pierwszych miesiącach I wojny światowej służył najpierw na froncie zachodnim w piechocie. Do końca 1914 roku był kilkakrotnie ranny i został wyróżniony Krzyżem Żelaznym I klasy. W roku 1915 na własną prośbę został przeniesiony do Luftstreitkräfte i służył na froncie wschodnim jako obserwator. W 1916 roku został instruktorem lotniczym. Na początku 1917 roku został przydzielony do pruskiej eskadry myśliwskiej Jagdstaffel 3. Prawie przez cały czas służby pilotował samolot Albatros D.III z godłem osobistym białą drukowaną literą M. 
Swoje pierwsze zwycięstwo odniósł 5 kwietnia 1917 roku. Zestrzelił wówczas samolot Nieuport 23. Służąc w Jasta 3 brał udział w wielu walkach powietrznych, z których 20 razy wychodził zwycięsko. Kilkakrotnie sam był zestrzeliwany, ale za każdym razem wychodził prawie bez obrażeń. 23 września 1917 roku został kolejny raz zestrzelony, w czasie walki "Jasta 3" z 56 Eskadrą RAF, zmierzając na pomoc innemu asowi z "Jasta 3" Wernerowi Vossowi, walczącemu z 7 samolotami brytyjskimi. W walce tej zginął Werner Voss. Ostatnie zwycięstwo w "Jasta 3" odniósł 4 lutego 1918 roku nad samolotem S.E.5 w okolicach Poelcapelle, wioski koło Ypres.
W połowie lutego 1918 roku został przeniesiony w stopniu kapitana jako dowódca Saksońskiej 72 Eskadry Myśliwskiej "Jasta 72s". W Jagdstaffel 72 odniósł kolejne 19 zwycięstw - ostatnie 19 lipca 1918 roku. Sześć dni później kolejny raz został zestrzelony przez amerykańskiego pilota, Waltera Avery. Samolot Menckhoffa został zmuszony do lądowania na terytorium francuskim. Menckhoff dostał się do niewoli i został umieszczony w obozie jenieckim w Montoire. W sierpniu 1919 roku udało mu się uciec. Przedostał się do Szwajcarii, gdzie pozostał do końca życia.
Po zestrzeleniu i wylądowaniu na terytorium Francji Carl Menckhoff został wzięty do niewoli przez kilku francuskich żołnierzy i Waltera Avery, który wylądował koło rozbitego samolotu Menckhoffa. Na pamiątkę swojego pierwszego zwycięstwa powietrznego (i to nad asem niemieckim) Avery wyciął z kadłuba samolotu przeciwnika jego godło osobiste. 10 maja 2007 roku córka Averego, Bette Avery Applegate, oddała wyciętą literę M synowi Karla Gerardowi Menckhoff na spotkaniu League of World War I Aviation Historians.

</doc>
<doc id="1544002" url="https://pl.wikipedia.org/wiki?curid=1544002" title="Pseudorabdion">
Pseudorabdion

Pseudorabdion – rodzaj węża z podrodziny Calamariinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Malezji, Singapurze, Tajlandii, Filipinach, Brunei i Indonezji.
Systematyka.
Podział systematyczny.
Do rodzaju należą następujące gatunki: 

</doc>
<doc id="1544004" url="https://pl.wikipedia.org/wiki?curid=1544004" title="Czarny Mniszek">
Czarny Mniszek

Czarny Mniszek – turnia w masywie Czarnych Ścian w polskich Tatrach. Znajduje się po północnej stronie grani Czarnych Ścian, przy czerwonym szlaku turystycznym Orlej Perci. Wznosi się na wysokość 2178 m n.p.m. Szlak prowadzi po jej południowej stronie stromym, 20-metrowej wysokości kominem, zwanym Kominkiem pod Czarnym Mniszkiem. Przejście to ubezpieczone jest łańcuchem i klamrami, jest strome i wymaga pewnej sprawności fizycznej.

</doc>
<doc id="1544005" url="https://pl.wikipedia.org/wiki?curid=1544005" title="Nickelodeon Kids’ Choice Awards">
Nickelodeon Kids’ Choice Awards

The Nickelodeon Kids’ Choice Awards, w skrócie znany jako KCA, gala rozdania nagród. Gala odbywa się w corocznie w marcu lub w kwietniu, nagrody rozdawane są w kategoriach: telewizja, muzyka, sport oraz film. Główna gala odbywa się w USA, ale niektóre państwa m.in. Wielka Brytania oraz Australia organizują własne gale w danym państwie. Głosowanie odbywa się przez internet na stronie międzynarodowej Nickelodeon.
Prowadzący.
Wiele osób prowadziło gale Kids Choice Awards. Poniżej widać zestawienie osób prowadzących gale:

</doc>
<doc id="1544006" url="https://pl.wikipedia.org/wiki?curid=1544006" title="Kominek pod Czarnym Mniszkiem">
Kominek pod Czarnym Mniszkiem



</doc>
<doc id="1544011" url="https://pl.wikipedia.org/wiki?curid=1544011" title="Tay Prince">
Tay Prince



</doc>
<doc id="1544014" url="https://pl.wikipedia.org/wiki?curid=1544014" title="Cantoria">
Cantoria

Cantoria – rodzaj węży z rodziny połozowatych (Colubridae), obejmujący gatunki występujące w południowej Azji.

</doc>
<doc id="1544015" url="https://pl.wikipedia.org/wiki?curid=1544015" title="Chris Haslam">
Chris Haslam

Chris Haslam (ur. 19 grudnia 1980 w Niagara Falls) – kanadyjski zawodowy skater.
Zaczął jeździć na deskorolce w wieku 13 lat, zawodowo od 2004 roku.

</doc>
<doc id="1544019" url="https://pl.wikipedia.org/wiki?curid=1544019" title="Kijewo (stacja kolejowa)">
Kijewo (stacja kolejowa)

Kijewo – nieczynny przystanek osobowy, a dawniej stacja kolejowa w Kijewie, w województwie warmińsko-mazurskim, w Polsce. Znajdują się tu 2 perony. Ruch pociągów pasażerskich zawieszono 31 grudnia 2012 roku.

</doc>
<doc id="1544022" url="https://pl.wikipedia.org/wiki?curid=1544022" title="Michel Bastos">
Michel Bastos

Michel Fernandes Bastos (ur. 2 sierpnia 1983 w Pelotas) – piłkarz brazylijski grający na pozycji lewego obrońcy lub pomocnika.
Życiorys.
Kariera klubowa.
Wczesne lata.
Bastos pochodzi ze stanu Rio Grande de Sul. Karierę piłkarską rozpoczął w klubie z rodzinnej miejscowości, noszącym nazwę Esporte Clube Pelotas. W latach 2001/2002 występował w pierwszym zespole, a następnie wyjechał do Europy. Został zawodnikiem holenderskiego Feyenoordu, jednak nie przebił się do pierwszego składu i został wypożyczony do filialnego klubu Feyenoordu, Excelsioru Rotterdam. Tam był podstawowym zawodnikiem, jednak na koniec sezonu 2002/2003 spadł z Excelsiorem z Eredivisie do Eerstedivisie.
Powrót do Brazylii.
W 2003 roku Bastos powrócił do Brazylii i został zawodnikiem klubu Clube Athletico Paranaense z Kurytyby. W nim grał przez jeden sezon, jednak zaliczył tylko 10 spotkań w lidze brazylijskiej i w 2004 roku odszedł do Grêmio Porto Alegre. W Grêmio Michel także grał jeden rok, a na początku 2005 trafił do Figueirense, dla którego zdobył 10 goli w całym sezonie.
Lille.
Latem 2006 roku Bastos przeszedł za 3 miliony euro do francuskiego Lille OSC. W Ligue 1 zadebiutował 5 sierpnia w wygranym 2:1 wyjazdowym spotkaniu ze Stade Rennes. Szybko zadomowił się w wyjściowej jedenastce drużyny z regionu Nord-Pas-de-Calais. Jako podopieczny Claude'a Puela brał udział w fazie grupowej Ligi Mistrzów. Niezwykle udana była dla niego runda jesienna sezonu 2008/2009 - był bowiem najskuteczniejszym snajperem "LOSC", z dziesięcioma bramkami na koncie.
Olympique Lyon.
15 lipca porozumiał się z Olympiquem Lyon podpisując 4 letni kontrakt. 12 września strzelił zwycięską bramkę w wygranym 1:0 meczu ligowym przeciwko FC Lorient.
W sezonie 2011/2012 wygrał z Lyonem Puchar Francji wygrywając w finale z trzecioligowym Quevilly 1-0. Do siatki trafił Lisandro Lopez.
Wypożyczenie do Schalke 04.
W styczniu 2013 roku trafił do FC Schalke 04 na zasadzie 1,5 rocznego wypożyczenia.
Al-Ain FC.
1 sierpnia 2013 podpisał kontrakt z Al-Ain FC, kwota odstępnego 4 mln euro.
Wypożyczenie do AS Roma.
20 stycznia 2014 został wypożyczony do włoskiego klubu AS Roma, opłata za wypożyczenie 1,1 mln euro; umowa do 30 czerwca 2014.
São Paulo FC.
13 sierpnia 2013 podpisał kontrakt z São Paulo FC, umowa do grudnia 2017, lecz na mocy porozumienia 28 grudnia 2016 kontrakt uległ końcowi.
SE Palmeiras.
1 stycznia 2017 podpisał kontrakt z SE Palmeiras, umowa do 31 grudnia 2018. 
Wypożyczenie do Sport Club do Recife.
28 kwietnia 2018 został wypożyczony do Sport Club do Recife, umowa do 31 grudnia 2018.
América FC.
24 maja 2019 podpisał kontrakt z América FC, umowa do 16 września 2019. 
Kariera reprezentacyjna.
W reprezentacji Brazylii Bastos zadebiutował 14 listopada 2009 w wygranym 1:0 towarzyskim meczu z Anglią.

</doc>
<doc id="1544028" url="https://pl.wikipedia.org/wiki?curid=1544028" title="Cerberus (rodzaj)">
Cerberus (rodzaj)

Cerberus – rodzaj węża z rodziny Homalopsidae.
Zasięg występowania.
Rodzaj obejmuje gatunki występujące w południowo-wschodniej Azji (Indie, Sri Lanka, Bangladesz, Mjanma, Kambodża, Wietnam, Tajlandia, Malezja, Filipiny, Singapur, Brunei, Indonezja i Timor Wschodni), Australii i na wyspach Mikronezji (Palau). 
Systematyka.
Podział systematyczny.
Do rodzaju należą następujące gatunki: 

</doc>
<doc id="1544030" url="https://pl.wikipedia.org/wiki?curid=1544030" title="John Smeaton">
John Smeaton

John Smeaton (ur. 8 czerwca 1724 w Austhorpe koło Leeds, zm. 28 października 1792 tamże) – angielski inżynier budownictwa. Bywa często określany „ojcem inżynierii lądowej”. Zaprojektował wiele mostów, kanałów, portów i latarni morskich. Był także inżynierem mechanikiem oraz fizykiem. Należał do Lunar Society oraz współzałożył pierwsze stowarzyszenie inżynierów. Laureat Medalu Copleya.
Prawo oraz fizyka.
Po studiach w Leeds, rozpoczął pracę razem z własnym ojcem w jego firmie prawniczej. Szybko jednak porzucił prawo na rzecz nauk ścisłych i rozpoczął wraz z Henrym Hindleyem) współpracę przy projektowaniu i wytwarzaniu narzędzi opartych na wiedzy matematycznej. W tym czasie zaprojektował pirometr.
W uznaniu zasług został członkiem Royal Society w 1753, a w roku 1759 otrzymał Medal Copleya za jego wkład w badania nad zagadnieniami związanymi z mechaniką pracy kół wodnych oraz wiatraków. To właśnie on, już w 1759 roku, zauważył oraz opublikował związek pomiędzy ciśnieniem a prędkością obiektów w powietrzu co zostało wykorzystane wiele lat później podczas rozwoju lotnictwa.
W latach 1759-1782, dokonał serii dalszych pomiarów i eksperymentów w tej dziedzinie, co doprowadziło go do wniosków potwierdzających teorię "vis viva" stworzoną przez niemieckiego naukowca Gottfrieda Leibniza, która w istocie była zaczątkiem zasady zachowania energii. To doprowadziło go do konfliktu z członkami akademickiego establishmentu którzy odrzucili teorię Leibniza, wierząc, że jest ona niezgodna z teorią Newtona dotyczącą zasadą zachowania pędu.
Inżynieria lądowa.
Z polecenia przez Royal Society, Smeaton zaprojektował trzecią konstrukcję latarni morskiej Eddystone w zatoce Plymouth, w latach (1755-59). Przy tej konstrukcji po raz pierwszy użył zaprawy opartej na bazie wapna gaszonego z dodatkiem trasu i żużla miedziowego, która mogła stwardnieć pod wodą. Poza tym zastosował technikę wiązania ze sobą granitowych bloków, użytych na budowie, na „jaskółczy ogon”, co zapewniło pożądaną odporność konstrukcji. Jego latarnia pozostała w stanie nienaruszonym do 1877 kiedy – z powodu erozji skał, stanowiących fundament konstrukcji – została rozebrana. Sam Smeaton podczas tej budowy zauważył, że w jego zaprawie zawarte są glina i piasek i które jako, że są nierozpuszczalne w kwasach, mogą mieć związek z twardnieniem pod wodą. Dalsze badania Smeatona utwierdziły go tej tezie, gdyż po wypaleniu różnych gatunków wapienia tylko te, które w kwasie pozostawiały osad gliniasty, tworzyły zaprawy twardniejące pod wodą. To odkrycie przyczyniło się do określenia kierunków badań, które doprowadziły do wynalezienia cementu portlandzkiego, powszechnie obecnie używanego materiału budowlanego.
Po podjęciu decyzji o skupieniu się na inżynierii lądowej, zaprojektował wiele konstrukcji budowlanych, a wiele z nich pozostaje w użyciu do dnia dzisiejszego. Ze względu na jego wiedzę w tym temacie, Smeaton został wezwany do sądu, aby udzielić – pierwszej znanej w historii – ekspertyzy naukowej podczas rozprawy sądowej.
Inżynier mechanik.
Jako inżynier mechanik, zapisał się w historii, jako twórca turbiny wodnej w Królewskich Ogrodach Botanicznych w 1761 oraz młyna wodnego w Alston w Cumbrii w 1767 (przypisuje się mu także wynalezienie pewnego rodzaju zapadki dla kół wodnych). W 1782 wybudował Chimney Mill w Newcastle upon Tyne, który był pierwszym wiatrakiem obracającym się do kierunku wiatru, powstałym na terenie Wielkiej Brytanii. Usprawnił silnik parowy autorstwa Thomasa Newcomena, wybudowawszy go wpierw w Chasewater w roku 1775.
Dziedzictwo.
Smeaton cieszący się wielkim szacunkiem wśród innych inżynierów, wniósł swój ogromny udział w Lunar Society oraz był założycielem „Smeatonian Society of Civil Engineers” w 1771, które było pierwszym w historii stowarzyszeniem inżynierów budownictwa. Stworzył powszechnie używany termin "civil engineers" (inżynierowie cywilni), dla odróżnienia od inżynierów wojskowych, a oznaczający inżynierów tworzących obiekty budowlane dla użyteczności publicznej. Po jego śmierci stowarzyszenie zmieniło nazwę na „Smeatonian Society”, następnie będąc protoplastą pierwszego międzynarodowego stowarzyszenia inżynierów budownictwa ICE, założonego w 1818.
Jego dzieło kontynuowało wielu uczniów, takich jak William Jessop, Benjamin Latrobe czy znany w Polsce John Baildon.
Zmarł z powodu udaru podczas spaceru w ogrodzie w Austhorpe. Został pochowany na parafialnym cmentarzu w Whitkirk, West Yorkshire.
Jego imieniem zostało nazwanych wiele obiektów budowlanych w Anglii, m.in. wiadukt drogowy w Leeds oddany do użytku w 2008.

</doc>
<doc id="1544031" url="https://pl.wikipedia.org/wiki?curid=1544031" title="Scynk nadrzewny">
Scynk nadrzewny

Scynk nadrzewny ("Corucia zebrata") – gatunek dużej, nadrzewnej jaszczurki z rodziny scynkowatych. Jedyny przedstawiciel rodzaju "Corucia". Gatunek objęty konwencją waszyngtońską CITES (załącznik II).
Występowanie.
Występuje endemicznie na Wyspach Salomona. Zajmuje najwyższe partie w koronach drzew lasów deszczowych.
Charakterystyka.
Scynk nadrzewny jest największą jaszczurką z rodziny scynków. Jego całkowita długość wraz z ogonem sięga 69 cm. Przeciętna długość ciała bez ogona wynosi 35 cm. 
Prowadzi nadrzewny i nocny tryb życia. Poruszanie się wśród gałęzi ułatwia mu chwytny ogon, odróżniający ten gatunek od większości scynkowatych. Drugą nietypową dla scynków cechą jest roślinożerność scynka nadrzewnego. Żywi się wyłącznie pokarmem roślinnym - liśćmi, kwiatami, owocami i grzybami. Jest to gatunek jajożyworodny. Samica rodzi najczęściej jedno, bardzo rzadko dwa młode. Odnotowano tylko jeden przypadek urodzenia trojaczków. 

</doc>
<doc id="1544032" url="https://pl.wikipedia.org/wiki?curid=1544032" title="Strusów">
Strusów

Strusów (ukr. Струсів, "Strusiw") – wieś na Ukrainie, w obwodzie tarnopolskim, w rejonie trembowelskim. Liczy ok. 1500 mieszkańców. Przez Strusów przechodzi droga krajowa N18.
Historia.
Założony w 1434. W I. poł. XVII w. właścicielem miejscowości byli Strusiowie herbu Korczak. Jeden z nich, Mikołaj Struś, dowódca polskich wojsk na Kremlu w Moskwie, uzyskał w 1610 r. od króla Zygmunta III Wazy prawa miejskie dla Strusowa. 
W 1534 r. erygowano w mieście parafię rzymskokatolicką, należącą do archidiecezji lwowskiej. W XVII w. znajdowała się tutaj kaplica, którą obsługiwali ojcowie karmelici z Trembowli. W 1747 r. na jej miejscu wzniesiono kościół parafialny pw. św. Antoniego, który rozbudowano w 1816 r. Po pożarze w 1891 r. przebudowano go na kaplicę grobową rodziny Baworowskich. Tuż obok został wzniesiony nowy kościół. 
W1880 r. miasteczko liczyło 2683 mieszkańców, w tym 1236 katolików obrządku rzymskiego, 743 obrządku greckokatolickiego i 610 wyznania mojżeszowego. W tym czasie miejscowość została przebudowana przez ówczesnego właściciela, Józefa Gołuchowskiego. Ożywienie gospodarcze nastąpiło po wybudowaniu w odległości 2 km od miasta stacji kolejowej Mikulińce-Strusów linii Tarnopol - Czortków.
Za II Rzeczypospolitej Strusów był siedzibą gminy wiejskiej Strusów w powiecie trembowelskim w województwie tarnopolskim. W 1921 roku liczył 2412 mieszkańców. 
We wsi znajduje się wybudowany w 2009 roku z inicjatywy samorządowych władz ukraińskich pomnik Stepana Bandery.

</doc>
<doc id="1544033" url="https://pl.wikipedia.org/wiki?curid=1544033" title="Tygodnik Kulturalny">
Tygodnik Kulturalny

Tygodnik Kulturalny – tygodnik ogólnopolski; wysokonakładowy tytuł kulturalno-literacki wydawany w latach 1961–1990, będący przetworzoną przez red. Stanisława Adamczyka kontynuacją związanego ze Zjednoczonym Stronnictwem Ludowym czasopismem „Orka”.
„Tygodnik Kulturalny” zajmował się życiem społeczno-kulturalnym, literaturą i sztuką. Redaktorami naczelnymi byli: Antoni Olcha, Feliks Starzec, Stanisław Adamczyk 1968-1986, Jerzy Kania. Z „Tygodnikiem Kulturalnym” etatowo związany był m.in. wybitny poeta i pisarz Tadeusz Nowak, który zasiadał w kolegium redakcyjnym oraz Radzie Redakcyjnej i miał ogromny wpływ na kształtowanie się tego opiniotwórczego tytułu.
W Radzie Redakcyjnej „Tygodnika Kulturalnego”, w latach gdy naczelnym tego tytułu był Stanisław Adamczyk 1968-1986 – zasiadali m.in.: prof. Roch Sulima, dr Maria Łopatkowa, pisarz i publicysta Julian Kawalec, pisarz i publicysta Marian Pilot, który w latach 1967–1978 pełnił także funkcję kierownika działu prozy w redakcji „TK”, poeta, pisarz Tomasz Jastrun, który także pracował w redakcji, w latach 1974–1978; poeta i pisarz Jan Bolesław Ożóg, pisarz i poeta Józef Ozga-Michalski, prozaik, publicysta, krytyk literacki Zygmunt Trziszka także etatowo był związany z redakcją oraz liczni dziennikarze, reporterzy, publicyści, krytycy, felietoniści. Z tytułem związany był także m.in. prozaik, scenarzysta i dramatopisarz Edward Redliński, pisarz, poeta, prozaik, dramaturg Stanisław Srokowski oraz wielu innych pisarzy, poetów, twórców kultury, sztuki i animatorów kultury.
Niejako patronem TK był wybitny poeta i prozaik Stanisław Piętak, który pracował w redakcji od 1956 do samobójczej śmierci 27 stycznia 1964 roku. Rok później redakcja „Tygodnika Kulturalnego” wraz z Ludową Spółdzielnią Wydawniczą oraz Z.G. ZSMP zaczęła przyznawać Nagrodę Literacką Jego imienia.
Rada Redakcyjna „Tygodnika Kulturalnego” oraz kolegium redakcji wyłoniły spośród wybitnych pisarzy, poetów, krytyków literackich, dziennikarzy związanych z tytułem Kapitułę Nagrody im. Stanisława Piętaka przyznawaną corocznie w kategoriach: proza, poezja, krytyka literacka, publicystyka, dramat i reportaż. Czasami przyznawano nagrodę specjalną. W latach 1968–1986 przewodniczył Kapitule redaktor naczelny Stanisław Adamczyk; sekretarzem Kapituły w latach 1978–1986 był red. Marek Różycki jr., który kierował działem literackim redakcji TK. Wieloletnim kierownikiem działu kulturalnego był także red. Marek Arpad Kowalski. Z redakcją współpracował znany rysownik, karykaturzysta Szczepan Sadurski.
Prawie wszyscy Laureaci Nagrody im. Stanisława Piętaka – wymienieni poniżej – byli autorami lub przewinęli się jako współpracownicy, a także – pracownicy redakcji „Tygodnika Kulturalnego”.
Redakcja współpracowała z 2400. GOK-ami – Gminnymi Ośrodkami Kultury m.in. prowadząc Bank Doświadczeń oraz Inicjatyw w dziedzinie upowszechniania kultury, sztuki, literatury w Małych Ojczyznach poza wielkimi aglomeracjami miejskimi. Najciekawsze inicjatywy kulturalne były opisywane i propagowane na łamach „TK”.
„Tygodnik Kulturalny” objął także patronatem – wraz Departamentem Książki Ministerstwa Kultury i Sztuki – biblioteki gminne, ich filie, a także punkty biblioteczne; redakcja organizowała spotkania w terenie z wybitnymi pisarzami, poetami oraz animatorami kultury – głównie w Gminnych Ośrodkach Kultury, ale także i w placówkach wojewódzkich.
W 1980 „Tygodnik Kulturalny” ufundował Nagrodę im. Józefa Chałasińskiego, przyznawaną w zakresie socjologii literatury, literatury faktu i działalności społeczno-kulturalnej.
Wraz z oddelegowaniem Stanisława Adamczyka w 1986 przez Naczelny Komitet Zjednoczonego Stronnictwa Ludowego na stanowisko kierownika Wydziału Kultury NK ZSL, z czasem przyznawanie Nagrody przejęła "Ludowa Spółdzielnia Wydawnicza" do 1994, a z redakcji odeszła większość zespołu oraz współpracowników. Nowo powołany naczelny Jerzy Kania nie zwoływał już także Rady Redakcyjnej, która została w sposób naturalny rozwiązana.
W 1990 powstał tygodnik „Wokanda” w Warszawie, jako kontynuacja „Tygodnika Kulturalnego”, którego red. naczelnym był Stanisław Marat; od 1991 „Nowy Tydzień – Wokanda”.

</doc>
<doc id="1544034" url="https://pl.wikipedia.org/wiki?curid=1544034" title="Araniella opisthographa">
Araniella opisthographa

Araniella opisthographa - gatunek pająka z rodzaju "Araniella", należący do rodziny krzyżakowatych. Gatunek pospolity w Europie Środkowej.
Charakterystyka.
Samice osiągają długość 4.5-8.5 mm, samce są mniejsze 3.5-4.5 mm.

</doc>
<doc id="1544035" url="https://pl.wikipedia.org/wiki?curid=1544035" title="Ferkad">
Ferkad



</doc>
<doc id="1544036" url="https://pl.wikipedia.org/wiki?curid=1544036" title="Jacques Champion de Chambonnières">
Jacques Champion de Chambonnières

Jacques Champion de Chambonnières (ur. w 1601 lub 1602 w Paryżu, zm. przed 4 maja 1672 tamże) – francuski klawesynista i kompozytor okresu baroku.
Pochodził z rodziny muzycznej od pokoleń. Jego przodek Nicolas Champion w XV w był nadwornym muzykiem Franciszka I, Thomas Champion był organistą królewskim w II poł. XVI w. a jego syn Jacques Champion organistą Henryk IV i Ludwika XIII. Drugie nazwisko Chambonnières obrał po matce. Około 1640 został klawesynistą na dworze królewskim i pozostawał na służbie króla aż do śmierci. Był wirtuozem klawesynu, wyróżniającym się pięknym sposobem grania.
Jest najstarszym przedstawicielem szkoły klawesynistów francuskich. Sprawował mecenat nad młodymi muzykami. Wynajdywał uzdolnionych amatorów na prowincji i wysyłał do Paryża, aby kształcili u niego swój talent. W ten sposób znani stali się bracia Louis, François (wuj François Couperina "Le Grand") i Charles Couperinowie którzy zagrali poranną serenadę na cześć Chambonnièra pod jego wiejską posiadłością w 1650. Wykształcił wielu innych kompozytorów, w tym Jean-Henriego d’Angleberta i Roberta Camberta.
Uprawiał formę suity z doubles, wykształconą na gruncie muzyki lutniowej. W 1670 wydał "Pièces de clavessin" (2 tomy). Wywarł wpływ na klawesynistów niemieckich, szczególnie na Frobergera. Dzieła Chambonnières'a wydali P. Brunold i A. Tessier (Paryż 1925, 1967).

</doc>
<doc id="1544037" url="https://pl.wikipedia.org/wiki?curid=1544037" title="Corucia zebrata">
Corucia zebrata



</doc>
<doc id="1544039" url="https://pl.wikipedia.org/wiki?curid=1544039" title="Corucia">
Corucia



</doc>
<doc id="1544046" url="https://pl.wikipedia.org/wiki?curid=1544046" title="Brandon Roy">
Brandon Roy

Brandon Dawayne Roy (ur. 23 lipca 1984 w Seattle) – amerykański koszykarz, występujący na pozycjach rozgrywającego lub rzucającego obrońcy, zakończył karierę przedwcześnie z powodu kontuzji, obecnie trener szkolnej drużyny Nathan Hale HS. 
Mierzący 198 cm wzrostu koszykarz studiował na University of Washington, gdzie reprezentował barwy drużyny uczelnianej Washington Huskies. Do NBA został wybrany z 6. numerem w drafcie w 2006 przez Minnesota Timberwolves, jednak prawa do niego zostały przekazane do Portland i wkrótce podpisał kontrakt z tym zespołem. Szybko stał się liderem zespołu, został wybrany debiutantem roku. W 2008, w drugim sezonie w NBA, po raz pierwszy wystąpił w All-Star Game. 9 grudnia 2011 po problemach kolanami (brak chrząstek) zmuszony zakończyć swoją profesjonalną karierę. W dniu 6 lipca 2012 roku wznowił karierę, podpisując dwuletni kontrakt z Minnesota Timberwolves.
W sezonie 2012/2013 zawodnik Minnesota Timberwolves. Przez liczne kontuzje postanowił zakończyć karierę w NBA.

</doc>
<doc id="1544047" url="https://pl.wikipedia.org/wiki?curid=1544047" title="1 Galicyjski Pułk Ułanów">
1 Galicyjski Pułk Ułanów

Galicyjski Pułk Ułanów Nr 1 (niem. "Galizisches Ulanen-Regiment Ritter von Brudermann Nr. 1") – pułk kawalerii cesarskiej i królewskiej Armii.
Historia pułku.
21 października 1784 roku cesarz Józef II Habsburg zezwolił na zorganizowanie oddziału polskich kawalerzystów w składzie dwóch dywizjonów. Dowódcy Korpusu Ułanów, podpułkownikowi von Hotze do pomocy przydzielono księcia majora Józefa Poniatowskiego. W roku 1785 sformowano trzeci dywizjon ułanów. Jesienią roku 1787 dywizjony ułanów zostały rozdzielone pomiędzy pułki szwoleżerów i znalazły się nad granicą turecką.
15 lipca 1790 roku cesarz Leopold II Habsburg nakazał utworzenie pułku ułanów, który powinien być skompletowany do 1 listopada 1791 roku. W roku 1791 ułani odeszli z pułków szwoleżerów do nowo tworzonego pułku ułanów. Początkowo pułk nie posiadał numeru, dopiero w 1798 roku, w związku z utworzeniem drugiego pułku ułanów, otrzymał numer „1”.
Lata 90. XVIII wieku pułk spędził na walkach armii austriackiej w ramach koalicji przeciw rewolucyjnej Francji na frontach włoskim i niemieckim. Następne lata to ciągłe walki w wojnach napoleońskich.
W 1801 roku oraz 1814 roku cześć pododdziałów i oficerów odeszło do nowo tworzonych pułków ułańskich 3. i 4.
W latach 1848-1849 pułk brał udział w działaniach armii austriackiej podczas Wiosny Ludów i powstania węgierskiego. Potem pułk uczestniczył w wojnie Austrii z Piemontem i Francją w 1859 roku.
W 1860 roku czwarte szwadrony ułańskich pułków 1., 2. i 8. wykorzystano do utworzenia Ochotniczego Pułku Ułanów (późniejszy 13. Pułk Ułanów)
Szwadrony pułku w wojnie austriacko-pruskiej w 1866 roku nadzorowały granicę w rejonie Oświęcimia, Goczałkowic, Kęt i Dziedzic. 
Wtedy też do pułku został wcielony Dywizjon Krakusów „Regimentarza” Kazimierza hr. Starzeńskiego złożony w głównej mierze z byłych powstańców styczniowych, którzy bądź schronili się w Galicji po upadku zrywu, bądź zostali tam internowani. 
Latem 1918 spieszony pułk (konie oddał w 1917 roku), znajdował się na Ukrainie w Jekaterynosławiu. Jesienią dzięki pomocy polskich kolejarzy oraz w porozumieniu z POW udało się przetransportować prawie cały pułk do kadry (szwadronu zapasowego) stacjonującej w Kluczach pod Olkuszem. Tylko jeden z eszelonów został przejęty i rozbrojony przez Ukraińców. Polacy w kadrze zabezpieczyli przed kradzieżą magazyny oraz rozbroili i zwolnili obcych narodowościowo ułanów. 1 listopada 1918 roku powiadomiono Komendę POW w Olkuszu o przejściu oddziału do Wojska Polskiego. W późniejszym okresie pułk w Wojsku Polskim zmienił nazwę na 8 Pułk Ułanów Księcia Józefa Poniatowskiego.
Rejony rekrutacji pułku.
Pułk uzupełniany był rekrutami pochodzącymi z Galicji, od 1853 z obszaru okręgu uzupełnień 56 Pułku Piechoty (IR NR.56) Wadowice, 1857-1860 z obszarów 20 i 56 Pułków Piechoty (IR Nr 20 i 56) Nowy Sącz i Wadowice, od 1867 do 1889 z okręgu uzupełnień Pułków Piechoty 13 i 56 (Kraków i Wadowice). Później był wskazywany obszar 1 Korpusu z Krakowa (Militär-Territorial-Bezirk Kraków).
Pokojowe garnizony.
1815 St. Floeian, 1816 Oradea (Wielki Waradyn), 1817 Wiedeń, 1818 Žatec, 1843 Wiedeń, 1845-48 Pardubice, 1849 Neusohl (Banska Bystrzyca), 1850 St. Georgen (Svätý Jur), potem Beroun (Beraun), 1851 St. Georgen, 1854 Kraków, 1855-59 Wessely (Veselí nad Moravou), 1860 Wessely, 1862 Mährisch Neustadt (Uničov), 1863-66 Tarnów, Lugos (Lugoj), 1868 Temeszwar, 1871 Oedenburg (Sopron), 1876 Tarnów, 1880 Kraków, 1895 Wiedeń, Monasterzyska (1899).
W latach 1913-1914 komenda pułku i I dywizjon stacjonowały w koszarach przy ulicy Wuleckiej we Lwowie, II dywizjon w Mostach Wielkich, a Kadra Zapasowa w Koszarach Kawalerii ("Kavalleriekaserne Rakowice"), w podkrakowskich wówczas Rakowicach przy obecnej ulicy Ułanów.
Kolejnymi właścicielami pułku byli:
W latach 1815-1844 drugim właścicielem pułku był hrabia Carl Civalart, feldmarschallleutnant, generał kawalerii. 
Od 1907 roku szefem pułku był generał kawalerii Rudolf von Brudermann.

</doc>
<doc id="1544048" url="https://pl.wikipedia.org/wiki?curid=1544048" title="Clarence Walker">
Clarence Walker

Clarence Leonard "Sal" Walker (ur. 13 grudnia 1898 w Port Elizabeth, zm. 30 kwietnia 1957 w Roodepoort) – południowoafrykański bokser wagi koguciej. W 1920 roku na letnich igrzyskach olimpijskich w Antwerpii
zdobył złoty medal.

</doc>
<doc id="1544049" url="https://pl.wikipedia.org/wiki?curid=1544049" title="Port lotniczy La Paz-Manuel Márquez de León">
Port lotniczy La Paz-Manuel Márquez de León

Port lotniczy La Paz-Manuel Márquez de León (IATA: LAP, ICAO: MMLP) – międzynarodowy port lotniczy położony w 13 km od La Paz, w stanie Kalifornia Dolna Południowa, w Meksyku.

</doc>
<doc id="1544050" url="https://pl.wikipedia.org/wiki?curid=1544050" title="Kinetyczno-molekularna teoria gazów">
Kinetyczno-molekularna teoria gazów

Kinetyczno-molekularna teoria gazów – mikroskopowy model budowy gazów, umożliwiający makroskopowy opis ich właściwości przy założeniu bardzo dużej ilości atomów, cząsteczek lub jonów.
Założenia teorii.
Teoria sformułowana jest przy pewnych założeniach:
Założenia te są w przybliżeniu spełnione dla gazów przy niezbyt wysokich ciśnieniach w niezbyt niskich temperaturach.
Podstawowe równanie teorii.
Podstawowym równaniem teorii kinetycznej gazów jest wzór, który pozwala powiązać parametry poszczególnych cząsteczek z parametrami makroskopowymi gazu, takimi jak: ciśnienie, objętość, temperatura. Ma ono postać
gdzie:
Równanie średniej kwadratowej prędkości cząsteczki.
Równanie średniej kwadratowej prędkości cząsteczki wynika bezpośrednio z podstawowego równania kinetyczno-molekularnej teorii gazów dla jednego mola gazu doskonałego (cząsteczka ma trzy stopnie swobody):
gdzie:
Stąd
lub, używając masy molowej gazu zamiast masy pojedynczej cząsteczki (formula_10 formula_11 to stała Avogadra),
gdzie:

</doc>
<doc id="1544051" url="https://pl.wikipedia.org/wiki?curid=1544051" title="Mały Złomiskowy Potok">
Mały Złomiskowy Potok

Mały Złomiskowy Potok (słow. "Malý Zlomiskový potok") – potok płynący dolną częścią Doliny Ważeckiej w słowackich Tatrach Wysokich. Jego źródło znajduje się na południowych stokach Siodełkowej Kopy zwanych Złomiskiem. Najwyżej położone źródło ma na wysokości około 1480 m, nieco powyżej Magistrali Tatrzańskiej. Przecina ją, spływa w kierunku południowym i uchodzi do Wielkiego Złomiskowego Potoku jako jego lewy dopływ. Następuje to na wysokości około 1360 m w miejscu o współrzędnych .
Nazwa Małego Złomiskowego Potoku pochodzi od miejsca, z którego wypływa zwanego Złomiskiem. Pod taką nazwą potok ten znany jest w polskich źródłach i na polskich mapach. Na słowackiej mapie Złomiskowy Potok jest opisany jako Biely Váh i uznany za źródłowy ciek Białego Wagu, zaś Mały Złomiskowy Potok nie posiada nazwy. Jednak niedawno utworzone przez TANAP rozdroże przy niebieskim szlaku turystycznym z Białego Wagu do Magistrali Tatrzańskiej ma nazwę Pri Zlomiskovom Potoku (prowadzi od niego ścieżka edukacyjna do Rakitowych Stawków ("Rakytovské plesa").
Szlaki turystyczne.
Czasy przejścia podane na podstawie mapy.

</doc>
<doc id="1544054" url="https://pl.wikipedia.org/wiki?curid=1544054" title="Olivia O’Lovely">
Olivia O’Lovely

Olivia O’Lovely (ur. 26 września 1976 w Santa Fe) – amerykańska aktorka filmów pornograficznych pochodzenia włoskiego, hiszpańskiego, chilijskiego i francuskiego.
Życiorys.
Wczesne lata.
Urodziła się w Santa Fe. W wieku 18 lat rozpoczęła karierę jako tancerka egzotyczna i przez siedem lat tańczyła w klubach nocnych. 
Kariera.
W 2002 rozpoczęła pracę w branży porno pracując dla Zero Tolerance, Mayhem, Evil Empire i Loaded Digital.
W 2005 i 2007 gościła w programie Howarda Sterna.
Już po pierwszych filmach pornograficznych, którymi były "Nasty Nymphos 35" oraz "Ass Worship 5", zdobyła popularność i renomę w światku przemysłu pornograficznego.
Wystąpiła także w teledyskach hiphopowych, w tym „Risky Business” (2003) MURSa i Shocka G.
W 2008 roku na DVD została wydana jej biografia, w której opowiada m.in. że umie posługiwać się językiem migowym.
Życie prywatne.
Jest zadeklarowaną biseksualistką, miała romans z Flower Tucci, inną aktorką z branży porno, z którą często występowała w scenach lesbijskich.

</doc>
<doc id="1544056" url="https://pl.wikipedia.org/wiki?curid=1544056" title="Edoardo Garzena">
Edoardo Garzena

Edoardo Garzena (ur. 4 maja 1900 w Turynie, zm. 26 maja 1984 w Turynie) – włoski bokser wagi piórkowej. W 1920 roku na letnich igrzyskach olimpijskich w Antwerpii zdobył brązowy medal.

</doc>
<doc id="1544057" url="https://pl.wikipedia.org/wiki?curid=1544057" title="Ułaszkowce">
Ułaszkowce

Ułaszkowce (ukr. Улашківці, "Ułaszkiwci") – wieś (dawniej miasteczko) na Ukrainie, w rejonie czortkowskim obwodu tarnopolskiego, w hromadzie Nagórzanka. Liczy niecałe 1500 mieszkańców.
Historia.
W II Rzeczypospolitej miejscowość była siedzibą gminy wiejskiej Ułaszkowce w powiecie czortkowskim w województwa tarnopolskiego. W 1921 roku liczyły 2037 mieszkańców.

</doc>
<doc id="1544058" url="https://pl.wikipedia.org/wiki?curid=1544058" title="FC Valenciennes">
FC Valenciennes



</doc>
<doc id="1544061" url="https://pl.wikipedia.org/wiki?curid=1544061" title="Encefalografia">
Encefalografia

Encefalografia (z gr. enképhalos - mózg, gráphō - piszę) – metoda badania mózgu, wykonywana po wprowadzeniu do czaszki środka cieniującego (np. radiofarmaceutyka, powietrza).

</doc>
<doc id="1544064" url="https://pl.wikipedia.org/wiki?curid=1544064" title="Woda różana">
Woda różana

Woda różana – produkt uboczny w produkcji olejku różanego. Pierwotnie wytwarzana w krajach arabskich, obecnie jest rozpowszechniona niemal na całym świecie. Działa tonizująco na skórę. W starożytnym Rzymie woda różana była używana do kąpieli. Używana jest również w produkcji kosmetyków i perfum. Bywa stosowana w ceremoniach religijnych (islam, hinduizm).
Woda różana jest popularna w kuchni azjatyckiej od VIII wieku n.e. i stosowana do sporządzania napojów, gotowania mięsa i wyrobu słodyczy (np lassi).

</doc>
<doc id="1544067" url="https://pl.wikipedia.org/wiki?curid=1544067" title="Cathy O’Donnell">
Cathy O’Donnell

Cathy O'Donnell (ur. 6 lipca 1923 w Siluria; zm. 11 kwietnia 1970 w Los Angeles) – amerykańska aktorka. 
Życiorys.
Jej rodzina wywodziła się z Irlandii. Opuściła rodzinne miasto, szkołę średnia oraz college ukończyła w Oklahomie. Studiowała na American Academy of Dramatic Arts. Jej ekranowym debiutem była rola Wilmy Cameron w filmie "Najlepsze lata naszego życia" w 1946 roku. Podpisała kontrakt z Samuelem Goldwynem. Był to początek jej kariery. W 1948 roku, w wieku 23 lat wyszła za Williama Wylera, starszego od niej o 25 lat. To doprowadziło do zerwania kontraktu z Goldwynem. Kariera aktorki przygasła, a ona sama poświęciła się życiu rodzinnemu. O'Donnell zmarła w 1970 roku, w wieku 46 lat. Śmierć była wynikiem wylewu krwi do mózgu, spowodowanego chorobą nowotworową. Ostatni film, w jakim zagrała to "Ben-Hur".

</doc>
<doc id="1544068" url="https://pl.wikipedia.org/wiki?curid=1544068" title="Frank di Genaro">
Frank di Genaro

Frank Di Genaro (ur. 26 sierpnia 1901 w Nowym Jorku, zm. 27 grudnia 1966 tamże) – były amerykański bokser wagi muszej. W 1920 roku na letnich igrzyskach olimpijskich w Antwerpii zdobył złoty medal. Jego rekord to 134 walki: 96 wygranych (19 przez KO), 26 przegranych, 8 remisów i 4 niebyłe.
Kariera zawodowa.
Po Igrzyskach Olimpijskich został bokserem zawodowym i niemal od razu mistrzem świata w tej kategorii. W 1923 roku zdobył tytuł mistrza USA.
W 1998 roku został wprowadzony do Międzynarodowej Galerii Sław Boksu.

</doc>
<doc id="1544071" url="https://pl.wikipedia.org/wiki?curid=1544071" title="Belinda (album Belindy Peregrin)">
Belinda (album Belindy Peregrin)

Belinda – debiutancki album studyjny meksykańskiej piosenkarki Belindy. Został wydany 5 sierpnia 2003 roku nakładem Sony BMG i RCA Records.
Lista utworów.
Repackage.
W 2004 roku wyszła nowa ulepszona wersja tej płyty. Została udoskonalona o duet z Con Andym i Lucasem "No Entiendo (Con Andy &amp; Lucas)".
Enhanced.
6 kwietnia 2004 roku wyszła nowa wersja tej płyty wzbogacona o 2 remiksy i 2 wideoklipy.
Edicíon Especial.
w 2004 roku w Meksyku wyszła wersja specjalna z dodatkowymi dwoma piosenkami w wersji karaoke, 3 remiksami + DVD.

</doc>
<doc id="1544073" url="https://pl.wikipedia.org/wiki?curid=1544073" title="LAN Ecuador">
LAN Ecuador

LAN Ecuador – ekwadorska linia lotnicza z siedzibą w Guayaquil. Głównym udziałowcem są linie lotnicze LAN Airlines.

</doc>
<doc id="1544078" url="https://pl.wikipedia.org/wiki?curid=1544078" title="Gregory Tafforeau">
Gregory Tafforeau



</doc>
<doc id="1544080" url="https://pl.wikipedia.org/wiki?curid=1544080" title="Białobożnica">
Białobożnica

Białobożnica (ukr. Білобожниця, "Biłobożnycia") – wieś (dawniej miasteczko) na Ukrainie, w rejonie czortkowskim obwodu tarnopolskiego, w hromadzie Białobożnica. Siedziba hromadzie Białobożnica. Liczy ponad 2000 mieszkańców. Droga terytorialna T 2001 przechodzi przez wieś.
Znajduje się tu stacja kolejowa Białobożnica, położona na linii dawnej Galicyjskiej Kolei Transwersalnej.
Historia.
W II Rzeczypospolitej miejscowość była siedzibą gminy wiejskiej Białobożnica w powiecie czortkowskim w województwie tarnopolskim. W 1921 roku liczyła 1296 mieszkańców.
Przed 1939 w Białobożnicy istniał Dom Ludowy, a obok niego wspinalnia strażacka.

</doc>
<doc id="1544093" url="https://pl.wikipedia.org/wiki?curid=1544093" title="Notificationes ex Constistorio Generali Dioecesis Cracoviensis">
Notificationes ex Constistorio Generali Dioecesis Cracoviensis

Notificationes ex Constistorio Generali Dioecesis Cracoviensis – pismo teologiczne wydawane w Krakowie od roku 1800, będące oficjalnym organem Kurii Metropolitalnej. Pismo publikuje m.in. rozporządzenia władz kościelnych.

</doc>
<doc id="1544094" url="https://pl.wikipedia.org/wiki?curid=1544094" title="Biały Kamień (Ukraina)">
Biały Kamień (Ukraina)

Biały Kamień (ukr. Білий Камінь, "Biłyj Kamiń") – wieś na Ukrainie, w obwodzie lwowskim, w rejonie złoczowskim. Liczy niecałe 800 mieszkańców.
Za II Rzeczypospolitej miejscowość była siedzibą wiejskiej gminy Białykamień w powiecie złoczowskim w województwie tarnopolskim. W 1921 roku liczył 1515 mieszkańców.
Według jednej z hipotez jest to miejsce urodzenia króla Polski Michała Korybuta Wiśniowieckiego.
Położenie, gleby.
Autorzy "Słownika geograficznego Królestwa Polskiego i innych krajów słowiańskich" o Białym Kamieniu: "miasteczko, na lewym brzegu Bugu, w powiecie złoczowskim, położone 1,5 mili na północny zachód od sądu powiatowego w Złoczowie i o milę na południe od Oleska. Miasteczko leży w miejscu, w którym schodzą się trzy gatunki gleby, mianowicie od południa żyzne doliny złoczowskie z tłustą, ciężką urodzajną ziemią; czarnoziem tu niezgłębiony, trudny do obrobienia; od zachodu i północy zaczynają się piaski ciągnące się na zachód ku Buskowi, Kamionce Strumiłowej, Mostom i idące do województwa lubelskiego, na północ ku Brodom, zaś od wschodu leży to miasteczko pod samymi górami, stanowiącymi dział wód między Morzem Czarnym i Bałtyckim. Z tych powodów grunt tu bardzo rozmaity, więcej jednakże piaszczysty i kamienisty niż urodzajny".

</doc>
<doc id="1544095" url="https://pl.wikipedia.org/wiki?curid=1544095" title="Gerold Späth">
Gerold Späth

Gerold Späth (ur. 16 października 1939 w Rapperswilu) – szwajcarski pisarz.
Życiorys.
Späth pochodzi z rodziny zajmującej się produkcją organów. Po ukończeniu nauki mieszkał kolejno w Vevey, Londynie i szwajcarskim Fryburgu. Pisać rozpoczął w 1968 r., jednak aż do 1975 r. pracował w rodzinnym przedsiębiorstwie produkującym organy. Dziś mieszka wraz z rodziną we Włoszech i Irlandii.
Zadebiutował w 1970 r. powieścią łotrzykowską pt. "Unschlecht". Späth pisze powieści, słuchowiska, sztuki teatralne i dzienniki z podróży. W przekładzie na język polski ukazała się tylko jedna powieść Spätha, "Komedia", przełożona przez Zofię Rybicką. Została ona wydana w serii Współczesna Proza Światowa w 1986 r.
Gerold Späth jest członkiem szwajcarskiego PEN-Clubu oraz członkiem korespondentem Bawarskiej Akademii Sztuk Pięknych (niem. "Bayerische Akademie der Schönen Künste").

</doc>
<doc id="1544099" url="https://pl.wikipedia.org/wiki?curid=1544099" title="Białykamień">
Białykamień



</doc>
<doc id="1544100" url="https://pl.wikipedia.org/wiki?curid=1544100" title="Gare Part-Dieu – Vivier Merle">
Gare Part-Dieu – Vivier Merle

Gare Part-Dieu - Vivier Merle – stacja metra w Lyonie, na linii B. Stacja została otwarta 2 maja 1978. Stacja znajduje się w pobliżu dworca kolejowego Gare de Lyon-Part-Dieu

</doc>
<doc id="1544104" url="https://pl.wikipedia.org/wiki?curid=1544104" title="Internet Watch Foundation">
Internet Watch Foundation

Internet Watch Foundation (IWF) – brytyjska organizacja typu "non-profit", której działalność koncentruje się wokół zwalczania potencjalnie nielegalnych treści w Internecie. W szczególności dotyczy to dziecięcej pornografii i rasizmu.
Fundacja jest finansowana z datków zarówno prywatnych, jak i datków dużych korporacji związanych głównie (choć nie tylko) z mediami i Internetem (m.in. Yahoo, Google, BBC, Tesco). Na stronie internetowej organizacji można zgłaszać treści o potencjalnie nielegalnym charakterze. Takie wnioski są konsultowane najpierw wśród ekspertów organizacji, a następnie z brytyjską policją. Jeśli zapadnie decyzja o nielegalnym charakterze treści, IWF wysyła do dostawców Internetu w Wielkiej Brytanii swoją rekomendację w sprawie lub filtrowania danej strony. Dostawcy nie są zobowiązani przestrzegać rekomendacji, lecz zwykle tak robią. Zgodnie z kontraktem z IWF nie mogą oni komentować decyzji IWF. Organizacja jest chwalona przez rząd brytyjski, jak również przez dostawców usług internetowych i przeciwników pornografii dziecięcej za znaczne obniżenie ilości potencjalnie nielegalnych treści w Internecie.
Jedną z najgłośniejszych spraw związanych z IWF było umieszczenie artykułu Virgin Killer z angielskiej Wikipedii dla użytkowników z Wielkiej Brytanii w dniach 5–9 grudnia 2008 na tzw. czarnej liście IWF (zgłoszenie Wikipedii na stronie IWF miało miejsce 4 grudnia, blokada artykułu przez niektórych dostawców trwała do połowy stycznia 2009). Wiąże się ona z potencjalnie pornograficznym wydźwiękiem okładki albumu zespołu Scorpions umieszczonej w artykule. Została ona sklasyfikowana jako 1 (erotyczna, bez znamion seksualnych) w pięciostopniowej skali stosowanej przez IWF. Blokada ta pośrednio uniemożliwiała edytowanie Wikipedii ok. 95% anonimowych edytorów z UK.

</doc>
<doc id="1544107" url="https://pl.wikipedia.org/wiki?curid=1544107" title="Araniella displicata">
Araniella displicata

Araniella displicata - gatunek pająka z rodzaju "Araniella", należący do rodziny krzyżakowatych. Gatunek występuje na całej półkuli północnej.
Charakterystyka.
Samice osiągają rozmiar 6-11 mm, samce są mniejsze maksymalnie do 5 mm.

</doc>
<doc id="1544108" url="https://pl.wikipedia.org/wiki?curid=1544108" title="Brotteaux">
Brotteaux

Brotteaux – stacja metra w Lyonie, na linii B. Stacja została otwarta 2 maja 1978.

</doc>
<doc id="1544109" url="https://pl.wikipedia.org/wiki?curid=1544109" title="Sokołówka (rejon buski)">
Sokołówka (rejon buski)

Sokołówka (ukr. Соколівка) – wieś, dawniej miasteczko, w rejonie buskim obwodu lwowskiego Ukrainy. Za II Rzeczypospolitej Sokołówka była siedzibą wiejskiej gminy Sokołówka w powiecie złoczowskim w województwie tarnopolskim. W 1921 roku liczyła 2569 mieszkańców. Obecnie liczy 739 mieszkańców.
Położenie.
Na podstawie Słownika geograficznego Królestwa Polskiego i innych krajów słowiańskich to: miasteczko w powiecie złoczowskim, położone 30 km na północny-zachód od Złoczowa, 12 km od sądu w Olesku, 8 km od stacji kolejowej i telegrafu w Ożydowie.
Historia.
16 lutego 1665 roku zmarł tu Stefan Czarniecki, polski dowódca wojskowy.

</doc>
<doc id="1544112" url="https://pl.wikipedia.org/wiki?curid=1544112" title="Puchar Świata w narciarstwie alpejskim 1966/1967">
Puchar Świata w narciarstwie alpejskim 1966/1967

Sezon 1966/1967 Pucharu Świata w narciarstwie alpejskim rozpoczął się 5 stycznia 1967 w niemieckim Berchtesgaden, a zakończył 27 marca 1967 w amerykańskim Jackson Hole. Rozegrano po 17 konkurencji dla kobiet (4 zjazdy, 6 slalomów gigantów i 7 slalomów specjalnych) i mężczyzn (5 zjazdów, 5 slalomów gigantów i 7 slalomów specjalnych).
Puchar Narodów zdobyła bezapelacyjnie reprezentacja Francji, wyprzedzając Austrię i Kanadę.
Puchar Świata w narciarstwie alpejskim kobiet.
Wśród kobiet najlepszą zawodniczką okazała się Kanadyjka Nancy Greene, która zdobyła 176 punktów, wyprzedzając Francuzki Marielle Goitschel oraz Annie Famose.
W poszczególnych klasyfikacjach tryumfowały:
Puchar Świata w narciarstwie alpejskim mężczyzn.
Wśród mężczyzn najlepszym zawodnikiem okazał się Francuz Jean-Claude Killy, który zdobył 225 punktów, wyprzedzając Heinricha Messnera z Austrii oraz swojego rodaka Guy Périllat'a.
W poszczególnych klasyfikacjach tryumfowali:

</doc>
<doc id="1544117" url="https://pl.wikipedia.org/wiki?curid=1544117" title="Znaki topograficzne">
Znaki topograficzne

Znaki topograficzne – umowne, graficzne znaki przedstawiające obraz ziemi. Dzielą się na cztery grupy:

</doc>
<doc id="1544118" url="https://pl.wikipedia.org/wiki?curid=1544118" title="HBD">
HBD



</doc>
<doc id="1544119" url="https://pl.wikipedia.org/wiki?curid=1544119" title="Martyr (zespół muzyczny)">
Martyr (zespół muzyczny)

Martyr - kanadyjski zespół death metalowy z Trois-Rivières.
Zespół pochodzi z Quebecu, francuskojęzycznej prowincji Kanady. Powstał w 1994, jego założycielami byli bracia Daniel i François Mongrainowie. W następnym roku zrealizowali płytę demo, pierwszy - z trzech - album studyjny "Hopeless Hopes" ukazał się w 1997.
Muzyka Martyr jest mieszanką technicznego death metalu z progresywnymi nurtami tego gatunku. Ich płyty wydaje obecnie kanadyjska Galy Records.

</doc>
<doc id="1544120" url="https://pl.wikipedia.org/wiki?curid=1544120" title="Krzyż (pismo)">
Krzyż (pismo)

Krzyż – pismo religijno-obyczajowe wydawane w Krakowie w latach 1865–1890. Do roku 1867 redagował je ks. Ludwik Feliks Karczewski, później ks. Walerian Serwatowski, a od numeru 27 z 1868 Wincenty Piksa. Pismo wznowione zostało w roku 1890, kiedy wydano 17 numerów.

</doc>
<doc id="1544121" url="https://pl.wikipedia.org/wiki?curid=1544121" title="Chamaelycus">
Chamaelycus

Chamaelycus – rodzaj węża z podrodziny Lamprophiinae w rodzinie Lamprophiidae.
Zasięg występowania.
Rodzaj obejmuje gatunki występujące w Afryce (Sierra Leone, Liberia, Wybrzeże Kości Słoniowej, Ghana, Togo, Benin, Nigeria, Kamerun, Republika Środkowoafrykańska, Gwinea Równikowa, Gabon, Kongo, Demokratyczna Republika Konga, Uganda i Angola). 
Systematyka.
Podział systematyczny.
Do rodzaju należą następujące gatunki: 

</doc>
<doc id="1544122" url="https://pl.wikipedia.org/wiki?curid=1544122" title="Listy o guście, czyli smaku">
Listy o guście, czyli smaku

Listy o guście, czyli smaku – program poezji rokokowej autorstwa Józefa Szymanowskiego, opublikowany w 1779 roku jako część dodatku "Listy krytyczne o różnych literatury rodzajach i dziełach", dołączonego do wydania komedii "Kawa" autorstwa Adama Kazimierza Czartoryskiego.
Poglądy estetyczne Szymanowskiego.
Według Szymanowskiego na pojęcie gustu składają się: „czułość”, „delikatność” i „trafność”.
Według Szymanowskiego, gust podlegał rozwojowi w trakcie dziejów, dlatego nie należy niewolniczo ulegać twórczości dawnej, zawierającej wiele skaz. Jako niedoskonały krytykuje więc antyk oraz pisarzy zbyt silnie do niego nawiązujących. Doskonałe jest to, co nowe i współczesne, szczególnie, jeśli swoje źródło ma w wykwintnej kulturze salonów. Są one według niego idealnym miejscem kształcenia gustu, szczególnie dzięki obecności kobiet, które wyposażone są we wrodzoną delikatność i urodę. Najważniejsze dla twórczości literackiej nie są skodyfikowane przepisy, ale piękno i słodycz.
W swoim programie Szymanowski zawarł również krytykę kilku pisarzy, m.in. Piotra Kochanowskiego, Szymona Szymonowica, Sebastiana Klonowica za niewłaściwe dobieranie słów i wyrażeń. Podobnie odniósł się do sztuki "Panna na wydaniu" autorstwa Czartoryskiego, zarzucając mu, że jedna z bohaterek przemawia w sposób zbyt „gruby”, a według niego taki wyraz "gdy z ust kobiecych wychodzi, kazi te usta, przyjemności samej poświęcone".

</doc>
<doc id="1544123" url="https://pl.wikipedia.org/wiki?curid=1544123" title="The Peninsula at St. Johns Center">
The Peninsula at St. Johns Center

The Peninsula at St. Johns Center – wieżowiec w Jacksonville, w stanie Floryda, w Stanach Zjednoczonych, o wysokości 133 m. Budynek został otwarty w 2008 i posiada 36 kondygnacji.

</doc>
<doc id="1544124" url="https://pl.wikipedia.org/wiki?curid=1544124" title="Listy o guście">
Listy o guście



</doc>
<doc id="1544125" url="https://pl.wikipedia.org/wiki?curid=1544125" title="Raj odzyskany">
Raj odzyskany

Raj odzyskany (ang. "Paradise Regained") – poemat autorstwa Johna Miltona opublikowany w 1671, nawiązujący tytułem do jego wcześniejszego poematu epickiego "Raj utracony" i poruszający podobne tematy teologiczne. Treść poematu skupia się wokół kuszenia Chrystusa przez Szatana. Utwór jest napisany wierszem białym (blank verse).
Na język polski epopeję Miltona przełożył Jacek Idzi Przybylski.
Naśladownictwem "Raju odzyskanego" jest epos "Emanuel; or, Paradise regained, an epic poem" Jamesa Ogdena z 1797.

</doc>
<doc id="1544130" url="https://pl.wikipedia.org/wiki?curid=1544130" title="William Donald Schaefer Tower">
William Donald Schaefer Tower

William Donald Schaefer Tower – wieżowiec w Baltimore, w stanie Maryland, w Stanach Zjednoczonych, o wysokości 150 m. Budynek został otwarty w 1992 i liczy 37 kondygnacji.

</doc>
<doc id="1544133" url="https://pl.wikipedia.org/wiki?curid=1544133" title="AEGON Center">
AEGON Center

AEGON Center – wieżowiec w Louisville, w stanie Kentucky, w Stanach Zjednoczonych, o wysokości 164 m. Budynek został otwarty w 1993 i posiada 35 kondygnacji.

</doc>
<doc id="1544136" url="https://pl.wikipedia.org/wiki?curid=1544136" title="Podziały komórkowe">
Podziały komórkowe



</doc>
<doc id="1544138" url="https://pl.wikipedia.org/wiki?curid=1544138" title="OneAmerica Tower">
OneAmerica Tower

OneAmerica Tower – wieżowiec w Indianapolis, w stanie Indiana, w Stanach Zjednoczonych, o wysokości 162 m. Budynek został otwarty w 1982 i liczy 38 kondygnacji.

</doc>
<doc id="1544145" url="https://pl.wikipedia.org/wiki?curid=1544145" title="Bank of America Building (Providence)">
Bank of America Building (Providence)

Bank of America Building – wieżowiec w Providence, w stanie Rhode Island, w Stanach Zjednoczonych, o wysokości 130 m. Budynek został otwarty w 1928 i liczy 26 kondygnacji.

</doc>
<doc id="1544149" url="https://pl.wikipedia.org/wiki?curid=1544149" title="Sihu">
Sihu

Sihu () - chiński instrument ludowy z grupy chordofonów o czterech strunach.
Pudło rezonansowe drewniane, okrągłe lub wielokątne, pokryte skórą węża, jagnięca lub owczą. Struny strojone parami, włosie smyczka przechodzi między nimi. Popularny zwłaszcza w Mongolii Wewnętrznej.

</doc>
<doc id="1544150" url="https://pl.wikipedia.org/wiki?curid=1544150" title="Marianna Wiśnios">
Marianna Wiśnios

Marianna Wiśnios (ur. 6 października 1909 w Ratajach, zm. 1996 w Wąchocku) – artystka malarka nieprofesjonalna. 
Życiorys.
Kontekst rodzinny.
Była jedną z jedenaściorga dzieci, z których przeżyło siedmioro. Wcześnie straciła ojca Michała Kowalczyka i zmuszona była pracować na roli, pomagać matce i rodzeństwu. Ukończyła trzy oddziały szkoły powszechnej – nie miała czasu ani odpowiedniego do szkoły ubrania. Wyszła za mąż za fryzjera Stanisława Wiśniosa ze Starachowic. Zmarło jej pierwsze dziecko, wychowała dwóch synów Pawła i Norberta, owdowiała w roku 1966. 
Działalność artystyczna.
Na malowanie, które było jej pasją od dzieciństwa nie było czasu, ani ludzkiego zrozumienia. Swój artystyczny zapał realizowała w modlitwie, pieśniach, baśniach i fantazji. Zdobiła domowe przedmioty, malowała "po rosie", węglem na płotach, gliną po kamieniach, a czasem ukradkiem nocą farbkami do bielizny na kawałkach worków po cemencie czy na arkuszach pakunkowego papieru. O ujawnieniu talentu Marianny Wiśnios zdecydował przypadek. Aniela Grotowska, nauczycielka syna Pawła zainteresowała się w 1972 roku jego "niesamodzielną", a interesującą pracą domową. Zachęciła Mariannę do malowania i od tego czasu zaczął się odmieniać los malarki.
Jej obrazy po raz pokazano na wystawie twórców ludowych w Iłży w 1972 roku – zdobyła wyróżnienie. Na wystawie sztuki ludowej ziemi kieleckiej w 1974 na Zamku w Szydłowcu uzyskała I nagrodę. Pierwsza wystawa indywidualna Marianny Wiśnios miała miejsce w Muzeum Narodowym w Kielcach w roku 1976. Następna prezentacja prac uznanej już artystki odbyła się w Muzeum Narodowym w Kielcach w czasie obchodów 80-lecia istnienia muzeum. 
Malowała bez wytchnienia, dzień i noc, dokąd starczało papieru, kredek, farb i flamastrów. Wystawiano jej prace wielokrotnie w Kielcach, a także w Warszawie (1974, 1983, 1990), w Częstochowie (1981, 1982), w Starachowicach (1985), w Sandomierzu (1986), w Radomiu (1986, 1994), w Łodzi (1987), w Krakowie (1992), w Miechowie (1994), we Wrocławiu (1995), w Kozienicach (1996) i w wielu innych miejscach. Prace z prywatnych zbiorów prezentowano w RFN (z kolekcji Kariny i Ludwiga Zimmererów), w USA (z kolekcji Bolesława i Liny Nawrockich), w Meksyku (z kolekcji Leszka Macaka), w Muzeum Narodowym w Kielcach (z kolekcji Barbary i Czesława Erberów z okazji 85-lecia malarki), w Brukseli 1993 r. (z kolekcji Jerzego Krzewickiego), w Gorlicach, Muzeum Dwory Karwacjanów i Gładyszów (4.09. – 29.09.2010); Dębica, Galeria Sztuki Miejskiego Ośrodka Kultury (20.11. – 11.12.2010) (z kolekcji Jerzego Krzewickiego);
Kielce, Muzeum Narodowe – „Aniołowie w malarstwie Marianny Wiśnios” (16.12.2010 – 10.01.2011). 
Jej prace znajdują się w siedzibie Światowej Organizacji Własności Intelektualnej w Genewie, w Muzeum Polskim w Rapperswilu i w kolekcjach prywatnych na całym świecie. Marianna Wiśnios została wyróżniona nagrodą artystyczną im. Brata Alberta (1983), nagrodą im. Jana Pocka (1983), tytułem Zasłużonego Działacza Kultury, Dyplomem Honorowym Ministra Kultury i Sztuki oraz nagrodą im. Oskara Kolberga.
Ostatnie lata życia.
Marianna Wiśnios ze względu na pogarszający się stan zdrowia zamieszkała w 1993 roku w Wąchocku u syna Norberta i synowej Anieli. Tamże zmarła 24 października 1996 roku, gdzie została również pochowana. Artystka malowała do ostatnich chwil życia. Na jej stole pozostały szkice na kartonach i niedokończone obrazy. W rodzinnych Ratajach przy kaplicy św. Zofii w 11 czerwca 2000 roku umieszczono głaz z tablicą poświęconą artystce.
Omówienie twórczości.
Twórczość Marianny Wiśnios klasyfikowana jest między malarstwem naiwnym, ludowym, nieprofesjonalnym i prymitywnym. Przelewała na papier swoje uczucia, modlitwy, setki spamiętanych legend, opowieści i przyśpiewek, żywoty świętych i różnorodne motywy chrześcijańskie. Część jej twórczości stanowią "różańce" – ilustrowane i skrzętnie odliczane codzienne modlitwy. Po zakończeniu – niszczyła je zwykle. Udało się jednak ocalić część z tych bardzo osobistych obrazów – dokumentów duchowości. Wiele z tysięcy namalowanych przez nią obrazów trafiło do muzeów, prywatnych domów i kolekcji. Są wśród nich głównie motywy religijne, choć nie brak też tematyki świeckiej.

</doc>
<doc id="1544157" url="https://pl.wikipedia.org/wiki?curid=1544157" title="1995 NBA Draft">
1995 NBA Draft

1995 NBA Draft – National Basketball Association Draft, który odbył się 28 czerwca 1994, pierwszy raz poza granicami USA - w Toronto w Kanadzie. Stało się tak gdyż w tym roku do ligi NBA dołączyły dwa kanadyjskie kluby: Toronto Raptors i Vancouver Grizzlies. Kluby te, oprócz udziału w normalnym drafcie, wzięły też udział w specjalnie przeprowadzonym dla nich „rozszerzeniowym drafcie” („Expansion Draft”).
Legenda.
Pogrubiona czcionka - wybór do All-NBA Team.
Gwiazdka (*) - członkowie Basketball Hall of Fame.
Runda pierwsza.
Gracze spoza pierwszej rundy tego draftu, którzy wyróżnili się w czasie gry w NBA to: Eric Snow, Kevin Ollie.

</doc>
<doc id="1544159" url="https://pl.wikipedia.org/wiki?curid=1544159" title="Kumlinge">
Kumlinge

Kumlinge (fiń. "Kumlinki") – miasto na Wyspach Alandzkich (autonomiczna część Finlandii). Według danych szacunkowych na rok 2016 liczy 308 mieszkańców.
Demografia.
źródło: 

</doc>
<doc id="1544160" url="https://pl.wikipedia.org/wiki?curid=1544160" title="Stojanów (obwód lwowski)">
Stojanów (obwód lwowski)

Stojanów (ukr. Стоянів, "Stojaniw") – wieś (dawniej miasteczko) na Ukrainie w obwodzie lwowskim, w rejonie czerwonogrodzkim. Liczy niecałe 3000 mieszkańców.
Znajduje tu się stacja kolejowa Stojanów, położona na linii Lwów – Kiwerce.
Historia.
Miasto królewskie lokowane w drugiej połowie XIV wieku położone było w XVI wieku w województwie bełskim. Miasto należało do starostwa niegrodowego sokalskiego w XVIII wieku.
W II Rzeczypospolitej Stojanów był siedzibą gminy wiejskiej Stojanów w powiecie radziechowskim w województwie tarnopolskim. W 1921 roku liczył 3129 mieszkańców.
We wsi znajduje się zabytkowy kościół rzymskokatolicki pw. Najświętszego Serca Jezusowego z 1901 autorstwa Teodora Talowskiego. W 2013 roku zakończyły się prace remontowo-konserwatorskie polegające na zmianie więźby i położeniu nowego pokrycia dachu kościoła. Prace w całości zostały sfinansowane z budżetu państwa polskiego; z funduszy Ministerstwa Kultury i Dziedzictwa Narodowego Rzeczypospolitej Polskiej.

</doc>
<doc id="1544162" url="https://pl.wikipedia.org/wiki?curid=1544162" title="Bitwa nad Wabash">
Bitwa nad Wabash

Bitwa nad Wabash – starcie zbrojne, które miało miejsce 4 listopada 1791 roku w trakcie długotrwałej wojny z Indianami Północnego Zachodu (1785–1795). Do starcia zwanego także klęską St. Claira doszło w pobliżu Fortu Recovery w obecnym stanie Ohio. Bitwa zakończyła się klęską oddziału Amerykanów pod wodzą generała Arthura St. Claira (1734–1818) weterana amerykańskiej wojny o niepodległość z wojownikami zjednoczonych plemion indiańskich dowodzonych przez Małego Żółwia i Błękitną Kurtkę. 
Podłoże.
Armia St. Claira składała się z około dwóch tysięcy doświadczonych żołnierzy, ale także z kilkuset nowo zaciągniętych rekrutów i milicji. Na początku października 1791 roku oddział ten skierował się przeciwko Indianom, którzy już rok wcześniej zadali poważne straty wojskom generała Josiaha Harmarsa (1753–1813). Po bardzo wolnym marszu, w listopadzie oddział dotarł nad brzeg rzeki Wabash, gdzie znajdowały się osady Indian. Kiepsko wyposażona i mało zdyscyplinowana armia amerykańska stopniała podczas marszu do zaledwie 1 400 ludzi. Wielu mężczyzn po upływie okresu służby powróciło po prostu do domów, inni zaś zdezerterowali. Sytuację pogarszał dodatkowo zły stan zdrowia St. Claira, a powtarzające się ataki artretyczne uniemożliwiały mu dowodzenie, wkrótce też musiał być niesiony na noszach.
Bitwa.
Dnia 3 listopada żołnierze założyli obóz po obu stronach rzeki Wabash. Tutaj też oczekiwali Amerykanów ukryci w lesie Indianie. Rano następnego dnia, gdy żołnierze ustawili broń w kozły i stanęli w kolejkach do kuchni polowych, nastąpił atak indiański. Członkowie milicji natychmiast rzucili się – zostawiwszy broń – na drugą stronę rzeki. Żołnierze oddziałów regularnych zdołali opanować panikę i oddali salwę powstrzymując frontalny atak Małego Żółwia. 
Trwająca około trzech godzin bitwa zakończyła się klęską Amerykanów. Poległo ponad 600 żołnierzy i oficerów, a także spora liczba towarzyszących im żon, osadników i markietanek. 
Porażka była wielkim ciosem dla młodego państwa amerykańskiego w walkach z Indianami. Dopiero w roku 1794 po porażce Indian w bitwie pod zaporą z pni, sytuacja militarna zmieniła się na korzyść Amerykanów.

</doc>
<doc id="1544164" url="https://pl.wikipedia.org/wiki?curid=1544164" title="Kökar">
Kökar

Kökar (fiń. "Köökari") – miasto na Wyspach Alandzkich (autonomiczna część Finlandii). Według danych szacunkowych na rok 2016 liczy 246 mieszkańców.
Demografia.
źródło: 

</doc>
<doc id="1544169" url="https://pl.wikipedia.org/wiki?curid=1544169" title="Okręg wyborczy Dartmouth">
Okręg wyborczy Dartmouth

Okręg wyborczy Dartmouth powstał w 1351 r. i wysyłał do angielskiej, a następnie brytyjskiej, Izby Gmin dwóch deputowanych. W 1832 r. liczbę mandatów przypadających na okręg zmniejszono do jednego. Okręg obejmował miasto Dartmouth w południowej części hrabstwa Devon. Został zlikwidowany w 1868 r.

</doc>
<doc id="1544170" url="https://pl.wikipedia.org/wiki?curid=1544170" title="Lumparland">
Lumparland

Lumparland (fiń. "Lumparlanti") – miasto na Wyspach Alandzkich (autonomiczna część Finlandii). Według danych szacunkowych na rok 2016 liczy 385 mieszkańców.
Demografia.
Wykres liczby ludności Lumparland na przestrzeni ostatnich stu lat.
źródło: 

</doc>
<doc id="1544172" url="https://pl.wikipedia.org/wiki?curid=1544172" title="Szczurowice">
Szczurowice

Szczurowice (ukr. Щуровичі, "Szczurowyczi") – wieś (dawniej miasteczko) na Ukrainie w obwodzie lwowskim (rejon czerwonogrodzki).
Historia.
Miasto królewskie lokowane w 1529 roku położone było w XVI wieku w województwie bełskim. Miasto wchodziło w skład starostwa szczurowickiego, leżało w powiecie buskim w XVIII wieku.
Za II Rzeczypospolitej Szczurowice były siedzibą gminy wiejskiej Szczurowice w powiecie radziechowskim w województwie tarnopolskim. W 1921 roku liczyły 1202 mieszkańców.
W 1937 w Szczurowicach poświęcono kościół (proboszczem był wówczas ks. Jan Witek).
W czasie okupacji hitlerowskiej rodzina Marciszczuków (Jan, Anna i Piotr) udzieliła pomocy ukrywającym się Żydom, Aleksowi i Klarze Hart, Izaakowi i Mendelowi Friedman. Po wycofaniu się Niemców, a przed wkroczeniem Armii Czerwonej, ukraińscy nacjonaliści za ukrywanie Żydów zamordowali Jana Marciszczuka. Rodzina Marciszczuków została uhonorowana medalem Sprawiedliwy wśród Narodów Świata.

</doc>
<doc id="1544173" url="https://pl.wikipedia.org/wiki?curid=1544173" title="Małe Seminarium Duchowne PNKK w Sulminie">
Małe Seminarium Duchowne PNKK w Sulminie

Małe Seminarium Duchowne Polskiego Narodowego Kościoła Katolickiego w Sulminie – działająca w latach 1949-1950 na terenie Sulmina prywatna szkoła średnia należąca do diecezji polskiej Polskiego Narodowego Kościoła Katolickiego (PNKK).
Inicjatywę utworzenia Małego Seminarium Duchownego wysunął ks. Edward Narbutt-Narbuttowicz na Ogólnopolskim Zjeździe Kapłanów PNKK odbywającym się w dniach 11-12 lutego 1946 r. w Warszawie. Małe Seminarium Duchowne rozpoczęło działalność 1 września 1949 r. mając za siedzibę budynki znajdujące się w Sulminie, w powiecie gdańskim. Główny celem zakładu było „kształcenie i wychowywanie młodzieńców duchu ideologii PNNK”, których zamierzano „przygotować do zdania małej matury, by następnie skierować ich do Seminarium Duchownego PNKK w Krakowie”. Kandydaci musieli mieć co najmniej 16 lat oraz ukończoną szkołę podstawową. Rodzice kandydata musieli zadeklarować, że będą zapewniali swojemu dziecko obuwie, bieliznę i ubranie oraz będą wpłacać 1500 zł miesięcznie na rzecz Seminarium. Seminarium to funkcjonowało tylko jeden rok szkolny.

</doc>
<doc id="1544175" url="https://pl.wikipedia.org/wiki?curid=1544175" title="Sottunga">
Sottunga

Sottunga (fiń. "Sottunka") – miasto na Wyspach Alandzkich (autonomiczna część Finlandii). Według danych szacunkowych na rok 2016 liczy 96 mieszkańców.
Demografia.
źródło: 

</doc>
<doc id="1544176" url="https://pl.wikipedia.org/wiki?curid=1544176" title="Eumeces">
Eumeces

Eumeces – rodzaj jaszczurki z podrodziny Scincinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w północnej Afryce, na Bliskim Wschodzie i w Azji Środkowej.
Systematyka.
Etymologia.
"Eumeces": "eumēkēs" „długi, wielki, wysoki”, od ευ "eu" „dobry, ładny”; μηκος "mēkos" „długość, wysokość”.
Podział systematyczny.
Do rodzaju należą następujące gatunki:

</doc>
<doc id="1544178" url="https://pl.wikipedia.org/wiki?curid=1544178" title="Trapez (żeglarstwo)">
Trapez (żeglarstwo)

Trapez w żeglarstwie jest to połączenie uprzęży żeglarza z masztem na wysokości mocowania wanty. Służy do balastowania (utrzymanie w miarę poziomego położenia łódki) poprzez wysunięcie swojego środka ciężkości poza linię burty. Alternatywą dla trapezu jest deska do balastowania.
Obecnie trapezy siodełkowe stosowane są również w windsurfingu i kiteboardingu.

</doc>
<doc id="1544179" url="https://pl.wikipedia.org/wiki?curid=1544179" title="Cyclura lewisi">
Cyclura lewisi

Cyclura lewisi – zagrożony wyginięciem gatunek jaszczurki z rodzaju "Cyclura", należącego do rodziny legwanowatych. Najrzadszy gatunek endemiczny na wyspie Wielki Kajman.
Gatunek wcześniej skatalogowany był jako jeden z podgatunków legwana kubańskiego ("Cyclura nubila"), jednak w 2004 r. został przeklasyfikowany na osobny gatunek, ponieważ w 2000 r. odkryto istotne różnice genetyczne pomiędzy nimi.
Jest jedną z najdłużej żyjących jaszczurek (prawdopodobnie dożywa do 69 lat).
Zagrożenia i ochrona.
Odkryte liczne szkielety wskazują, że zwierzęta te miały dość liczną populację przed europejską kolonizacją wyspy, jednak w roku 2003 zostało mniej niż 15 osobników. Przewidywano, że dziko żyjące osobniki "Cyclura lewisi" wymrą w pierwszej dekadzie XXI wieku. Największym zagrożeniem dla gatunku są dzikie zwierzęta (psy i koty) oraz pośrednio niszczenie ich naturalnych siedlisk przez człowieka. W 2004 r. 219 sztuk wyhodowano w niewoli, zwierzęta zostały dopuszczone do pozostałych dziko żyjących osobników na Wielkim Kajmanie. Próba uratowania i rozmnożenia gatunku przeprowadzona została przez organizację Durrell Wildlife Conservation Trust. Ponadto co najmniej pięć innych organizacji non-profit jest w stałej współpracy z rządem Kajmanów, w celu zapewnienia przetrwania "Cyclura lewisi".
W 2012 roku na wyspie Wielki Kajman żyło już 750 dzikich "C. lewisi" i po raz pierwszy zmniejszono kategorię zagrożenia gatunku z „krytycznie zagrożonego” (CR) na „zagrożony” (EN).
Opis.
Preferuje teren skalisty, nasłoneczniony, żyje na otwartych przestrzeniach, w suchych lasach lub w pobliżu brzegu lądu. Samice składają jaja na przełomie czerwca i lipca, w piasku. Jest wegetarianinem, jego dieta obejmuje rośliny, owoce i kwiaty.
Jest największym przedstawicielem wśród rodzimych zwierząt lądowych na wyspie Wielki Kajman. Jego długość dochodzi do 1,5 m (mierząc od pyska do końca ogona). Masa dorosłego osobnika wynosi około 14 kg.
Wielkość jaszczurki bez uwzględnienia ogona waha się w granicach 51-76 cm. Nie jest pewne, czy zwierzęta te są przystosowane do nadrzewnego trybu życia, jednak udało się zaobserwować wspinaczkę na drzewo na wysokość 4,6 m. Samiec jest większy niż samica o ok. 1/3 wymiaru ciała. Ubarwienie starszych samców przybiera barwy od ciemnego szarego do turkusowoniebieskiego, samice mają odcienie oliwkowe do koloru zielonego i jasnoniebieskiego. Młode są zazwyczaj jednolicie ubarwione na ciemnobrązowo lub zielono ze słabym ciemniejszym pasmem.
Na grzbietach, od podstawy szyi do końca ogona, mają krótkie kolce.

</doc>
<doc id="1544180" url="https://pl.wikipedia.org/wiki?curid=1544180" title="Vårdö">
Vårdö

Vårdö (fiń. "Vordöö") – miasto na Wyspach Alandzkich (autonomiczna część Finlandii). Według danych szacunkowych na rok 2016 liczy 439 mieszkańców.
Demografia.
źródło: 

</doc>
<doc id="1544184" url="https://pl.wikipedia.org/wiki?curid=1544184" title="Wybory do Chief Pleas w 2008 roku">
Wybory do Chief Pleas w 2008 roku

10 grudnia 2008 odbyły się pierwsze w historii wyspy Sark demokratyczne wybory do lokalnego parlamentu – Chief Pleas. Wyspa Sark jest ostatnim miejscem w Europie, gdzie do niedawna panowało wiele zasad feudalnych (część z nich nie została jeszcze zniesiona) i gdzie lokalny parlament składał się w większości z dziedzicznych członków. Na skutek presji instytucji europejskich i rządu brytyjskiego doszło 21 lutego 2008 do zatwierdzenia przez Chief Pleas radykalnych zmian konstytucyjnych, zaaprobowanych później przez Tajną Radę.
Wstęp.
Uprawnione do udziału w głosowaniu były 474 osoby. W wyborach obsadzonych miało być 28 miejsc w 30-osobowym parlamencie. Głos można było oddać na wielu kandydatów, nie więcej jednak niż 28, gdyż wówczas głos był nieważny; wyznaczono tylko jeden punkt głosowania (sala snookera w budynku Island Hall). Do wyborów zgłoszono 57 kandydatów, co stanowi 12% osób uprawnionych do głosowania. Proces zgłaszania kandydatur miał miejsce w dniach 14 – 26 listopada, a lista kandydatur została ogłoszona 28 listopada przez seneschala w oficjalnej gazecie wyspy. Głosowanie odbyło się w godzinach 10.00- 18.00. Spodziewana frekwencja miała sięgnąć 80% uprawnionych. 14 spośród wybranych parlamentarzystów kończyć będzie swą kadencję w grudniu 2012, 14 pozostałych w grudniu 2010. Przynależność do danej grupy zdeterminowana będzie na drodze losowania. Kadencja Chief Pleas wynosi 4 lata (poza grupą 14 osób, których kadencja kończy się w 2010 roku).
Bracia Barclay, którzy są właścicielami i samozwańczymi suwerenami wyspy Brecqhou oraz właścicielami ok. 20% nieruchomości na Sarku zapowiedzieli bojkot wyborów (nie dokonali nawet stosownej rejestracji jako wyborcy), ze względu na (m.in.) ich nie w pełni demokratyczny charakter. Jednocześnie stwierdzili, iż może to być krok w dobrym kierunku umożliwiający dalszy rozwój wyspy. Ma to ich zdaniem nastąpić poprzez cofnięcie przez nowy parlament zakazu używania pojazdów mechanicznych na wyspie, zgodę na budowę helipadu, a także poprzez kolejne zmiany prawne i sądownicze. Ludzie zatrudnieni przez nich na wyspie Sark będą uczestniczyć w głosowaniu. Bracia Barclay stworzyli również listę 12 kandydatów, którzy ich zdaniem nie powinni zostać wybrani do Chief Pleas. Listę tych osób ogłoszono w lokalnej gazecie Sark News wydawanej przez Brecqhou Developments, a kontrolowanej przez braci Barclay. Gazeta stworzyła również listę dziewięciu kandydatów rekomendowanych (przez Barclayów).
Tuż przed wyborami (2 grudnia 2008) Cywilny Sąd Apelacyjny w Londynie uznał, iż funkcja seneschala (przewodniczący parlamentu i sędzia wyspy) jest sprzeczna z prawami człowieka w zakresie prawa do sprawiedliwego i wolnego sądu i zasugerował pozostawienie Seneschalowi jedynie funkcji sądowniczych. Prawdopodobnie wymuszać to będzie kolejne reformy na wyspie.
Wybory i przygotowania do nich wywołały powstanie niespotykanych dotąd podziałów w społeczności Sarku. Z drugiej strony wiele osób liczy na wzrost liczby turystów w związku z "szumem medialnym" wokół wyborów. Tuż po wyborach miała miejsce na wyspie huczna zabawa z udziałem niemal całej społeczności, trwała ona do późnych godzin nocnych.
Wyniki wyborów miały być znane 10 grudnia o godz. 22.00 i zostać ogłoszone przez seneschala rano 11 grudnia w Gazette Officiale. Ordynacja wyborcza Sarku zakłada, iż w wypadku, gdy liczba wybranych osób przekroczy 28 (na skutek uzyskania tej samej liczby głosów przez kilku kandydatów), ogłoszone zostaną kolejne (częściowe) wybory. Zdecydować o wejściu do Chief Pleas osób (osoby) wśród kandydatów z tą samą liczbą głosów uzyskanych w wyborach 10 grudnia. Te ewentualne wybory "dogrywkowe" zaplanowano na 7 stycznia 2009, a wyniki miały zostać ogłoszone następnego dnia. Nowo wybrany parlament przejął o północy 8/9 stycznia uprawnienia obecnego zgromadzenia. 9 stycznia o godzinie 10.00 odbyła się przysięga wszystkich nowo wybranych parlamentarzystów przed sądem wyspy. Pierwsze posiedzenie pierwszego demokratycznie wybranego Chief Pleas ("posiedzenie bożonarodzeniowe") rozpoczęło się o godz. 10.00 21 stycznia 2009.
Wyniki.
Liczenie głosów znacznie się przedłużyło i skończyło się około godziny 3.00 nad ranem 11 grudnia; wstępne wyniki podano o godz. 3.23. W związku z różnicą zaledwie pięciu głosów pomiędzy kandydatem który zajął 28 i 29 pozycję (Peterem Cole'em i Philipem Carré), rozpoczęto powtórne przeliczanie głosów o godzinie 10.00. Frekwencję szacuje się wstępnie na niemal 90%. Wybory wygrała zdecydowanie frakcja zachowawcza związana z seniorem wyspy. Tylko dwoje z dziewięciu kandydatów wskazanych przez braci Barclay zostało wybranych. Do parlamentu nie dostał się m.in. ich przedstawiciel na wyspie (dyrektor "Sark Estate Management") Kevin Delaney (36 miejsce, 131 głosów). Zasiadać w Chief Pleas będzie natomiast 9 z 12 kandydatów wskazanych przez Sark News jako nieodpowiedni do sprawowania tej funkcji. Przedstawiciele frakcji reformatorskiej przyznali, że ponieśli dotkliwą porażkę i wyrazili głębokie rozczarowanie wynikami wyborów. Wynik wyborów może spowolnić reformy na wyspie oraz zmniejszyć planowane inwestycje Barclayów. W artykule w The Daily Telegraph Sir David Barclay zapowiedział, że rozważa całkowite wycofanie się z Sarku (oraz z inwestycji na wyspie).
W wyborach wzięło udział 412 osób (ponadto dwie karty do głosowania unieważniono), co daje frekwencję – 87%. Ostateczne wyniki wyborów ogłoszono o godzinie 21.25, różnice z wstępnymi wynikami dotyczyły Stefana Gomolla (wówczas 203, obecnie 200) i Anthony'ego Ventressa (wówczas 200, obecnie 201). Po ostatecznym ustaleniu listy wybranych do parlamentu, odbyło się losowanie, które zdecydowało o długości kadencji poszczególnych osób (2 i 4 lata).
Wyniki wraz z liczbą głosów:
Reakcje.
W związku z olbrzymią porażką wspieranych przez siebie kandydatów (w szczególności zaś Kevina Delaneya), bracia Barclay zapowiedzieli członkom nowego parlamentu układ, zgodnie z którym, ich przedstawiciel Kevin Delaney mógłby zasiadać w niektórych komisjach Chief Pleas. Przed upływem wyznaczonego terminu (godz. 5.00 11 grudnia) nie dostali oni jednak żadnej odpowiedzi. W związku z tym zapowiedzieli przez swojego prawnika Gordona Dawesa całkowite wycofanie się z wyspy oraz likwidację wszystkich prowadzonych przez siebie przedsiębiorstw na Sarku. Wiązać się to będzie z utrata ponad 100 miejsc pracy, zwolnienia mają następować stopniowo, aż do początku wiosny 2009 (większość infrastruktury i tak zamykana jest na okres zimowy). Decyzja ta była wielkim zaskoczeniem dla mieszkańców i wiąże się ona z poważnym upadkiem gospodarki wyspy, gdyż większość inwestycji Barclayów jest obecnie niedochodowa (bracia utrzymywali dużą część infrastruktury wyspy licząc na zyski po 10-15 latach). Wiele rodzin z trwogą myśli o trudnej przyszłości i bezrobociu, które od czasu inwestycji Barclayów praktycznie nie istniało, a obecnie może wzrosnąć do ponad 20%. Wiele rodzin w całości zatrudnianych jest przez przedsiębiorstwa milionerów, a na wyspie nie ma systemu pomocy socjalnej (ponadto część osób zatrudnionych przez Barclayów spotyka się z ostracyzmem pozostałych mieszkańców). Pierwsze zwolnienia rozpoczęły się 12 grudnia od redakcji Sark News, dwóch hoteli należących do Barclayów: "Aval du Creux Hotel" i "Dixcart Bay Hotel" oraz kafejki Na wniosek senatora Bena Shentona, States of Jersey (parlament baliwatu Jersey) przegłosował dokument zapowiadający wsparcie finansowe dla mieszkańców Sarku, którzy utracą pracę. Wsparcie zapowiedziały również prywatne osoby z Guersey.
Bracia Barclay kwestionują ważność wyborów twierdząc, że ich kandydaci przegrali z "kartelem lokalnego establishmentu". W odpowiedzi na to senseschal Sarku Reginald Guille stwierdził, że społeczność wyspy w demokratycznych wyborach pokazała, iż nie da się zastraszyć. W grudniu 2008 i styczniu 2009 znaczna część infrastruktury będącej w posiadaniu braci Barclay została ponownie otwarta.

</doc>
<doc id="1544189" url="https://pl.wikipedia.org/wiki?curid=1544189" title="Stanisław Jędrzejewski (socjalista)">
Stanisław Jędrzejewski (socjalista)

Stanisław Jędrzejewski ps. "Karol", (ur. 22 kwietnia 1878 r. w Warszawie, zm. 11 maja 1909 r. w Abacji) – działacz socjalistyczny i niepodległościowy.
Życiorys.
Z ruchem socjalistycznym zetknął się podczas nauki w gimnazjum. Należał do "kółek etycznych" organizowanych przez Edwarda Abramowskiego. Po uzyskaniu matury wyjechał do Szwajcarii i rozpoczął studia na wydziale chemicznym politechniki we Fryburgu. Tam w styczniu 1902 r. wstąpił do organizacji zagranicznej Polskiej Partii Socjalistycznej. Po uzyskaniu w lipcu 1902 r. doktoratu powrócił do Królestwa i rozpoczął działalność polityczną.
Na VI Zjeździe PPS w czerwcu został wybrany do Centralnego Komitetu Robotniczego PPS. Od kwietnia 1903 r. kierował okręgiem kielecko-radomskim, a od grudnia 1903 r. okręgiem lubelsko-siedlecko-łomżyńskim. Od sierpnia 1904 r. stał na czele organizacji w okręgu łódzkim oraz zagłębiowskim.
W kwietniu 1905 r. został aresztowany w Warszawie i osadzony w X Pawilonie Cytadeli Warszawskiej. Zwolniony w czerwcu 1905 r. Uczestniczył we wsparciu słynnej akcji uwolnienia dziesięciu więźniów z Pawiaka w 1906 r. W związku z tym do kwietnia do sierpnia 1906 r. ponownie więziony w X Pawilonie. Po zwolnieniu wyjechał do Galicji na leczenie rozwijającej się gruźlicy. W czasie rozłamu w PPS wszedł do PPS Frakcji Rewolucyjnej. Na IX Zjeździe PPS (Frakcji Rewolucyjnej) został wybrany do Centralnego Komitetu Robotniczego. Po powrocie do Królestwa działał na terenie różnych okręgów (Radom, Ostrowiec Świętokrzyski, Kielce, Warszawa, Zagłębie Dąbrowskie, Częstochowa). 27 maja 1908 r. aresztowany na stacji Granica i uwięziony po raz kolejny w X Pawilonie. Zwolniony w lutym 1909 r.za kaucją wyjechał do Krakowa a następnie na leczenie do Abacji (obecna Chorwacja) gdzie zmarł.
Pośmiertnie (1932 r.) odznaczony Krzyżem Niepodległości z Mieczami.

</doc>
<doc id="1544196" url="https://pl.wikipedia.org/wiki?curid=1544196" title="Wasyl Turianczyk">
Wasyl Turianczyk

Wasyl Jurijowycz Turianczyk, ukr. Василь Юрійович Турянчик, ros. Василий Юрьевич Турянчик, "Wasilij Jurjewicz Turianczik" (ur. 17 kwietnia 1935 we wsi Czynadajewe, Czechosłowacja, obecnie obwód zakarpacki, Ukraina, zm. 31 marca 2022) – ukraiński piłkarz, grający na pozycji pomocnika, a później centralnego obrońcy, trener piłkarski.
Kariera piłkarska.
Kariera klubowa.
W 1949 roku w wieku 14 lat rozpoczynał karierę piłkarską w juniorskiej drużynie fabryki Krasnaja Zwiezda Mukaczewo, skąd przeszedł do miejscowej drużyny Iskra Mukaczewo. W 1953 debiutował w profesjonalnym klubie Spartak Użhorod. W latach 1955-1957 służył w wojskowym klubie OBO Lwów. W 1958 po demobilizacji powrócił do macierzystego zespołu. W 1959 razem z Andrijem Hawaszi i Jożefem Sabo został oddelegowany do głównej ukraińskiej drużyny, do Dynama Kijów. W dynamowskim zespole grał na pozycji defensywnego centralnego pomocnika, nie dając przeciwnikowi rozwinąć atak, również często włączał się do ofensywy. Z Dynamem też odnosił swoje największe sukcesy. W latach 1965-1969 był kapitanem Dynama. Karierę zakończył w 1969 roku, jednak jeszcze w 1971 występował w trzecioligowym zespole Howerła Użhorod
Kariera trenerska.
Po zakończeniu kariery zawodniczej w 1971 objął stanowisko głównego trenera zespołu Howerła Użhorod. W latach 1971-1978 pracował trenerem oddziału drużyny Spartak Użhorod w Mukaczewie. W latach 1979-1984 był trenerem Szkoły piłkarskiej w Irszawie. Potem trenował jeszcze Keramik Mukaczewo oraz Karpaty Mukaczewo. Od 1998 pracował na stanowiskach asystenta trenera i dyrektora w klubie Zakarpattia Użhorod.
W 2004 został obrany na wiceprezesa Zakarpattia.

</doc>
<doc id="1544197" url="https://pl.wikipedia.org/wiki?curid=1544197" title="Szatańskie Wersety (powieść)">
Szatańskie Wersety (powieść)



</doc>
<doc id="1544201" url="https://pl.wikipedia.org/wiki?curid=1544201" title="ADRA">
ADRA



</doc>
<doc id="1544202" url="https://pl.wikipedia.org/wiki?curid=1544202" title="Mauro Cetto">
Mauro Cetto

Mauro Cetto, właśc. Mauro Dario Jesus Cetto (ur. 14 kwietnia 1982 w Rosario) – piłkarz argentyński grający na pozycji środkowego obrońcy. Posiada także obywatelstwo włoskie.
Kariera klubowa.
Rosario Central.
Cetto urodził się w mieście Rosario i jest wychowankiem tamtejszego klubu, Rosario Central. W sezonie 2000/2001 rozegrał swój pierwszy mecz w rozgrywkach argentyńskiej Primera División. W Rosario rozegrał 15 spotkań i grał do zakończenia fazy Apertura 2001 roku.
FC Nantes.
Na początku 2002 roku Cetto przeszedł do francuskiego FC Nantes. 29 stycznia zadebiutował w rozgrywkach Ligue 1 w wygranym 3:0 domowym spotkaniu z Olympique Lyon. Początkowo jednak nie zdołał wywalczyć miejsca w podstawowym składzie „Kanarków” i przez pierwsze trzy sezony rozegrał zaledwie 26 spotkań w lidze francuskiej. Od 2004 roku grał już w pierwszej jedenastce Nantes po tym, jak z klubu odszedł Kolumbijczyk Mario Yepes. Jednak w sezonie 2006/2007 spadł z Nantes do Ligue 2, ale nie pozostał w drużynie „Kanarków” na kolejny sezon.
Toulouse FC.
Latem 2007 Cetto został wypożyczony z Nantes do innego zespołu Ligue 1, Toulouse FC. 11 sierpnia rozegrał dla tego klubu swój pierwszy mecz, wygrany 1:0 z Lyonem. Stał się podstawowym zawodnikiem drużyny z Tuluzy i w lipcu 2008 został wykupiony z Nantes za 1,3 miliona euro.
US Palermo i Lille OSC.
W czerwcu 2011 roku przeszedł za 450 tys. euro do włoskiego klubu US Palermo. Po rundzie jesiennej sezonu 2011/2012 został wypożyczony na 6 miesięcy z opcją zakupu definitywnego do francuskiego zespołu Lille OSC.
San Lorenzo.
W 2013 został piłkarzem argentyńskiego San Lorenzo de Almagro. Następnie grał w Rosario Central, gdzie w 2017 roku zakończył karierę.
Kariera reprezentacyjna.
W latach 2000–2002 Cetto rozegrał 21 spotkań w reprezentacji Argentyny U-20. W 2001 roku został powołany do kadry na Mistrzostwa Świata U-20. Z tego turnieju przywiózł złoty medal za tytuł mistrza świata.

</doc>
<doc id="1544206" url="https://pl.wikipedia.org/wiki?curid=1544206" title="Kalis">
Kalis

Kalis (dawniej niem. "Kunkendorf") – osada w Polsce położona w województwie warmińsko-mazurskim, w powiecie olsztyńskim, w gminie Jeziorany.
W latach 1975–1998 miejscowość administracyjnie należała do województwa olsztyńskiego. 
Historia.
Osada znajduje się w historycznym regionie Warmia.
W latach 20. XX w. majątek należał do Josepha Hoeniga i obejmował ponad 300 ha ziemi. Secesyjny dwór z 1925 r. bogato zdobiony z zachowaną oryginalną stolarką. Własność prywatna, obecnie w remoncie.
Bibliografia

</doc>
<doc id="1544215" url="https://pl.wikipedia.org/wiki?curid=1544215" title="Karol Skowroński">
Karol Skowroński

Karol Skowroński (ur. 4 listopada 1801 w Gąsiorach koło Łukowa, zm. 1863 w Pułtusku) – polski prawnik i nauczyciel, wieloletni profesor języka polskiego w szkole powiatowej w Pułtusku, upamiętniony na kartach "Wspomnień niebieskiego mundurka" Wiktora Gomulickiego.
Pochodził z rodziny szlacheckiej, był synem dziedzica wsi Gąsiory Piotra Pawła oraz Franciszki z Domanowskich. Egzamin dojrzałości złożył w szkole wojewódzkiej w Łukowie w lipcu 1822 i od września tegoż roku był kolaboratorem (pomocnikiem nauczyciela) w szkole wojewódzkiej w Kaliszu. W sierpniu 1823 przeszedł do szkoły wojewódzkiej w Kielcach. W 1824 otrzymał skierowanie na studia na Wydziale Filozoficznym Uniwersytetu Warszawskiego; na koszt rządu podnosił swoje kwalifikacje nauczycielskie, także jako słuchacz niedawno utworzonego Instytutu Pedagogicznego, dzięki czemu znalazł się w grupie pedagogów uprzywilejowanych pierwszeństwem zatrudnienia w szkolnictwie państwowym. Jednocześnie odbył trzyletnie studia na Wydziale Prawa i Administracji Uniwersytetu Warszawskiego. Dyplom magistra filozofii uzyskał 11 lipca 1827.
Od września 1827 był nauczycielem matematyki i fizyki w szkole obwodowej w Opolu Lubelskim, od września 1830 z patentem profesora; ogłosił wówczas pracę "Wykład syntetyczny linii epicykloidalnych" (Opole 1830). W lutym 1832 mianowany został profesorem szkoły wojewódzkiej w Lublinie. Prowadził tam także zajęcia z prawa. Mimo dobrych ocen ze strony władz szkolnych w 1836 stracił posadę w trybie dyscyplinarnym, po konflikcie z dyrektorem gimnazjum lubelskiego Kazimierzem Nahajewiczem. Przez pewien czas ubiegał się o posadę w gimnazjum w Szczebrzeszynie, ale starania te blokowały władze szkolne w Warszawie; dopiero w styczniu 1837 mógł podjąć pracę w Szczebrzeszynie w charakterze nauczyciela matematyki. W 1838 występował z podaniami o przeniesienie do pracy w szkolnictwie warszawskim lub – z racji wykształcenia – o posadę w sądownictwie, ostatecznie jednak przeniósł się w tymże roku do Pułtuska. Do końca życia pracował jako nauczyciel literatury i języka polskiego w Szkole Powiatowej Ogólnej (progimnazjum) w Pułtusku. Był także patronem przy Trybunale Cywilnym w Płocku i przy sądzie pokoju w Pułtusku. Od grudnia 1852 nosił tytuł radcy dworu.
Wśród pułtuskich uczniów Skowrońskiego byli m.in. folklorysta zakopiański Bronisław Dembowski oraz pisarz Wiktor Gomulicki. Ten ostatni upamiętnił postać nauczyciela na kartach swoich "Wspomnień niebieskiego mundurka" (1906), wspominając go w rozdziale siódmym "Nauczyciel starej daty" jako miłośnika poezji Jana Kochanowskiego oraz twórców epoki stanisławowskiej – Ignacego Krasickiego, Franciszka Karpińskiego, Adama Naruszewicza, Kajetana Koźmiana i innych. Niezależnie od ciepłych wspomnień o Skowrońskim, któremu Gomulicki zawdzięczał młodzieńcze fascynacje literackie wspomnianymi poetami, pisarz pisał o nim jako o człowieku niedostępnym, który w odróżnieniu od innych pedagogów "występuje zawsze w roli półboga". Skądinąd Skowroński był w tym czasie jedynym nauczycielem pułtuskiego progimnazjum, legitymującym się uniwersyteckim dyplomem magistra filozofii. 
Był żonaty ze szlachcianką Bogumiłą z Plewczyńskich, miał sześcioro dzieci: synów Józefa, Aleksandra, Antoniego i Stanisława oraz córki Zofię i Florentynę.

</doc>
<doc id="1544216" url="https://pl.wikipedia.org/wiki?curid=1544216" title="Arlekin (ujednoznacznienie)">
Arlekin (ujednoznacznienie)



</doc>
<doc id="1544221" url="https://pl.wikipedia.org/wiki?curid=1544221" title="Pierwszy gabinet lorda Rockinghama">
Pierwszy gabinet lorda Rockinghama

Pierwszy rząd partii wigów pod przewodnictwem Charlesa Watsona-Wentwortha, 2. markiza Rockingham, powstał w lipcu 1765 r. i przetrwał do lipca 1766 r.

</doc>
<doc id="1544228" url="https://pl.wikipedia.org/wiki?curid=1544228" title="Expansion Draft">
Expansion Draft

Expansion draft (ang./sport. "nabór rozszerzający"), proces praktykowany w sporcie zawodowym podczas dołączania jednej lub więcej drużyn do ligi, spotykany prawie wyłącznie w zawodowych ligach północnoamerykańskich, gdzie nie istnieje system ligowy i nie ma mechanizmu spadku/awansu po sezonie. Pozwala na wyrównywanie szans dla nowych zespołów na starcie rywalizacji.
Oprócz tradycyjnego naboru nowych zawodników, kończących studia, drużyny dobierają wtedy zawodników z istniejących zespołów. Aby chronić swych najlepszych graczy, aktywne drużyny wpisują pewną ich liczbę na chronioną listę. Nowy zespół (zespoły) wybierają swe typy spośród pozostałych zawodników, na zasadach przyjętych w tradycyjnym drafcie. 
Praktykę taką spotyka się np. w ligach: NBA, NFL, MLB, NHL.
Np. w lidze NBA Expansion Draft miał miejsce w latach: 1966, 1967, 1968, 1970, 1974, 1980, 1988, 1989, 1995, 2004.
Odwrotnym działaniem jest "Dispersal Draft", który przeprowadza się, gdy drużyna przestaje istnieć. Wtedy pozostałe zespoły wybierają zawodników z rozproszonej drużyny.

</doc>
<doc id="1544231" url="https://pl.wikipedia.org/wiki?curid=1544231" title="Witków Nowy">
Witków Nowy

Witków Nowy (, "Nowyj Wytkiw") – wieś na Ukrainie w obwodzie lwowskim, w rejonie czerwonogrodzkim. Miejscowość liczy ponad 1200 mieszkańców.
W II Rzeczypospolitej Witków Nowy był siedzibą gminy wiejskiej Witków Nowy w powiecie radziechowskim w województwie tarnopolskim. W 1921 roku liczył 2176 mieszkańców.

</doc>
<doc id="1544233" url="https://pl.wikipedia.org/wiki?curid=1544233" title="Parafia św. Mikołaja w Michałowie">
Parafia św. Mikołaja w Michałowie

Parafia św. Mikołaja – parafia prawosławna w Michałowie, w dekanacie Gródek diecezji białostocko-gdańskiej, siedziba dziekana.
Na terenie parafii funkcjonuje 1 cerkiew:
Historia.
Parafia została erygowana w styczniu 1906, po wydzieleniu z terytorium parafii w Nowej Woli. Cerkiew i dom parafialny zbudowano w latach 1907–1908.
Na początku XXI w. liczba parafian wykazywała tendencję spadkową (przykładowo w 2002 w parafii udzielono 12 chrztów i odprawiono 30 pogrzebów). W 2008 parafia liczyła niespełna 1500 osób. Do parafii należą miejscowości: Michałowo, Pieńki, Kazimierowo, Kamienny Bród, Kobylanka, Krynica, Kokotowo, Majdan i przysiółek Rochental.

</doc>
<doc id="1544234" url="https://pl.wikipedia.org/wiki?curid=1544234" title="Hafez Haim">
Hafez Haim



</doc>
<doc id="1544235" url="https://pl.wikipedia.org/wiki?curid=1544235" title="Puchar Świata w narciarstwie alpejskim mężczyzn 1966/1967">
Puchar Świata w narciarstwie alpejskim mężczyzn 1966/1967

Puchar Świata w narciarstwie alpejskim mężczyzn sezon 1966/1967 jest to 1 edycja tej imprezy. Cykl ten rozpoczął się w niemieckim Berchtesgaden 5 stycznia 1967 roku, a zakończył się 26 marca 1967 roku w amerykańskim Jackson Hole.

</doc>
<doc id="1544239" url="https://pl.wikipedia.org/wiki?curid=1544239" title="Agroma">
Agroma

Agroma – polskie przedsiębiorstwo handlu sprzętem rolniczym.
Historia.
Historia Przedsiębiorstwa Handlu Sprzętem Rolniczym Agroma sięga czasów dekretu prezydenta Krajowej Rady Narodowej Bolesława Bieruta z 30 marca 1945 roku i powołania Państwowego Przedsiębiorstwa Traktorów i Maszyn Rolniczych, które miało zająć się zarządzaniem warsztatami naprawczymi, traktorami i maszynami rolniczymi znajdującymi się we władaniu państwa w powojennej Polsce. W ramach tego przedsiębiorstwa działały składnice zajmujące się rozbiórką lub naprawami powojennego sprzętu rolniczego. W roku 1947 przekształcono je w zakłady Technicznej Obsługi Rolnictwa, a następnie w 1950 r. powołano wielodziałowy Centralny Zarząd Technicznej Obsługi Rolnictwa, któremu podlegało 12 przedsiębiorstw państwowych. Zadaniem wymienionych przedsiębiorstw i ich filii było magazynowanie wyrobów przemysłu pracującego na rzecz rolnictwa oraz prowadzenie ich sprzedaży. Z tego powodu rok 1950 uznawany jest za datę powstania przedsiębiorstw, które później przyjęły nazwę Agroma.
W 1952 roku powstała w Łodzi Składnica Rozdzielcza Maszyn Importowanych. Zajmowała się zaopatrzeniem rolnictwa w części zamienne oraz materiały i surowce do produkcji rolnej.
W roku 1953 Zarząd Centrali Zaopatrzenia Rolnictwa został przeniesiony z Łodzi do Warszawy. Roku później wyżej wymienione samodzielne przedsiębiorstwa, a także Departament Zaopatrzenia Rolnictwa zlikwidowany w Ministerstwie Rolnictwa utworzyły zjednoczenie o nazwie Centralny Zarząd Zaopatrzenia Rolnictwa.
Po zmianie w latach 1956–1957 polityki państwa wobec rolnictwa nastąpiły zmiany w organizacji zaopatrzenia w środki produkcji. Zniesione zostało sztywne rozdzielnictwo i od tej chwili klientami przedsiębiorstwa stali się również rolnicy indywidualni, co wymusiło potrzebę zorganizowania sieci sklepów detalicznych, których w ciągu pierwszego roku powstało ponad 20. Zmiana polityki rolnej spowodowała również podział Centralnego Zarządu Zaopatrzenia Rolnictwa na: Departament Zaopatrzenia w Ministerstwie Rolnictwa i Zarząd Zaopatrzenia Rolnictwa, jako jednostkę nadrzędną wobec Przedsiębiorstwa Zaopatrzenia Rolnictwa.
W 1958 roku Zarząd i podległe przedsiębiorstwa zostały włączone do Zjednoczenia Przemysłu Maszyn Rolniczych w Ministerstwie Przemysłu Ciężkiego. Zlikwidowano również Główną Bazę Maszyn Rolniczych, której rolę przejęło Łódzkie Przedsiębiorstwo Zaopatrzenia Rolnictwa. Fabryki produkujące sprzęt rolniczy przejęły funkcje zbytu produkowanego przez siebie sprzętu, czemu służyły giełdy w Poznaniu, na których zawierano liczne umowy.
Na podstawie uchwały Komitetu Rolniczego Rady Ministrów utworzono z dniem 1 stycznia 1960 roku Centralę Handlową Sprzętu Rolniczego i podporządkowano jej przedsiębiorstwa, które po zmianach w 1958 roku nosiły już nazwę Przedsiębiorstwa Handlu Sprzętem Rolniczym. Przekazały one sieć sprzedaży detalicznej CRS „Samopomoc Chłopska” i zajęły się wyłącznie działalnością na szczeblach zbytu i hurtu.
W kolejnych latach zmiany dotyczyły już wewnętrznej organizacji. Powołano do funkcjonowania serwis techniczno-handlowy, organizowano pokazy nowych maszyn i rozwijano akcję informacyjno-reklamową. Służył też temu m.in. wydawany cyklicznie „Informator Agroma” z wykazem, charakterystyką i opisem działania sprzętu.
Zwiększono z 2 do 6 liczbę baz zbytu, m.in. powstała baza w Kielcach dla wyrobów gumowych, w Gorzowie dla importu z Niemiec, w Białymstoku dla importu z ZSRR i w Krakowie dla części silnikowych.
Struktura w której Centrala sprawuje funkcję Zjednoczenia funkcjonowała do 1982 roku. Wówczas na mocy ustawy z 1981 o przedsiębiorstwach państwowych Zjednoczenie ulega likwidacji a przedsiębiorstwa „Agroma” stały się jednostkami samodzielnymi, przekształcając się w 1993 roku spółki z ograniczoną odpowiedzialnością.
W roku 2002 Agroma zyskała inwestora, który wprowadzając gruntowne zmiany w systemie zarządzania kontynuuje hurtową i detaliczną sprzedaż urządzeń do pielęgnacji trawników, urządzeń leśnych oraz pozostałego sprzętu ogrodniczego. Agroma jest obecnie jedną z najstarszych rozpoznawalnych polskich marek.
Marka Agroma.
W 1964 roku (lub 1966) Centrala Handlowa Sprzętu Rolniczego i podległe jej przedsiębiorstwo przyjęły nazwę „Agroma” i określiły znak firmowy istniejący do dziś. Twórcą znaku był ówczesny dyrektor naczelny Centrali mgr inż. Zygmunt Miller. Nazwa Przedsiębiorstwo Handlu Sprzętem Rolniczym Agroma z niewielkimi zmianami w przedsiębiorstwach, które uległy przekształceniu funkcjonują do dzisiaj i są bardzo dobrze rozpoznawalne przez klientów i kontrahentów. Stają się też symbolem sprawnej organizacji pracującej na rzecz rolnictwa.
W 2007 roku nazwa i znak przedsiębiorstwa uzyskały zastrzeżenie w Urzędzie Patentowym i są marką prawnie chronioną.

</doc>
<doc id="1544241" url="https://pl.wikipedia.org/wiki?curid=1544241" title="2 Live Crew">
2 Live Crew

2 Live Crew – hip-hopowa grupa z Miami na Florydzie (USA). Swoją twórczością ociekającą seksualnymi tematami budzą duże kontrowersje.
Grupa była aktywna na scenie od 1985 do 2004 roku.

</doc>
<doc id="1544243" url="https://pl.wikipedia.org/wiki?curid=1544243" title="Zębiełek armeński">
Zębiełek armeński



</doc>
<doc id="1544245" url="https://pl.wikipedia.org/wiki?curid=1544245" title="Stanisławczyk (rejon brodzki)">
Stanisławczyk (rejon brodzki)

Stanisławczyk (ukr. Станіславчик) – wieś (dawniej miasteczko) na Ukrainie w obwodzie lwowskim (rejon brodzki). Miejscowość liczy niecałe 500 mieszkańców.
W okresie II Rzeczypospolitej Stanisławczyk należał początkowo do powiatu radziechowskiego w województwie tarnopolskim. 1 lipca 1925 Stanisławczyk przeniesiono do powiatu brodzkiego, był siedzibą gminy wiejskiej Stanisławczyk. W 1921 roku liczył 1153 mieszkańców.

</doc>
<doc id="1544246" url="https://pl.wikipedia.org/wiki?curid=1544246" title="Puchar Świata w narciarstwie alpejskim kobiet 1967">
Puchar Świata w narciarstwie alpejskim kobiet 1967



</doc>
<doc id="1544247" url="https://pl.wikipedia.org/wiki?curid=1544247" title="Jan Tęczyński (zm. 1532)">
Jan Tęczyński (zm. 1532)

Jan Tęczyński herbu Topór (ur. ?, zm. 1532) – podkomorzy krakowski w latach 1517-1532, podkomorzy sandomierski w latach 1515-1517, dworzanin królewski w latach 1497-1513, hr. S.I.R. (tytuł Świętego Imperium Rzymskiego 1527).
Pochodził z możnowładczego, najpotężniejszego rodu w Małopolsce Tęczyńskich, pieczętującego się herbem Topór. Jego ojcem był Zbigniew Tęczyński (1450–1498) – stolnik sandomierski 1474–1480 podstoli sandomierski (1479–1481), podkomorzy krakowski (1481–1498).
Poseł na sejm piotrkowski 1510 roku, na sejm piotrkowski 1511 roku, na sejm piotrkowski 1512 z województwa krakowskiego.
Matką jego była Katarzyna Pleszewska z Pleszewa (zm. 1488), córka Mikołaja z Pleszewa .
Jego żoną od 1531 była Anna Fogelweder (zm. po 1534).

</doc>
<doc id="1544249" url="https://pl.wikipedia.org/wiki?curid=1544249" title="Parafia św. Apostoła Jana Teologa w Mostowlanach">
Parafia św. Apostoła Jana Teologa w Mostowlanach

Parafia św. Apostoła Jana Teologa – parafia prawosławna w Mostowlanach, w dekanacie Gródek diecezji białostocko-gdańskiej.
Na terenie parafii funkcjonują 2 cerkwie i 1 kaplica:
Zasięg terytorialny.
Parafia liczy około 300 wiernych, zamieszkujących Mostowlany, Bobrowniki, Chomontowce, Dublany, Gobiaty, Narejki, Jaryłówkę, Skroblaki, Świsłoczany, Wierobie, Zubki i Zubry.
Historia.
Nazwa miejscowości przypuszczalnie pochodzi od mostu na rzece Świsłocz. Wieś była ważnym punktem na drogach z Grodna i Wołkowyska do Korony.
Z zachowanych źródeł wynika, iż pod koniec XVI wieku w Mostowlanach istniała drewniana cerkiewka, która była filią parafii prawosławnej w Jałówce. Na początku XVII wieku parafia i podległe jej filie zostały zabrane prawosławiu i przekazane unitom, a wierni siłą nakłaniani do przejścia wiary unickiej. Opór wiernych był bardzo silny. W tym okresie wielu wiernych poniosło męczeńską śmierć za wiarę prawosławną. Istnieją informacje, że budynek nowej cerkwi fundowała w 1791 właścicielka dóbr Bułharynowa.
W 1839 w Mostowlanach istniała już samodzielna parafia, która powróciła do prawosławia. Rozległość parafii i zapewne ciasnota w istniejącej cerkwi w Jałówce, była powodem utworzenia w Mostowlanach samodzielnej parafii. Należy przypuszczać, że było to w pierwszej połowie XIX wieku. Cerkiew wybudowana w 1791 spłonęła w 1841 i parafianie wybudowali tymczasową cerkiew w 1843.
W 1861 rozpoczęto budowę nowej cerkwi pod wezwaniem św. Jana Teologa (istnieje obecnie) ze stojącą samodzielnie dzwonnicą. Pod koniec XIX wieku parafia składała się z 11 wiosek (Mostowlany, Bursowszczyzna, Wierobie, Grzybowce, Dublany, Zubki, Zubry, Kołosy, Świsłoczany, Skroblaki, Straszewo) i należało do niej ponad 3200 wiernych. Oprócz szkoły ludowej w Mostowlanach na terenie parafii istniały 3 szkoły cerkiewne (w Straszewie, Grzybowcach i Skroblakach). Na początku XX wieku cerkiew rozbudowano. Parafia podlegała diecezji grodzieńskiej. 
W 1915 miała miejsce ewakuacja ludności prawosławnej w głąb Rosji w obliczu zbliżającego się frontu. Powroty ludności miały miejsce po 1919.
Po II wojnie powstanie granicy na rzece Świsłocz i zamknięcie tradycyjnych szlaków z zachodu na wschód przyczyniło się do powolnego upadku miejscowości i – w konsekwencji – spadku liczby parafian.
W dniu 15 lutego 1995, około godz. 12:00 w Mostowlanach wydarzył się tragiczny wypadek. Spłonęła plebania, a w niej wieloletni proboszcz parafii Św. Ap. Jana Teologa Ks. protojerej mitrat Anatol Mielniczek i jego małżonka Matuszka Helena Mielniczek. Ks. Anatol wraz z Matuszką Heleną zostali pochowani w Mostowlanach przy cerkwi dla której służył przez wiele lat.

</doc>
<doc id="1544255" url="https://pl.wikipedia.org/wiki?curid=1544255" title="Maury Travis">
Maury Travis

Maury Troy Travis (ur. 25 października 1965 w Saint Louis, zm. 10 czerwca 2002 tamże) – amerykański seryjny morderca. W latach 2000–2002 zamordował w Saint Louis w stanie Missouri 12 prostytutek. 
Travis przywoził prostytutki do swojego domu w Ferguson. Tam je torturował, a następnie mordował. W 2002 roku Travis wysłał anonimowym mailem plan miejsca ukrycia zwłok jednej z ofiar do lokalnej gazety "St. Louis Post-Dispatch". We wskazanym miejscu rzeczywiście znaleziono ludzki szkielet. Gdy poinformowano o treści maila policję, technicy ustalili, z którego komputera został on wysłany i wkrótce Travis został aresztowany. W jego domu znaleziono kasetę video, na której Travis nagrał to, jak torturował i gwałcił jedną z ofiar. W areszcie Maury Travis popełnił samobójstwo, wieszając się.

</doc>
<doc id="1544259" url="https://pl.wikipedia.org/wiki?curid=1544259" title="The Palace of Auburn Hills">
The Palace of Auburn Hills

The Palace of Auburn Hills, zwany po prostu The Palace – hala sportowa, otwarta w 1988 roku, ulokowana w Auburn Hills, Detroit, Michigan. Do 2017 roku swoje mecze rozgrywała tu drużyna NBA Detroit Pistons. Hala mogła pomieścić 22 076 kibiców koszykówki. Koszt budowy wyniósł 90 milionów dolarów. 11 lipca 2020 roku została wyburzona.

</doc>
<doc id="1544260" url="https://pl.wikipedia.org/wiki?curid=1544260" title="Diecezja chełmska (katolicka)">
Diecezja chełmska (katolicka)



</doc>
<doc id="1544269" url="https://pl.wikipedia.org/wiki?curid=1544269" title="1966 NBA Expansion Draft">
1966 NBA Expansion Draft

Rozszerzający draft odbył się 30 czerwca 1966 r., z okazji przyjęcia do ligi NBA nowego klubu - Chicago Bulls. Klub wybrał z pozostałych drużyn w sumie 18 zawodników.

</doc>
<doc id="1544271" url="https://pl.wikipedia.org/wiki?curid=1544271" title="Igromir">
Igromir

Igromir (ros. "ИгроМир") – coroczne rosyjskie targi gier komputerowych organizowane przez KRI na początku listopada od 2006.
Historia.
Pierwsze targi Igromir odbyły się w dniach 4–5 listopada 2006 roku, w pawilonie nr 57 moskiewskiego Ogólnorosyjskiego Centrum Wystawowego (OCW) i odwiedziło je około 25–50 tysięcy zwiedzających. Na targach w tych dniach zaprezentowało się około 45 firm, zarówno lokalnych (m.in. 1C, Akella, Buka Entertainment, Nival Interactive, Soft Club), jak i międzynarodowych (m.in. Electronic Arts). Targi zajęły przestrzeń o powierzchni 10 tys. m2, na której zaprezentowano ponad 100 różnych tytułów.
W 2007 roku targi Igromir odbyły się w dniach 2-4 listopada, również w OCW. Według organizatorów liczba zwiedzających zwiększyła się do 50 tysięcy. Natomiast targi Igromir 2008 odbyły się w dniach 6–9 listopada. W tymże roku przedłużono czas trwania targów do 4 dni, z czego pierwszy dzień targów otwarty był tylko dla gości biznesowych i dziennikarzy. W 2013 roku Igromir odbył się w dniach 6-9 października, na terenie Crocus Exhibition Center, gdzie przyszło 130 tysięcy odwiedzających. Wówczas to na targach firma Gaijin Entertainment umieściła na swoim stanowisku dwa prawdziwe czołgi z okresu II wojny światowej.

</doc>
<doc id="1544279" url="https://pl.wikipedia.org/wiki?curid=1544279" title="Andalyp">
Andalyp

Andalyp – miasto w Turkmenistanie (wilajet daszoguski). Liczy 28 521 mieszkańców (2012).

</doc>
<doc id="1544284" url="https://pl.wikipedia.org/wiki?curid=1544284" title="Gumdag">
Gumdag

Gumdag – osiedle w Turkmenistanie, w wilajecie balkańskim. W 2008 roku liczyło 26 238 mieszkańców

</doc>
<doc id="1544286" url="https://pl.wikipedia.org/wiki?curid=1544286" title="Toyota Center">
Toyota Center

Toyota Center – hala widowskowo-sportowa w Houston w stanie Teksas.
Budowla otwarta 6 października 2003 roku. Właścicielem jest Harris County – Houston Sports Authority. Obecnie swoje mecze rozgrywa tu drużyna ligi NBA Houston Rockets i AHL Houston Aeros, wcześniej też drużyna ligi WNBA Houston Comets (do 2007 r.)
Pojemność: 18.300 widzów podczas meczów koszykówki, 17.300 podczas meczów hokeja, zaś gdy odbywają się tu koncerty, obiekt może pomieścić do 19.000 ludzi.
17 lutego 2013 roku został tu rozegrany Mecz Gwiazd NBA, w którym drużyna Zachodu pokonała drużynę Wschodu 143 – 138. Najbardziej wartościowym zawodnikiem tego meczu (MVP) został wybrany zawodnik Los Angeles Clippers – Chris Paul.
Adres: 1510 Polk Street w Downtown w Houston, , .

</doc>
<doc id="1544287" url="https://pl.wikipedia.org/wiki?curid=1544287" title="Bäherden">
Bäherden

Bäherden – miasto w Turkmenistanie (wilajet achalski). Liczy 24 319 mieszkańców (2008)

</doc>
<doc id="1544288" url="https://pl.wikipedia.org/wiki?curid=1544288" title="Power Rangers (film 1995)">
Power Rangers (film 1995)

Power Rangers (ang. "Mighty Morphin Power Rangers: The Movie") – amerykańsko-japoński przygodowy film akcji science fantasy z 1996 roku w reżyserii Bryana Spicera będący pełnometrażową wersją serialu "Mighty Morphin Power Rangers". Film stanowi jednak odrębny twór i nie jest w żaden sposób powiązany z akcją serialu, choć część fabuły produkcji pokrywa się z wydarzeniami, które miały miejsce w pierwszych odcinkach trzeciego sezonu.
Zdjęcia plenerowe miały miejsce Sydney i Queensland. Powstały pomiędzy drugim a trzecim sezonem serialu.
Światowa premiera filmu odbyła się 30 czerwca 1995 roku, natomiast w Polsce premiera odbyła się 26 stycznia 1996 roku z polskim dubbingiem, który był wyświetlany jedynie w kinach aż do listopada 2022 roku, gdy został udostępniony na platformie Disney+.
Fabuła.
W Angel Grove ekipa budownicza wydobywa mechaniczne jajo. W nocy uwalnia się Ivan Mazisty, który został przed wielu laty uwięziony. Niegdyś rządził światem, stosował terror i przemoc. Gdy dowiaduje się o Power Rangers, zamierza ich zniszczyć. Najpierw wkracza do Centrum Dowodzenia, niszcząc je oraz Zordona. Natomiast szóstka wybitnie uzdolnionych licealistów, którzy obdarzeni są mocą Power Rangers muszą pokonać potężnego wroga. Niestety, ich dotychczasowe zordy są już bezużyteczne, dlatego Alfa wysyła ich na planetę Phaedos. Tam otrzymują moc ninja oraz nowe zordy, a po kilku dniach wracają na Ziemię, by tam zmierzyć się z Ivanem Mazistym. Po decydującym pojedynku sukces odnoszą Power Rangers, którzy po szczęśliwej walce teleportują się do Centrum Dowodzenia i gdy łączą swoje siły, wszystko wraca do normy. Na samym końcu Rangersi są na imprezie i nagle na niebie pojawia się napis „Dziękujemy Wam, Power Rangers”.
Polska wersja.
Opracowanie: PaanFilm Studio Warszawa
Dialogi i reżyseria: Dariusz Dunowski
Dźwięk i montaż: Michał Skarżyński
Kierownictwo produkcji: Lidia Masiak
Wystąpili:
Narracja: Krystyna Czubówna
Lektor: Maciej Gudowski
Źródło:

</doc>
<doc id="1544289" url="https://pl.wikipedia.org/wiki?curid=1544289" title="Gazojak">
Gazojak

Gazojak – miasto w Turkmenistanie (wilajet lebapski). Liczy 23 454 mieszkańców (2008)

</doc>
<doc id="1544290" url="https://pl.wikipedia.org/wiki?curid=1544290" title="Boldumsaz">
Boldumsaz

Boldumsaz – miasto w Turkmenistanie (wilajet daszoguski). Liczy 22 763 mieszkańców (2008)

</doc>
<doc id="1544295" url="https://pl.wikipedia.org/wiki?curid=1544295" title="Arteixo">
Arteixo

Arteixo – miasto w północno-zachodniej Hiszpanii, w prowincji A Coruña, we wspólnocie autonomicznej Galicja (Hiszpania).

</doc>
<doc id="1544298" url="https://pl.wikipedia.org/wiki?curid=1544298" title="Zootoca">
Zootoca



</doc>
<doc id="1544305" url="https://pl.wikipedia.org/wiki?curid=1544305" title="Hazar">
Hazar

Hazar – osiedle w zachodnim Turkmenistanie, w wilajecie balkańskim, w zachodniej części półwyspu Çeleken, nad brzegiem Morza Kaspijskiego. W 1989 roku liczyło ok. 14 tys. mieszkańców. Ośrodek wydobycia nafty i gazu oraz przemysłu chemicznego (zakłady produkcji soli jodobromowej) i węglowego (fabryka sadzy technicznej). W mieście działa muzeum historyczno-rewolucyjne.
Miejscowość została założona w 1950 roku przy polach naftowych istniejących od końca XVII wieku i nosiła pierwotnie nazwę Çeleken (Czeleken). W 1956 roku otrzymała prawa miejskie, a w 2002 roku została przemianowana na Hazar.

</doc>
<doc id="1544307" url="https://pl.wikipedia.org/wiki?curid=1544307" title="Pieczęć Rady Miejskiej Lublina">
Pieczęć Rady Miejskiej Lublina



</doc>
<doc id="1544312" url="https://pl.wikipedia.org/wiki?curid=1544312" title="Organ roboczy">
Organ roboczy

Organ roboczy – w technice – popularna nazwa elementu maszyny bezpośrednio wykonującego zadanie, dla którego maszyna została skonstruowana (inne elementy to korpus, silnik, układ napędowy). Niekiedy bierze nazwę od wykonywanej czynności np. organ urabiający kombajnu węglowego. Organ roboczy często wyposażony ("uzbrojony") jest w narzędzia odpowiednie dla wykonywanych zadań.

</doc>
<doc id="1544313" url="https://pl.wikipedia.org/wiki?curid=1544313" title="Obdukcja">
Obdukcja

Obdukcja lekarska (łac. "obductio, obductionis", f – zasłanie; przykrycie; okrycie; strapienie) – zaświadczenie ze specjalistycznego badania lekarskiego, w którym lekarz opisuje stwierdzone obrażenia ciała, a często podaje też prawdopodobną przyczynę tychże obrażeń. Podstawowym celem obdukcji lekarskiej jest potwierdzenie doznanych przez pokrzywdzonego obrażeń oraz prawna ocena czasu naruszania czynności narządów ciała. Wydawana jest najczęściej na piśmie.
Obdukcję co do zasady może wykonać każdy lekarz. Jednakże takie badanie może zostać powtórzone, gdyż dowód w sądzie stanowić może tylko opinia wydana przez powołanego do tego biegłego, którym może być jedynie lekarz medycyny sądowej wpisany na listę biegłych prowadzoną przez Prezesa właściwego Sądu Okręgowego. Obdukcja lekarska jest zazwyczaj płatna, brak jest refundacji z NFZ. Jest fragmentem dokumentacji medycznej (lekarskiej).
Obdukcja lekarza medycyny sądowej (opinia biegłego sądowego) powinna zawierać następujące elementy:

</doc>
<doc id="1544314" url="https://pl.wikipedia.org/wiki?curid=1544314" title="Parafia Narodzenia św. Jana Chrzciciela w Nowej Woli">
Parafia Narodzenia św. Jana Chrzciciela w Nowej Woli

Parafia Narodzenia św. Jana Chrzciciela – parafia prawosławna w Nowej Woli, w dekanacie Gródek diecezji białostocko-gdańskiej.
Na terenie parafii funkcjonuje 1 cerkiew i 1 kaplica:
W Nowej Woli znajduje się też prawosławne Hospicjum Domowe pw. Proroka Eliasza.
Historia.
W 1876 do parafii należały: Nowa Wola, Kobylanka, Oziabły, Kuryły, Barszczewo, Lewsze, Planty, Łubicz-Bór, Koleśne, Supruny, Bieńdziuga, Suszcza, Krugły Lasek, Maciejkowa Góra, Odłóg, Tajnica, Juszkowy Gród, Ciwoniuki, Kuchmy i Podozierany.
W styczniu 1906 z terytorium parafii w Nowej Woli erygowano parafię w Michałowie.
W 2008 parafia liczyła około 460 osób.
Do parafii należą miejscowości: Nowa Wola, Barszczewo, Hieronimowo, Oziabły, Kuryły, Lewsze, Planty, Łubicz-Bór, Koleśne, Supruny, Bieńdziuga, Suszcza, Krugły Lasek, Maciejkowa Góra, Odnoga-Kuźmy, Marynka, Pólko i Tokarowszczyzna.

</doc>
<doc id="1544315" url="https://pl.wikipedia.org/wiki?curid=1544315" title="Gramatyka kategorialna">
Gramatyka kategorialna

Gramatyka kategorialna – rodzaj gramatyki formalnej, w której wyróżnia się: słownik będący zbiorem atomów języka opisywanego przez gramatykę, typizację początkową określającą zasady przypisywania typów elementom ze słownika oraz typ naczelny gramatyki. Teoria gramatyk kategorialnych zajmuje się zatem różnymi metodami opisu języków symbolicznych i języka naturalnego, opartymi na typizacji języka.
Definicje pomocnicze.
Struktury i języki funktorowe
Niech FS(V) oznacza zbiór wszystkich struktur funktorowych nad V. FS(V) określamy jako najmniejszy zbiór spełniający następujące warunki:
gdzie zbiór V jest zbiorem atomów.
Dowolny zbiór struktur funktorowych nad V nazywamy "językiem funktorowym" nad V.
Typy i typizacje
Ustalmy przeliczalny, nieskończony zbiór stałych Pr, którego elementy nazywamy "typami pierwotnymi". Określamy: Tp = FS(Pr). Elementy zbioru Tp nazywamy "typami" (typy spoza Pr nazywamy typami funktorowymi).
"Typizacją zbioru FS(V)" nazywamy dowolną funkcję T określoną na FS(V), która każdej strukturze A ∈ FS(V) przyporządkowuje pewien zbiór T(A) ⊆ Tp (T(A) może być pusty).
Dla dowolnej typizacji T na FS(V) określamy:
Typizację T nazywamy "skończoną" jeżeli zbiór TYP(T) jest skończony, a jednoznaczną – jeżeli dla każdej
struktury A ∈ FS(V) zbiór T(A) zawiera najwyżej jeden typ; piszemy wówczas: T(A) = x zamiast: x ∈ T(A).
Klasyczne gramatyki kategorialne (w sensie Leśniewskiego – Ajdukiewicza – Bar-Hillela) – formalna definicja.
Gramatyka kategorialna to trójka G = (VG, IG, sG), taka że:
VG, IG, sG nazywamy kolejno: słownikiem, typizacją początkową i typem naczelnym gramatyki G.
Przykład.
Język LA jest to język złożony z poprawnie zbudowanych równości arytmetycznych; zbiór atomów języka LA jest sumą zbioru NA będącego zbiorem nazw liczb naturalnych i zbioru {+,·,=}. Zbiór termów języka LA (TERA) jest najmniejszym zbiorem spełniającym następujące warunki:
Do języka LA należą też struktury postaci (A = B)2, gdzie A, B ∈ TERA.
Strukturom z LA przypisujemy typ s, strukturom z TERA – typ n. Symbole + i · są funktorami języka które w połączeniu z dwiema strukturami typu n (symbol + lub · umieszczamy pomiędzy struktury typu n) tworzą nową strukturę typu n – otrzymują zatem typ (nnn)2. Symbol = umieszczony pomiędzy strukturami typu n tworzy strukturę typu s – otrzymuje typ (nsn)2.
Gramatyką kategorialną (w sensie Leśniewskiego – Ajdukiewicza – Bar-Hillela) określającą język LA jest gramatyka G postaci: G = (VA, IA, s), gdzie:
Znaczenia i zastosowanie gramatyk kategorialnych.
I logika
II lingwistyka

</doc>
<doc id="1544319" url="https://pl.wikipedia.org/wiki?curid=1544319" title="Lacerta trilineata">
Lacerta trilineata



</doc>
<doc id="1544327" url="https://pl.wikipedia.org/wiki?curid=1544327" title="Aleksander Kipnis">
Aleksander Kipnis

Aleksander Kipnis (ur. w Żytomierzu, zm. 14 maja 1978 w Westport w stanie Connecticut) – amerykański śpiewak pochodzenia rosyjskiego, bas.
Życiorys.
Ukończył studia w Konserwatorium Warszawskim (1912), następnie przez krótki czas był kapelmistrzem wojskowym. Brał lekcje w Klindworth-Scharwenka-Konservatorium w Berlinie u Ernsta Grenzebacha. W latach 1913–1914 występował w berlińskich teatrach operetkowych. Na scenie operowej zadebiutował w 1915 roku w Hamburgu w "Wolnym strzelcu" Carla Marii von Webera. W kolejnych latach występował w Wiesbaden (1917–1922), berlińskich Städtische Oper (1922–1930) i Staatsoper (1932–1935) oraz w Operze Wiedeńskiej (1935–1938). W 1923 roku zadebiutował w Stanach Zjednoczonych, od 1923 do 1932 roku był zaangażowany w Chicago Civic Opera. W 1927 roku wystąpił w Covent Garden Theatre w Londynie jako Marcel w "Hugonotach" Giacomo Meyerbeera, następnie od 1929 do 1935 roku był związany z tym teatrem. Występował na festiwalach w Bayreuth, Salzburgu i Glyndebourne.
W 1931 roku otrzymał amerykańskie obywatelstwo, po dojściu Adolfa Hitlera do władzy zaprzestał występów w Niemczech. W 1940 zadebiutował rolą Gurnemanza w "Parsifalu" Richarda Wagnera w nowojorskiej Metropolitan Opera, gdzie następnie do 1946 występował. Później poświęcił się pracy pedagogicznej, od 1949 roku był wykładowcą Juilliard School of Music.
Odznaczał się głosem o potężnym brzemieniu i ciemnej barwie. Zasłynął przede wszystkim rolami wagnerowskimi (Gurnemanz w "Parsifalu", Król Marek w "Tristanie i Izoldzie", Hagen w "Zmierzchu bogów"), a także Sarastra w "Czarodziejskim flecie" W.A. Mozarta, Rocca w "Fideliu" Beethovena, Borysa Godunowa w "Borysie Godunowie" Modesta Musorgskiego.

</doc>
<doc id="1544335" url="https://pl.wikipedia.org/wiki?curid=1544335" title="Parafia Przemienienia Pańskiego w Topolanach">
Parafia Przemienienia Pańskiego w Topolanach

Parafia Przemienienia Pańskiego – parafia prawosławna w Topolanach, w dekanacie Gródek diecezji białostocko-gdańskiej.
Na terenie parafii funkcjonują 2 cerkwie i 2 kaplice:
Do parafii należą miejscowości: Topolany, Wierch-Topolany, Potoka, Mościska, Tylwica, Małynka, Folwarki Tylwickie, Kołpaki, Tylwica-Majątek, Hoźna, Krukowszczyzna i uroczysko Piatienka.
Historia.
Parafia prawosławna w Topolanach powstała w początkach XVIII w. Jeszcze w tym samym stuleciu przyjęła postanowienia unii brzeskiej. W 1835 r. została zlikwidowana, a wiernych dołączono do parafii w Potoce (która 4 lata później – na mocy postanowień synodu połockiego – powróciła do prawosławia). Po I wojnie światowej parafia w Potoce uległa likwidacji, a wierni z Topolan zostali przyłączeni do parafii w Zabłudowie. Reaktywacja parafii w Topolanach nastąpiła w 1940 r. (według innego źródła już w 1932 r.).
W sierpniu 2018 r. w Potoce, w miejscu dawnej cerkwi (zniszczonej w czasie I wojny światowej) rozpoczęto budowę kaplicy pw. św. Anny. Gotowy obiekt – mający być upamiętnieniem pacyfikacji Potoki w maju 1945 r. – został poświęcony 5 października 2019 r. przez arcybiskupa białostockiego i gdańskiego Jakuba.

</doc>
<doc id="1544336" url="https://pl.wikipedia.org/wiki?curid=1544336" title="Trakt Litewski">
Trakt Litewski

Trakt Litewski – główny trakt handlowy pomiędzy dwiema stolicami I Rzeczypospolitej – Wilnem i Krakowem. Była to także ważna droga biegnąca ze wschodu na zachód kraju, którą wożone było zboże i produkty leśne do wiślanego portu w Kazimierzu, by potem spławiać je do Gdańska.

</doc>
<doc id="1544343" url="https://pl.wikipedia.org/wiki?curid=1544343" title="Trapez (ujednoznacznienie)">
Trapez (ujednoznacznienie)



</doc>
<doc id="1544344" url="https://pl.wikipedia.org/wiki?curid=1544344" title="Wojciech Buszkowski">
Wojciech Buszkowski

Wojciech Buszkowski (ur. 17 października 1950) – polski matematyk, specjalista w dziedzinie logiki matematycznej i jej zastosowań, lingwistyki matematycznej, logiki obliczeniowej i podstaw informatyki. 
Życiorys.
Studiował fizykę i matematykę na Uniwersytecie im. Adama Mickiewicza w Poznaniu. Od roku 1973 magister matematyki, od 1982 doktor. Habilitację uzyskał w 1988. W roku 1997 został mianowany profesorem.
Był zaproszonym wykładowcą i prowadził badania naukowe na uniwersytetach w Chicago, Saarbruecken (stypendium Humboldta), Monachium, Amsterdamie i Tarragonie. W latach 1993-1996 pełnił funkcję prezesa Polskiego Towarzystwa Logiki i Filozofii Nauki. 
Jest autorem licznych prac naukowych publikowanych w ogólnoświatowych wydawnictwach. Szczególnie znane są jego wyniki z zakresu logicznej teorii gramatyk kategorialnych. Głównymi zainteresowaniami naukowymi są rachunek Lambeka, logiki podstrukturalne, algebry logiki i ich zastosowania w informatyce.

</doc>
<doc id="1544355" url="https://pl.wikipedia.org/wiki?curid=1544355" title="Stała Eulera-Mascheroniego">
Stała Eulera-Mascheroniego



</doc>
<doc id="1544360" url="https://pl.wikipedia.org/wiki?curid=1544360" title="Trakt litewski">
Trakt litewski



</doc>
<doc id="1544361" url="https://pl.wikipedia.org/wiki?curid=1544361" title="Produkty leśne">
Produkty leśne



</doc>
<doc id="1544362" url="https://pl.wikipedia.org/wiki?curid=1544362" title="Agathe de La Fontaine">
Agathe de La Fontaine

Agathe de La Fontaine (ur. 27 marca 1972 w Paryżu) – francuska aktorka filmowa.

</doc>
<doc id="1544365" url="https://pl.wikipedia.org/wiki?curid=1544365" title="Taczka occiarza">
Taczka occiarza

Taczka occiarza (lub "Taczka przedającego ocet i musztardę, czyli Cnota w grubej łachmanie", org. "La Brouette du vinaigrier") – drama mieszczańska Louis-Sébastien Merciera, wystawiona po raz pierwszy w 1774 roku. Sztuka stanowi pochwałę drobnych kupców i rzemieślników, a także uznanie ich awansu społecznego. Na język polski utwór przełożył Wojciech Bogusławski.
Treść sztuki.
Bohaterem sztuki jest syn Dominka, "occiarza". Odebrał solidne wykształcenie w Anglii, dzięki czemu został pracownikiem bogatego kupca, pana Delomer. Z czasem bohater zakochuje się z wzajemnością w córce swojego pracodawcy. Dziewczyna jest jednak przyrzeczona innemu – mieszczaninowi Julifortowi. Ten jednak okazuje się być łowcą posagów, który znika na wieść o bankructwie przyszłego teścia. Jednak pomimo ucieczki konkurenta, bohater nie może ożenić się z ukochaną z powodu sprzeciwu pana Delomer, wynikającego z dzielących młodych różnic społecznych. Z pomocą młodym przychodzi stary "occiarz", ojciec bohatera, który pojawia się w domu pana Delomer z taczką wypełnioną oszczędnościami całego życia. Dzięki taczce pełnej złota kupiec ratuje się przed bankructwem i wyraża zgodę na małżeństwo swojej córki z synem Dominika.
Sztuka akcentowała przede wszystkim podobieństwa pomiędzy prostym rzemieślnikiem i bogatym kupcem (obaj zajmują się sprzedażą), tym samym podkreślając prawo do społecznego awansu tego pierwszego. Podejmowała też temat niesprawiedliwości wynikającej z różnic urodzenia i podkreślała prawo do miłości z wyboru, niezależnej od pozycji społecznej i posiadanego majątku.
Sztuka w Polsce.
Sztuka została przełożona przez Wojciecha Bogusławskiego na potrzeby Teatru Narodowego, którego był wówczas dyrektorem. Utwór wystawiono w 1790 roku, a w rolę "occiarza" wcielił się sam tłumacz. Sztuka cieszyła się ogromną popularnością – w latach 1790–1793 wystawiano ją aż 23 razy. W swoim przekładzie Bogusławski zawarł liczne przeróbki w stosunku do oryginału, dzięki czemu utwór stał się wyrazem ambicji nie tylko drobnych kupców i rzemieślników, ale także miejskiej inteligencji. Szczególną popularnością cieszyła się dodana przez tłumacza do sztuki piosenka occiarza, śpiewana przez starego Dominika w chwili, kiedy wjeżdża z taczką na pokoje kupca. Wychwalała ona proste przyjemności, pracę i uczciwość i miała cechy liryki sentymentalnej. Była później śpiewana zarówno przez mieszczan, jak i przez szlachtę.

</doc>
<doc id="1544367" url="https://pl.wikipedia.org/wiki?curid=1544367" title="Dzielnica żydowska w Lublinie">
Dzielnica żydowska w Lublinie

Dzielnica żydowska w Lublinie – powstała na przełomie XIV i XV wieku dzielnica skupiająca się wokół Zamku Królewskiego w Lublinie, zamieszkana przez lubelskich Żydów. W latach 1942–1943 została wyburzona na rozkaz niemieckiego okupanta.
Położenie.
Zabudowania żydowskie w Lublinie skupiały się wokół zamku oraz w okolicach ul. Lubartowskiej. Najstarsza część dzielnicy (osadnictwo z XVI w.) znajdowała się na podmokłych, bagnistych terenach na północ i północny wschód od Wzgórza Zamkowego, gdzie przebiegał szlak handlowy. W centrum dzielnicy znajdowały się ul. Szeroka oraz ul. Jateczna. Najbiedniejsza część dzielnicy była zlokalizowana po południowej i wschodniej stronie Wzgórza Zamkowego.
Historia.
Rozkwit i ruina.
Prawdopodobnie ok. 1336 król Kazimierz III Wielki nadał przywilej pozwalający na osiedlanie się Żydom na stoku Wzgórza Zamkowego. Wkrótce na jego terenie rozwinęła się dzielnica żydowska.
Na przełomie XVI i XVII wieku nastąpił największy rozwój dzielnicy. W tym czasie gmina żydowska uzyskała szereg przywilejów królewskich, m.in. na budowę nowej murowanej synagogi oraz szpitala. W 1518 z inicjatywy Szaloma Szachny otworzono tam jesziwę. W 1523 lubelscy Żydzi uzyskali równe z chrześcijanami prawa i przywileje. Kupcy żydowscy zaczęli się bogacić w szybkim tempie, dlatego kupcy chrześcijańscy uzyskali od króla Zygmunta Starego przywilej "De non tolerandis Judaeis".
Około 1541 założono cmentarz, później nazwany starym. W 1547 z inicjatywy Chaima Szwarca założono pierwszą w Lublinie drukarnię hebrajską. Drugą drukarnię założono w 1578 przez Kalonimusa, syna Mordehaja Jaffe. Jednym z największych dokonań gminy żydowskiej w tym czasie było wzniesienie w 1567 jesziwy oraz Wielkiej Synagogi, nazwanej później synagogą Maharszala. W 1568 w dzielnicy żydowskiej mieszkało około 500 osób. W tym samym roku dzielnica otrzymała przywilej "De non tolerandis Christianis". W 1581 powstał, działający do 1764, Sejm Czterech Ziem (hebr. "Waad Arba Aracot"). W 1602 w Lublinie żyło około 2000 Żydów. W 1616 wybudowano kolejną synagogę.
Najtragiczniejszym momentem tamtego okresu jest najazd kozacko-moskiewski w 1655. Wówczas wymordowano około 2000 Żydów oraz doszczętnie zniszczono miasto żydowskie. Ocaleni Żydzi zaczęli wynajmować lokale mieszkaniowe w dzielnicy chrześcijańskiej. W XVII wieku duża grupa Żydów zaczęła się osiedlać również na Kalinowszczyźnie, która była podkahałem gminy lubelskiej. Wkrótce przy obecnej ulicy Towarowej wzniesiono synagogę.
Odbudowa i okres rozwoju.
W drugiej połowie XVIII wieku odrodziła się lubelska gmina żydowska i już w 1787 w mieście mieszkało 4231 osób wyznania mojżeszowego. Na początku XVII wieku Żydzi zaczęli się osiedlać na Piaskach, gdzie posiadali synagogę oraz w Wieniawie, gdzie również była osobna synagoga. W 1794 Jakub Izaak Horowitz otworzył własną synagogę. Była to pierwsza legalna chasydzka bożnica w centralnej Polsce.
W 1829 przy ulicy Walecznych założono nowy cmentarz żydowski. W 1854 zawaliły się stropy synagogi Maharszala. W 1866 zakończono jej odbudowę; ze starej bożnicy zachowano jedynie pierwotny obrys murów zewnętrznych. Wkrótce również powstała lokalna chasydzka dynastia cadyków. Powstała następna synagoga, mieszcząca się w prywatnym dworze cadyka przy ulicy Szerokiej 40. W 1862 wydano dekret równouprawnienia ludności żydowskiej w Królestwie Polskim, poprzez co elita żydowska zaczęła osiedlać się w centrum miasta i na Krakowskim Przedmieściu. W 1886 powstał Szpital Żydowski przy ulicy Lubartowskiej 81. W końcu XIX wieku w mieście istniały 43 chedery.
Likwidacja.
W końcu 1940 w Lublinie mieszkało ok. 43 tys. Żydów. 24 marca 1941 opublikowano zarządzenie gubernatora Ernsta Zörnera o utworzeniu getta. Jego granice przebiegały:
W okresie koncentracji ludności pogorszyły się (już wcześniej bardzo niskie) warunki sanitarno-higieniczne dzielnicy żydowskiej. Prowadzono akcje oczyszczania, jednak, ze względu na brak podstawowej infrastruktury, miały one ograniczoną skuteczność. Ponadto panowało przeludnienie. Ta sytuacja trwała do połowy kwietnia 1942, gdy zakończono likwidację getta. W ciągu miesiąca wywieziono ok. 36 tys. osób. Pozostałe ok. 7 tys. przeniesiono do getta na Majdanie Tatarskim, nieopodal Lublin (KL). Część z ponad tysiąca Polaków wykwaterowanych z Majdanu Tatarskiego zamieszkała w zachodniej części byłej dzielnicy żydowskiej. 
Wyburzanie rozpoczęto w lecie 1942. Teren znajdującej się w złym stanie technicznym, najbiedniejszej dzielnicy Lublina, będącej świadectwem żydowskiej historii, postanowiono zagospodarować na nowo. Sporządzono listę 24 ulic do wyburzenia: Błoniki, Bonifraterska, Ciasna, Czwartek, Cyrulicza, Furmańska, Jateczna, Kalinowszczyzna, Kowalska, Krawiecka, Krzywa, Lubartowska, Mostowa, Nadstawna, plac Krawiecki, Podzamcze, Ruska, Sienna, Szeroka, św. Mikołaja, Wąska, Wysoka, Zakręt oraz Zamkowa. Przed rozbiórką budynków zbierano przedmioty, które dało się przetworzyć. Do wszystkich tych prac użyto osób pochodzenia żydowskiego. Równolegle z pracami rozbiórkowymi trwał szaber.
Czasy powojenne i współczesność.
Budynki przy większości ulic i placów wyburzono w zupełności. Pozostawiono niektóre kamienice, np. przy ul. Lubartowskiej. Zostały fragmenty ulic Cyruliczej, Furmańskiej, Kowalskiej i Nadstawnej oraz zabytkowy zdrój uliczny przy ul. Ruskiej (jedyny ślad ul. Szerokiej). Po wojnie w miejscu ul. Szerokiej utworzono plac Zebrań Ludowych (później plac Zamkowy). Przy tym placu po prawej stronie schodów prowadzących na zamek stoi obelisk z tablicą przedstawiającą plan najstarszej części dzielnicy.

</doc>
<doc id="1544368" url="https://pl.wikipedia.org/wiki?curid=1544368" title="Umowa franczyzowa">
Umowa franczyzowa



</doc>
<doc id="1544369" url="https://pl.wikipedia.org/wiki?curid=1544369" title="Agawa henekwen">
Agawa henekwen

Agawa henekwen, agawa henequen ("Agave fourcroydes" Lemaire) – gatunek roślin z rodziny agawowatych. Pochodzi z Meksyku (Jukatan). Jest uprawiana w Meksyku i w niektórych krajach tropikalnych
Morfologia.
Z wyglądu podobna do agawy sizalowej, lecz od niej dużo większa. Liście zielone na szczycie z kolcami na brzegach.
Zastosowanie.
Włókno z liści agawy pod nazwą sizal meksykański lub sizal jukatański używane jest do wyrobu sznurów dla snopowiązałek.

</doc>
<doc id="1544371" url="https://pl.wikipedia.org/wiki?curid=1544371" title="Agave fourcroydes">
Agave fourcroydes



</doc>
<doc id="1544372" url="https://pl.wikipedia.org/wiki?curid=1544372" title="Piaski Żydowskie">
Piaski Żydowskie



</doc>
<doc id="1544373" url="https://pl.wikipedia.org/wiki?curid=1544373" title="Mariza Ikonomi">
Mariza Ikonomi

Mariza Ikonomi (ur. 12 maja 1983 w Tiranie) – albańska piosenkarka i autorka tekstów.
Życiorys.
Pochodzi z rodziny muzyków. Zaczęła śpiewać już jako dziecko, występując na festiwalach piosenki dziecięcej w Tiranie i w Szkodrze. Reprezentowała także Albanię na Bałkańskim Festiwalu Piosenki Dziecięcej w Macedonii Północnej, gdzie zdobyła III nagrodę.
Po raz pierwszy na „dorosłej” scenie pojawiła się w wieku 12 lat, debiutując na Festiwalu Piosenki Albańskiej w Tiranie i będąc najmłodszą jego uczestniczką w historii. Mając 17 lat występowała jako wokalistka zespołu "Ilirianet" na koncertach w Szwajcarii, Francji, Holandii i w Kosowie. Przeboje, którymi Ikonomi zdobywała rynek albański jak "Ti me fal" (Wybacz mi) i "Dashuri dhe Lot" (Miłość i łza) znalazły się na debiutanckiej płycie wokalistki zatytułowanej "Vegim Qellor". Płyta, wypromowana przez teledysk „S'e di” (Nie wiem) otworzył drogę wokalistce do albańskiej telewizji, a także do sukcesu na Festiwalu Pieśni Magicznej w Tiranie, na którym została uhonorowana Złotym Mikrofonem. W 2005 zwyciężyła na festiwalu Kosovo Fest. W 2007 zajęła 3 miejsce na Festiwalu Piosenki w Tiranie. Uczestniczyła także w 50 edycji albańskiego festiwalu, zajmując w finale 11 miejsce (wykonała utwór "Më ler të të dua"). W 2015 ponownie wystąpiła na festiwalu Kënga Magjike - w duecie z Kleą wykonała utwór "Pike loti", a w 2016 w kolejnej edycji festiwalu wykonała utwór Endri Shaniego "E vetmja jam", do której napisała tekst.
W 2003 ukończyła naukę w szkole artystycznej Jordan Misja w Tiranie i podjęła studia na wydziale wokalnym Akademii Sztuk w Tiranie.

</doc>
<doc id="1544376" url="https://pl.wikipedia.org/wiki?curid=1544376" title="Agawa henequen">
Agawa henequen



</doc>
<doc id="1544378" url="https://pl.wikipedia.org/wiki?curid=1544378" title="La Fontaine (ujednoznacznienie)">
La Fontaine (ujednoznacznienie)

Miejscowości we Francji:
Miejscowości w USA:
Osoby o nazwisku La Fontaine:

</doc>
<doc id="1544382" url="https://pl.wikipedia.org/wiki?curid=1544382" title="Motorola F3">
Motorola F3



</doc>
<doc id="1544384" url="https://pl.wikipedia.org/wiki?curid=1544384" title="Kimberly Caldwell">
Kimberly Caldwell

Kimberly Ann Caldwell (ur. 25 lutego 1982 r. w Katy w stanie Teksas, USA) – amerykańska wokalistka, znana przede wszystkim z udziału w drugiej edycji programu telewizyjnego "American Idol", w którym ostatecznie zajęła siódmą pozycję; okazjonalnie aktorka. Brała również udział w muzycznych show "Popstars" i "Star Search". Obecnie jest osobowością amerykańskiej stacji TV Guide Network; przez niedługi okres współpracowała też z FOX Sports Network.
Dotąd wydała dwa single: „Fear of Flying” i „Gave Yourself Away”. Premiera obydwu miała miejsce w 2008 roku. Wcześniej, w 2005 roku, wystąpiła gościnnie w amerykańskich serialach telewizyjnych - "Life on a Stick" oraz "411". W 2007 roku powierzono jej drugoplanową rolę w horrorze "Droga bez powrotu 2" ("Wrong Turn 2: Dead End"); rok później zagrała w filmie "Memories of Murder".
W latach 2008-2009 spotykała się z wokalistą Davidem Cookiem.
31 grudnia 2014 poślubiła Jordana Harveya. Mają córkę Harlow Monroe (ur. 7 października 2015) i spodziewają się kolejnego dziecka.

</doc>
<doc id="1544390" url="https://pl.wikipedia.org/wiki?curid=1544390" title="Aksaj (obwód rostowski)">
Aksaj (obwód rostowski)

Aksaj (ros. "Аксай") — miasto (od 1957 roku) w Rosji, administracyjne centrum Aksajskiego rejonu obwodu rostowskiego.
Miasto jest rozmieszczone na południo-wschodzie rosyjskiej równiny, w południowo-zachodniej części obwodu rostowskiego, na stromym prawem brzegu zakola rzeczki Don, 18 km na północny wschód od Rostowa nad Donem.
W mieście działa stacja kolejowa Północno-Kaukaskiej kolei.

</doc>
<doc id="1544392" url="https://pl.wikipedia.org/wiki?curid=1544392" title="Grzybowa Góra (Wzgórza Dalkowskie)">
Grzybowa Góra (Wzgórza Dalkowskie)

Grzybowa Góra – wzniesienie (216,7 m n.p.m.), w południowo-zachodniej Polsce, na Wzgórzach Dalkowskich, najwyższy punkt powiatu lubińskiego.
Położenie.
Wzniesienie położone w południowo-wschodniej części Wzgórz Dalkowskich na pograniczu z Wysoczyzną Lubińską około 8,0 km na północ od centrum miejscowości Lubin między miejscowością Rynarcice po północno-zachodniej stronie, a Koźlice po południowo-wschodniej stronie.
Jest to typowe wzniesienie morenowe w kształcie wału o mało podkreślonym wierzchołku, wznoszącym się nieznacznie ponad wierzchowinę, co czyni górę mało rozpoznawalną w terenie. Charakteryzuje się łagodnymi zboczami: północnym, wschodnim oraz zachodnim i nieco podkreślonym zboczem południowym, co nadaje wzniesieniu charakter góry. Zbocze wschodnie, ponacinane jarami, łagodnie opada w kierunku strefy źródliskowej Rudnej. Góra zbudowana z glin zwałowych przykrytych osadami piasków i żwirów wodno-lodowcowych, powstała w młodszej fazie zlodowacenia środkowopolskiego. Na szczycie obszerna polana, na której w najwyższym punkcie przy leśnej drodze znajduje się głaz narzutowy, z wykutą nazwą góry. Zbocza w całości porośnięte lasem świerkowym, z niewielką domieszką drzew liściastych.
Turystyka.
Przez szczyt góry, przechodzi pieszy szlak turystyczny:

</doc>
<doc id="1544394" url="https://pl.wikipedia.org/wiki?curid=1544394" title="KL Fünfteichen">
KL Fünfteichen



</doc>
<doc id="1544395" url="https://pl.wikipedia.org/wiki?curid=1544395" title="Breath of Fire 3">
Breath of Fire 3



</doc>
<doc id="1544396" url="https://pl.wikipedia.org/wiki?curid=1544396" title="Getto w Lublinie">
Getto w Lublinie



</doc>
<doc id="1544399" url="https://pl.wikipedia.org/wiki?curid=1544399" title="Zdzisław Barbasiewicz">
Zdzisław Barbasiewicz

Zdzisław Jerzy Barbasiewicz ps. "Gryf" (ur. 21 listopada 1909 w Korytnicy k. Węgrowa, zm. 10 stycznia 1952 w Warszawie) – oficer Wojska Polskiego, Armii Krajowej i ludowego Wojska Polskiego, kawaler Orderu Wojennego Virtuti Militari, w 1951 roku skazany na karę śmierci i stracony.
Życiorys.
Był synem Jana, nauczyciela, i Heleny z Frydrychiewiczów. Ukończył szkołę powszechną w Węgrowie, a maturę złożył w gimnazjum oo. Salezjanów w Sokołowie Podlaskim. W latach 1929–1932 był podchorążym Szkoły Podchorążych Piechoty w Ostrowi Mazowieckiej. Z dniem 1 września 1932 przydzielony został do 22 pułku piechoty w Siedlcach na stanowisko dowódcy plutonu, a potem adiutanta pułku. Od stycznia 1939 przebywał na kursie dowódców kompanii w Centrum Wyszkolenia Piechoty w Rembertowie. 
W kampanii wrześniowej 1939 walczył jako adiutant 95 pułku piechoty 39 Dywizji Piechoty pod Dęblinem, Krasnymstawem, Cześnikami, Suchowolą i Krasnobrodem. Po kapitulacji objął dowództwo jednego z pododdziałów SGO „Polesie” gen. bryg. Franciszka Kleeberga.
W listopadzie 1939 r. powrócił do Siedlec, gdzie rozpoczął działalność w konspiracji. Z kadry byłego 22 pp zorganizował grupę konspiracyjną, podporządkowując ją Polskiej Organizacji Zbrojnej, w 1942 r. scalonej z AK. Poszukiwany przez Gestapo, ukrywał się pod Siedlcami, a potem w Warszawie, gdzie był wykładowcą w tajnej podchorążówce na Ochocie. 7 grudnia 1943 uczestniczył w Czesławicach (na Lubelszczyźnie) w wysadzaniu pociągu wiozącego SS na front. Przed wybuchem powstania warszawskiego w 1944 wysłany poza teren stolicy. W lipcu 1944 dopełnił obowiązku rejestracji w Rejonowej Komendzie Uzupełnień w Siedlcach, ukrywając swoją służbę w Armii Krajowej.
W listopadzie 1944 zmobilizowany do służby w ludowym Wojsku Polskim i przydzielony do Sztabu Głównego WP we Włochach pod Warszawą na stanowisko szefa Wydziału II w Oddziale I Organizacyjno-Mobilizacyjnym. Zweryfikowany w stopniu majora, . W 1946 r. uczestniczył w pracach Komisji do obliczenia strat i kosztów poniesionych przez Wojsko Polskie w wojnie z Niemcami w roku 1939–1945 za co odznaczony został Złotym Krzyżem Zasługi. W 1949 przeszedł w stan spoczynku i po zwolnieniu z wojska podjął pracę w Generalnej Dyrekcji „Film Polski”.
Aresztowany 17 kwietnia 1950, podczas śledztwa był nieludzko torturowany. Płk Antoni Skulbaszewski obiecywał mu złagodzenie kary za przyznanie się do winy. Po miesiącu płk Barbasiewicz przyznał się, że zorganizował konspiracyjną komórkę w Oddziale I Sztabu Generalnego. 29 października 1951 skazany przez NSW w Warszawie wyrokiem o sygn. Sn. 4/51 pod przewodnictwem ppłk. Feliksa Aspisa na karę śmierci, postanowieniem z dnia 27.11.1951 r. o sygn. Zg.R.3/51 Zgromadzenie Ogólne Sędziów Najwyższego Sądu Wojskowyego odrzuciło skargę rewizyjną, w której płk Barbasiewicz wycofał wcześniejsze przyznanie się do winy. Prezydent Bolesław Bierut odrzucił prośbę skazanego o łaskę. Stracony w więzieniu mokotowskim 10 stycznia 1952 jako pierwszy z 19 oficerów WP skazanych w tym procesie.
Miejsce pochówku jest nieznane, choć istnieją sugestie wskazujące na cmentarz w Trojanowie na przedmieściu Sochaczewa. Grób symboliczny znajduje się na Cmentarzu Wojskowym na Powązkach w Warszawie, w tzw. Kwaterze na Łączce. Zrehabilitowany w 1956. W Węgrowie znajduje się ulica jego imienia.

</doc>
<doc id="1544400" url="https://pl.wikipedia.org/wiki?curid=1544400" title="Widzący z Lublina">
Widzący z Lublina



</doc>
<doc id="1544401" url="https://pl.wikipedia.org/wiki?curid=1544401" title="Pancrace Bessa">
Pancrace Bessa

Pancrace Bessa (ur. 1772, zm. 1835) – malarz, grafik i rysownik francuski, szczególnie znany z ilustracji botanicznych.
Był uczniem holenderskiego malarza i ilustratora Gerarda van Spaendoncka. Malował głównie owoce i kwiaty, okazjonalnie ptaki i ssaki, posługiwał się najchętniej akwarelą. W 1816 Karolina Burbon-Sycylijska synowa króla Francji Karola X Burbona objęła artystę patronatem. Malarz był nauczycielem sztuki rodziny książęcej i wykonywał na jej zamówienie szereg prac m.in. zbiór akwarel "Velins du Roi".
Najważniejszym współpracownikiem Bessy był belgijski malarz i botanik Pierre-Joseph Redouté, z którym wspólnie wykonali ilustracje do kilku fundamentalnych dzieł z zakresu botaniki. Były to "Histoire des Arbres Forestiers de L’Amerique Septentrionale" wydana w latach 1810–1813, "L’Herbier Général de L’Amateur" (1810–1826), "Description des Plantes cultivees a Malmaison a Navarre" oraz wydana po śmierci malarza "Flore des Jardiniers" (1836).

</doc>
<doc id="1544409" url="https://pl.wikipedia.org/wiki?curid=1544409" title="Ciemność (film)">
Ciemność (film)

Ciemność (ang. "Darkness") – hiszpańsko-amerykański horror z 2002 w reżyserii Jaumego Balagueró.
Treść.
Nastoletnia Amerykanka, Regina, przenosi się wraz z rodziną – kochającymi rodzicami i młodszym bratem – do Hiszpanii. Tam też zamieszkuje z bliskimi w starym domostwie. Okazuje się, że posiadłość kryje wiele tajemnic, które nurtują Reginę. Dziewczyna chce poznać sekret nowego domu, w tym celu wszczyna ciche śledztwo, które prowadzi ją do szokującego rozwiązania.

</doc>
<doc id="1544413" url="https://pl.wikipedia.org/wiki?curid=1544413" title="Emílio Garrastazu Médici">
Emílio Garrastazu Médici

Emílio Garrastazu Médici (ur. 4 grudnia 1905, zm. 9 października 1985) – brazylijski generał, trzeci prezydent Brazylii w okresie dyktatury wojskowej (1964-1985).
Urodził się w Bagé (Rio Grande do Sul) w rodzinie pochodzenia włoskiego i baskijskiego, wcześniej zamieszkałej w Urugwaju. Do armii wstąpił w latach 20., uzyskując rangę generała w 1961.
Był bliskim sojusznikiem marszałka Artura da Costa e Silvy, który sprawował władzę dyktatorską w latach 1967-1969. Costa e Silva mianował go w 1967 naczelnikiem Narodowej Służby Informacyjnej (służby bezpieczeństwa wewn.)
W dwa lata później, kiedy dowodził Trzecią Armią, po wylewie doznanym przez da Costę e Silvę, został wybrany prezydentem przez kontrolowany przez juntę Kongres. Urząd objął 30 października 1969 i sprawował do 15 marca 1974.
Za jego rządów Brazylia notowała średnio 10% wzrostu gospodarczego w roku. Z drugiej strony tortury i mordy policyjne stały się codziennością. Uważano go za kontynuatora twardogłowej i ultrakonserwatywnej polityki da Costy e Silvy w znacznie zwielokrotnionym stopniu.
Następcą Garrastazu został generał Ernesto Geisel, który odszedł od jego konserwatywnej polityki i zapoczątkował proces powolnej socjalizacji i demokratyzacji.

</doc>
<doc id="1544420" url="https://pl.wikipedia.org/wiki?curid=1544420" title="Jezioro Długie (Równina Nowogardzka)">
Jezioro Długie (Równina Nowogardzka)

Jezioro Długie – jezioro na Równinie Nowogardzkiej, położone w gminie Maszewo, w powiecie goleniowskim, w woj. zachodniopomorskim.
Powierzchnia jeziora wynosi 13,5 ha, głębokość ok. 4 m. Jezioro ma wydłużony kształt o przebiegu południkowym, długości 1,1 km i szerokości do 150 m. Poziom lustra wody jest obniżony w stosunku do powierzchni wysoczyzny o 6 m (brzeg zachodni) do 2-3 m (brzeg wschodni).
Stosunkowo strome brzegi jeziora pokrywa pas drzew, a większe lasy rosną na północ oraz wschód od niego.
Jezioro Długie leży pomiędzy osadą Maciejewo a wsią Godowo.

</doc>
<doc id="1544421" url="https://pl.wikipedia.org/wiki?curid=1544421" title="Emilio Garrastazu Medici">
Emilio Garrastazu Medici



</doc>
<doc id="1544422" url="https://pl.wikipedia.org/wiki?curid=1544422" title="Dalekowschodni Związek Wojskowych">
Dalekowschodni Związek Wojskowych

Dalekowschodni Związek Wojskowych (ros. Дальневосточный союз военных) – emigracyjna organizacja wojskowa działająca przy Głównym Biurze do spraw Emigrantów Rosyjskich w Mandżurii w II poł. lat 30. i I poł. lat 40.
Związek powstał w sierpniu 1935 r. Od 1938 r. na jego czele stał gen. Władimir A. Kislicyn, przewodniczący jednocześnie Głównemu Biuru do spraw Emigrantów Rosyjskich w Mandżurii (BREM). Związek faktycznie stał się wojskowym oddziałem BREM. Grupował różne organizacje białych emigrantów rosyjskich i kozackich, jak Związek Kozaków na Dalekim Wschodzie, Rosyjska Partia Faszystowska, czy Związek Muszkieterów Księcia Nikity Michajłowicza. Zapewniał Japończykom pełną kontrolę nad tymi organizacjami. W 1939 r. Związek liczył ok. 11,5 tys. członków. Krótko po utworzeniu przywódcy Związku – z polecenia wywiadu japońskiego – rozpoczęli formowanie formacji zbrojnych, przewidzianych do planowanego ataku na ZSRR. Utworzono tzw. Brygadę Asano, a następnie tzw. Oddział Pieszkowski. Ich żołnierze prowadzili działania dywersyjno-rozpoznawcze w przygranicznym obszarze ZSRR. W 1943 r. na bazie Brygady Asano powstały Rosyjskie Oddziały Wojskowe Armii Mandżukuo, składające się z jednostek piechoty, kawalerii i pomocniczych, a także szkoły wojskowej. Wchodziły one w skład Armii Kwantuńskiej. Ponadto – przy wsparciu Związku – sformowany został Zachingański Korpus Kozacki w składzie pięciu pułków kawalerii kozackiej, dwóch dywizjonów artylerii i samodzielnej sotni kawalerii.

</doc>
<doc id="1544424" url="https://pl.wikipedia.org/wiki?curid=1544424" title="Narajów">
Narajów

Narajów (ukr. Нараїв) – wieś (dawniej miasteczko) na Ukrainie w obwodzie tarnopolskim w rejonie tarnopolskim (do 2020 brzeżańskim). Liczy ok. 1800 mieszkańców.
Historia.
Przez pewien czas podczas zaboru austriackiego jako miasteczko Narajów wchodził w skład obwodu, czyli cyrkułu brzeżańskiego. Pod koniec XIX w. grupa domów nosiła nazwę Skomorochy.
Za II Rzeczypospolitej Narajów był siedzibą gminy wiejskiej Narajów Miasto w powiecie brzeżańskim w województwie tarnopolskim. W 1921 roku liczył 2989 mieszkańców.

</doc>
<doc id="1544426" url="https://pl.wikipedia.org/wiki?curid=1544426" title="Markopol">
Markopol

Markopol (ukr. Маркопіль, "Markopil") – wieś (dawniej miasteczko) na Ukrainie w obwodzie lwowskim (rejon brodzki). Miejscowość liczy ok. 700 mieszkańców.
Historia.
Właścicielem dóbr ziemskich Markopol był m.in. hrabia Włodzimierz Dzieduszycki. Pod koniec XIX w. grupa domów we wsi nosiła nazwę Międzygóry.
Za II Rzeczypospolitej Markopol należał do powiatu zborowskiego w województwie tarnopolskim. 15 czerwca 1934 Markopol przeniesiono do powiatu brodzkiego. W 1921 roku liczył 1111 mieszkańców.

</doc>
<doc id="1544428" url="https://pl.wikipedia.org/wiki?curid=1544428" title="Jezierna">
Jezierna

Jezierna (ukr. Озерна, "Ozerna") – wieś (dawniej miasteczko) na Ukrainie w obwodzie tarnopolskim (rejon zborowski). W 2001 roku liczyła 3615 mieszkańców.
Od XIX w. znajduje się tu stacja kolejowa Jezierna, położona na linii Tarnopol – Lwów.
Historia.
Wieś pierwszy raz wzmiankowano w 1542 roku. Wraz z czterema innymi miejscowościami nadana przez króla Tarnowskim, z prawami do niej Andrzeja Górki, kasztelana poznańskiego, właściciela Złoczowa. Parafię rzymskokatolicką ufundował Jakub Sobieski w 1636 roku oraz regularny czterobastionowy zamek nad rzeką Wysuczką. Prawa miejskie nadano Jeziernej w roku 1606.. W 1655 odbyła się bitwa pod Jezierną. Dwie dekady później Jezierna była dwukrotnie pustoszona przez Turków.
W II Rzeczypospolitej Jezierna była siedzibą gminy wiejskiej Jezierna w powiecie zborowskim województwa tarnopolskiego. W 1921 roku liczyła 5578 mieszkańców, z tego prawie połowę stanowili Polacy. Ukraińców było 2269 a Żydów 813.
Po ataku Niemiec na ZSRR, 3 lipca 1941 roku w Jeziernej zamordowano 180 Żydów. W 1942 roku część pozostałych Żydów Niemcy deportowali do obozu śmierci w Bełżcu, część przesiedlili do Zborowa. Od października 1941 do lipca 1943 w Jeziernej funkcjonował obóz pracy dla około 300 Żydów, których likwidując obóz rozstrzelano. Ukrywająca się jedna z Żydówek Maria Fisher Zahn otrzymywała pomoc od mieszkańców miasteczka.
Po wojnie Jezierna została zdepolonizowana i spadła do rangi wsi.

</doc>
<doc id="1544429" url="https://pl.wikipedia.org/wiki?curid=1544429" title="Jezierzany (rejon czortkowski)">
Jezierzany (rejon czortkowski)

Jezierzany (ukr. Озеряни) – wieś (dawniej miasto) na Ukrainie w rejonie czortkowskim w obwodzie tarnopolskim (do 2020 rejon borszczowski). Liczą niecałe 2000 mieszkańców.
Za II Rzeczypospolitej miejscowość była siedzibą gminy wiejskiej Jezierzany w powiecie borszczowskim w województwie tarnopolskim. W 1921 roku liczyły 2272 mieszkańców . 

</doc>
<doc id="1544430" url="https://pl.wikipedia.org/wiki?curid=1544430" title="Uście (obwód tarnopolski)">
Uście (obwód tarnopolski)

Uście, Uście Biskupie (ukr. Устя, "Ustia") – wieś na Ukrainie, w rejonie czortkowskim obwodu tarnopolskiego. Liczy niecałe 1100 mieszkańców.
Pod koniec XIX w. grupa domów na obszarze dworskim nazywała się Wyhnanka.
Za II Rzeczypospolitej miejscowość była siedzibą gminy wiejskiej Uście Biskupie w powiecie borszczowskim w województwie tarnopolskim. W 1921 roku liczyło 1428 mieszkańców .
W miejscowości stacjonowała strażnica KOP „Uście Biskupie”.

</doc>
<doc id="1544432" url="https://pl.wikipedia.org/wiki?curid=1544432" title="Katie Maguire">
Katie Maguire

Katie Maguire (ang. "Katie Maguire") – thriller Grahama Mastertona.
Książka opowiada o śledztwie prowadzonym przez główną bohaterkę, Katie Maguire, która jest oficerem irlandzkiej Gardy (policji). Śledztwo to dotyczy znalezienia na irlandzkiej farmie szkieletów 11 kobiet, które wskazują na mordy rytualne. W czasie śledztwa giną kolejne ofiary.

</doc>
<doc id="1544433" url="https://pl.wikipedia.org/wiki?curid=1544433" title="Probużna">
Probużna

Probużna (ukr. Пробіжна) – wieś (dawniej miasteczko) na Ukrainie, w rejonie czortkowskim obwodu tarnopolskiego, w hromadzie Kolędziany. Liczy niecałe 2000 mieszkańców.
W 1959 roku do Probużnej włączono wieś Hryńkowce.
Historia.
Prywatne miasto szlacheckie lokowane w 1565 roku położone było w XVI wieku w województwie podolskim. W II Rzeczypospolitej miejscowość była siedzibą gminy wiejskiej Probużna w powiecie husiatyńskim (od 1925 powiatu kopyczynieckiego) w województwie tarnopolskim. W 1921 roku liczyło 3136 mieszkańców.
Ludzie.
Urodził się tu Jan Kamiński – doktor medycyny, tytularny generał brygady Wojska Polskiego.
Z tego miasta pochodził także Eliasz Kubrik, dziadek reżysera Stanleya Kubricka.

</doc>
<doc id="1544436" url="https://pl.wikipedia.org/wiki?curid=1544436" title="Leszniów">
Leszniów

Leszniów (ukr. Лешнів, "Łeszniw") – wieś (dawniej miasteczko) na Ukrainie w obwodzie lwowskim (rejon brodzki). Miejscowość liczy niecałe 1200 mieszkańców.
Mateusz Leśniowski, kasztelan bełski drogą kupna i bogatego ożenku wszedł w posiadanie znacznych dóbr na Wołyniu, m.in. Korsowa (główna rezydencja) i Sestratyna, na ich gruntach założył miasto Leśniów.
W II Rzeczypospolitej miejscowość była siedzibą gminy wiejskiej Leszniów w powiecie brodzkim w województwie tarnopolskim. W 1921 liczył 1472 mieszkańców.
Historia.
Miasteczko Leszniów zostało założone w r. 1627, na planie zbliżonym do pobliskiego Stanisławczyka, lokowanego nieco wcześniej przez Jana Daniłowicza. Założyciel Maciej Leśniowski herbu Grzymała, syn Piotra urodził się około r. 1570. Pochodził z wielkopolskiej rodziny wywodzącej się ze wsi Leśniewo w powiecie gnieźnieńskim. Jego kariera wiązała się ze służbą wojskową u boku kanclerza i hetmana wielkiego koronnego Jana Zamoyskiego, oraz jego syna Tomasza, a obaj ci dygnitarze nazywali go „starym sługą”. Leśniowski odgrywał dużą rolę na sejmikach wykorzystując swoje wpływy na rzecz Jana Zamoyskiego i dzięki jego protekcji został podkomorzym bełskim. Cieszył się też zaufaniem Stanisława Żółkiewskiego, opiekuna Tomasza Zamoyskiego, który w r. 1606 wysłał go z poselstwem do rokoszan Zebrzydowskiego. Na przełomie w. XVI i XVII na krótko został starostą rakiborskim, w r. 1611 biało-kamieńskim, a w r. 1622 kaniowskim i brahiłowskim. W r. 1624 Leśniowski został kasztelanem bełskim. Zdobycie majątku ułatwiło Leśniowskiemu małżeństwo z Marią Łaszczówną, primo voto księżną Andrzejową Boromelską (1553–1612), z którą miał dwóch synów oraz córki. Stał się wtedy posiadaczem rozległych dóbr na południowym Wołyniu, między innymi Siestratynia oraz Korsowa, w którym znajdowała się jego główna rezydencja. Pomysł fundacji miasta nazwanego od własnego nazwiska i mającego zapewne w przyszłości stać się główną siedzibą rodu, Leśniowski zaczerpnął z działalności swoich możnych protektorów – Zamoyskich i Żółkiewskich. W swoim mieście oprócz kościoła, przy którym osiedli bernardyni, Leśniowski fundował również cerkiew greckokatolicką i synagogę. Miasteczko zostało zniszczone podczas Powstania Chmielnickiego. Po 1918 roku ponownie w składzie Polski. W kwietniu 1945 władze sowieckie nakazały ludności polskiej wyjazd na zachód, który nastąpił w następnych miesiącach.
Obrona ludności przed UPA.
W 1943 roku, kiedy w okolicy rozpoczęły się ze strony UPA napady na ludność polską, klasztor stał się miejscem schronienia dla okolicznych mieszkańców, a zakonnicy utworzyli oddział samoobrony. W jego organizacji pomagał należący do AK Stanisław Włodyka. Dowódcą obrony klasztoru został Jan Urlau, a po jego zaginięciu Wojciech Mierzwiński. Po tym, jak w styczniu r. 1944 w sąsiednich Bołdurach zamordowano 40 Polaków (Zbrodnia w Bołdurach), klasztor i kościół ufortyﬁkowano (zamurowując niektóre okna i drzwi oraz tworząc strzelnice). 5 marca 1944, po utworzeniu przez UPA tzw. Republiki Beresteckiej, ok. 200-osobowy oddział konnicy ukraińskiej zaatakował klasztor w Leszniowie, napastników jednak odparto ogniem z karabinów maszynowych i granatami. Sprowokowało to Niemców do przeprowadzenia trzy dni później skrupulatnej rewizji w poszukiwaniu broni, której jednak nie znaleziono. Po przejściu frontu, walki z oddziałami UPA trwały nadal, a 19 sierpniaI władze sowieckie przydzieliły mieszkańcom klasztoru broń. Kolejne ukraińskie ataki odparto 5 listopada 1944 i 26 lutego 1945 roku.

</doc>
<doc id="1544437" url="https://pl.wikipedia.org/wiki?curid=1544437" title="Dobrotwór">
Dobrotwór

Dobrotwór (ukr. Добротвір) – osiedle typu miejskiego na Ukrainie w obwodzie lwowskim (rejon kamionecki). 6409 mieszkańców (2020), w 2001 było ich 6683.
Osiedle Dobrotwór powstało w 1951 roku jako zaplecze dla pobliskiej elektrociepłowni. Nazwę przejęło od sąsiedniej wsi (dawniej miasteczka) Dobrotwór, które z kolei przemianowano na "Stary Dobrotwór".

</doc>
<doc id="1544438" url="https://pl.wikipedia.org/wiki?curid=1544438" title="Wuzłowe (obwód lwowski)">
Wuzłowe (obwód lwowski)

Wuzłowe, Chołojów () – wieś na Ukrainie, w obwodzie lwowskim, w rejonie czerwonogrodzkim (do 2020 w rejonie radziechowskim).
Znajduje tu się przystanek kolejowy Wuzłowe, położony na linii Lwów – Kiwerce.
Historia.
W 1920 pod Chołojowem toczyły się walki polskiej 1 Dywizji Jazdy płk. Juliusza Rómmla z sowiecką 45 Dywizją Strzelców i 14 Dywizją Kawalerii.
W II Rzeczypospolitej Chołojów był siedzibą gminy wiejskiej Chołojów w powiecie radziechowskim w województwie tarnopolskim. W 1921 roku liczył 4151 mieszkańców.
Linki zewnętrzne.
 

</doc>
<doc id="1544439" url="https://pl.wikipedia.org/wiki?curid=1544439" title="Wuzłowe">
Wuzłowe



</doc>
<doc id="1544442" url="https://pl.wikipedia.org/wiki?curid=1544442" title="Gródek (obwód tarnopolski)">
Gródek (obwód tarnopolski)

Gródek () – wieś (dawniej miasteczko) na Ukrainie, w rejonie czortkowskim obwodu tarnopolskiego, w hromadzie Zaleszczyki nad Dniestrem. Liczy ponad 700 mieszkańców.
Historia.
W II Rzeczypospolitej Gródek należał do powiatu zaleszczyckiego (gmina Kasperowce) w województwie tarnopolskim. W 1921 roku liczył 923 mieszkańców.
Stacjonowała w miejscowości placówka Straży Celnej „Gródek”, a potem strażnica KOP „Gródek”.
Do 2020 roku część rejonu zaleszczyckiego, od 2020 – czortkowskiego.
Od 1 grudnia 2020 r. wieś należy do hromady Zaleszczyki.

</doc>
<doc id="1544448" url="https://pl.wikipedia.org/wiki?curid=1544448" title="Mała Lipna">
Mała Lipna

Mała Lipna – wieś w Polsce położona w województwie lubuskim, w powiecie żarskim, w gminie Przewóz.
W latach 1975–1998 miejscowość należała administracyjnie do województwa zielonogórskiego.

</doc>
<doc id="1544456" url="https://pl.wikipedia.org/wiki?curid=1544456" title="Monitor Dolnośląski">
Monitor Dolnośląski

Monitor Dolnośląski (pełny tytuł: „Monitor Dolnośląski: pismo czasu stanu wojennego dla województw jeleniogórskiego, legnickiego, wałbrzyskiego i wrocławskiego”) – dziennik, wychodzący na terenie Dolnego Śląska po wprowadzeniu 13 grudnia 1981 w Polsce stanu wojennego i zawieszeniu w związku z tym wydawania wszystkich czasopism w kraju oprócz „Trybuny Ludu” i „Żołnierza Wolności”.
Tytuł został wybrany przez kolegium redakcyjne, mimo że władze naciskały, by dziennik nazywał się „Gazeta Robotnicza”. Pierwszy numer ukazał się 14 grudnia 1981. Zasadniczy profil wydawnictwa stanowiły informacje urzędowe i rozporządzenia władz, ale także wiadomości regionalne oraz teksty propagandowe. Dużo pisano o sprawach wewnątrzpartyjnych. Z powodu paraliżu komunikacyjnego i środków łączności składał się w większości z przedruków z „Trybuny Ludu”, nasłuchów Polskiego Radia i programów telewizyjnych. We wszystkich numerach „Monitora” ukazały się łącznie 24 zdjęcia.
Zespół redakcyjny składał się głównie z dziennikarzy „Gazety Robotniczej” i „Wiadomości”, a także częściowo „Słowa Polskiego”. Pismo wychodziło do końca grudnia 1981, opublikowano łącznie 13 wydań. Nakład wynosił 300 tys. egzemplarzy, a redaktorem naczelnym był Julian Bartosz, który jednak, ze względu na rozbieżności z I sekretarzem KW PZPR Tadeuszem Porębskim po dwóch dniach ustąpił ze stanowiska, a zastąpił go Zdzisław Balicki. Według nieoficjalnych danych zwroty mogły sięgnąć 97% nakładu.

</doc>
<doc id="1544457" url="https://pl.wikipedia.org/wiki?curid=1544457" title="Polskie Towarzystwo Zoologiczne">
Polskie Towarzystwo Zoologiczne

Polskie Towarzystwo Zoologiczne (ang. "Polish Zoological Society"), w skrócie PTZool – organizacja pozarządowa, stowarzyszenie zrzeszające polskich zoologów, założone w 1937. 
Podstawowe zadania statutowe to pielęgnowanie, rozwijanie i popularyzowanie nauk zoologicznych. Obecną siedzibą towarzystwa jest Wrocław.
PTZool wydaje czasopisma naukowe: 
W ramach PTZool działa 12 oddziałów oraz sekcje:

</doc>
<doc id="1544461" url="https://pl.wikipedia.org/wiki?curid=1544461" title="Wiadomości (tygodnik dolnośląski)">
Wiadomości (tygodnik dolnośląski)

Wiadomości – tygodnik wychodzący na Dolnym Śląsku, w latach 1954–1968 w Legnicy, a od 1969 do 1981 we Wrocławiu. Wydawany z mutacjami dla Bolesławca, Złotoryi i Jawora (1965–1966), dla Lubina (1965–1971), dla Świdnicy i Wałbrzycha oraz dla Legnicy (jako „Wiadomości – Tygodnik Zagłębia Miedziowego”, red. nacz. Roman Karpiński, od 1969 Władysław Biełowicz, w 1981 Wojciech Wystup).
Pismo miało profil społeczno-polityczny, specjalizowało się m.in. w reportażu interwencyjnym.

</doc>
<doc id="1544463" url="https://pl.wikipedia.org/wiki?curid=1544463" title="IBM InfoSphere Warehouse">
IBM InfoSphere Warehouse

IBM InfoSphere Warehouse – środowisko do projektowania i wdrażania hurtowni danych. W ramach pakietu oprogramowania otrzymujemy narzędzia pozwalające na budowę procesów ETL, eksplorację danych (ang. "Data Mining"), a także tworzenie aplikacji analitycznych (OLAP) i raportów, opartych o dane strukturalne i niestrukturalne (pliki płaskie).
Architektura InfoShpere Warehouse.
InfoSphere Warehouse oparty jest o serwer baz danych IBM DB2 w wersji Enterprise Edition. Jest on wyposażony w szereg technologii wspomagających utrzymanie hurtowni danych, takich jak:

</doc>
<doc id="1544466" url="https://pl.wikipedia.org/wiki?curid=1544466" title="Dmytro Andrijewśkyj">
Dmytro Andrijewśkyj

Dmytro Andrijewśkyj (ur. 27 września 1892 w Bodakwie, ob. rejon łochwicki - zm. 30 sierpnia 1976 w Dornstadt) – ukraiński polityk, działacz niepodległościowy, nacjonalista i publicysta.
Przed wojną organizator ukraińskiego ruchu narodowego w Belgii. Członek Organizacji Ukraińskich Nacjonalistów, kierownik Ukraińskiego Biura Prasowego w Brukseli. Po rozłamie w OUN w 1940 roku, działał we frakcji OUN-M jako referent polityczny i ideologiczny. W 1944 roku został uwięziony w obozie koncentracyjnym.
Od 1948 roku był członkiem Ukraińskiej Rady Narodowej na emigracji.

</doc>
<doc id="1544467" url="https://pl.wikipedia.org/wiki?curid=1544467" title="Specjalny Oddział Ussuryjski">
Specjalny Oddział Ussuryjski

Specjalny Oddział Ussuryjski () – jednostka wojskowa białych podczas wojny domowej w Rosji.
Pod koniec stycznia 1918 r. 4 Krąg Wojskowy Ussuryjskiego Wojska Kozackiego wybrał na atamana wojskowego podesauła Iwana P. Kałmykowa. Jednakże część Kozaków ussuryjskich, którzy opowiedzieli się za władzą bolszewicką, nie zaakceptowała tego. Ataman I.P. Kałmykow w poł. marca 1918 r. zbiegł do stanicy Pogranicznaja, gdzie sformował 150-osobowy Specjalny Kozacki Oddział Ussuryjski i ogłosił mobilizację wszystkich Kozaków ussuryjskich do walki z bolszewizmem. Wystąpił zbrojnie przeciwko bolszewickim oddziałom chabarowskiego dalsownarkoma. Po zajęciu Władywostoka przez oddziały Korpusu Czechosłowackiego 29 czerwca 1918 r., kałmykowcy zaktywizowali działania wojskowe. 3 lipca tego roku Specjalny Kozacki Oddział Ussuryjski, liczący ok. 3 tys. żołnierzy, zajął stanicę Grodiekowo. Następnie połączył się z oddziałami czechosłowackimi, po czym w poł. lipca rozpoczął nieudane natarcie w kierunku na Spassk. 20 sierpnia został rozbity przez oddziały bolszewickie. Jednakże przy wsparciu japońskiej 12 Dywizji Piechoty odzyskał zwartość bojową i zdobył 5 września Chabarowsk, który stał się miejscem stacjonowania oddziału. Pod koniec października odbył się 5 Krąg Wojskowy Kozackiego Wojska Ussuryjskiego, na którym ogłoszono masową moblizację Kozaków ussuryjskich w szeregi Specjalnego Kozackiego Oddziału Ussuryjskiego. Kałmykowcy znani byli ze swoich grabieży miejscowej ludności Przymorza. Ich reżim w sowieckiej historiografii został nazwany kałmykowszcziną (калмыковщина). Po przejęciu najwyższej władzy politycznej i wojskowej na Syberii i Dalekim Wschodzie przez admirała Aleksandra W. Kołczaka 18 listopada 1918 r., ataman gen. mjr I.P. Kałmykow początkowo nie uznał jego zwierzchności. Zrobił to dopiero w marcu 1919 r. Wiosną tego roku admirał A.W. Kołczak zażądał wysłania Specjalnego Kozackiego Oddziału Ussuryjskiego, przemianowanego w lutym na Specjalny Oddział Ussuryjski, na front. Ataman I.P. Kałmykow zgodził się, ale faktycznie rozkazu nie wypełnił. Doprowadziło to do dużego niezadowolenia w jego oddziałach. W celu wzmocnienia swojego autorytetu wraz z oddziałami japońskimi od 29 maja do 9 czerwca przeprowadził antypartyzancką operację w rejonie Chabarowska. Pod koniec czerwca w stanicy Grodiekowo obradował 7 Krąg Wojskowy Ussuryjskiego Wojska Kozackiego, na którym formalnie wystąpiono do atamana I.P. Kałmykowa o wysłanie Specjalnego Oddziału Ussuryjskiego na front. W lipcu i na pocz. sierpnia kałmykowcy ponownie prowadzili działania antypartyzanckie. 2 września ataman I.P. Kałmykow został wyznaczony pełnomocnym do ochrony porządku i spokoju publicznego w rejonie chabarowskim i imańskim. Na przełomie września i października Specjalny Oddział Ussuryjski został rozwinięty w Samodzielną Atamana Kałmykowa Brygadę Ussuryjską.

</doc>
<doc id="1544470" url="https://pl.wikipedia.org/wiki?curid=1544470" title="Adam Wojtkiewicz">
Adam Wojtkiewicz

Adam Wojtkiewicz (1796–1870) – biskup miński w latach 1852–1869.
Urodził się 6 lutego 1796 roku. Kształcił się w Traszkunach i Wilnie. W roku 1819 został wyświęcony na kapłana. Był wikariuszem w Wilnie i Szenbergu (Kurlandia), proboszczem w Pozwolu. W 1845 roku został kanonikiem mohylewskim, w 1849 – rektorem seminarium duchownego w Mińsku. Dnia 18 marca 1852 roku został prekonizowany biskupem mińskim. 23 stycznia 1853 roku przyjął w Petersburgu sakrę biskupią.
Podczas represji po powstaniu styczniowym 27 lipca 1869 roku diecezja mińska została zniesiona i włączona do diecezji wileńskiej. Wojtkiewicz został powołany do Wilna przez generał-gubernatora Aleksandra Potapowa. Jego prośby o wyjazd do Mińska w celu uporządkowania spraw zniesionej diecezji mińskiej spotkały się z odmową władz rosyjskich. Po skasowaniu diecezji mińskiej w 1869 roku przez rok rezydował w Wilnie i pełnił funkcje biskupie. Zmarł 4 stycznia 1870 roku.

</doc>
<doc id="1544472" url="https://pl.wikipedia.org/wiki?curid=1544472" title="Dinamo Samarkanda">
Dinamo Samarkanda

Dinamo Samarkanda (uzb. «Dinamo» (Samarqand) professional futbol klubi, ros. Профессиональный футбольный клуб «Динамо» Самарканд, "Profiessionalnyj Futbolnyj Kłub "Dinamo" Samarkand") – uzbecki klub piłkarski z siedzibą w Samarkandzie, grający w Olij Liga.
Historia.
Chronologia nazw:
Klub piłkarski Dinamo został założony w mieście Samarkanda w 1960. Występował w niższej lidze rozgrywkowej ZSRR. Klub często zmieniał nazwy. Od początku istnienia Mistrzostw Uzbekistanu występował w najwyższej lidze uzbeckiej. W latach 1994-1998 występował w Birinczi Liga.

</doc>
<doc id="1544478" url="https://pl.wikipedia.org/wiki?curid=1544478" title="Liber fundationis episcopatus Vratislaviensis">
Liber fundationis episcopatus Vratislaviensis

Liber fundationis episcopatus Vratislaviensis (pol. "Księga uposażeń biskupstwa wrocławskiego") – katalog rejestrów biskupstwa wrocławskiego sporządzony na początku XIV wieku w łacinie. Jest ona dla wielu wsi śląskich najstarszym zachowanym źródłem historycznym, w którym odnotowano ich istnienie.
Datowanie.
Wśród historyków toczy się spór o datę powstania tego dokumentu. Część badaczy uważa, że powstał w 1305 roku za czasów biskupa Henryka z Wierzbna.
Struktura.
W katalogu można wyróżnić pięć rejestrów:
Księga ta pozwala na określenie struktury osadniczej.
Historia.
"Liber fundationis episcopatus Vratislaviensis" zawiera spis lokowanych na prawie niemieckim (iure theutonico) oraz na prawie polskim (iure polonico) osad podlegających jurysdykcji kościelnej biskupów wrocławskich oraz zobowiązanych uiszczać im dziesięcinę. Jednakowoż nie wszystkie znane z wcześniejszych źródeł wsie zostały w nim wymienione. Jest to urzędowy wykaz dóbr i dochodów więc zawiera dokładne dane dotyczące zasięgu własności biskupstwa wrocławskiego na Śląsku, wykaz miast, wsi i osad będących własnością biskupa bądź diecezji oraz zestawienie dochodów Kościoła z należnej dziesięciny. Spis miał uporządkować finanse biskupstwa, posiadającego na całym Śląsku liczne posiadłości, uzyskane dzięki przywilejom i darowiznom panujących tam piastowskich książąt i wielmożów. 
"Liber fundationis episcopatus Vratislawiensis" wydana została drukiem jako tekst źródłowy przez niemieckiego historyka i badacza dziejów Śląska Wilhelma Schulte w roku 1889.

</doc>
<doc id="1544482" url="https://pl.wikipedia.org/wiki?curid=1544482" title="Pitons">
Pitons

Pitons - dwa wzniesienia pochodzenia wulkanicznego (Gros Piton i Petit Piton) w południowo-zachodniej części wyspy Saint Lucia na Karaibach, w 2004 roku wpisane na listę światowego dziedzictwa UNESCO. Gros Piton ma wysokość 771 m n.p.m., a Petit Piton 743 m n.p.m. Wzniesienia połączone są grzbietem Piton Mitan. 
Wzniesienia leżą w obszarze rezerwatu przyrody Pitons Management Area o powierzchni ok. 30 km2. Dominuje tu roślinność tropikalna i subtropikalna.

</doc>
<doc id="1544483" url="https://pl.wikipedia.org/wiki?curid=1544483" title="Pitons Management Area">
Pitons Management Area



</doc>
<doc id="1544484" url="https://pl.wikipedia.org/wiki?curid=1544484" title="Gros Piton">
Gros Piton



</doc>
<doc id="1544485" url="https://pl.wikipedia.org/wiki?curid=1544485" title="Petit Piton">
Petit Piton



</doc>
<doc id="1544486" url="https://pl.wikipedia.org/wiki?curid=1544486" title="Życie. Myśli zebrane">
Życie. Myśli zebrane

Życie. Myśli zebrane– to książka, będąca zbiorem cytatów z książek Paulo Coelho m.in. "Alchemika", "Zahira", "Pielgrzyma" i "Bridy". Książka została przełożona na język polski przez Zofię Stanisławską i wydana przez „Świat Książki” w 2007 roku.
Wstęp do publikacji stanowi przemówienie wygłoszone przez Paulo Coelho z okazji jego przyjęcia do Brazylijskiej Akademii Literackiej.
Cytaty ułożone są tematycznie i pogrupowane w następujących rozdziałach: Marzenia, Droga, Miłość, Szansa, Podróż, Przeznaczenie, Dobra walka, Tajemnica.

</doc>
<doc id="1544487" url="https://pl.wikipedia.org/wiki?curid=1544487" title="Andrijewśkyj">
Andrijewśkyj

ukr. "Андрієвський"

</doc>
<doc id="1544488" url="https://pl.wikipedia.org/wiki?curid=1544488" title="Wiktor Andrijewskyj">
Wiktor Andrijewskyj



</doc>
<doc id="1544489" url="https://pl.wikipedia.org/wiki?curid=1544489" title="Edward Rydz">
Edward Rydz



</doc>
<doc id="1544496" url="https://pl.wikipedia.org/wiki?curid=1544496" title="Otago (statek)">
Otago (statek)



</doc>
<doc id="1544504" url="https://pl.wikipedia.org/wiki?curid=1544504" title="String">
String



</doc>
<doc id="1544512" url="https://pl.wikipedia.org/wiki?curid=1544512" title="Planowanie ciągłości działania">
Planowanie ciągłości działania

Planowanie ciągłości działania, PCD () – pojęcie dotyczące działań w zakresie tworzenia, weryfikacji i aktualizacji planów wznawiania działania w obszarze kluczowych procesów organizacji, w przypadku wystąpienia katastrofy. Dotyczy zdarzeń o niskim prawdopodobieństwie wystąpienia, ale o katastrofalnych skutkach (pożar, powódź, katastrofa budowlana, skażenie chemiczne, sabotaż, terroryzm itp.), których czasu wystąpienia nie można przewidzieć.
Założenia.
Założeniem PCD jest to, że organizacja nie może kontynuować działalności w podstawowej lokalizacji i konieczne jest wznowienie kluczowych procesów w lokalizacji zapasowej w minimalnym niezbędnym zakresie, zapewniającym przetrwanie organizacji, do czasu powrotu do lokalizacji podstawowej, a jeśli to nie jest możliwe, w czasie niezbędnym do odbudowania i uruchomienia nowego ośrodka podstawowego. Planowanie Ciągłości Działania jest jednym z etapów szerszego procesu zarządzania ciągłością działania.
Podstawą zarządzania ciągłością działania firm są standardy BS 25999, ISO 22301 oraz zbiór dobrych praktyk z zakresu zarządzania kryzysowego oraz planów awaryjnych.
Etapy procesu zarządzania ciągłością działania.
Powyższe etapy powinny być realizowane cyklicznie w celu dostosowania do zmieniającego się otoczenia, zmian organizacji i zagrożeń (zgodnie z cyklem Deminga).

</doc>
<doc id="1544513" url="https://pl.wikipedia.org/wiki?curid=1544513" title="Teoria sprężystości">
Teoria sprężystości

Teoria sprężystości, elastomechanika – dział mechaniki ośrodków ciągłych badający odkształcenia sprężyste ciał stałych, powstałe pod wpływem działania sił zewnętrznych i innych czynników np. zmiany temperatury.
Teoria sprężystości dzieli się na "liniową" teorię sprężystości i "nieliniową" teorię sprężystości.
Liniowa teoria sprężystości zakłada liniowe związki konstytutywne, czyli obowiązywanie prawa Hooke’a oraz liniowe związki geometryczne, które są odpowiednie do opisu deformacji ciała w zakresie małych przemieszczeń i małych odkształceń.
Pionierem teorii sprężystości był inżynier kolejnictwa, budowniczy kolei Petersburg-Moskwa oraz konstruktor mostów, Feliks Jasiński – autor dzieła "Badania nad sztywnością prętów ściskanych" – opublikowanej w 1895 roku.

</doc>
<doc id="1544514" url="https://pl.wikipedia.org/wiki?curid=1544514" title="Jan Piwarski">
Jan Piwarski



</doc>
<doc id="1544524" url="https://pl.wikipedia.org/wiki?curid=1544524" title="Jacek Malicki">
Jacek Malicki

Jacek Malicki (ur. 1946) – polski muzyk, malarz.
Studiował matematykę i logikę. Malarz związany z kontrkulturą końca lat 60. W latach 70. zajął się m.in. sztuką alternatywną, muzyką, fotografią. Związany z nurtem konceptualnym w sztuce: „Muzeum 0”, Galeria „El”, Repassage, „Dziekanka”. Zajmuje się także tłumaczeniami tekstów z języka angielskiego.
W latach 70. był gitarzystą zespołu "Grupa w Składzie", związany z Galerią Reapssage.
Obecnie mieszka i tworzy w Podkowie Leśnej.

</doc>
<doc id="1544528" url="https://pl.wikipedia.org/wiki?curid=1544528" title="Ksenosaury">
Ksenosaury



</doc>
<doc id="1544529" url="https://pl.wikipedia.org/wiki?curid=1544529" title="Hugo Rasmus">
Hugo Rasmus

Hugo Rasmus (ur. 1925, w Niewieścinie, zm. 22 grudnia 2003) – oficer Bundeswehry, historyk Pomorza Nadwiślańskiego.
Życiorys.
Urodził się w 1925 roku w Niewieścinie między Bydgoszczą a Świeciem. Później jego rodzina przeprowadziła się do Bydgoszczy. W 1945 roku jako żołnierz trafił do RFN, tam służył jako oficer w Bundeswehrze.

</doc>
<doc id="1544538" url="https://pl.wikipedia.org/wiki?curid=1544538" title="John Lilly">
John Lilly

John Cunningham Lilly (ur. 6 stycznia 1915, zm. 30 października 2001) – amerykański psychiatra, psychoanalityk, filozof i pisarz. 
Pionier badań nad izolacją psychiczną. Dla przebadania, jak zachowuje się mózg pozbawiony całkowicie bodźców z zewnątrz skonstruował w 1954 roku odizolowany zbiornik, w którym w osolonej i podgrzanej wodzie unosiło się ciało osoby badanej oddychającej przez specjalne rurki w nałożonej na twarz masce. Badano reakcje mózgu w warunkach ciszy, kompletnego braku bodźców termicznych i dotykowych.
Jego doświadczenia nad zbiornikiem izolacyjnym opisał bardzo wiernie Stanisław Lem w opowiadaniu "Odruch warunkowy" o pilocie Pirxie, ze zbioru opowiadań "Księga robotów" z 1961.
Obecnie takie zbiorniki izolacyjne są produkowane jako sprzęt do badań psychologicznych.
Lilly prowadził także badania nad komunikacją ludzi z delfinami.

</doc>
<doc id="1544540" url="https://pl.wikipedia.org/wiki?curid=1544540" title="Stanisław Gabriel Tęczyński">
Stanisław Gabriel Tęczyński

Stanisław Gabriel Tęczyński herbu Topór (ur. 27 marca 1514, zm. 5 grudnia 1561) – hrabia, starosta lubelski (1547-1560), kasztelan lwowski (1551-1554), wojewoda sandomierski (1554-1555 ), wojewoda krakowski (1555-1560), starosta trembowelski, starosta bełski w 1546 roku, starosta urzędowski w 1554 roku, starosta parczewski w 1554 roku, kolejny dziedzic Kraśnika, dóbr na Lubelszczyźnie i Podlasiu, klucza morawickiego i części tęczyńskiego, przedstawiciel dyplomatyczny Rzeczypospolitej w Imperium Osmańskim w 1553 roku. 
Rodzina.
Matką jego była Dobrochna Sapieha h. Lis (zm. po 1512 r.) – córka Jana Sapiehy – sekretarza królewskiego i kanclerza królowej Heleny, wojewody podlaskiego i marszałka Wielkiego Księstwa Litewskiego. 
Ojcem jego był Jan Gabriel Tęczyński – hrabia (tytuł Świętego Imperium Rzymskiego od 1527 r., podkomorzy (1515) i wojewoda sandomierski (1543), kasztelan (1518) i starosta lubelski. Miał siostrę Beatę, którą poślubił Jan z Zabrzezia – marszałek dworski litewski. 
Żoną jego została ok. 1538 r. Anna Bogusz, z którą miał dwoje dzieci. Jego synem był Jan Baptysta Tęczyński (1540- 1563) – wojewoda bełski i starosta lubelski, a córką Katarzyna Tęczyńska (1544-1592) – żona księcia Jerzego Olelkowicza Słuckiego – starosty bobrujskiego i następnie księcia Krzysztofa Mikołaja Pioruna Radziwiłła.
Życiorys.
W młodości studiował na Akademii Krakowskiej. W latach 1530-1531 był dworzaninem księcia Albrechta Hohenzollerna (1490-1568) władcy pruskiego. Następnie przebywał w Niderlandach (1533-1535). Poseł województwa krakowskiego na sejm krakowski 1538/1539 roku, sejm 1550 roku. Był sympatykiem reformacji i senatorem popierającym politykę Zygmunta Augusta wobec papiestwa i Kościoła. Dążył do zwiększenia wolności w sferze podatkowej i w sprawach personalnych. Był wykonawcą królewskiego aktu lokacyjnego ze stycznia 1542 wydanego przez Zygmunta Augusta dla Siemiatycz. 2 kwietnia 1542 wprowadził w tej miejscowości władze miejskie i zlecił pracę nad organizacją miasta i jego kolonizacją. W 1553 roku został wysłany przez króla z poselstwem do Turcji. Piastował urzędy między innymi: starosty lubelskiego (1547-1560), kasztelana lwowskiego (1551-1554), wojewody sandomierskiego (1554-1555) i krakowskiego (1555-1560). Był dziedzicem dóbr na Lubelszczyźnie i Podlasiu, klucza morawickiego oraz połowy klucza tęczyńskiego. Był mądrym i zaradnym gospodarzem. Dla ojca wybudował piękny rycerski renesansowy nagrobek w kaplicy Tęczyńskich w Kraśniku. 
Stanisław Gabriel zmarł 5 grudnia 1561 i pochowany został w rodzinnym grobowcu Tęczyńskich w podziemiach kościoła parafialnego w Kraśniku.

</doc>
<doc id="1544541" url="https://pl.wikipedia.org/wiki?curid=1544541" title="Krezip">
Krezip

Krezip – holenderski zespół rockowy z miasta Tilburg, powstały w 1997. Ich nazwa to anagram słowa "perzik" (z holenderskiego „brzoskwinia”). Zespół wykonuje muzykę łączącą pop rock, rock alternatywny, pop punk i dance rock. Jacqueline udzieliła również głosu w piosence „Never say Never” holenderskiego DJ Armina van Buurena.
Dyskografia.
Albumy
Single

</doc>
<doc id="1544543" url="https://pl.wikipedia.org/wiki?curid=1544543" title="From This Moment On">
From This Moment On

From this Moment On – album Diany Krall wydany w roku 2006.
Album w Polsce osiągnął status platynowej płyty.

</doc>
<doc id="1544544" url="https://pl.wikipedia.org/wiki?curid=1544544" title="Guzowiec chiński">
Guzowiec chiński



</doc>
<doc id="1544545" url="https://pl.wikipedia.org/wiki?curid=1544545" title="Shinisaurus">
Shinisaurus



</doc>
<doc id="1544546" url="https://pl.wikipedia.org/wiki?curid=1544546" title="Złoty Glob dla najlepszego reżysera">
Złoty Glob dla najlepszego reżysera

Złote Globy za najlepszą reżyserię – kategoria Złotych Globów, przyznawana od 1944 roku, przez Hollywoodzkie Stowarzyszenie Prasy Zagranicznej.
Laureaci są zaznaczeni pogrubionym drukiem.
Lata 40..
1943: Henry King – Pieśń o Bernadette
1944: Leo McCarey – Idąc moją drogą
1945: Billy Wilder – Stracony weekend
1946: Frank Capra – To wspaniałe życie
1947: Elia Kazan – Dżentelmeńska umowa
1948: John Huston – Skarb Sierra Madre
1949: Robert Rossen – Gubernator
nominacje:
lata 50..
1950: Billy Wilder – Bulwar Zachodzącego Słońca
nominacje:
1951: László Benedek – "Śmierć komiwojażera"
nominacje:
1952: Cecil B. DeMille – Największe widowisko świata
nominacje:
1953: Fred Zinnemann – Stąd do wieczności
1954: Elia Kazan – Na nabrzeżach
1955: Joshua Logan – Piknik
1956: Elia Kazan – Laleczka
nominacje:
1957: David Lean – Most na rzece Kwai
nominacje:
1958: Vincente Minnelli – Gigi
nominacje:
1959: William Wyler – Ben Hur
nominacje:
Lata 60..
1960: Jack Cardiff – Synowie i kochankowie
nominacje:
1961: Stanley Kramer – Wyrok w Norymberdze
nominacje:
1962: David Lean – Lawrence z Arabii
nominacje:
1963: Elia Kazan – Ameryka, Ameryka
nominacje:
1964: George Cukor – My Fair Lady
nominacje:
1965: David Lean – Doktor Żywago
nominacje:
1966: Fred Zinnemann – Oto jest głowa zdrajcy
nominacje:
1967: Mike Nichols – Absolwent
nominacje:
1968: Paul Newman – Rachelo, Rachelo
nominacje:
1969: Charles Jarrott – Anna tysiąca dni
nominacje:
Lata 70..
1970: Arthur Hiller – Love Story
nominacje:
1971: William Friedkin – Francuski łącznik
nominacje:
1972: Francis Ford Coppola – Ojciec chrzestny
nominacje:
1973: William Friedkin – Egzorcysta
nominacje:
1974: Roman Polański – Chinatown
nominacje:
1975: Miloš Forman – Lot nad kukułczym gniazdem
nominacje:
1976: Sidney Lumet – Sieć
nominacje:
1977: Herbert Ross – Punkt zwrotny
nominacje:
1978: Michael Cimino – Łowca jeleni
nominacje:
1979: Francis Ford Coppola – Czas apokalipsy
nominacje:
Lata 80..
1980: Robert Redford – Zwyczajni ludzie
nominacje:
1981: Warren Beatty – Czerwoni
nominacje:
1982: Richard Attenborough – Gandhi
nominacje:
1983: Barbra Streisand – Yentl
nominacje:
1984: Miloš Forman – Amadeusz
nominacje:
1985: John Huston – Honor Prizzich
nominacje:
1986: Oliver Stone – Pluton
nominacje:
1987: Bernardo Bertolucci – Ostatni cesarz
nominacje:
1988: Clint Eastwood – Bird
nominacje:
1989: Oliver Stone – Urodzony 4 lipca
nominacje:
Lata 90..
1990: Kevin Costner – Tańczący z wilkami
nominacje:
1991: Oliver Stone – JFK
nominacje:
1992: Clint Eastwood – Bez przebaczenia
nominacje:
1993: Steven Spielberg – Lista Schindlera
nominacje:
1994: Robert Zemeckis – Forrest Gump
nominacje:
1995: Mel Gibson – Braveheart. Waleczne serce
nominacje:
1996: Miloš Forman – Skandalista Larry Flynt
nominacje:
1997: James Cameron – Titanic
nominacje:
1998: Steven Spielberg – Szeregowiec Ryan
nominacje:
1999: Sam Mendes – American Beauty
nominacje:
2000–2009.
2000: Ang Lee – Przyczajony tygrys, ukryty smok
nominacje:
2001: Robert Altman – Gosford Park
nominacje:
2002: Martin Scorsese – Gangi Nowego Jorku
nominacje:
2003: Peter Jackson – 
nominacje:
2004: Clint Eastwood – Za wszelką cenę
nominacje:
2005: Ang Lee – Tajemnica Brokeback Mountain
nominacje:
2006: Martin Scorsese – Infiltracja
nominacje:
2007: Julian Schnabel – Motyl i skafander
nominacje:
2008: Danny Boyle – "Slumdog. Milioner z ulicy"
nominacje:
2009: James Cameron – "Avatar"
nominacje:
2010–2019.
2010: David Fincher − "The Social Network"
2011: Martin Scorsese − "Hugo i jego wynalazek"
2012: Ben Affleck − "Operacja Argo"
2013: Alfonso Cuarón − "Grawitacja"
2014: Richard Linklater − "Boyhood"
2015: Alejandro G. Iñárritu − "Zjawa"
2016: Damien Chazelle − "La La Land"
2017: Guillermo del Toro − "Kształt wody"
2018: Alfonso Cuarón − "Roma"
2019: Sam Mendes − "1917"
2020: Chloé Zhao − "Nomadland"
2021: Jane Campion − "Psie pazury"

</doc>
<doc id="1544547" url="https://pl.wikipedia.org/wiki?curid=1544547" title="Christmas Songs">
Christmas Songs

Christmas Songs – album Diany Krall wydany w roku 2005.
Album w Polsce osiągnął status platynowej płyty.

</doc>
<doc id="1544551" url="https://pl.wikipedia.org/wiki?curid=1544551" title="The Girl in the Other Room">
The Girl in the Other Room

The Girl in the Other Room – album Diany Krall wydany w roku 2004.
Album w Polsce osiągnął status platynowej płyty.

</doc>
<doc id="1544555" url="https://pl.wikipedia.org/wiki?curid=1544555" title="Pasmo Podhalańskie">
Pasmo Podhalańskie



</doc>
<doc id="1544556" url="https://pl.wikipedia.org/wiki?curid=1544556" title="Łuczyzm">
Łuczyzm



</doc>
<doc id="1544558" url="https://pl.wikipedia.org/wiki?curid=1544558" title="Rayonizm">
Rayonizm



</doc>
<doc id="1544560" url="https://pl.wikipedia.org/wiki?curid=1544560" title="Live in Paris (album Diany Krall)">
Live in Paris (album Diany Krall)

Live in Paris – album Diany Krall wydany w roku 2002.
Album w Polsce osiągnął status złotej płyty.

</doc>
<doc id="1544561" url="https://pl.wikipedia.org/wiki?curid=1544561" title="EGO Engine">
EGO Engine



</doc>
<doc id="1544564" url="https://pl.wikipedia.org/wiki?curid=1544564" title="Papieska elekcja 1164 (antypapież Paschalis III)">
Papieska elekcja 1164 (antypapież Paschalis III)

Elekcja 22 kwietnia 1164 – przeprowadzony z inicjatywy arcybiskupa Kolonii Rainalda z Dassel wybór następcy antypapieża Wiktora IV, wybranego w wyniku podwójnej elekcji papieskiej w 1159 roku.
Śmierć Wiktora IV.
Antypapież Wiktor IV, wybrany we wrześniu 1159 roku przez grupę kardynałów sprzymierzonych z cesarzem Fryderykiem I Barbarossą w opozycji do wybranego przez większość kardynałów papieża Aleksandra III zmarł w Lukce 20 kwietnia 1164 roku. Był on uznawany za papieża w zasadzie tylko na obszarach podległych cesarzowi Fryderykowi I tj. w Niemczech i północnych Włoszech, oraz w Polsce, podczas gdy reszta Europy popierała Aleksandra III lub ewentualnie zachowywała neutralność. W samym Cesarstwie część episkopatu (np. arcybiskup Eberhard z Salzburga) także wspierała prawowitego papieża. Mimo to, pozycja antypapieża była dość mocna, gdyż jego zwolennicy kontrolowali większą część Państwa Kościelnego, natomiast Aleksander III wraz ze swoją kurią musieli uciekać do Francji. Głównym zwolennikiem podtrzymywania schizmy był cesarski kanclerz Rainald z Dassel, arcybiskup Kolonii, zwolennik uniwersalizmu cesarskiego.
Wybór Paschalisa III.
Dwa dni po śmierci Wiktora IV z inicjatywy Rainalda z Dassel i bez konsultacji z cesarzem obecni w Lukce schizmatyccy kardynałowie przystąpili do wyboru nowego (anty)papieża. Jeszcze tego samego dnia obrano kardynała Guido di Crema, krewnego Wiktora IV, który nominację kardynalską uzyskał jeszcze od papieża Lucjusza II. Przybrał on imię Paschalis III. 26 kwietnia został konsekrowany przez biskupa Henryka z Leodium.
Nowy antypapież miał duże problemy z zyskaniem poparcia. Początkowo wahał się nawet sam Fryderyk I, z którym nie skonsultowano tej elekcji. Większość niemieckiego episkopatu opowiedziała się za uznaniem Aleksandra III. Ostatecznie jednak, po fiasku negocjacji z Aleksandrem III, na synodzie w Würzburgu w maju 1165 uznał on Paschalisa III za papieża, a zwolennicy Aleksandra III w episkopacie Niemiec i Italii byli pozbawiani stanowisk.
Lista elektorów.
Nie wiadomo dokładnie ilu ani którzy kardynałowie brali udział w wyborze Paschalisa III, gdyż żadne współczesne źródło tego nie odnotowało. Analiza kontrasygnat bulli Wiktora IV z 14 i 18 kwietnia 1164 pozwala jednak ustalić, jacy kardynałowie znajdowali się w tym czasie w jego otoczeniu i można z dużą dozą prawdopodobieństwa przyjąć, że uczestniczyli oni w wyborze jego następcy kilka dni później:
Guido di Crema i Giovanni Morrone otrzymali godność kardynalską odpowiednio od Lucjusza II i Eugeniusza III, pozostali byli nominatami Wiktora IV.
Choć formalnego wyboru dokonali kardynałowie, źródła jednoznacznie wskazują na dominującą rolę Rainalda z Dassel.
Nieobecni.
Wiadomo, że w kwietniu 1164 żyło jeszcze co najmniej trzech innych kardynałów mianowanych przez antypapieża:
Aicardo przebywał wówczas w Parmie, gdzie był biskupem, a ponadto sprawował funkcję podesty. Na temat losów Gerarda z S. Maria in Aquiro oraz Lando z S. Angelo w tym czasie nic nie wiadomo, faktem jest jednak, że nie występują jako świadkowie na bullach antypapieża z 14 i 18 kwietnia 1164, co wskazuje, że nie byli w tym czasie obecni w kurii.

</doc>
<doc id="1544574" url="https://pl.wikipedia.org/wiki?curid=1544574" title="RSM-50">
RSM-50



</doc>
<doc id="1544580" url="https://pl.wikipedia.org/wiki?curid=1544580" title="Biełaja Kalitwa">
Biełaja Kalitwa

Biełaja Kalitwa (ros. "Белая Калитва") — miasto w Rosji, administracyjne centrum rejonu w obwodzie rostowskim.
Osada została założona w 1703 roku w granicach Carstwa Rosyjskiego. W 1958 osada otrzymała prawa miejskie.

</doc>
<doc id="1544584" url="https://pl.wikipedia.org/wiki?curid=1544584" title="Rejon mironowski">
Rejon mironowski

Rejon mironowski – jednostka administracyjna w składzie obwodu kijowskiego Ukrainy.
Rejon ma powierzchnię 904 km² i liczy około 34 tysięcy mieszkańców. Siedzibą władz rejonu jest Mironówka.
W skład rejonu wchodzą 1 miejska rada oraz 23 silskie rady, obejmujące 45 wsi.

</doc>
<doc id="1544587" url="https://pl.wikipedia.org/wiki?curid=1544587" title="Papieska elekcja 1168 (antypapież Kalikst III)">
Papieska elekcja 1168 (antypapież Kalikst III)

Elekcja we wrześniu 1168 – przeprowadzony po śmierci Paschalisa III wybór Kaliksta III jako trzeciego z kolei antypapieża obediencji wiktoryńskiej, popieranej przez cesarza Fryderyka I Barbarossę przeciwko prawowitemu papieżowi Aleksandrowi III.
Śmierć Paschalisa III.
Antypapież Paschalis III zmarł 20 września 1168 w Rzymie. Był on uznawany za legalnego papieża jedynie w Cesarstwie i w Polsce, przy czym nawet tam poparcie dla niego nie było jednomyślne. Stronnikiem Aleksandra III był np. arcybiskup Eberhard z Salzburga, bardzo silna opozycja przeciw cesarzowi i antypapieżowi była też w Lombardii, gdzie w 1167 roku 22 miasta zawiązały Ligę Lombardzką. Z miast będących członkami ligi usuwano biskupów popierających Paschalisa III i zastępowano zwolennikami Aleksandra III. Los taki spotkał np. kardynała Aicardo Cornazzano, biskupa Parmy. Zbrojna wyprawa Fryderyka do Lombardii w 1167 doprowadziła jedynie do tymczasowej pacyfikacji buntu. Mimo tych trudności Paschalis III sprawował kontrolę nad Rzymem, co do pewnego stopnia równoważyło niewielkie poparcie w Europie.
Wybór Kaliksta III.
Okoliczności wyboru następcy Paschalisa III nie są zbyt dobrze znane. Najprawdopodobniej doszło do niego pod koniec września w Rzymie. Nowym antypapieżem został Johannes de Struma, kardynał biskup Albano i opat klasztoru Struma z kongregacji benedyktynów z Vallombrosa. W 1169 roku wybór zatwierdził cesarz Fryderyk I. W ten sposób trwająca od 1159 roku schizma została przedłużona jeszcze o kolejne dziesięć lat, do 29 sierpnia 1178 kiedy Kalikst III podporządkował się Aleksandrowi III.
Kardynałowie elektorzy.
Na podstawie kontrasygnat bulli Paschalisa III można w przybliżeniu zrekonstruować skład Kolegium Kardynalskiego „obediencji wiktoryńskiej” w 1168 roku. Nie sposób jednak ustalić którzy z tych kardynałów (poza elektem) uczestniczyli w elekcji:
Sześciu spośród tych kardynałów mianował Paschalis III, a siedmiu Wiktor IV.

</doc>
<doc id="1544588" url="https://pl.wikipedia.org/wiki?curid=1544588" title="Rejon obuchowski">
Rejon obuchowski

 
Rejon obuchowski () – jednostka administracyjna w składzie obwodu kijowskiego Ukrainy.
Rejon ma powierzchnię 3637,3 km2 i liczy około 228 tysięcy mieszkańców (2021). Siedzibą władz rejonu jest Obuchów.

</doc>
<doc id="1544589" url="https://pl.wikipedia.org/wiki?curid=1544589" title="Veronica Campbell">
Veronica Campbell



</doc>
<doc id="1544590" url="https://pl.wikipedia.org/wiki?curid=1544590" title="Rejon stawyszczenski">
Rejon stawyszczenski

Rejon stawyszczenski – jednostka administracyjna w składzie obwodu kijowskiego Ukrainy.
Powstał w 1923. Ma powierzchnię 674 km2 i liczy około 22 tysięcy mieszkańców. Siedzibą władz rejonu jest Stawyszcze.
W skład rejonu wchodzą 1 osiedlowa rada oraz 22 rady wiejskie, obejmujące 29 wsi.

</doc>
<doc id="1544594" url="https://pl.wikipedia.org/wiki?curid=1544594" title="Somali (ujednoznacznienie)">
Somali (ujednoznacznienie)



</doc>
<doc id="1544598" url="https://pl.wikipedia.org/wiki?curid=1544598" title="Norma wektorowa">
Norma wektorowa



</doc>
<doc id="1544599" url="https://pl.wikipedia.org/wiki?curid=1544599" title="Bet Chilkijja">
Bet Chilkijja

Bet Chilkijja (hebr. בית חלקיה) – moszaw położony w samorządzie regionu Nachal Sorek, w Dystrykcie Centralnym, w Izraelu.
Leży w północno-zachodniej części pustyni Negew, w otoczeniu miasteczka Gedera, kibuców Rewadim i Chafec Chajjim, moszawów Kidron, oraz wioski Jad Binjamin. Na północ od moszawu znajduje się Baza lotnicza Tel Nof, należąca do Sił Powietrznych Izraela.
Historia.
Moszaw został założony w 1953 przez byłych mieszkańców Jerozolimy oraz żydowskich imigrantów z obozów absorpcyjnych ("mabarot"), którzy postanowili utworzyć religijną osadę rolniczą. Nazwa została zaczerpnięta z Księgi Psalmów 119:57
Edukacja.
W moszawie znajduje się religijna uczelnia jesziwa.
Gospodarka.
Gospodarka moszawu opiera się na intensywnym rolnictwie.
Komunikacja.
Wzdłuż północnej granicy kibucu biegnie autostrada nr 7 (Gedera-Jad Binjamin), nie ma jednak możliwości wjazdu na nią. Z kibucu wychodzi lokalna droga, którą jadąc na południowy wschód dojeżdża się do skrzyżowania z drogą ekspresową nr 3 (Aszkelon-Modi’in-Makkabbim-Re’ut). Druga lokalna droga prowadzi do położonej na wschodzie wioski Jad Binjamin, a droga prowadząca na zachód doprowadza do kibucu Chafec Chajjim.

</doc>
<doc id="1544605" url="https://pl.wikipedia.org/wiki?curid=1544605" title="Zgromadzenie Sióstr Polskich Franciszkanek">
Zgromadzenie Sióstr Polskich Franciszkanek

Polskie franciszkanki, Zgromadzenie Sióstr Polskich Franciszkanek – wspólnota sióstr zakonnych Kościoła Polskokatolickiego założona w 1959 roku z inicjatywy ks. bpa Maksymiliana Rodego.
Historia.
Gdy w 1959 roku ks. Maksymilian Rode został przyjęty do grona biskupów Kościoła Polskokatolickiego, jedną z jego pierwszych inicjatyw była próba utworzenia żeńskiego zakonu. W specjalnym piśmie skierowanym do proboszczów powiadomił ich o erygowaniu Zgromadzenia Sióstr Polskich Franciszkanek, które miało "służyć pomocą w realizacji zadań Kościoła, zwłaszcza w dziedzinie charytatywnej". Pierwszym dyrektorem Zgromadzenia został ks. Czesław Jankowski, a tymczasową siedzibą najpierw plebania parafii w Wiśniewie, a następnie dom należący do bp. Rodego w Puszczykówku przy ul. Mikołaja Kopernika 30.
Pod koniec 1960 roku lub na początku 1961 roku siedzibę zakonu przeniesiono do Częstochowy do budynku przy ul. Jana Kilińskiego 9. Od 16 października 1961 roku opiekę duszpasterską nad siostrami objął ks. Jerzy Szotmiller, natomiast od 3 października 1961 r. do 5 marca 1962 r. funkcję dyrektora Zgromadzenia pełnił ks. Kazimierz Grabianka.
Zgromadzenie nie spełniło pokładanych w nim nadziei i powoli obumierało z powodu braku kandydatek. Dlatego po zmianie kierownictwa kościelnego w 1965 r. zupełnie zaniechano dalszych prób realizacji idei życia zakonnego w Kościele Polskokatolickim.
Charakterystyka i organizacja.
Franciszkanizm to wielki ruch odnowy moralnej zapoczątkowany przez św. Franciszka. Jego podstawą była radosna, prosta wiara, płynąca z miłości do Boga i całego stworzenia. Franciszkanizm przepełniony był ewangeliczną zasadą ubóstwa oraz miłosierdzia, braterstwa i pomocy potrzebującym.
Do Zgromadzenia mogły być przyjmowane panny lub wdowy o nienagannym życiu, zdrowe, w wieku od lat 18 do 40, pragnące poświęcić się jako siostry zakonne pracy charytatywnej. Władzę Zgromadzenia stanowiła Rada Naczelna i Zarząd. W skład Rady wchodzili: delegat Kurii Biskupiej, dwaj kapłani, trzej świeccy, delegaci filii oraz członkowie Zarządu.

</doc>
<doc id="1544607" url="https://pl.wikipedia.org/wiki?curid=1544607" title="Ciągnik SAM">
Ciągnik SAM



</doc>
<doc id="1544611" url="https://pl.wikipedia.org/wiki?curid=1544611" title="Tanuki.pl">
Tanuki.pl

Tanuki.pl – czasopismo elektroniczne poświęcone japońskiemu komiksowi i filmowi animowanemu.
Historia.
Czasopismo elektroniczne Tanuki.pl rozpoczęło działalność w 2004 roku, jako serwis hobbystyczny Wszechbiblia, składający się ze strony poświęconej recenzjom anime (Wszechbiblia Anime), strony poświęconej anime "", oekaki oraz forum dyskusyjnego. Oficjalne otwarcie Wszechbiblii Anime, zawierającej wówczas blisko 200 recenzji, miało miejsce 6 listopada 2004 roku W pierwszej połowie 2005 roku została podjęta decyzja o oddzieleniu Wszechbiblii Anime oraz Forum Wszechbiblii od pozostałej części wortalu. Wiązała się z tym zmiana nazwy: 1 czerwca 2005 roku w użycie weszła nazwa Tanuki.pl.
W październiku 2005 roku uruchomiony został dział Tanuki-Czytelnia, obejmujący zarówno twórczość fanowską (fanfiki), jak i utwory w pełni oryginalne. Wiosną 2008 roku dział ten został poszerzony o artykuły i wywiady z polskimi twórcami komiksu. Natomiast w sierpniu 2006 roku miało miejsce otwarcie działu Tanuki-Manga, publikującego przede wszystkim recenzje mang, ale także recenzje dōjinshi, manhw oraz komiksów internetowych.
Na początku roku 2008 wortal Tanuki.pl, został zarejestrowany przez Bibliotekę Narodową jako czasopismo elektroniczne i otrzymał numer ISSN. Obecnie jest to największa polska witryna, zarówno w tematyce mangi i anime, jak i fanfiction, a przez czytelników Anime.com.pl została także uznana za najpopularniejszą stronę recenzencką. 4 marca 2008 roku ukazał się tysięczny numer Tanuki.pl.
W listopadzie 2009 roku wortal rozbudowany został o część społecznościową.

</doc>
<doc id="1544618" url="https://pl.wikipedia.org/wiki?curid=1544618" title="Taylor Swift">
Taylor Swift

Taylor Alison Swift (ur. 13 grudnia 1989 w Reading) – amerykańska piosenkarka, kompozytorka, producentka muzyczna, multiinstrumentalistka i autorka tekstów. 
Materiał wokalistki składa się z wielu gatunków muzycznych. Oscyluje wokół country, country popu, contemporary country, synthpopu, electropopu, popu, teen popu, współczesnego R&amp;B, indie folku, indie popu, chamber popu, indie rocka, soft rocka, pop-rocka, rocka, poezji śpiewanej i power popu. 
W wieku 14 lat podpisała kontrakt z wytwórnią muzyczną Big Machine Records. Swój debiutancki album tytułowy wydała w 2006. Zadebiutowała z nim na 5 miejscu prestiżowej listy "Billboard" 200, pozostając w notowaniu aż do końca dekady. Trzeci pochodzący z płyty singiel, „Our Song”, znalazł się na szczycie "Billboard" Hot Country Songs Chart, dzięki czemu stała się ona najmłodszą artystką, której singiel numer jeden na tejże liście był napisany i wykonany samodzielnie.
W listopadzie 2008 wydała swój drugi krążek studyjny, zatytułowany "Fearless", z którym również osiągnęła sukces komercyjny. Płyta była najlepiej sprzedającym się albumem w 2009 w Stanach Zjednoczonych, a także zapewnił Swift cztery nagrody Grammy. Single „Love Story” i „You Belong with Me” dotarły do pierwszej piątki "Billboard" Hot 100.
Wszystkie teksty napisane jedynie przez Swift przeistoczyły się w utwory znajdujące się na jej trzeciej płycie, "Speak Now", wypuszczonej w 2010. Zadebiutowała ona na miejscu pierwszym "Billboard" 200, wraz z mianem singla „Mean” za najlepszy występ solowy w gatunku country i najlepszy utwór country podczas 54. rozdania nagród Grammy.
Swój czwarty krążek, zatytułowany "Red", wydała w 2012. Promowała go przez single: „We Are Never Ever Getting Back Together” i „I Knew You Were Trouble”. Za piąty album, zatytułowany "1989" z 2014, zgarnęła trzy nagrody Grammy, a pochodzące z niego single „Shake It Off”, „Blank Space” i „Bad Blood” (z gościnnym udziałem amerykańskiego rapera Kendricka Lamara) dotarły na szczyt Hot 100.
W 2017 wydała album, zatytułowany "Reputation", do którego wypuszczono główny singiel, „Look What You Made Me Do”, który został piątym nagraniem okupującym miejsce pierwsze amerykańskiej listy oraz pierwszym w Wielkiej Brytanii. Dzięki sukcesowi krążka stała się ona pierwszą artystką, której cztery albumy studyjne sprzedały się zaledwie w tydzień w nakładzie 1 mln kopii w USA.
Swift jest jedną z najlepiej sprzedających się artystek na całym świecie, mając na swoim koncie więcej niż 50 mln sprzedanych albumów i 150 mln singli. Jest też zwyciężczynią jedenastu nagród Grammy, jednej statuetki Emmy czy dwudziestu trzech statuetek "Billboard" Music Awards, również utrzymuje sześć rekordów w księdze Guinnessa. W 2010, 2015 i 2019 roku znalazła się ona na liście 100 najbardziej wpływowych ludzi tygodnika "Time", a także najlepiej zarabiających artystek, 100 najsilniejszych kobiet i 100 celebrytów i celebrytek magazynu "Forbes".
W 2021 roku zdobyła nagrodę Grammy w kategorii „Album roku” za płytę „folklore”, stając się pierwszą kobietą, która zdobyła statuetkę w tej kategorii trzy razy. W 2022 roku odebrała tytuł doktorski na Uniwersytecie Nowojorskim z dziedziny sztuk pięknych. 
Wczesne lata.
Urodziła się 13 grudnia 1989 roku jako pierwsze dziecko Scotta Kingsleya Swifta, doradcy finansowego, i Andrei, gospodyni domowej w Reading, Pensylwania. Jej babcia, Marjorie Finlay, była śpiewaczką operową. Imię otrzymała na cześć popularnego piosenkarza Jamesa Taylora. Swift ma młodszego o trzy lata brata Austina. Gdy była małą dziewczynką, mieszkała na jedenastoakrowej farmie choinek w Montgomery, w stanie Pensylwania. W dzieciństwie chodziła do przedszkola w Alvernia Montesorri School, a później do prestiżowej Wyndcroft School.
Gdy Taylor skończyła dziewięć lat, jej rodzina przeniosła się do Wyomissing, gdzie uczęszczała do szkoły podstawowej i średniej. Wakacje spędzała w Stone Harbour w New Jersey, gdzie znajdował się drugi dom rodziców. Tam Swift, gdy była w 4 klasie wygrała konkurs poetycki z 3-stronicowym poematem "Monster in My Closet." Gdy miała dziesięć lat informatyk pokazał jej trzy akordy na gitarze, zapoczątkowując w małej Taylor zainteresowanie do uczenia się grania na instrumentach. Po tym, Swift napisała swoją pierwszą piosenkę „Lucky You”. Jako czternastolatka, napisała swoją pierwszą powieść – "Girl Named Girl". Zaczęła pisać piosenki regularnie i traktowała to jako sposób radzenia sobie z bólem. Swift była ofiarą prześladowania w szkole i spędzała swój czas pisząc piosenki, aby wyrazić swoje emocje. W Wyomissing Taylor została członkinią Teatru Akademickiego "Berks Youth". Raz na tydzień wspólnie z mamą jeździła do Nowego Jorku pobierać lekcje śpiewu i aktorstwa. Zaczęła również pojawiać się na przesłuchaniach, ale gdy nikt nie zwrócił na nią uwagi zainteresowała się muzyką country.
Początki muzyczne.
Będąc w czwartej klasie wygrała krajowy konkurs literacki dzięki pracy "Monster in My Closet." W wieku 10 lat zaczęła pisać piosenki, które następnie wykonywała na lokalnych konkursach, imprezach okolicznościowych i festiwalach. Kiedy skończyła 11 lat, wygrała lokalny konkurs talentów. Dzięki temu zwycięstwu wystąpiła przed Charliem Danielsem. W wieku dwunastu lat odbyła swoją pierwszą wycieczkę do Nashville, ojczyzny muzyki country. Na miejscu odwiedziła siedziby wszystkich wytwórni płytowych wręczając swoje dema, gdzie śpiewała piosenki karaoke, ale żadna z wytwórni nie zdecydowała się na współpracę. Taylor dostała menadżera, Dana Dmytrowa i zaczęła pracować jako modelka dla Abercrombie &amp; Fitch. Po powrocie do Pensylwanii dostała propozycję zaśpiewania podczas turnieju tenisowego US Open. Jej wykonanie Hymnu Stanów Zjednoczonych Ameryki spotkało się z dużym zainteresowaniem. Zaczęła regularnie podróżować do Nashville, gdzie pisała teksty z lokalnymi twórcami.
Kiedy skończyła 14 lat, jej rodzina przeniosła się do Hendersonville w stanie Tennessee. Z początku uczęszczała tam do szkoły średniej, ale ostatecznie ukończyła edukację domową. W jednym z klubów karaoke Taylor została zauważona przez Scotta Borchette, założyciela wytwórni Big Machine. W wieku 14 lat została najmłodszą tekściarką zatrudnioną przez Sony/ATV Music Publishing i podpisała kontrakt z Big Machine.
Kariera muzyczna.
2004–2008: Początki kariery i "Taylor Swift".
Po podpisaniu kontraktu z RCA Records 14-letnia Swift wraz z rodziną przeprowadziła się do Nashville w stanie Tennessee. Swift przystąpiła do pracy z doświadczonymi tekściarzami z Music Row jak Troy Verges, Bret Beavers, Bret James, Mac McAnally czy braćmi Warren. Po pewnym czasie Taylor rozpoczęła również współpracę z Liz Rose. Swift spotkała Rose na przyjęciu RCA i zaproponowała jej współpracę. Zaczęły się spotykać w każdy czwartek po szkole spędzając na pisaniu po dwie godziny. Rose mówiła później o spotkaniach: „Były jednymi z najłatwiejszych, na jakich byłam. Właściwie, byłam tylko jej redaktorem. Pisała o tym, co zdarzyło się u niej w szkole. Miała jasną wizję tego, co chce przekazać. I przychodziła z niesamowitymi tekstami.” Swift zaczęła również współpracować z Nathanem Chapmanem.
Po wstępie na BMI Songwriters’ Circle w The Bitter End w Nowym Jorku, w 2004 Swift została najmłodszą tekściarką zatrudnioną przez Sony/ATV Tree. Swift opuściła RCA w wieku 15 lat, ponieważ wytwórnia chciała, aby Taylor korzystała z tekstów innych tekściarzy, dopóki w wieku 18 lat nie wyda swojego pierwszego albumu. Taylor w tym czasie była już gotowa, aby korzystać ze swoich materiałów. Rozwiązała również współpracę z Danem Dmytrowem, który później pozwał Taylor i jej rodziców. W 2010 roku sędzia unieważnił sześć jego roszczeń. Pozostałe sprawy zostały rozstrzygnięte przed sądem.
W Bluebird Cafe w 2005 na Swift zwróciła uwagę Scotta Borchetta, byłego pracownika DreamWorks Records, który przygotowywał się do otwarcia własnej wytwórni płytowej. Taylor została jedną z pierwszych podopiecznych tej wytwórni, zakupiona za cenę 12.000$. Jako wprowadzenie do branży muzycznej Borchetta zorganizował występ Taylor jako supportu na CMA Music Festival.
Debiutancki singiel Swift, „Tim McGraw”, został wydany w 2006 roku i uplasował się na 6. pozycji Hot Country Songs. 24 października ukazał się jej debiutancki album "Taylor Swift", który sprzedał się w 39.000 kopiach w pierwszym tygodniu. Płyta zajęła 5. miejsce "Billboard" 200, a także 1. pozycję Top Country Albums, na której pozostawała przez 24 tygodnie.
Wideoklip do „Tim McGraw” wygrał nagrodę dla przełomowego teledysku na CMT Music Awards 2007. 15 maja 2007 roku Swift zaśpiewała „Tim McGraw” na gali Academy of Country Music Awards. W tym samym roku stanowiła support podczas trasy koncertowej Soul2Soul Faith Hill i Tima McGrawa. Poza tym tę samą rolę pełniła przed występami George’a Straita, Brada Paisleya oraz Rascal Flatts.
Drugi singel z "Taylor Swift", „Teardrops on My Guitar”, został wydany 24 lutego 2007 roku i uplasował się na 2. miejscu Hot Country Songs, a także 33. pozycji "Billboard" Hot 100. Z kolei popowy remiks utworu zajął 13. miejsce Hot 100 oraz 11. pozycję Pop 100. W październiku 2007 roku Taylor otrzymała nagrodę dla najlepszej wokalistki/autorki tekstów, przyznaną przez Nashville Songwriters Association International. Stała się tym samym najmłodszą wokalistką w historii, która zdobyła tę statuetkę.
„Our Song”, trzeci singiel z "Taylor Swift", spędził sześć tygodni na szczycie Hot Country Songs, a także uplasował się na 16. miejscu Hot 100 oraz 24. pozycji Pop 100. Poza tym uzyskał w Stanach Zjednoczonych status podwójnej platyny za sprzedaż powyżej 2 milionów kopii. „Should’ve Said No” był drugim singlem numer jeden na liście Hot Country Songs w karierze Taylor.
W 2007 roku Swift wydała swój pierwszy świąteczny album, "", który dostępny był ekskluzywnie w sieci Target. Rok później wokalistka nominowana była do nagrody Grammy dla najlepszego nowego artysty, jednak przegrała na rzecz Amy Winehouse.
Latem 2008 roku ukazał się minialbum Swift, "Beautiful Eyes", dostępny wyłącznie w Wal-Martach. W pierwszym tygodniu rozszedł się w 45.000 kopii i zadebiutował na szczycie Top Country Albums, a także 9. miejscu "Billboard" 200. W tym samym tygodniu na 2. pozycji Top Country Albums przebywała płyta "Taylor Swift". Wokalistka stała się zatem pierwszą artystką od 1997 roku, której dwa wydawnictwa zajmowały czołowe pozycje notowania.
2008–2009: "Fearless".
Drugi album studyjny Swift, "Fearless", został wydany 11 listopada 2008 roku w Stanach Zjednoczonych. Płyta zadebiutowała na szczycie "Billboard" 200, rozchodząc się w premierowym tygodniu w 592.304 kopii, z czego ponad 129.000 wyniosła sprzedaż cyfrowa. Tym samym stał się albumem country z największą tygodniową sprzedażą cyfrową w historii. W ósmym tygodniu od premiery, zakup albumu w formie digital download wyniósł w sumie 338.467 kopii, czyniąc z "Fearless" najlepiej sprzedające się cyfrowo wydawnictwo country w historii. Drugie miejsce pod tym względem należy do innej płyty Taylor, "Taylor Swift" (236.046). "Fearless" osiągnął najlepszy wynik jednotygodniowej sprzedaży ze wszystkich albumów country, które ukazały się w 2008 roku. Jednocześnie była to największa tygodniowa sprzedaż w Stanach Zjednoczonych pośród wokalistek, a także czwarta ze wszystkich płyt z tegoż roku, za Lil Wayne’em, AC/DC oraz Coldplay.
W debiutanckim tygodniu, siedem utworów z "Fearless" uplasowało się na liście "Billboard" Hot 100. Swift wyrównała rekord Miley Cyrus dla największej liczby piosenek jednego artysty w tym samym notowaniu. W sumie 11 z 13 ścieżek z albumu zajęło miejsca na Hot 100.
Jeden z utworów z "Fearless", „Change”, wydany został na albumie kompilacyjnym "AT&amp;T Team USA Soundtrack", wspierającym reprezentację Stanów Zjednoczonych na Letnich Igrzyskach Olimpijskich 2008 w Pekinie. Poza tym „Change” wykorzystywany był jako ścieżka dźwiękowa podczas relacji z Igrzysk w NBC.
Główny singiel, „Love Story”, ukazał się 12 września 2008 roku. Nakręcony do niego wideoklip inspirowany był dramatem "Romeo i Julia". Utwór uplasował się na 4. miejscu "Billboard" Hot 100 i pokrył się czterokrotną platyną w Stanach Zjednoczonych za sprzedaż powyżej 4 milionów kopii. „Love Story” stał się pierwszym utworem country w szesnastoletniej historii listy, który zajął 1. pozycję Top 40 Mainstream.
Drugi singiel, „White Horse”, został wydany 8 grudnia 2008 roku, a teledysk miał premierę 7 lutego 2009 roku na antenie CMT. Kolejna piosenka z płyty, „Forever &amp; Always”, oparta była na związku wokalistki z Joe Jonasem.
Swift była pierwszą artystką w historii Nielsen SoundScan, której dwa albumy zajęły miejsca w czołowej dziesiątce listy podsumowującej całoroczną sprzedaż płyt. Poza tym "Fearless" był pierwszym żeńskim albumem country, który spędził osiem tygodni na szczycie "Billboard" 200. W 2009 roku Taylor stała się pierwszą artystką country, której trzy piosenki zostały zakupione cyfrowo co najmniej 2 miliony razy.
Taylor Swift była najlepiej sprzedającym się artystą country 2008 roku na świecie, a także 7. najlepiej sprzedającą się artystką na przestrzeni wszystkich gatunków tegoż okresu w Kanadzie. "Fearless" oraz "Taylor Swift" zajęły 1. i 2. miejsce na liście podsumowującej sprzedaż całoroczną płyt country w 2008 roku.
25 października 2008 roku Swift zaśpiewała Hymn Stanów Zjednoczonych Ameryki podczas trzeciego meczu w ramach World Series w Filadelfii.
W styczniu 2009 roku Swift ogłosiła rozpoczęcie północnoamerykańskiej trasy koncertowej Fearless Tour, która objęła 52 miasta w 38 stanach i prowincjach Stanów Zjednoczonych oraz Kanady. 8 października 2009 roku wokalistka poinformowała za pośrednictwem strony internetowej, że zagra dodatkowych 37 koncertów w 2010 roku.
8 lutego 2009 roku Swift zaśpiewała w duecie z Miley Cyrus swoją piosenkę „Fifteen” podczas 51. ceremonii rozdania nagród Grammy. W tym samym tygodniu „Love Story” stał się najczęściej kupowanym cyfrowo singlem country w historii. Po premierze "Fearless" Swift nagrała utwór „Crazier”, który został wydany na ścieżce dźwiękowej filmu "".
W kwietniu 2009 roku wokalistka po raz pierwszy pojawiła się jako gość muzyczny i współprowadząca w programie "Saturday Night Live".
Swift była najmłodszą artystką w historii, która otrzymała nagrodę Academy of Country Music dla albumu roku. Akademia w uzasadnieniu wyróżniła Taylor za sprzedaż największej liczby albumów ze wszystkich artystów, sukces debiutanckiej płyty oraz popularyzację tego gatunku wśród młodszych odbiorców.
28 kwietnia 2009 roku Swift dała prywatny, darmowy koncert dla uczniów Bishop Ireton High School, małej katolickiej szkoły w Alexandrii, w stanie Wirginia. Liceum wygrało bowiem krajowy konkurs TXT 2 WIN, organizowany przez Verizon Wireless.
11 listopada 2009 roku Swift stała się najmłodszą artystką, która wygrała statuetkę Country Music Association Award dla artysty roku, będąc jednocześnie szóstą kobietą w historii, która otrzymała najważniejsze wyróżnienie CMAA.
14 listopada 2009 roku Swift ustanowiła nowy rekord dla największej liczby piosenek jednej artystki, przebywających jednocześnie na liście "Billboard" Hot 100, z ośmioma utworami. Były wśród nich single: „You Belong with Me” (14.), „Forever &amp; Always” (34.) i „Fifteen” (46.), a także pięć nowych ścieżek z reedycji "Fearless": „Jump Then Fall” (10.), „Untouchable” (19.), „The Other Side of the Door” (22.), „Superstar” (27.) oraz „Come in With the Rain” (30.). Dodatkowo, w tym samym tygodniu na pozycji 80. uplasował się utwór „Two Is Better Than One” Boys Like Girls nagrany z udziałem Swift. Tym samym w jednym tygodniu w notowaniu zadebiutowało sześć piosenek Swift, co również stanowiło nowy rekord.
"Fearless" był najlepiej sprzedającym się albumem w Stanach Zjednoczonych w 2009 roku, rozchodząc się w ponad 3.2 milionach kopii. Z kolei „You Belong with Me” oraz „Love Story” zajęły kolejno: 1. i 2. pozycję wśród najczęściej odtwarzanych utworów na antenach stacji radiowych w tym samym roku. Jednocześnie Swift uplasowała się na szczycie listy artystów, których piosenki były najczęściej emitowane w radiach (1.29 mln odtworzeń).
Incydent na MTV VMA.
13 września 2009 roku na gali MTV Video Music Awards Swift otrzymała nagrodę dla najlepszego żeńskiego teledysku za „You Belong with Me”. Stała się jednocześnie pierwszą artystką country w historii, która zdobyła statuetkę VMA. Kiedy wokalistka wygłaszała podziękowania, na scenie pojawił się raper Kanye West, który odebrał jej mikrofon i pogratulował, dodając, że „to Beyoncé tworzy najlepsze wideoklipy wszech czasów” („Single Ladies (Put a Ring on It)”, również nominowany w tej kategorii). Jego wypowiedź spotkała się z negatywną reakcją publiczności, zaś sama Taylor nie dokończyła swojego przemówienia. Kilkadziesiąt minut później, kiedy Knowles otrzymała nagrodę dla najlepszego wideoklipu za „Single Ladies (Put a Ring on It)”, powiedziała: „Pamiętam, jak mając 17 lat wygrałam swoją pierwszą nagrodę MTV z Destiny’s Child i była to jedna z najbardziej ekscytujących chwil w moim życiu. Dlatego chciałabym, aby Taylor wróciła na scenę i miała swój moment.”
Krótko po incydencie West zamieścił na swoim blogu przeprosiny wobec Swift, które jednak szybko zniknęły ze strony. Zachowanie rapera zostało potępione przez wiele gwiazd show-biznesu, a także Prezydenta Baracka Obamę.
West zamieścił później kolejne przeprosiny na swoim blogu, a następnego dnia, podczas wizyty w programie "The Jay Leno Show", publicznie przeprosił Swift za swoje zachowanie.
15 września 2009 roku Swift rozmawiała o incydencie w programie "The View", gdzie przyznała, co myślała w drodze na scenę: „Wow, nie mogę uwierzyć, że wygrałam. To niesamowite. Tylko się nie potknij i nie upadnij. Podziękuję fanom, bardzo się cieszę. O, jest i Kanye West. Świetna fryzura. Co tutaj robisz?”, a później: „Ouch. Chyba nie podziękuję fanom. „Jednocześnie stwierdziła, że musiała szybko uporać się z szokiem: „Nie powiem, że nie przytłoczyła mnie ta sytuacja, ale kilka minut później miałam wystąpić, więc musiałam doprowadzić się do stanu, w którym mogłabym zaśpiewać.” Dodała również, że West nie rozmawiał z nią od czasu incydentu. Po występie w "The View", raper skontaktował się z Taylor, aby przeprosić ją osobiście, a Swift przyjęła przeprosiny.
2010–2012: "Speak Now".
19 stycznia 2010 roku wydany został singiel „Today Was a Fairytale”, pochodzący ze ścieżki dźwiękowej filmu "Walentynki", w którym Swift zadebiutowała aktorsko. Piosenka zajęła 2. miejsce na liście Hot 100, rozchodząc się w pierwszym tygodniu w ponad 325.000 kopii, zaś Taylor ustanowiła nowy rekord dla pierwszotygodniowej sprzedaży żeńskiego utworu. „Today Was a Fairytale” zadebiutował na szczycie Canadian Hot 100, stając się pierwszym singlem numer jeden Swift w Kanadzie.
22 stycznia 2010 roku Swift wystąpiła podczas charytatywnego telethonu "", gdzie zaśpiewała cover utworu „Breathless” zespołu Better Than Ezra.
W lutym 2010 roku Swift wystąpiła w ramach Fearless Tour w pięciu australijskich miastach.
Trzeci album studyjny Taylor, "Speak Now", miał premierę 25 października 2010 roku. Swift jest autorką tekstów wszystkich pochodzących z niego utworów, zaś ich współproducentem był Nathan Chapman. 4 sierpnia, na kilka dni przed planowanym wydaniem, główny singiel z płyty, „Mine”, wyciekł do Internetu. Z tego powodu wytwórnia Big Machine Records zdecydowała się przyspieszyć oficjalną premierę piosenki, która zadebiutowała na 3. miejscu "Billboard" Hot 100 i 1. pozycji Hot Digital Songs, rozchodząc się w ciągu czterech dni w 297.000 kopii.
"Speak Now" zadebiutował na szczycie "Billboard" "200", rozchodząc się w pierwszym tygodniu w 1.047.000 egzemplarzy na terenie Stanów Zjednoczonych. Stał się tym samym pierwszym albumem od 2008 roku i "Tha Carter III" Lil Wayne’a, którego sprzedaż przekroczyła milion kopii w ciągu siedmiu dni. "Speak Now" został 16. płytą w historii, która rozeszła się w premierowym tygodniu w ponad milionowym nakładzie. Jednocześnie był to najlepszy tygodniowy wynik od 2005 roku, kiedy to "The Massacre" 50 Centa sprzedała się w 1.141.000 kopii.
W 2010 roku albumy Swift znalazły na terenie Stanów Zjednoczonych 4 470 000 nabywców, czyniąc z niej najlepiej sprzedającego się artystę tego roku na rynku amerykańskim; "Speak Now" był ponadto 3. najlepiej sprzedającą się płytą 2010 roku w Stanach Zjednoczonych, rozchodząc się w niespełna 3 milionach egzemplarzy. Magazyn "Rolling Stone" umieścił Taylor na liście 16 królowych popu dekady 2000-2009.
21 listopada 2011 roku premierę miał pierwszy album koncertowy Taylor, "", zawierający zapis materiału z siedemnastu koncertów wokalistki.
Na 54. Grammy Awards w lutym 2012 roku piosenka „Mean” zdobyła dwie nagrody: najlepsza piosenka country oraz najlepsze wykonanie piosenki country. Swift została nazwana Pisarką Tekstów Piosenek roku/Artystką Roku przez Stowarzyszenie Kompozytorów Nashville w 2010/2011, a także utytułowana Wokalistką Roku przez Akademię Muzyki Country (2011/2012) i Stowarzyszenie Muzyki Country w 2011 roku. Była artystką roku American Music Awards, a „Speak Now” nazwany został ulubionym albumem country w roku 2011. Taylor stała się laureatką trzech nagród BMI. Billboard nadał artystce tytuł Kobiety Roku 2011 oraz umieścił ją w rankingu pod numerem 15 na liście Top 20 Hot 100 Songwriters 2000–2011; była drugą najwyżej rangowaną kobietą. Swift zajęła drugie miejsce na liście Rolling Stone’s, Top 16 „Królowe Popu” dekady.
W marcu 2012 roku Swift napisała dwie oryginalne piosenki do soundtracku filmu „Igrzyska śmierci”. Pierwszy utwór „Safe &amp; Sound” napisany przez Taylor, zespół The Civil Wars oraz T-Bone Burnett’a, został wydany 6 stycznia, a teledysk 27 marca. Rolling Stone opisał utwór jako „najładniejsza ballada Swift”. Od lipca singiel sprzedał się w ponad milionie egzemplarzy w Stanach Zjednoczonych. Druga piosenka „Eyes Open” została napisana wyłącznie przez wokalistkę i wyprodukowana przez Nathana Chapmana. Premierę miała 17 marca 2012 roku. Taylor użyczyła swojego wokalu do piosenki „Both Of Us” rapera B.o.B., wyprodukowanego przez Dr. Luke. Utwór pochodzi z drugiego albumu producenta i tekściarza „Strange Clouds” oraz jest trzecim singlem z płyty, wydany 22 maja 2012 roku.
2012–2013: "Red".
Czwarty studyjny album Taylor Swift został wydany 22 października 2012 roku. Artystka ujawniła szczegóły albumu podczas czatu internetowego z 13 sierpnia, na którym przedstawiła okładkę albumu i pierwszy singiel „We Are Never Ever Getting Back Together”. Piosenka wydana została tego samego dnia tuż po czacie na żywo.
Głównym producentem albumu jest Nathan Chapman, chociaż Swift nagrywała utwory u różnych producentów. Po napisaniu swojego trzeciego albumu samodzielnie, wokalistka podjęła decyzję aby napisać kolejny z ludźmi „z różnych miejsc w muzyce”. Współpracowała m.in. z Danem Wilsonem, Butch’em Walkerem, Lori McKenna, Edem Sheeranem i Markiem Fosterem z Foster the People. Występ Swift w ramach iHeartRadio Festival odbył się 22 września. Również we wrześniu piosenkarka wydała swoje drugie perfumy „Wonderstruck Enchanted”.
9 października Swift ujawniła tracklistę utworów albumu Red.
Album zadebiutował na szczycie zestawienia Billboard 200 z rekordową sprzedaż 1,2 mln kopii w pierwszym tygodniu od premiery. Tym samym Swift stała się jedyną kobietą mającą więcej niż jeden krążek, który w pierwszym tygodniu premiery sprzedał się powyżej miliona kopii. Również jest to dopiero 18. krążek w całej historii Billboardu, który sprzedał się powyżej miliona kopii w jednym tygodniu. 13 marca 2013 Swift rozpoczęła swoją czwartą światową trasę koncertową Red Tour.
2014–2016: "1989".
Piąty studyjny album Swift, "1989", został wydany w październiku 2014 roku. Na albumie znajdują się piosenki napisane przez samą Taylor, jak i powstałe przy współpracy z Jackiem Antonoff, Imogen Heap, Ryanem Tedderem, Maxem Martinem, Shellbackiem i Ali Payami. Swift wydała "1989" jako swój pierwszy oficjalny album po rozstaniu się z członkami jej długoletniego zespołu. Piosenkarka przy nagrywaniu albumu inspirowała się muzyką Petera Gabriela, Phila Collinsa, Annie Lennox, Madonny i Fine Young Cannibals. Muzycznie album jest „napędzany syntezatorami i perkusją w miejscu gitar”. Rob Sheffield z Rolling Stone zauważył: „Głęboko dziwne, gorączkowo emocjonalne, szalenie entuzjastycznie, "1989" brzmi dokładnie tak, jak Taylor Swift, nawet jeśli brzmi to jak nic, co kiedykolwiek wcześniej próbowała”. Jon Caramanica z The New York Times zauważył, że Swift „stworzyła pop prawie bez współczesnych odniesień” i „sięgający gdzieś jeszcze wyżej, tryb ponadczasowości, że niewiele prawdziwych gwiazd muzyki pop zadaje sobie trud do dążenia w tym kierunku”. Podczas kampanii promocyjnej „1989” Swift zaprosiła swoich fanów do tajnych sesji odsłuchania jej albumu do domów w Nowym Jorku, Nashville, Los Angeles i Rhode Island. Album "1989" zadebiutował na pierwszym miejscu amerykańskiego notowania "Billboard 200" sprzedając się w nakładzie 1.287.000 egzemplarzy w pierwszym tygodniu po premierze. Tym samym artystka została pierwszą piosenkarką, która w przeciągu swojej kariery muzycznej sprzedała ponad milion egzemplarzy swoich trzech albumów studyjnych ("Speak Now", "Red", "1989") w pierwszym tygodniu premiery.
Pierwszym singlem promującym album został utwór „Shake It Off”, wydany 18 sierpnia 2014 roku. Drugi singiel „Blank Space” został opublikowany 10 listopada 2014 roku. Trzeci singiel „Style” został opublikowany 13 lutego 2015 roku.Czwarty singiel „Bad Blood” został opublikowany 17 maja 2015 roku. Taylor specjalnie do teledysku nagrała nową wersję z Kendrickiem Lamarem, który pobił rekord VEVO (20,1 mln wyświetleń). Piąty singiel „Wildest Dreams” został wydany 31 sierpnia 2015 roku. Po raz pierwszy można było go zobaczyć na gali MTV VMAs. W grudniu 2015 roku wypuszczony został singiel „Out of the Woods”, a kolejnym, ostatnim singlem z teledyskiem ukazującym momenty trasy został „New Romantics” wydany w marcu 2016 roku. Album "1989" stał się najszybciej sprzedającym albumem w Stanach Zjednoczonych od dziesięciu lat.
2017-2018: "Reputation".
10 listopada 2017 roku ukazała się szósta studyjna płyta Swift – "Reputation". W ciągu pierwszego tygodnia od premiery sprzedanych zostało 1 216 000 kopii, "Reputation" stał się najlepiej sprzedającym albumem w Stanach Zjednoczonych w 2017 roku. 27 sierpnia ukazał się teledysk do pierwszego singla z płyty, „Look What You Made Me Do”. Premiera teledysku odbyła się tego samego dnia na gali MTV Video Music Awards 2017. Teledysk w ciągu 24 godzin został obejrzany ponad 43,2 miliona razy, co stanowi światowy rekord. 3 września ukazał się singiel promocyjny piosenkarki – „...Ready for It?”, do którego zrealizowano teledysk, mający swoją premierę 26 października. Dokładnie tydzień wcześniej, tj. 19 października, Swift udostępniła nowy singiel – „Gorgeous”, zaś 3 listopada umieściła w sieci singiel pt. „Call It What You Want”. 11 stycznia umieszczony w sieci został teledysk do piosenki „End Game”, nagranej w duecie z Edem Sheeranem. 12 marca na gali iHeartRadio Music Awards, odbył się premierowy pokaz nowego teledysku Taylor do piosenki „Delicate”, następnie został on zamieszczony w internecie. 8 maja rozpoczęła się trasa koncertowa Reputation Stadium Tour 2018, która trwała do 21 listopada 2018 roku i stała się jedną z najbardziej dochodowych tras w historii Stanów Zjednoczonych.
2019-2020: "Lover, Folklore i Evermore".
23 sierpnia 2019 wydała siódmy album pt. "Lover". Do tej pory płyta ta jest najczęściej kupowanym krążkiem w przedsprzedaży autorstwa artystki żeńskiej w ciągu jednego dnia na platformie Apple Music, kumulując razem 178,600 zakupów. 26 kwietnia 2019 roku Taylor Swift wydała pierwszy singiel – „ME!”. Utwór powstał we współpracy z Brendonem Urie oraz Joelem Little. Został wydany przez Republic Records jako singiel przewodni nadchodzącego krążka. 14 czerwca tego samego roku został wydany drugi singiel z płyty – „You Need To Calm Down”, a 3 dni później na oficjalnym kanale artystki na YouTube został wydany teledysk do tej piosenki. „Lover” jest trzecim singlem z płyty. Został on wydany 16 sierpnia 2019 r. Teledysk do tej piosenki został wydany dzień przed premierą płyty, czyli 22 sierpnia 2019 roku. Ostani dotąd singiel z płyty, „The Man” został wydany 8 lutego 2020 roku, a teledysk do niego został wydany 27 lutego tego samego roku. Dodatkowo artystka wydała jeden singiel promujący album. Został nim utwór pt. „The Archer”, wydany 23 lipca 2019 roku.
Szósta trasa koncertowa pt. "Lover Fest", miała rozpocząć się 20 czerwca 2020, a zakończyć – 1 sierpnia tego samego roku. W ramach trasy Swift miała zagrać łącznie 17 koncertów na trzech kontynentach, w tym jeden w Polsce podczas festiwalu Open'er. "Lover Fest" został odwołany z powodu pandemii COVID-19.
24 lipca 2020 wydała ósmy album studyjny pt. "Folklore", który spotkał się z wielkim uznaniem wśród krytyków, ustanawiając rekord artystki w serwisie Metacritic. Album zadebiutował na szczycie listy przebojów Billboard i pozostał tam przez osiem tygodni. W tym samym czasie, na szczycie notowania Billboard Hot 100 znajdował się jedyny singiel promujący ten album – „Cardigan”. Dwa inne utwory z albumu – „the 1” oraz „exile” z gościnnym udziałem grupy Bon Iver – znalazły się w czołówce listy Hot 100, pikując na miejscu czwartym i szóstym. W listopadzie 2020 Swift wraz z Disney+ wydała film i album "folklore: the long pond studio sessions", w którym autorka tekstów i producenci albumu "folklore" objaśniali proces jego powstawania na odległość i znaczenie poszczególnych piosenek. 11 grudnia wydała album pt. "Evermore", który dotarł na szczyt listy Billboard i spędził tam cztery tygodnie. Jedynym singlem promującym album był utwór „willow”, który dotarł do pierwszego miejsca "Billboard Hot 100".
Od 2021: Ponowne nagrywanie albumów.
12 lutego 2021 wydała swój utwór „Love Story” z 2008 w odświeżonej aranżacji, tym samym rozpoczynając proces ponownego nagrywania swoich albumów wydanych w latach 2006–2019. Tym działaniem chce odzyskać prawa do swoich albumów i singli, które zostały sprzedane wbrew jej woli w 2019. Reedycja jej drugiego albumu, oryginalnie wydanego w 2008 roku, ukazała się 9 kwietnia 2021 roku. "Fearless (Taylor's Version)", poza dziewiętnastoma utworami z pierwszej edycji albumu, zawiera również piosenkę napisaną do filmu „Walentynki”, a także sześć niepublikowanych do tej pory nagrań. Swift ponownie współpracowała z Colbie Caillat, a także zaśpiewała z Keithem Urbanem i Maren Morris.
12 listopada 2021 Swift wydała "Red (Taylor's Version)" – reedycję albumu po raz pierwszy wydanego w 2012 roku. Znajdowało się na nim trzydzieści utworów, z czego sześć zostało opatrzone dopiskiem „From The Vault” (nie były wcześniej publikowane). Utworem zamykającym nagranie jest „All Too Well (10 Minute Version)”, czyli przedłużona, dziesięciominutowa wersja utworu o tym samym tytule, znajdującego się na oryginalnym albumie "Red". Wraz z klipami dla każdej z piosenek, Swift opublikowała na YouTube film krótkometrażowy „”, który sama wyreżyserowała. Na krążku pojawili się gościnnie Ed Sheeran, Phoebe Bridgers, Gary Lightbody oraz Chris Stapleton. Dołączony został również charytatywny singiel „Ronan” z 2012 roku, który początkowo nie znajdował się na albumie. 17 listopada 2021 roku, wydany został teledysk do piosenki „I Bet You Think About Me”, powstały we współpracy z Blake Lively i Miles Tellerem. W celu promocji albumu, Swift wystąpiła podczas Saturday Night Live, a także zorganizowała imprezę premierową dla filmu „All Too Well” w Nowym Jorku. 
Taylor wydała jeszcze „Wildest Dreams (Taylor's Version)” 17 września 2021 r. i „This Love (Taylor's Version)” 6 maja 2022 r. Pojawiły się one w zwiastunach odpowiednio filmu animowanego „Mustang z Dzikiej Doliny: Droga do wolności” (2021) i serialu Amazon Prime Video „The Summer I Turned Pretty” (2022). Poza albumami, w latach 2021-2022 wystąpiła w czterech utworach: „Renegade” i „Birch” zespołu Big Red Machine, remiksie utworu „Gasoline” zespołu Haim oraz „The Joker and the Queen” Eda Sheerana. 
18 maja 2022 roku odebrała honorowy tytuł doktora sztuk pięknych od Uniwersytetu Nowojorskiego.
Sukcesy muzyczne.
W 2006 ukazała się jej pierwsza płyta, "Taylor Swift", która uzyskała multiplatynowy status w Stanach Zjednoczonych. Dwa lata później Swift wydała drugi album, "Fearless", który spędził na szczycie "Billboard" 200 jedenaście tygodni, więcej od jakiejkolwiek innej płyty od 2000. W listach podsumowujących sprzedaż albumów w 2008, "Fearless" uplasował się na 3. miejscu z 2,1 mln kopii, zaś "Taylor Swift" zajął 6. pozycję ze sprzedażą 1,5 mln egzemplarzy. W 2009 magazyn "Billboard" uznał Taylor za artystkę roku, a "Fearless" otrzymał w 2010 nagrodę Grammy dla albumu roku.
W 2011 magazyn "Forbes" umieścił Swift na 7. miejscu listy najbardziej wpływowych postaci show biznesu, jako że w okresie 12 miesięcy jej zarobki wyniosły 45 milionów dolarów. Rok później zajęła 11. pozycję w tym samym zestawieniu, z rocznym dochodem w wysokości 57 milionów dolarów.
W 2008 łączna sprzedaż albumów Swift wyniosła ponad 4 mln kopii, czyniąc z niej najlepiej sprzedającego się artystę w Stanach Zjednoczonych w tymże okresie. Ten sam tytuł Swift dzierżyła również w 2010, kiedy to łączna sprzedaż jej albumów wyniosła 4,46 mln egzemplarzy – najwięcej spośród wszystkich artystów. W 2011 została wyróżniona tytułem Kobiety Roku według magazynu "Billboard". W 2012 Nielsen SoundScan umieścił Swift na 4. miejscu listy artystek, które sprzedały najwięcej wydawnictw w formie digital download w historii, z ponad 41 mln jej utworów zakupionych cyfrowo.
19 listopada 2014 została pierwszą piosenkarką w historii notowania "Billboard", której dwa kolejne utwory zajmowały pierwsze miejsce na liście.
Do 2019 Swift sprzedała w USA 32.7 miliona kopii swoich albumów. Ten wynik czyni ją piątą w historii piosenkarką, która sprzedała największą liczbę egzemplarzy swoich albumów od 1991. Na całym świecie sprzedała ponad 50 mln kopii albumów i 150 milionów kopii singli. Jest uznawana za jedną z najlepiej sprzedających się artystek muzycznych w historii. 
Po wydaniu "folklore", Swift stała się kobietą z największą liczbą tygodni (48) spędzonych na szczycie listy albumów Billboard, wyprzedzając Whitney Houston. 
14 marca 2021 otrzymała nagrodę Grammy za album roku "folklore" i została pierwszą kobietą w historii, która zdobyła statuetkę w tej kategorii trzy razy.
Teksty piosenek.
Niemal wszystkie teksty utworów Swift są autobiograficzne; wokalistka powiedziała: „Jeśli słuchasz moich albumów, to tak, jakbyś czytał mój pamiętnik”. Jednocześnie dodała, że próbuje pisać piosenki, które trafiałyby do każdego: „Nie chcę tworzyć tekstów, do których nie mogliby się odnieść moi fani”.
Prywatna natura tekstów wzbudzała duże zainteresowanie, co Swift skomentowała: „Myślałam, że ludziom trudno będzie się do nich odnieść, ale okazało się, że im bardziej osobiste były moje utwory, tym bliższe stawały się słuchaczom”. Autobiograficzny kontekst utworów spowodował, że fani wokalistki zaczęli interesować się ich inspiracjami. Taylor przyznała: „Każdy z chłopaków, o którym napisałam piosenkę został wyśledzony na MySpace przez moich fanów”.
Kariera telewizyjna i filmowa.
Swift zadebiutowała na ekranie jako nastolatka, grając małą rolę w serialu "Thumb Wrestling Federation". W 2008 roku wystąpiła w teledysku do utworu „Online” Brada Paisleya. W tym samym roku wzięła udział w nagrywaniu dokumentów "MTV’s Once Upon a Prom" dla MTV, a także wspólnie z zespołem Def Leppard, "CMT Crossroads" dla CMT.
Swift pojawiła się gościnnie w filmie koncertowym ' zespołu Jonas Brothers, który miał premierę 27 lutego 2009 roku. Telewizyjny debiut Swift nastąpił w serialu ', w odcinku „Turn, Turn, Turn” z 5 marca 2009 roku, który obejrzało 20.8 milionów widzów w Stanach Zjednoczonych. Piosenkarka wystąpiła w roli cameo w filmie "" z 2009 roku.
Program telewizyjny "Dateline NBC" wyemitował 31 maja 2009 roku godzinne wydanie poświęcone piosenkarce. Odcinek, zatytułowany „Dateline NBC: On Tour with Taylor Swift” przedstawiał materiały z jej podróżnego autobusu, a także zapisy koncertów oraz prób.
7 listopada 2009 roku Swift współprowadziła oraz była muzycznym gościem w programie "Saturday Night Live".
W 2010 roku Taylor zadebiutowała na dużym ekranie rolą w komedii romantycznej "Walentynki", gdzie wystąpiła u boku m.in.: Jamiego Foxxa, Julii Roberts, Shirley MacLaine, Jessiki Alby i Ashtona Kutchera. W 2012 roku użyczyła głosu Audrey w filmie animowanym Lorax, za co otrzymała nagrodę "Teen Choice Award". W 2014 roku wystąpiła w filmie "Dawca pamięci" w roli Rosemary. W 2018 roku ogłoszono iż Taylor wcieli się w rolę Bombaluriny w filmowej adaptacji musicalu "Cats." Premiera filmu była w grudniu 2019 roku.
Działalność filantropijna.
21 września 2007 roku Swift pomogła zapoczątkować kampanię mającą chronić dzieci przed internetową pedofilią. Następnie nawiązała współpracę z gubernatorem stanu Tennessee, Philem Bredesenem, aby zwalczać internetową przestępczość seksualną. Roczna kampania, prowadzona z udziałem Tennessee Association of Chiefs of Police, informowała o zasadach bezpiecznego korzystania z Internetu, które przekazywane były w różnych formach rodzicom oraz uczniom na terenie całego stanu.
Wokalistka współpracowała również z fundacją Sound Matters w kampanii mającej ostrzegać przed niedosłuchem wynikającym ze zbyt dużego natężenia głośności, głównie muzyki.
Na początku 2008 roku Swift przekazała różowego Chevroleta, którego otrzymała od wytwórni, dziecięcej organizacji charytatywnej, Victory Junction Gang. Natomiast w czerwcu przeznaczyła wszystkie środki ze sprzedaży biletów na jej występ podczas Country Music Festival Czerwonemu Krzyżowi, Nashville Area Red Cross Disaster Relief Fund oraz National American Red Cross Disaster Relief Fund.
Swift przekazała 100 000 dolarów oddziałowi Czerwonego Krzyża w Cedar Rapids na rzecz ofiar powodzi w stanie Iowa w 2008 roku.
Taylor wspiera działania akcji @15 autorstwa Best Buy, dzięki której młodzież decyduje, na co zostaną przeznaczone charytatywne donacje przedsiębiorstwa. W kampanii @15 wykorzystana została piosenka Swift, „Fifteen”.
Artystka wystąpiła podczas charytatywnego koncertu Sound Relief w Australii, który odbył się w odpowiedzi na pożary buszu w Wiktorii z 2009 roku.
Swift przekazała swoją suknię z balu maturalnego na charytatywną aukcję, a dochód z jej sprzedaży wyniósł 1.200 dolarów. Poza tym artystka ofiarowała Wish Upon a Hero Foundation parę butów na wysokich obcasach projektu Betsey Johnson, a zysk z jej sprzedaży przekazany został na pomoc kobietom chorym na raka.
20 listopada 2009 roku, po swoim występie w ramach dorocznej akcji Children in Need BBC, Taylor poinformowała Sir Terry’ego Wogana, że przekaże 13.000 funtów na rzecz programu.
13 grudnia 2009 roku, w dniu urodzin Swift, wokalistka przekazała w sumie 250.000 dolarów szkołom na terenie całych Stanów Zjednoczonych, które odwiedziła, i z którymi miała do czynienia.
W reakcji na powodzie, którymi dotknięty został stan Tennessee, Swift przekazała 500 000 dolarów na pomoc poszkodowanym.
We wrześniu 2017 roku Swift przekazała „bardzo pokaźną” kwotę dla ofiar Huraganu Harvey.
W 2018 roku podczas wyborów uzupełniających do Kongresu, zaapelowała o głosowanie na kandydatów Partii Demokratycznej.
Wizerunek i inna aktywność.
Swift znalazła się na okładkach wielu czasopism, w tym m.in. magazynu "Blender", stając się drugą artystką country w piętnastoletniej historii gazety, która tego dokonała. Taylor obecna była na listach 100 najpiękniejszych ludzi show-biznesu według "People" w 2008, 2009 oraz 2010 roku. Magazyn "Maxim" umieścił ją na 57. miejscu zestawienia najpiękniejszych dziewczyn roku 2008. Rok później na tej samej liście zajęła 50. pozycję, natomiast w 2010 roku awansowała na 31. miejsce. "Cosmogirl" okrzyknął Swift dziewczyną roku 2008. W 2011 została ambasadorką marki kosmetycznej CoverGirl. Reklamowała między innymi podkład tej firmy.
Magazyn "Rolling Stone" umieścił Taylor w zestawieniu The RS 100: Agents of Change, czyli 100 postaci, które zmieniają Amerykę. Z kolei "People" wyróżnił ją jako jedną z 25 najbardziej intrygujących osób 2009 roku.
Jakks Pacific wyprodukował lalkę Taylor Swift pod koniec 2008 roku. Od tego samego roku wokalistka jest twarzą marki L.E.I. Jeans. W 2009 roku Swift wystąpiła w serii reklam promujących drużynę NHL Nashville Predators. W 2012 została twarzą marki butów Keds.
Życie osobiste.
W 2008 była związana z wokalistą Joe Jonasem, jednak ich związek zakończył się po kilku miesiącach. 11 listopada 2008 powiedziała w programie "The Ellen DeGeneres Show": „Kiedy patrzę na tę osobę [która będzie ze mną zawsze], nawet nie pamiętam o chłopaku, który zerwał ze mną przez telefon podczas 27-sekundowej rozmowy, gdy miałam 18 lat”. Inspiracją do napisania utworu „Forever &amp; Always” (z albumu "Fearless") były relacje Taylor z Jonasem. Spotykała się także z Taylorem Lautnerem, Johnem Mayerem, Jakie'm Gyllenhaalem, Conorem Kennedym, Harrym Stylesem, Calvinem Harrisem oraz Tomem Hiddlestonem. Od 2016 jest w stałym związku z aktorem Joe Alwynem.
W listopadzie 2011 kupiła kotkę rasy szkocki zwisłouchy, nadając jej imię Meredith, na cześć głównej bohaterki serialu "Chirurdzy" – Meredith Grey. Zwierzak pojawił się między innymi w wideoklipie Swift do utworu „Ours”. W czerwcu 2014 kupiła drugą kotkę (również rasy szkocki zwisłouchy) i nadała jej imię Olivia, tym razem na cześć bohaterki serialu "Prawo i porządek" – detektyw Olivii Benson. Kotka wystąpiła w reklamie Diet Coke, AT&amp;T i w teledysku do piosenki „Blank Space”. W maju 2019 zaadoptowała kota, nazywając go Benjamin Button. Kot wystąpił w teledysku do piosenki „ME!”, która została wydana 26 kwietnia 2019.

</doc>
<doc id="1544620" url="https://pl.wikipedia.org/wiki?curid=1544620" title="Mk 46 Mod 0 Navy LMG">
Mk 46 Mod 0 Navy LMG



</doc>
<doc id="1544623" url="https://pl.wikipedia.org/wiki?curid=1544623" title="Opabinia regalis">
Opabinia regalis



</doc>
<doc id="1544627" url="https://pl.wikipedia.org/wiki?curid=1544627" title="SS-Hauptamt">
SS-Hauptamt

SS-Hauptamt (SS-HA; „Główny Urząd SS”) – urząd centralnego zarządzania Schutzstaffel (SS). Urząd powstał w 1931 roku kiedy SS utworzyła "SS-Amt" - biuro obsługujące główną siedzibę SS, podlegającą formacji Allgemeine-SS, a także innym organizacjom podległym Schutzstaffel.
Wraz z dojściem nazistów do władzy w 1933 roku SS-Amt został przemianowany na "SS-Oberführerbereichen", urząd dowodzący wszystkimi jednostkami SS na terenie Niemiec. Ostatecznie nazwę zmieniono w 1936 roku na SS-Hauptamt i w takiej formie przetrwała aż do upadku III Rzeszy w 1945 roku i likwidacji SS.
SS-Hauptamt był odpowiedzialny za wszystkie sprawy związane z administracją SS. W urzędzie dochodziło do częstych zmian kadrowych, głównie ze względu na łatwość w otrzymywaniu awansów oraz promocji. Oficjalnie urząd SS-Hauptamt podlegał wyższemu sztabowi Reichsführera-SS, jednakże urząd ten cieszył się przez cały okres istnienia dużą autonomią oraz niezależnością.
Po zakończeniu II wojny światowej członkowie oraz pracownicy SS-Hauptamt zostali oskarżeni jako zbrodniarze wojenni, głównie ze względu na niszczenie, ukrywanie oraz tuszowanie dokumentacji innych formacji nazistowskich takich jak Einsatzgruppen, oraz funkcjonariuszy obozów koncentracyjnych, którym postawiono zarzut współodpowiedzialności za zbrodnie Holocaustu. Komisja ds. zbrodni nazistowskich uznała, że pracownicy SS-Hauptamt nie byli zwykłymi urzędnikami, lecz jednymi z ważnych przedstawicieli kierujących nazistowskim aparatem administracyjnym, a ich kompetencje i możliwości należały do wysokich. Z tego względu spora grupa urzędników oraz pracowników urzędu została skazana na długoletnie wyroki więzienia.
Archiwa członków SS-Hauptamt dostępne są w archiwach berlińskiego Bundesarchive, a ich kopie, odtworzone za pomocą mikrofilmu, zostały udostępnione w amerykańskich archiwach narodowych w Maryland.

</doc>
<doc id="1544634" url="https://pl.wikipedia.org/wiki?curid=1544634" title="Świstowy Potok">
Świstowy Potok

Świstowy Potok (słow. "Svišťovský potok") – potok płynący Doliną Świstową (odgałęzienie Doliny Białej Wody) w słowackich Tatrach Wysokich. Wypływa ze Świstowych Stawków na wysokości ok. 1937 m n.p.m., kieruje się na północny zachód w stronę Doliny Białej Wody. Nieco powyżej Polany pod Wysoką wpada do Białej Wody jako jej prawy dopływ. Nieopodal do Białej Wody wpada Ciężki Potok, który płynie z Doliny Ciężkiej.
Nazwa potoku, jak i innych obiektów w Dolinie Świstowej odnosi się do świstaków, które licznie zamieszkują te rejony.

</doc>
<doc id="1544635" url="https://pl.wikipedia.org/wiki?curid=1544635" title="Ratusz w Kamiennej Górze">
Ratusz w Kamiennej Górze

Ratusz w Kamiennej Górze – neorenesansowa budowla wzniesiona w latach 1904–1905. Obecnie jest siedzibą Urzędu Miasta.
Historia.
Pierwszy ratusz w Kamiennej Górze wzniesiono w 1564, jednak spłonął on roku 1638. W 1660 roku został odbudowany, następnie powiększony w latach 1692-1694, a w końcu rozebrano go w roku 1873. Obecny ratusz zbudowano w latach 1904-1905 według projektu wrocławskich architektów Richarda Gaze i Alfreda Böttchera.
Decyzją wojewódzkiego konserwatora zabytków z dnia 28 czerwca 1977 roku ratusz został wpisany do rejestru zabytków.
Architektura.
Ratusz jest budowlą dwuskrzydłową, o zmiennej liczbie kondygnacji, skrzydła są dwu- i trzytraktowe. Pomiędzy skrzydłami stoi masywna wieża, rustykowana na narożach, w górnej części ośmioboczna, z tarczami zegarowymi. Ponad nimi jest galeria, a powyżej dwupoziomowy hełm z podwójną latarnią i iglicą. Na południowej elewacji, nad drugą kondygnacją znajduje się ozdobny fryz, przedstawiający obronę Kamiennej Góry przed husytami. Po lewej stronie znajduje się dwukondygnacyjny wykusz, zwieńczony cebulastym hełmem. Ratusz posiada trzy portale, główne wejście prowadzi przez portyk podparty arkadami, unoszącymi taras z kamienną balustradą. Pozostałe portale znajdują się w narożnikach fasady. Wewnątrz ratusza jest trakt komunikacyjny z neogotyckimi sklepieniami. Budowla posiada bogate wyposażenie wnętrz, takie jak: witraże, polichromie, rzeźby, stropy kasetonowe i kominki. Obecnie ratusz jest siedzibą Urzędu Miasta.

</doc>
<doc id="1544643" url="https://pl.wikipedia.org/wiki?curid=1544643" title="Jorge Pacheco">
Jorge Pacheco

Jorge Germán Pacheco (ur. ok. 1889 w Montevideo - zm. 1957)- piłkarz urugwajski, pomocnik.
W reprezentacji Urugwaju Pachceco zadebiutował w 1910 roku, gdy był jeszcze piłkarzem klubu Club Nacional de Football.
Jako piłkarz klubu CA Peñarol był w kadrze reprezentacji Urugwaju podczas turnieju Copa América 1916 - pierwszych w dziejach mistrzostwach Ameryki Południowej oraz pierwszych w dziejach mistrzostwach kontynentalnych. Urugwaj zdobył tytuł pierwszego mistrza Ameryki Południowej, a Pacheco zagrał w dwóch meczach - z Chile i Brazylią, gdzie pełnił rolę kapitana zespołu.
Wciąż jako gracz Peñarolu wziął udział w turnieju Copa América 1917, gdzie Urugwaj ponownie został mistrzem Ameryki Południowej. Pacheco, jako kapitan drużyny, zagrał we wszystkich trzech spotkaniach - z Chile, Brazylią i Argentyną.
Od 15 sierpnia 1910 do 14 października 1917 rozegrał w reprezentacji Urugwaju 28 meczów.

</doc>
<doc id="1544644" url="https://pl.wikipedia.org/wiki?curid=1544644" title="Jorge Germán Pacheco">
Jorge Germán Pacheco



</doc>
<doc id="1544645" url="https://pl.wikipedia.org/wiki?curid=1544645" title="Jorge German Pacheco">
Jorge German Pacheco



</doc>
<doc id="1544647" url="https://pl.wikipedia.org/wiki?curid=1544647" title="Darja Domraczewa">
Darja Domraczewa

Darja Uładzimirauna Domraczewa (biał. Дар'я Уладзіміраўна Домрачэва, ros. Дарья Владимировна Домрачева, "Darja Władimirowna Domraczewa"; ur. 3 sierpnia 1986 w Mińsku) – białoruska biathlonistka, sześciokrotna medalistka olimpijska, wielokrotna medalistka mistrzostw świata, a także zdobywczyni Pucharu Świata.
Kariera.
Po raz pierwszy na arenie międzynarodowej pojawiła się w 2003 roku, startując na olimpijskim festiwalu młodzieży Europy w Bledzie. Jako reprezentantka Rosji zdobyła tam srebrny medal w sztafecie mieszanej. Na rozgrywanych dwa lata później mistrzostwach świata juniorów w Kontiolahti, już jako reprezentantka Białorusi, zwyciężyła w sprincie i biegu pościgowym. Podczas mistrzostw świata juniorów w Presque Isle w 2006 roku, była siódma w sprincie, trzecia w biegu pościgowym i czwarta w biegu indywidualnym. Ponadto zdobyła srebrne medale w sprincie i biegu pościgowym na mistrzostwach świata juniorów w Martello w 2007 roku.
W Pucharze Świata zadebiutowała 1 grudnia 2006 roku w Östersund, zajmując 16. miejsce w sprincie. Tym samym już w debiucie zdobyła pierwsze punkty. Pierwszy raz na podium zawodów pucharowych stanęła 16 stycznia 2009 roku w Ruhpolding, gdzie sprint ukończyła na trzeciej pozycji. W zawodach tych wyprzedziły ją tylko dwie Niemki Magdalena Neuner i Kati Wilhelm. W kolejnych startach jeszcze 76 razy stawała na podium, odnosząc przy tym 31 zwycięstw: 9 w sprincie, 10 w biegu pościgowym, 9 w starcie masowym i 3 w biegu indywidualnym. Najlepsze wyniki osiągnęła w sezonie 2014/2015, kiedy zwyciężyła w klasyfikacji generalnej i w klasyfikacji sprintu. Była też druga w sezonach 2011/2012 i 2012/2013 oraz trzecia w sezonach 2013/2014 i
2017/2018. Zdobyła ponadto Małe Kryształowe Kule za zwycięstwa w klasyfikacji biegu pościgowego w sezonie 2011/2012 oraz biegu masowego w sezonach 2010/2011, 2011/2012 i 2013/2014.
W 2008 roku wystąpiła na mistrzostwach świata w Östersund, gdzie razem z Ludmiłą Kalinczyk, Rustamem Waliullinem i Siarhiejem Nowikauem zdobyła srebrny medal w sztafecie mieszanej. Następne medale w zawodach tego cyklu zdobyła podczas rozgrywanych trzy lata później mistrzostw świata w Chanty-Mansyjsku. Zdobyła tam srebrny medal w biegu masowym, rozdzielając Magdalenę Neuner i Torę Berger z Norwegii. Dzień później razem z koleżankami z reprezentacji zajęła trzecie miejsce w sztafecie. Na mistrzostwach świata w Ruhpolding w 2012 roku zdobyła srebrny medal w sprincie, plasując się za Neuner, a przed Witą Semerenko z Ukrainy. W biegu pościgowym okazała się najlepsza, zdobywając swój pierwszy złoty medal. Kolejny złoty medal zdobyła na mistrzostwach świata w Novym Měscie w 2013 roku, tym razem wygrywając bieg masowy. Wyprzedziła w nim Torę Berger i Polkę Monikę Hojnisz. Ostatni medal zdobyła podczas mistrzostw świata w Hochfilzen w 2017 roku, gdzie była druga w biegu pościgowym. Uplasowała się tam między Niemką Laurą Dahlmeier i Czeszką Gabrielą Koukalovą.
Jej olimpijski debiut miał miejsce w 2010 roku, kiedy wystartowała na igrzyskach w Vancouver. Zdobyła tam brązowy medal w biegu indywidualnym, ulegając tylko Berger i Jelenie Chrustalowej z Kazachstanu. Była też między innymi szósta w biegu masowym i ósma w sprincie. Na rozgrywanych cztery lata później igrzyskach olimpijskich w Soczi zdobyła trzy medale. Najpierw zwyciężyła w biegu pościgowym, wyprzedzając Torę Berger i Teję Gregorin ze Słowenii. Trzy dni później zwyciężyła w biegu indywidualnym, przed Seliną Gasparin ze Szwajcarii i swą rodaczką, Nadieżdą Skardino. Ponadto była też najlepsza w biegu masowym, zdobywając swój czwarty medal olimpijski i trzeci złoty. Wszystkie zwycięstwa z Soczi były pierwszymi w historii dla Białorusi w tych konkurencjach. Brała też udział w igrzyskach olimpijskich w Pjongczangu, gdzie razem z Nadieżdą Skardino, Iryną Kryuko i Dzinarą Alimbiekawą zwyciężyła w sztafecie. Zajęła tam też drugie miejsce w biegu masowym, za Anastasija Kuźminą ze Słowacji, a przed Norweżką Tiril Eckhoff.
Darja Domraczewa brała udział w dość niecodziennej sytuacji. Uczestnicząc w biegu masowego w Oberhofie, podczas drugiego strzelania Białorusinka jako pierwsza zameldowała się na strzelnicy i zaczęła strzelać w „stójce” zamiast w pozycji leżącej. Dostała za to dziesięć minut kary i wycofała się z dalszej rywalizacji. Inna wpadka miała miejsce podczas kolejnego biegu masowego – przy czwartym strzelaniu, Domraczewa zestrzeliwała krążki zawodniczki stojącej obok.
W 2014 roku została uhonorowana przez prezydenta Białorusi tytułem Bohatera Białorusi. Otrzymała także nagrodę pieniężną w wysokości pół miliona dolarów. Parę miesięcy później otrzymała Medal Holmenkollen
Jej mężem jest od lipca 2016 r. Ole Einar Bjørndalen, norweski biathlonista, najbardziej utytułowany zawodnik w historii tej dyscypliny. 1 października 2016 r. urodziła im się córka, Ksienija.
Z zawodu jest nauczycielką WF.
Jej trenerem był Klaus Siebert.
Po sezonie 2017/2018 zakończyła zawodową karierę.

</doc>
<doc id="1544653" url="https://pl.wikipedia.org/wiki?curid=1544653" title="Nowy cmentarz żydowski w Ostrowi Mazowieckiej">
Nowy cmentarz żydowski w Ostrowi Mazowieckiej

Nowy cmentarz żydowski w Ostrowi Mazowieckiej – kirkut został założony na początku XX wieku. Mieści się przy ul. Wołodyjowskiego. W czasie okupacji hitlerowskiej został zdewastowany. Powierzchnia – 2,05 ha. Zachowało się około 5 macew.
Z powodu zapełnienia starego cmentarza w Ostrowi, gmina żydowska postanowiła założyć nowe miejsce pochówków. Kirkut powstał na południe od miasta, na Grodźkach, na trójkątnej działce o powierzchni ok. 2 ha, pomiędzy obecną ul. Wołodyjowskiego a ul. Podstoczysko. Powstał dom przedpogrzebowy.
Wiadomo, że było na nim wiele macew, część polichromowanych.
W czasie okupacji cmentarz został zdewastowany. Cmentarz został zamknięty decyzją Wojewódzkiej Rady Narodowej w Warszawie z dnia 15.09.1964 r., jako nieczynny, zaniedbany i nieużytkowany.
W 2004 roku w Ostrowi Mazowieckiej na jednej z posesji w fundamentach budynku gospodarczego odnaleziono ok. 70 fragmentów płyt nagrobnych oraz jedną kompletną macewę. W 2021 roku płyty zostały wpisane do rejestru konserwatora zabytków. Granice cmentarza są częściowo czytelne.
Właścicielem cmentarza jest Fundacja Ochrony Dziedzictwa Żydowskiego. Obiekt jest wpisany do gminnej i wojewódzkiej ewidencji zabytków oraz rejestru zabytków nieruchomych województwa mazowieckiego.

</doc>
<doc id="1544658" url="https://pl.wikipedia.org/wiki?curid=1544658" title="Stary plakat">
Stary plakat



</doc>
<doc id="1544659" url="https://pl.wikipedia.org/wiki?curid=1544659" title="Skoki narciarskie na Uniwersjadzie">
Skoki narciarskie na Uniwersjadzie



</doc>
<doc id="1544660" url="https://pl.wikipedia.org/wiki?curid=1544660" title="Wyzwalacz wzrostowy">
Wyzwalacz wzrostowy



</doc>
<doc id="1544664" url="https://pl.wikipedia.org/wiki?curid=1544664" title="Yves Bonnefoy">
Yves Bonnefoy

Yves Bonnefoy (ur. 24 czerwca 1923 w Tours, zm. 1 lipca 2016 w Paryżu) – francuski poeta, eseista i tłumacz.
Życiorys.
Rodzice Yvesa, Élie Bonnefoy i Hélène Maury, osiedlili się w Tours w 1914 roku. Ojciec, czeladnik kowalski znalazł zatrudnienie w warsztatach kolejowych, matka podjęła pracę jako pielęgniarka. Po ukończeniu miejscowego gimnazjum imienia Descartesa, Yves Bonnefoy studiował matematykę, historię nauki i filozofię. Początkowo na uniwersytecie w Poitiers, potem – pod kierownictwem Gastona Bachelarda i Jeana Hippolite – na paryskiej Sorbonie. Tezę magisterską na temat Kirkegaarda i Baudelaira przygotował pod opieką filozofa i poety Jeana Wahla. Jak wielu młodych twórców tego pokolenia uległ fascynacjom surrealizmu. Od 1945 roku spotykał się regularnie z André Bretonem i członkami, bądź sympatykami jego grupy. Wobec ortodoksji ideowych wyznawców zachowywał jednak ostrożną rezerwę. W czasie przygotowań do wielkiej wystawy surrealistów w 1947 roku, nie godząc się z okultystycznymi tendencjami manifestu tego ruchu pt. „Rupture Inaugurale” odmówił złożenia pod nim podpisu i w konsekwencji zerwał z André Bretonem, chociaż bez zwykłej w takich wypadkach anatemy rzucanej na odstępców. Z powstałych w tym czasie tekstów poetyckich zachował jedynie – choć w formie zmodyfikowanej – zbiór opublikowany w 1947 roku pod tytułem „Anty-Platon”. Wcześniejszego „Traktatu pianisty” nie włączył do późniejszych wydań swych zbiorów.
O powodach zerwania z surrealizmem i własnej, młodzieńczej twórczości napisał w opublikowanym w 1990 roku tomie esejów pt. „Rozmowy o poezji”. Doświadczenia tego – jak sam przyznał – ważnego dlań okresu, oraz późniejsze kontakty i rozmowy z poetą Pierre’em Jeanem Jouve stały się punktem wyjścia poetyckiej refleksji o związkach między obrazem i słowem – związkach, zdaniem Yvesa Bonnefoy niepełnoprawnych i pełnych zagrożeń, oraz o potrzebie zdjęcia czaru, który pęta poetyckie słowo i oddziela je od rzeczywistego życia. Rezultatem tych przemyśleń był wydany w 1953 roku zbiór poezji zatytułowany „O ruchu i martwocie Douve”, który natychmiast skupił na sobie uwagę krytyki i czytelników. W ślad za nim, z kilkuletnimi przerwami, pojawiały się dalsze zbiory, każdorazowo witane jako znaczące wydarzenie literackie: w 1958 roku „Wczoraj królując pustyni”, w 1964 „Kamień zapisany”, w 1975 „Ułuda progu”, w 1987 „To, co było bez światła”, w tym samym roku „Winogrona Zeuxisa”, „Jeszcze raz winogrona Zeuxisa”, w 1991 „Początek i koniec śniegu”, również w 2001 „Krzywe deski”, wreszcie w 2008 „Długi, kotwiczny łańcuch”.
Dzieło poetyckie Yvesa Bonnefoy idzie w parze z podjętym w 1951 roku i realizowanym do dzisiaj ogromnym zamierzeniem translatorskim: przekładem dzieł wszystkich Williama Szekspira. W 1989 ukazał się przekład 45 poematów Keatsa. Przekładał także poezję Petrarki, Johna Donne, Giacomo Leopardiego i Williama B. Yeatsa.
Yves Bonnefoy był autorem wielu wybitnych dzieł z pogranicza filozofii, teorii literatury i sztuki. Inspirujące znaczenie miały dlań liczne podróże po krajach śródziemnomorskich, zwłaszcza spotkanie ze sztuką renesansu i baroku w miastach i miasteczkach włoskich, oraz podróże po krajach Wschodu. W swych książkach wiele uwagi poświęcał problemom semantycznej funkcji znaku – „obecności”, która ujawnia się w miejscach, budowlach, dziełach malarstwa. Po obszernym studium poświęconym freskom w gotyckich katedrach Francji (1954), ukazały się inne dzieła, w których fundamentalne zagadnienia poetyki rozważane są na tle dzieł i doświadczeń różnych dziedzin sztuki: od Piero della Francesca do Balthusa, od Pieśni o Rolandzie do Louisa des Forêts. Najważniejsze opracowania to: „Nieprawdopodobne” (1959), „Artur Rimbaud” (1961), „Sen śniony w Mantui” (1967), „Rzym 1630” (1970), „Wnętrze kraju” (1972), „Czerwony obłok” (1977), „Trzy uwagi na temat koloru” (1977), „Opowieści we śnie” (1987), „Prawda słowa” (1988), „O rzeźbiarzach i malarzach” (1989), „Rozmowy o poezji” (1990), „Alberto Giacometti: Biografia jednego dzieła” (1991).
Pracy twórczej towarzyszyła działalność pedagogiczna. Yves Bonnefoy prowadził wykłady na uniwersytetach francuskich, na uniwersytecie w Genewie, oraz na uniwersytetach amerykańskich. Był doktorem honoris causa uniwersytetu w Chicago, Trinity College w Dublinie, uniwersytetu w Rzymie. W roku 1981 otrzymał nagrodę Akademii Francuskiej. Także w 1981 roku został wybrany profesorem zwyczajnym Collège de France i objął kierownictwo Katedry studiów porównawczych funkcji poetyckiej. W roku 2007 otrzymał Nagrodę Franza Kafki w Pradze.
Yves Bonnefoy mieszkał w Paryżu, na ulicy Lepic, w samym sercu ludowego Montmartru. W Polsce ukazał się wybór wierszy Yvesa Bonnefoy w przekładzie Artura Międzyrzeckiego pt. „Ten sam ciągle głos” (PIW, Warszawa 1968), oraz dwutomowe wydanie zawierające wszystkie zbiory poetyckie powstałe w latach 1953–1991 w przekładach Adama Wodnickiego, pt. „Poezje” (A&amp;D, Kraków 1994). Pojedyncze wiersze i poematy prozą tego poety z lat 1991–2001 w przekładach Adama Wodnickiego zamieszczane były także w kwartalniku „Literatura na świecie”, oraz „Antologii poezji francuskiej” Jerzego Lisowskiego (Czytelnik, Warszawa 2006).

</doc>
<doc id="1544668" url="https://pl.wikipedia.org/wiki?curid=1544668" title="Anna Ziaja">
Anna Ziaja

Anna Ziaja (ur. 1 sierpnia 1954 we Wrocławiu) – polska artystka, malarka i graficzka warsztatowa.
Życiorys.
Ukończyła studia na wydziale malarstwa Akademii Sztuk Pięknych w Warszawie, w pracowniach Michała Byliny i Jacka Sienickiego. W 1979 uzyskała dyplom z wyróżnieniem w pracowni Jacka Sienickiego oraz dyplom w pracowni grafiki warsztatowej Andrzeja Rudzińskiego. Pierwsze prace zaczęła publikować na początku lat 80. XX wieku.
Artystka czerpie inspiracje z tradycji polskiego malarstwa dwudziestolecia międzywojennego, między innymi twórczości Zygmunta Waliszewskiego i Eugeniusza Zaka, a także ze studiów nad malarstwem włoskim, szczególnie okresów Trecento, Quatrocento i Cinquecento, w tym nad pracami artystów takich jak: Cimabue, Masaccio, Pisanello, Piero della Francesca oraz Vittore Carpaccio.
Związek Polskich Artystów Plastyków w biogramie artystki opisuje ją jako: „milczącą obserwatorkę, która niczym w fotograficznym kadrze, pokazuje człowieka nam współczesnego, jednocześnie z jego odwiecznymi namiętnościami i tęsknotami.”
Ziaja mieszka i tworzy w Warszawie oraz w Modenie we Włoszech.

</doc>
<doc id="1544669" url="https://pl.wikipedia.org/wiki?curid=1544669" title="Cmentarz żydowski w Gryfinie">
Cmentarz żydowski w Gryfinie

Cmentarz żydowski w Gryfinie – kirkut należał do najstarszych nekropolii żydowskich na Pomorzu. Prawdopodobnie został założony około roku 1718, gdyż już wówczas gmina zatrudniała grabarza. Kirkut powstał na północ od miasta, przy późniejszej bocznej uliczce od Bismarckstrasse (obecnie ul. Grunwaldzka) – Am Judenfriedhof. Usytuowany był poza murami miejskimi. Był miejscem pochówku Żydów z gminy szczecińskiej i gryfińskiej. Jego istnienie potwierdza plan miasta z 1724 roku. Nekropolia zajmowała niewielki obszar ok. 0,1 ha. W czasie II wojny światowej został zdewastowany. Obecnie na jego miejscu stoi były hotel "Pod Platanem".

</doc>
<doc id="1544674" url="https://pl.wikipedia.org/wiki?curid=1544674" title="Kawa (komedia)">
Kawa (komedia)

Kawa – komedia Adama Kazimierza Czartoryskiego, składająca się z jednego aktu, opublikowana w 1779 roku. Została wystawiona na scenie w Wiśniowcu (Ukraina) 8 lat później, w 1787. Do utworu dołączono zbiór trzech wypowiedzi krytycznoliterackich: Józefa Szymanowskiego, Michała Jerzego Mniszcha oraz Czartoryskiego, pod wspólnym tytułem "Listy krytyczne o różnych literatury rodzajach i dziełach".
Sztuka pozbawiona jest intrygi, w swojej budowie nawiązuje do "Krytyki szkoły żon" Moliera oraz "Autora komedii" Franciszka Bohomolca. Stanowi rozprawę z ówczesnym światem salonowym, a przede wszystkim z modnymi damami, które pogardzają językiem polskim i obyczajami. Tytuł utworu nawiązuje do popularności kawy, będącej wówczas synonimem spotkania salonowego, rozmowy i zabawy.
Utwór ten zaliczano do trzeciego typu komedii oświeceniowej, tzw. "komedii dyskusyjnej" (wyróżnionej obok "komedii charakteru" i "komedii intrygi"). Wzorcem takiej komedii miała być "Krytyka szkoły żon" Moliera.

</doc>
<doc id="1544677" url="https://pl.wikipedia.org/wiki?curid=1544677" title="Johnnie Parsons">
Johnnie Parsons

Johnnie Parsons (ur. 4 lipca 1918, zm. 8 września 1984) – amerykański kierowca wyścigowy. Zwycięzca wyścigu Indianapolis 500 w 1950 roku.
Parsons rozpoczął ściganie od wyścigów samochodów typu midget. W 1942 roku zdobył tytuł mistrzowski serii United Midget Association. W 1949 roku wystartował po raz pierwszy w wyścigu Indianapolis 500, który wygrał w roku następnym.
Jego starty w Indianapolis 500 przypadły na okres gdy wyścig ten był zaliczany do klasyfikacji Mistrzostw Świata Formuły 1, w związku z czym Parsons ma w statystykach Formuły 1 zapisane dziewięć startów, jedno zwycięstwo, jedno najszybsze okrążenie i 12 zdobytych punktów.

</doc>
<doc id="1544678" url="https://pl.wikipedia.org/wiki?curid=1544678" title="Kłamstwo (film 2005)">
Kłamstwo (film 2005)

Kłamstwo (tytuł oryg. "Cry Wolf") – film fabularny produkcji amerykańskiej z 2005 roku, wyreżyserowany przez Jeffa Wadlowa.
Zarys fabularny.
W Westlake Academy ginie młoda studentka, Becky. Kilkoro uczniów postanawia się zabawić kosztem kolegów. Wymyślają grę pod tytułem „Kłamstwo”. Rozsyłają po e-mailu szkolnym wiadomości o zabójstwach dokonywanych przez wymyślonego seryjnego mordercę – Wilka. Atmosfera wzmaga się, gdy w okolicy dochodzi do prawdziwych morderstw – opisanych według studentów. Główne podejrzenia padają na Richa Walkera. Owen Matthews sam wymierza sprawiedliwość i zabija Richa. Jednak morderca nadal grasuje. Już nikt nie jest pewny, gdzie kończy się kłamstwo, a zaczyna prawda.

</doc>
<doc id="1544682" url="https://pl.wikipedia.org/wiki?curid=1544682" title="Albert Apponyi">
Albert Apponyi

Albert György Gyula Mária Apponyi (ur. 29 maja 1846 w Wiedniu, zm. 7 lutego 1933 w Genewie) – hrabia, węgierski polityk i mąż stanu. Syn Györgya.
Od 1872 poseł, wybił się wkrótce jako pierwszorzędny mówca. Początkowo konserwatysta, przeszedł później do stronnictwa narodowego, zaś od 1904 należał do partii niezawisłości. W latach 1901–1904 był przewodniczącym Izby Poselskiej, a w latach 1906–1910 pełnił funkcję ministra oświecenia. Wprowadził bezpłatne nauczanie powszechne, narzucał w nich jednak bezwzględną madziaryzację mniejszości narodowych. Z jego inicjatywy 2 czerwca 1907 sejm węgierski uchwalił tzw. "Lex Apponyi", w myśl którego język węgierski stał się wykładowym we wszystkich szkołach powszechnych. Fakt ten wywołał niezadowolenie zamieszkujących ówczesne Węgry mniejszości rumuńskiej, serbskiej, słowackiej i rusińskiej.
Wobec gabinetu Tiszy prowadził bezwzględną działalność opozycyjną, po jego ustąpieniu w 1917 piastował znów przez krótki czas tekę oświecenia (do 1918).
Albert Apponyi należy do najbardziej znanych w Europie i Ameryce węgierskich mężów stanu. Przed wojną występował na licznych kongresach i wygłaszał odczyty o Węgrzech, zwłaszcza w krajach anglosaskich. Z tego powodu rząd węgierski postawił go na czele delegacji, która w 1920 zawrzeć miała pokój z koalicją (Trianon). Apponyi wygłosił przed Radą Najwyższą wspaniałą mowę w językach francuskim, angielskim i włoskim, w której przedstawił niemożność przyjęcia przez Węgry postawionych im twardych warunków. Mimo silnego wrażenia nie udało mu się złagodzić postanowień traktatu, dlatego ustąpił z przewodnictwa delegacji przed jego podpisaniem.
Od 1924 był stałym reprezentantem Węgier w Lidze Narodów. W polityce wewnętrznej zwalczał kierunek reakcyjny. W uznaniu jego zasług dla ojczyzny parlament wyznaczył mu dożywotnią pensję premiera. W 1922 ukazał się I tom jego pamiętników.

</doc>
<doc id="1544684" url="https://pl.wikipedia.org/wiki?curid=1544684" title="Stożne (przystanek kolejowy)">
Stożne (przystanek kolejowy)

Stożne – nieczynny przystanek kolejowy w Stożnem, w województwie warmińsko-mazurskim, w Polsce.

</doc>
<doc id="1544687" url="https://pl.wikipedia.org/wiki?curid=1544687" title="Biała Góra (województwo warmińsko-mazurskie)">
Biała Góra (województwo warmińsko-mazurskie)

Biała Góra – kolonia w Polsce położona w województwie warmińsko-mazurskim, w powiecie iławskim, w gminie Lubawa.
W latach 1975–1998 miejscowość administracyjnie należała do województwa olsztyńskiego. W 1921 roku stacjonowała tu placówka 13 batalionu celnego.

</doc>
<doc id="1544689" url="https://pl.wikipedia.org/wiki?curid=1544689" title="Kołodziejki">
Kołodziejki

Kołodziejki – osada w Polsce położona w województwie warmińsko-mazurskim, w powiecie iławskim, w gminie Lubawa.
Na przełomie XVI i XVII wieku należały do dóbr stołowych biskupów chełmińskich. 
W latach 1975–1998 miejscowość administracyjnie należała do województwa olsztyńskiego. W 1921 roku stacjonowała tu placówka 13 batalionu celnego.

</doc>
<doc id="1544692" url="https://pl.wikipedia.org/wiki?curid=1544692" title="Łążek (województwo warmińsko-mazurskie)">
Łążek (województwo warmińsko-mazurskie)

Łążek – wieś w Polsce położona w województwie warmińsko-mazurskim, w powiecie iławskim, w gminie Lubawa.
W okresie międzywojennym stacjonowała tu placówka Straży Celnej „Łążek”.
W latach 1975–1998 miejscowość administracyjnie należała do województwa olsztyńskiego.
Zobacz też: Łążek

</doc>
<doc id="1544695" url="https://pl.wikipedia.org/wiki?curid=1544695" title="Napromek (osada leśna w województwie warmińsko-mazurskim)">
Napromek (osada leśna w województwie warmińsko-mazurskim)

Napromek – osada leśna (leśniczówka) w Polsce położona w województwie warmińsko-mazurskim, w powiecie iławskim, w gminie Lubawa.
W latach 1975–1998 miejscowość administracyjnie należała do województwa olsztyńskiego.

</doc>
<doc id="1544698" url="https://pl.wikipedia.org/wiki?curid=1544698" title="Osowiec (województwo warmińsko-mazurskie)">
Osowiec (województwo warmińsko-mazurskie)

Osowiec – wieś w Polsce położona w województwie warmińsko-mazurskim, w powiecie iławskim, w gminie Lubawa.
W latach 1975–1998 miejscowość administracyjnie należała do województwa olsztyńskiego.
W 1878 w Osowcu urodził się Jan Bohuszewicz (zm. 1935) – polski malarz.
Zobacz też: Osowiec

</doc>
<doc id="1544700" url="https://pl.wikipedia.org/wiki?curid=1544700" title="UTC(PL)">
UTC(PL)



</doc>
<doc id="1544702" url="https://pl.wikipedia.org/wiki?curid=1544702" title="UTC(AOS)">
UTC(AOS)



</doc>
<doc id="1544706" url="https://pl.wikipedia.org/wiki?curid=1544706" title="Regiony peryferyjne Unii Europejskiej">
Regiony peryferyjne Unii Europejskiej



</doc>
<doc id="1544711" url="https://pl.wikipedia.org/wiki?curid=1544711" title="Port lotniczy Monterrey">
Port lotniczy Monterrey

Port lotniczy Monterrey (IATA: MTY, ICAO: MMMY) – międzynarodowy port lotniczy położony w Apodaca, w pobliżu Monterrey, w stanie Nuevo León, w Meksyku.

</doc>
<doc id="1544712" url="https://pl.wikipedia.org/wiki?curid=1544712" title="Organizacje niepodległościowe na ziemiach polskich 1815–1830">
Organizacje niepodległościowe na ziemiach polskich 1815–1830

Charakterystyka ogólna.
Spośród drobnej szlachty, średniego mieszczaństwa i większości inteligencji dominowały po 1815 r. nastroje niechętne wobec związków z Rosją i współpracy z caratem. Pomimo iż Polacy uzyskali jedną z najbardziej liberalnych konstytucji w całej ówczesnej Europie choć zupełnie inną kwestią są tutaj sposoby realizowania jej postanowień. Ważnym problemem, który mobilizował ludność Królestwa Polskiego do występowania przeciwko władzy tak w formie opozycji legalnej jak i tajnej była kwestia łamania konstytucji. Ponadto nadzieje na zjednoczenie ziem dawnej Rzeczypospolitej, co obiecywał uczynić car pod swoim panowaniem zostały zawiedzione. Królestwo, pomimo nadanej mu konstytucji było narażone na arbitralne decyzje cara. Sytuacja gospodarcza państwa nie rysowała się źle głównie dzięki działalności ministra Ksawerego Druckiego Lubeckiego, który poczynił wiele starań celem budowy lub w innych regionach odbudowy przemysłu i szeroko rozumianej przedsiębiorczości Królestwa Polskiego. Niemniej nie ominęły kraju kłopoty gospodarcze,a oprócz tego brak możliwości swobodnego wypowiadania własnych opinii – car zarządził cenzurę – dopełniły reszty. Wszystkie te okoliczności stworzyły podatny grunt dla zakładania tajnych, niepodległościowych i antyrosyjskich organizacji. Szczególnie aktywne w ich budowie była młodzież, środowiska studenckie oraz niższy korpus oficerski. Tajne związki pojawiały się powszechnie w ówczesnej Europie. Powstawały w krajach niemieckich, Austrii, a nawet w Rosji. Co może świadczyć, iż sytuacja w Królestwie Polskim nie była w jakikolwiek sposób czymś dziwnym. Było to odpowiedzią na porządek polityczny, jaki zbudowały w Europie kraje Świętego Przymierza, porządek, który nie uwzględniał niepodległościowych i narodowych interesów poszczególnych narodów oraz sprzeciwiał się liberalnym dążeniom. W pracy tej skupię się na wspomnianych już formach organizowania się w tajne związki i stowarzyszenia antyrosyjskie, tak na ściśle rozumianym terytorium Królestwa Polskiego jaki poza jego granicami, gdyż pomimo wykroczenia poza obręb państwa stanowiły one integralną część działalności występującej ze sprzeciwem wobec władzy rosyjskiej.
Pierwsze organizacje tajne ok. roku 1815.
Wśród tajnych organizacji w Królestwie Polskim, jakie poza jego granicami, jak i na jego terytorium powstawały możemy wymienić jako pierwszą tego typu organizację, którą była ponoć powstała w latach 1814-1815 organizacja odwołująca się do imienia gen. Jana Henryka Dąbrowskiego. Była ona założona przez grono patriotycznych oficerów inspirowanych politycznie przez generała do którego imienia w swej działalności się odwoływali, a którzy uprzednio znajdowali się pod jego komendą. Podobny charakter miała organizacja założona w Warszawie w tym samym czasie przez Ignacego Prądzyńskiego, Klemensa Kołaczkowskiego i Gustawa Małachowskiego – Towarzystwo Prawdziwych Polaków. Niemniej na trwałe organizacje polityczne należało jeszcze poczekać kilka lat.
Z kolei spośród organizacji młodzieżowych najwcześniejszym tajnym związkiem była założona w Warszawie w 1817 r. organizacja, którą jej założyciele nazywali Związkiem Przyjaciół Panta Koiny albo po prostu Panta Koina. Na jej czele stał Ludwik Mauersberger. Jej członkowie, których było około 20 spotykali się na zebraniach dyskusyjnych, na których kultywowano tradycje oświeceniowe, potępiając stosunki feudalne, a także zwracali uwagę na zasady wolności narodowej i praw obywatelskich. Wśród celów własnej działalności stały takie aspekty jak idee: samokształcenia oraz samopomocy z czasem zmieniając zakres swoich zainteresowań zwracając uwagę na głoszenie haseł politycznych i społecznych, wśród których pojawiały się także idee zniesienia pańszczyzny. Niemniej spory wewnętrzne spowodowały, iż organizacja nie sprecyzowała zasad programowo-ideologicznych. W 1819 r. Ludwik Mauersberger i Ludwik Koehler przenieśli się na Uniwersytet Berliński zakładając tam filię swej organizacji, która utrzymywała kontakt z Warszawą i innymi organizacjami studenckimi w Europie. Jednakże w 1822 r. filia została wykryta przez policję pruską, a jej członkowie uwięzieni. Po zakończeniu procedury śledztwa zostali zwolnieni z aresztu jednakże sam Mauersberger zmarł wkrótce na gruźlicę. Sam związek przestał istnieć już w 1821 roku. Podobne w charakterze swojego działania organizacje powstawały w innych regionach dawnych ziem Rzeczypospolitej np.: uczniowie gimnazjum humanieckiego założyli towarzystwo Za-Go-Gra w 1819 (Seweryn Goszczyński, Józef Bohdan Zaleski, Michał Grabowski), wydawali własne pismo: „Ćwiczenia Umysłowe”, choć nie prowadzili jak większość młodzieżowych często efemerycznych organizacji, żadnej dokumentacji, nie posiadali także celów i zadań własnej organizacji.
Wyraźniejszy niepodległościowy charakter miał Związek Wolnych Polaków – organizacja założona przez Wiktora Heltmana, Tadeusza Krępowieckiego oraz Maurycego Mochnackiego, Ludwika Piątkiewicza, Ksawerego Bronikowskiego. Organizacja ta powstała w grudniu 1819 roku na Uniwersytecie Warszawskim. Organizacja ta posiadała własny organ prasowy jakim była przez kilka miesięcy roku 1821 „Dekada Polska” (pismo odegrało znaczącą rolę w krzewieniu zasad liberalnych), zamknięta po wykryciu działalności przez policję, a ponadto poprzez wyjawienie, pod naciskami, członków przez Mochnackiego, zostali oni aresztowani. Po aresztowaniach Związek Wolnych Polaków przedstawiał idee integracji ponadzaborowej w swej działalności, miał na celu pełne zjednoczenie ziem polskich i niepodległość państwa, propagując jednocześnie zasady liberalizmu. Działacze organizacji prowadzili cotygodniowe dyskusje na tematy polityczne i społeczne, szerzyli hasła niepodległościowe, nawoływali do walki z zaborcą rosyjskim, opracowywali referaty i odczyty. Dzięki aktywności działaczy możliwe było powołanie innych organizacji takich jak: Towarzystwa Naukowego w Świsłoczy, kaliski Związek Kawalerów Narcyza (notabene bardzo żywotny jak na tego typu organizacje działający niemal 7 lat), kieleckie Bractwo Burszów Polskich (powstałe 21 kwietnia 1821), a także funkcjonujące w Wolnym Mieście Kraków Towarzystwo Orła Białego (X 1820 – I 1821). Organizację ostatecznie rozwiązano w 1823 roku.
Innym typem tajnej organizacji był Związek Polski „Polonia” założony na Uniwersytecie Berlińskim i posiadający filię działającą we Wrocławiu. Działalność jego i powołanie do życia inspirowane było Wolnomularstwa Narodowego. Różniły się te związki ideologią, jak też sposobem działania. Filia wrocławska wysuwała postulaty polityczne zerwania pęt niewoli i odbudowy niepodległej Ojczyzny. Głosiła radykalne hasła społeczne. Podobny typ organizacji rozpowszechnił się wśród młodzieży zaboru pruskiego, Krakowa i Królestwa Polskiego. W okresie 1828-1832 funkcjonowała także w Dorpacie jako pierwszym uniwersytecie rosyjskim z tego typu organizacją.
Organizacje wileńskie.
Znacznie większy zasięg miały organizacje zakładane wśród młodzieży wileńskiej. W 1817 r. powstało w Wilnie Towarzystwo Filomatów – miłośników, przyjaciół nauki, założone przez Józefa Jeżowskiego, Adama Mickiewicza, Onufrego Paskiewicza oraz Tomasza Zana. Towarzystwo zakończyło działalność w 1823 r. Na początku działalności Filomatów było udzielanie pomocy w nauce. Miała na celu idee samokształcenia i podnoszenia umiejętności intelektualnych wśród studentów Uniwersytetu Wileńskiego. Oddziaływali na znaczącą cześć braci studenckiej liczącego w tym czasie 800-1300 studentów uniwersytetu. Zajmowali się także kształtowaniem osobowości, siły woli oraz umiejętności intelektualnych i literackich. W następnej kolejności skupili się na zagadnieniach narodowych. Postanowili pracować na rzecz odpowiedniego wychowania społeczeństwa i przygotowania go do walki z caratem. Celem tych działań miała być niepodległość Polski i wyzwolenie chłopów z poddaństwa. Filomaci szybko rozszerzali swoją działalność tworząc organizacje filialne, które służyły pozyskaniu większej liczby uczestników. Jedną z nich była założone w 1820 r. Towarzystwo Przyjaciół Pożytecznej Zabawy, zwane także Towarzystwem Promienistych. Było ono jawną, patriotyczną organizacją studentów Uniwersytetu Wileńskiego założoną 6 maja 1820 przez Tomasza Zana. Powstało ono w atmosferze ożywienia politycznego w kraju i rewolucyjnych ruchów w Europie. Liczyło ono około 200 członków, co jak na warunki ówczesnych uczelni wyższych było liczbą znaczną, sięgająca niemal ćwierci ówczesnych studentów wileńskich. Za główne cele swojej działalności stawiała sobie propagowanie haseł doskonalenia moralnego, lecz szybko zaczęła głosić hasła niepodległościowe, co stało się przyczyną jej końca. Pod naciskiem władz uczelni została rozwiązana jeszcze w maju 1820 roku.
Wobec niepowodzenia Promienistych zdecydowano się na utworzenie kolejnej organizacji. Był nią Związek Filaretów – w tym wypadku przyjaciół cnoty i dzielności moralnej. Miał on już własny manifest programowy jakim była wydana przez Adama Mickiewicza „Oda do młodości”, która była także wyrazem kształtującego się w tym okresie sporu między romantykami a klasykami. W swej działalności zaczęli wychodzi poza obręb własnego wewnętrznego kręgu, wchodząc w interakcje z karbonaryzmem i masonerią. W 1822 r. ukaz carski zakazał tworzenia jakichkolwiek tajnych związków. Rok później policja carska wpadła na trop tajnej organizacji działającej na Uniwersytecie Wileńskim. Do Wilna przyjechał Nowosilcow w celu przeprowadzenia śledztwa. Aresztowano stu kilkudziesięciu studentów. Przesłuchiwano także kadrę nauczycielską. Dwaj główni oskarżeni Tomasz Zan oraz Jan Czeczot zostali skazani na 12 i 6 miesięcy więzienia. Pozostałych dwudziestu oskarżonych zesłano w głąb Rosji. Wśród nich znajdował się Adam Mickiewicz. To jemu filareci i filomaci zawdzięczają rozgłos i tak znaczące miejsce w historii Polski. Kary dotknęły także wykładowców wileńskiej uczelni. Czterech spośród nich, w tym Joachima Lelewela, odsunięto od zajęć akademickich.
W październiku 1821 roku Towarzystwo Filomatów podjęło decyzje o samorozwiązaniu i utworzeniu w ich miejsce Towarzystwa Filadelfistów, które za główne swoje stawiała sobie w sposób w znacznie bardzie zdecydowany cele polityczne i formy organizacji spiskowej. Było to odmienne podejście aniżeli uprzednio omówione organizacje, które wśród celów działania stawiało na kwestie samokształcenia i rozwoju intelektualnego jej uczestników. Na czele Towarzystwa Filadelfistów stał Tomasz Zan. Organizacja posiadała strukturę opierającą się o różne stopnie wtajemniczenia, a także starano się rozbudować struktury terenowe, nie udało się jednak tego elementu zrealizować w pełni. W roku 1822 o działalności towarzystwa dowiedział się kurator wileński, którym na szczęście był Adam Czartoryski, nie podejmujący w tym momencie jakichkolwiek działalności represyjnych. Jednakże nie uniknęli kar, gdyż do Wilna przybył Mikołaj Nowosilcow, w wyniku czego po przeprowadzeniu śledztwa ukarano studentów, jak i profesorów (m.in. Lelewel) Uniwersytetu Wileńskiego.
W październiku 1817 r. w Wilnie powstało Towarzystwo Filomatów. W dwa miesiące później we Lwowie ukonstytuowało się, dziś już prawie zupełnie zapomniane, Towarzystwo Ćwiczącej się Młodzieży w Literaturze Ojczystej, zwane „filomatami galicyjskimi” lub „filomatami lwowskimi”. Związek tworzyli przede wszystkim studenci Uniwersytetu Lwowskiego: Walenty Chłędowski – pierwszy prezes, Sebastian Januszkiewicz, Stanisław Jachowicz, Franciszek Kirchner, Eugeniusz Brodzki, Karol Skwarczyński, potem doszli m.in.: Jan Julian Szczepański, Mateusz Eustachy Sartyni, Józef Wesołowski, Kajetan Słama. Idee głoszone przez filomatów lwowskich miały możliwość dotarcia do szerszych kręgów ponieważ związek posiadał swój organ prasowy – „Pamiętnik Lwowski” (1816-1819), którego wydawcą był Adam Tomasz Chłędowski, brat Walentego. Towarzystwo narodziło się z narastającej wśród lwowskich studentów potrzeby rodzimości i narodowości, której nie była w stanie dostarczyć im ówczesna szkoła ani Uniwersytet. Filomatów galicyjskich z ich wileńskimi rówieśnikami łączyła przynależność pokoleniowa, samokształceniowy charakter związku oraz jego model – rzeczpospolita młodych. Związek filomatów wileńskich przeszedł jednak istotną drogę rozwoju od organizacji samokształceniowej do grupy literackiej (filomaci wileńscy stali się nią po 1819). Podobna ewolucja nie miała miejsca w przypadku Towarzystwa młodzieży lwowskiej, które do końca swojego istnienia pozostało kółkiem samokształceniowym. Lwowscy studenci, w przeciwieństwie do wileńskich rówieśników, nie wydali ze swego grona nowatora, który przyczyniłby się do istotnych zmian w literaturze. Przede wszystkim brakło im intelektualnego przywódcy, osobowości obdarzonej talentem poetyckim na miarę Mickiewicza, a także opieki znakomitych profesorów uniwersyteckich.
Organizacje galicyjskie.
Jednak to właśnie „filomaci lwowscy” stali się budzicielami polskości na gruncie galicyjskim. Ich prekursorskie zadanie było utrudnione ze względu na okoliczności społeczno-polityczne, w jakich znalazła się Galicja w początkach XIX wieku – sytuację odmienną niż prowincji litewskiej, czy niedalekiego Krzemieńca. Ówczesna Galicja, oderwana od reszty Rzeczypospolitej już po pierwszym rozbiorze, była najbardziej zacofanym regionem ze wszystkich zaborów; ominął ją nurt oświecenia narodowego czasów stanisławowskich oraz reformy Komisji Edukacji Narodowej. Również ówczesny Uniwersytet Lwowski, w przeciwieństwie do przeżywającego okres świetności Uniwersytetu Wileńskiego, nie mógł poszczycić się wysokim poziomem kształcenia. Podpisany przez cesarza Franciszka I 7 sierpnia 1817 roku w Wiedniu akt powtórnej fundacji wynosił istniejące we Lwowie Liceum do godności Uniwersytetu, który teraz miał nosić nazwę Universitas Franciscea. Filomaci lwowscy utrzymywali pewne kontakty z kulturalnymi i literackimi środowiskami Warszawy, Wilna, Krzemieńca. Jeżeli chodzi o łączność z filomackim ruchem wileńskim, to brakuje bezpośrednich dowodów na jego istnienie, jednak z drugiej strony dają się zauważyć pewne zbieżności w ustawowych zapisach obu Towarzystw.
Spośród wszelkich członków jedynie Walentemu Chłędowskiemu oraz Stanisławowi Jachowiczowi dane było cieszyć się sławą literacką. Chłędowski z czasem został najwybitniejszym krytykiem miasta nad Pełtwią. Był jednym z głównych animatorów życia kulturalnego Galicji: w 1820 redagował „Pszczołę Polską” (pewnego rodzaju kontynuację „Pamiętnika Lwowskiego), a w 1830 wydał własnym sumptem 2 tomy czasopisma „Haliczanin” propagującego ideały filozofii niemieckiej (Kanta, Hegla).
Działalność filomatów docierała także do innych regionów ziem polskich. W roku 1822 jeden z filomatów Michał Rukiewicz założył Towarzystwo Zgodnych Braci, które w roku następnym zmieniło nazwę na Związek Zorzan. Organizacja ta działa przede wszystkim w Białymstoku oraz w Świsłoczy. Powstał ów związek już po wykryciu filomatów przez kuratorium wileńskie, a jego powołanie do życia miało być jednym z działań konspiracyjno-patriotycznych. Za cele tej organizacji można wymienić chęć stworzenia samorządu obywatelskiego, co przyniosłoby względne rozluźnienie zależności ludności z administracją zaborczą. Członkowie tej organizacji nie byli związani wyłącznie z nią samą, ani tylko z filomatami dzięki, którym zostali powołani, ale także ze swoimi podległymi filiami w Świsłoczy (1822-1825) i Wilnie (1824-1825), będąc zależnym od wspomnianych wileńskich filomatów do 1823 roku, a w latach powstańczego przełomu 1825-1826 jako organ podległy Towarzystwa Przyjaciół Wojskowych, związany z organizacjami dekabrystycznymi.
Wolnomularstwo Narodowe.
3 maja 1819 r. powstało Wolnomularstwo Narodowe – konspiracyjna organizacja wojskowa, tworzona przez oficerów polskich, z majorem Walerianem Łukasińskim na czele. Organizacja ta działała pod przykrywką masonerii, która była wtedy organizacją półjawną. Do roku 1821 masoni zorganizowani w Wielkim Wschodzie Polski mieli względne poparcie cesarza, które jednak po wspomnianej dacie zaczęło spadać. Łukasiński próbował stworzyć jednak związek o celach narodowych. Zasadniczymi celami Wolnomularstwa było:
Elementy powyższe Łukasiński wymienił w swoim pamiętniku. A obok wyżej wymienionych Wolnomularstwo Narodowe postawiło sobie za zadanie zjednoczenie i uniezależnienie się ziem polskich. Nie zakładano jednak doprowadzenia do szybkiego wybuchu narodowego powstania. Na razie czyniono starania o uzyskanie wpływu na opinię publiczną. Bardziej radykalne poglądy w otoczeniu Łukasińskiego prezentował adwokat Jakub Szreder. Postulował on oparcie powstania zbrojnego na potencjale chłopów i mieszczaństwa, w związku z tym wzywał do włączenie do programu Wolnomularstwa uwłaszczenia chłopów. Wolnomularstwo Narodowe objęło przede wszystkim tereny Królestwa Polskiego, ale miało też swoją filie w Wielkopolsce. Zagrożenie wykrycia przez policję carską zmusiło Łukasińskiego do zawieszenia działalności Wolnomularstwa Narodowego, choć niektórzy także zwracają uwagę na zrealizowanie postulatu położenia kadr oficerskich czym wypełniono by założenia i kończąc działalność organizacji. Definitywnie zostało rozwiązane 1 maja 1821 roku. Uprzednio większość jego członków przeszła do kolejnej organizacji powołanej przez Łukasińskiego, tj. Towarzystwa Patriotycznego.
Wspomniana filia Wolnomularstwa Narodowego w Wielkopolsce wykształciła kolejną organizację. Był nią Związek Kosynierów ze Stanisławem Kostką Miełżyńskim na czele, który wyodrębnił się w efekcie secesji od Warszawy w roku 1820, sprzeciwiając się strukturze masońskiej jak również powiązaniom z carem Aleksandrem I. Wśród czołowych działaczy Związku Kosynierów wymienić możemy także Ignacego Prądzyńskiego, Macieja Miełżyńskiego, Ludwika Sczanieckiego czy Jana Nepomucena Umińskiego. Ostatni z wymienionych działaczy był zarazem delegatem na Królestwo Polskie tej poznańskiej tajnej organizacji.
Jednakże już w 1821 r., opierając się na Związku Kosynierów, wołyńskim Związku Templariuszy (założonym w 1820, o charakterze masońskim) i swych najbliższych współpracownikach Łukasiński stworzył nową organizację spiskową. Było nią Towarzystwo Patriotyczne. Tym razem porzucono formy masońskie. Towarzystwo Patriotyczne było pierwszą, polską stricte niepodległościową organizacją powstałą po 1815 r. W dalszym ciągu nie zakładano jednak szybkiego wybuchu powstania. Członkowie Towarzystwa Patriotycznego upowszechniali idee niepodległościowe wśród żołnierzy i oficerów oraz elit polskiego społeczeństwa. Niestety działalność tej organizacji została bardzo szybko wykryta przez policję carską. Już w 1822 r. aresztowano Łukasińskiego. W 1824 r. został on skazany na 9 lat twierdzy. Po ogłoszeniu wyroku odbyła się hańbiąca publiczna degradacja, podczas której Łukasińskiemu oderwano z munduru oficerskie szlify, złamano szpadę i przebrano w strój więzienny. W grudniu 1830 r. Walerian Łukasiński został wywieziony do Rosji i osadzony w Szlisselburgu. Wyłączony z amnestii był tam więziony do końca życia w 1868 r. Walerian Łukasiński stał się pierwszym wielkim bohaterem polskiego romantyzmu i ruchu niepodległościowego.
Po wspomnianym już aresztowaniu Waleriana Łukasińskiego kierownictwo w Towarzystwie Patriotycznym przejął pułkownik Seweryn Krzyżanowski, który reprezentował żywioły bardziej umiarkowane. Pod jego kierownictwem organizacja skupiała się na pracy organicznej. Przedstawiciele Towarzystwa Patriotycznego nawiązali kontakty z rosyjskimi spiskowcami, których określa się mianem dekabrystów. Prowadzono rokowania dotyczące wspólnej walki przeciwko caratowi. Jednakże dalsze wspólne plany przerwało nieudane powstanie dekabrystów w Moskwie. Prowadzone w jego następstwie śledztwo wykazało ścisłe związki dekabrystów i polskich spiskowców. W związku z czym przeprowadzono szereg aresztowań wśród członków Towarzystwa Patriotycznego. 128 z nich dostało się do niewoli, postawiono osiem zarzutów o zdradę stanu. Car przekazał sprawę sądowi sejmowemu. Wchodzili w jego skład członkowie senatu, a więc przedstawiciele polskiej arystokracji, którzy wydając wyrok skazujący mieli po raz kolejny poprzeć carat i udowodnić swoją uległość wobec Rosji. Jednakże pod naciskiem opinii publicznej sąd sejmowy w wyroku wydanym w 1828 r. odrzucił oskarżenia o zdradę stanu, skazując Krzyżanowskiego oraz jego towarzyszy na krótkie kary więzienia za należenie do tajnych organizacji. Wyrok ten wywołał ogromne niezadowolenie cara Mikołaja I. Krzyżanowski stanął ponownie przed sądem rosyjskim. Podstawą do tego był fakt, że urodził się on na Ukrainie, która nie należała do Królestwa Polskiego. Został skazany na zesłanie na Syberię. Zmarł tam po 10 latach.
Okres poprzedzający powstanie listopadowe.
W 1828 r. powstała kolejna organizacja spiskowa. W Szkole Podchorążych Piechoty, jeden z jej członków podporucznik Piotr Wysocki stworzył sprzysiężenie zwane od jego nazwiska Sprzysiężeniem Wysockiego. Nazwa ta jest tylko umowna, gdyż sami uczestnicy spisku nie nadali swemu działaniu żadnej konkretnej nazwy, gdy 15-16 grudnia 1828 r. zawiązywali spisek. Organizacja ta przygotowywała się do szybkiego wybuchu powstania zbrojnego. Nie stworzono jednak żadnego programu społeczno – politycznego, który należało wprowadzić w życie po ewentualnym zwycięstwie, spiskowcy nie zapewnili sobie kontaktów z mieszkańcami Warszawy, nie potrafili oddziaływać na opinię publiczną, nie zadbali również o organizację władz powstańczych, spodziewając się, że jeśli rzucą hasło do walki, polskie elity wojskowe i polityczne przejmą inicjatywę w tej dziedzinie. Spiskowcy czuli, że carska policja jest na ich tropie. W tej sytuacji zdecydowali się na zbrojne wystąpienie, które miało miejsce 29 listopada 1830 r. i dało początek powstaniu listopadowemu.
Podsumowując w omawianym okresie, tj. 1815–1830, nastąpił największy w czasie zaborów jak i najprawdopodobniej w całej historii narodu polskiego „wysyp” wszelkiego typu organizacji i kółek: tajnych lub półlegalnych. Najaktywniejszym okresem, gdy tworzyły się tajne organizacje to lata 1818-1821, gdy w Królestwie powstało 14 związków i kółek. O mnogości ich świadczą choćby obliczenia Aleksandra Kamińskiego, wymieniającego 77 różnego typu organizacji. Największa ilość tego typu jednostek powstało na Ziemiach Zabranych (37), znaczna także w Królestwie Polskim (27), mniej w Krakowie (6), w Galicji (4), oraz na terenie Prus w miastach uniwersyteckich: Berlinie (2) i Wrocławiu (1). Działalność ta zaowocowała wybuchem powstania narodowego, niemniej była podsycana przez niezgodne w przypadku Królestwa Polskiego, działania władzy z nadaną w 1815 roku konstytucją. Z punktu widzenia zaborców okres 1815–1830 wykrystalizował Królestwo Polskie jako centrum konspiracyjne. Ponadto w okresie późniejszym zaborcy niejednokrotnie powoływali się na wydarzenia i działalność polskich organizacji konspiracyjnych twierdząc, iż nadmierna swoboda i szeroki zakres wolności jest szkodliwy dla Polaków i dla ich lepszego funkcjonowania w ramach państwa zaborczego konieczne jest znaczne ograniczenie wolności tak publicznej jak i również prywatnej. Niemniej obraz przedstawiany przez zaborców, którzy widzieli się jako dobroczyńcy narodu polskiego, był bezpodstawny, choć z ich punktu widzenia mógł być rzeczywistym obrazem w jaki Polacy są postrzegani poprzez swoją działalność, w szczególności w Rosji. Jednakże obraz działalności tajnych organizacji jest jednym z najkorzystniej przedstawianych okresów w całej polskiej historii.

</doc>
<doc id="1544713" url="https://pl.wikipedia.org/wiki?curid=1544713" title="PTX">
PTX



</doc>
<doc id="1544714" url="https://pl.wikipedia.org/wiki?curid=1544714" title="Wiśniewo (powiat iławski)">
Wiśniewo (powiat iławski)

Wiśniewo – wieś w Polsce położona w województwie warmińsko-mazurskim, w powiecie iławskim, w gminie Lubawa.
W okresie międzywojennym w miejscowości stacjonowała placówka Straży Celnej „Wiśniewo” a następnie placówka Straży Granicznej I linii „Wiśniewo”.
W latach 1975–1998 miejscowość należała administracyjnie do województwa olsztyńskiego. 

</doc>
<doc id="1544715" url="https://pl.wikipedia.org/wiki?curid=1544715" title="Henryk VI na łowach">
Henryk VI na łowach

Henryk VI na łowach – dramat mieszczański Wojciecha Bogusławskiego pisany prozą, wystawiony po raz pierwszy nazajutrz po rocznicy elekcji Stanisława Augusta Poniatowskiego, 8 września 1792 roku. Sztuka nawiązuje do popularnego w literaturze motywu interwencji dobrego króla w sprawy krzywdzonych poddanych. Schemat fabularny Bogusławski zaczerpnął z jednoaktówki Roberta Dodsleya pt. "The King and the Miller of Mansfield" (1737). "Henryk VI na łowach" jest znacznie dłuższy od oryginału – składa się z trzech aktów, adaptator zmienił również wiele wątków i dostosował sztukę do możliwości technicznych ówczesnego teatru. Bogusławski, tworząc swoją sztukę zrezygnował z klasycystycznych schematów inscenizacyjnych, wprowadzając akcję w nowe miejsca, np. w góry lub nad rzekę. Utwór zawiera akcenty antytargowickie i antymagnackie.

</doc>
<doc id="1544717" url="https://pl.wikipedia.org/wiki?curid=1544717" title="Gajówka (województwo warmińsko-mazurskie)">
Gajówka (województwo warmińsko-mazurskie)

Gajówka – osada leśna w Polsce położona w województwie warmińsko-mazurskim, w powiecie iławskim, w gminie Lubawa.
W latach 1975–1998 miejscowość należała administracyjnie do województwa olsztyńskiego.

</doc>
<doc id="1544719" url="https://pl.wikipedia.org/wiki?curid=1544719" title="Grabowo (osada w powiecie iławskim)">
Grabowo (osada w powiecie iławskim)

Grabowo – osada w Polsce położona w województwie warmińsko-mazurskim, w powiecie iławskim, w gminie Lubawa.
W latach 1975–1998 miejscowość należała administracyjnie do województwa olsztyńskiego.
Osady Grabowo nie należy mylić z wsią o tej samej nazwie, położoną również w gminie Lubawa.
Zobacz też: Grabowo

</doc>
<doc id="1544722" url="https://pl.wikipedia.org/wiki?curid=1544722" title="Pośredni Siwy Staw">
Pośredni Siwy Staw

Pośredni Siwy Staw (słow. "Prostredné Sivé pleso", "Sivé pleso", "Sivé pleso I", "Horné Sivé pleso") – staw położony na wysokości ok. 2011 m n.p.m. w górnych partiach Doliny Staroleśnej, w słowackich Tatrach Wysokich. Pomiary pracowników TANAP-u z lat 60. XX w. wykazują, że ma powierzchnię ok. 1,07 ha, wymiary 233 × 99 m i głębokość ok. 4,7 m. Leży w małej kotlince zwanej Siwą Kotliną, u podnóża Ostrego Szczytu. Jest to największy staw z grupy Siwych Stawów wchodzących w skład 27 Staroleśnych Stawów, pozostałe to Niżni i Wyżni Siwy Staw. Nieopodal stawu odchodzi nieznakowana ścieżka prowadząca na Jaworowy Szczyt, jednak jest ona dostępna jedynie w towarzystwie uprawnionego przewodnika.
Pośredni Siwy Staw otoczony jest surowym, wysokogórskim krajobrazem. Znad tafli stawu wybijają się monumentalne ściany m.in. Jaworowego Szczytu, Ostrego Szczytu i Małego Lodowego Szczytu.
Nazwa Siwych Stawów pochodzi od gwarowego słowa "siwy", co oznacza niebieski, błękitny lub granatowy.
Szlaki turystyczne.
Czasy przejścia podane na podstawie mapy.

</doc>
<doc id="1544725" url="https://pl.wikipedia.org/wiki?curid=1544725" title="Cristian Zenoni">
Cristian Zenoni

Cristian Zenoni (ur. 23 kwietnia 1977 w Trescore Balneario) – włoski piłkarz występujący na pozycji obrońcy. Obecnie jest wolnym zawodnikiem po tym, jak wygasł jego kontrakt z Bolonią. Wcześniej był graczem Atalanty BC, Pistoiese, Milanu, Juventusu i Sampdorii. W Serie A rozegrał ponad 150 meczów. W reprezentacji Włoch zadebiutował 28 lutego 2001 w przegranym 1:2 spotkaniu przeciwko Argentynie. 16 sierpnia 2006 wystąpił natomiast w przegranym 0:2 pojedynku z Chorwacją i był to jego ostatni występ w drużynie narodowej.

</doc>
<doc id="1544727" url="https://pl.wikipedia.org/wiki?curid=1544727" title="Manfredonia Calcio">
Manfredonia Calcio

Manfredonia Calcio (pełna nazwa: "Società Sportiva Manfredonia Calcio SRL") - włoski klub piłkarski, mający swą siedzibę w mieście Manfredonia. Obecnie gra w Serie C2. Manfredonia Calcio był to pierwszy klub, który posiadał boisko z włókien syntetycznych.

</doc>
<doc id="1544729" url="https://pl.wikipedia.org/wiki?curid=1544729" title="Air Armenia">
Air Armenia

Air Armenia – nieistniejąca armeńska linia lotnicza z siedzibą w Erywaniu.

</doc>
<doc id="1544732" url="https://pl.wikipedia.org/wiki?curid=1544732" title="Ryszard Nieścieruk">
Ryszard Nieścieruk

Ryszard Nieścieruk (ur. 14 czerwca 1949 w Gorzowie Wielkopolskim, zm. 14 lipca 1995 w Czechach) – polski trener żużlowy, doktor nauk o kulturze fizycznej.
Życiorys.
W 1971 ukończył studia w Wyższej Szkole Wychowania Fizycznego w Poznaniu. W 1980 obronił w Akademii Wychowania Fizycznego we Wrocławiu pracę doktorską "Urazy w sporcie żużlowym w świetle analizy epidemiologicznej" napisaną pod kierunkiem Zdzisława Zagrobelnego.
Był pływakiem Warty Poznań. W rodzinnym Gorzowie Wielkopolskim związał się ze sportem żużlowym. Początkowo pracował jako kierownik, a później jako trener i specjalista od zajęć ogólnorozwojowych Stali Gorzów Wielkopolski, z którą w latach 1975-1978 czterokrotnie sięgał po tytuł drużynowego mistrza Polski i dwukrotnie (1974, 1979) po tytuł wicemistrzowski.
Doceniając jego zdolności oraz fachowość Główna Komisja Sportu Żużlowego powierzyła mu prowadzenie reprezentacji Polski. Pod jego wodzą reprezentacja wywalczyła m.in. srebrny medal drużynowych mistrzostw świata w 1977 na Stadionie Olimpijskim we Wrocławiu. Jako szkoleniowiec prowadził też GKM Grudziądz (1980) oraz Polonię Bydgoszcz (1983-1990). W Bydgoszczy pracował jako kierownik techniczny sekcji żużlowej i trener zespołu. Efektem pracy trenerskiej było wybronienie bydgoskiego zespołu przed spadkiem w sezonie 1983 oraz zdobycie trzech medali mistrzostw Polski: dwóch srebrnych (1986-1987) i jednego brązowego (1988). Od 1991 był szkoleniowcem WKM Sparty-Aspro Wrocław. Z drużyną awansował do ekstraklasy z 4. miejsca po barażach z Unią Leszno, po 11 długich latach występów zespołu w II lidze. W 1993 razem z Andrzejem Rusko stworzył Wrocławskie Towarzystwo Sportowe. Zyskał wówczas przydomek „Wielki Mag”, nadany mu przez Bartłomieja Czekańskiego, felietonistę „Tygodnika Żużlowego”, z uwagi na zmysł taktyczny i talenty menedżerskie. W latach 1993–1994 dwukrotnie zdobył z wrocławianami tytuł drużynowego mistrza Polski. W sezonie 1995 walczył o trzecią z rzędu koronę.
14 lipca 1995 zasłabł podczas podróży samochodem do fabryki Jawy w czeskim Divišovie, gdzie przebywał wraz z Dariuszem Śledziem w sprawie załatwienia silników motocyklowych, a po przewiezieniu przez tegoż do szpitala zmarł.
Żużlowcy „Sparty” zmobilizowali się i mimo dość trudnej sytuacji w tabeli sięgnęli po trzeci tytuł mistrza Polski, dedykując go zmarłemu trenerowi. Do dziś fani wrocławskiego żużla wywieszają podczas meczów transparent o treści: „Trzy tytuły mistrza mamy, wszystkie Tobie zawdzięczamy”. W latach 1995-2002 i 2004-2005 wrocławski klub na zakończenie sezonu żużlowego organizował prestiżowe turnieje memoriałowe poświęcone pamięci trenera.
Odznaczenia.
18 lipca 1995 roku został odznaczony pośmiertnie przez prezydenta Lecha Wałęsę Złotym Krzyżem Zasługi "za zasługi dla rozwoju sportu polskiego".

</doc>
<doc id="1544735" url="https://pl.wikipedia.org/wiki?curid=1544735" title="Alessandro Matri">
Alessandro Matri

Alessandro Matri (ur. 19 sierpnia 1984 w Sant’Angelo Lodigiano) – włoski piłkarz występujący na pozycji napastnika we włoskim klubie Sassuolo. Wychowanek Milanu, w trakcie swojej kariery reprezentował także barwy takich klubów jak Prato, Lumezzane, Rimini, Cagliari Calcio, Juventus F.C., ACF Fiorentina oraz S.S. Lazio. Ma za sobą pięć występów w reprezentacji Włoch, dla której zdobył jedną bramkę.

</doc>
<doc id="1544739" url="https://pl.wikipedia.org/wiki?curid=1544739" title="Archimandrita tessellata">
Archimandrita tessellata

Karaczan olbrzymi lub karaczan wielkoskrzydły ("Archimandrita tessellata") - karaczan z rodzaju "Archimandrita", należącego do rodziny Blaberidae (podrodziny Blaberinae). Gatunek endemiczny początkowo występujący tylko w stanie Queensland w Australii, gdzie żyje pod ziemią w wykopanych przez samce norkach. Obecnie karaczany te można znaleźć w różnych miejscach świata, ze względu na swoje rozmiary i łatwość hodowli w terrarium.
Są to jedne z największych skrzydlatych karaczanów, dorosłe samice osiągają do 80 mm długości. Gatunek żyworodny, samice opiekują się młodymi do 9 miesięcy po urodzeniu. W swoim naturalnym środowisku żyją do 10 lat, żywiąc się suchymi, opadłymi liśćmi.
Samce i samice mają skrzydła, jednak ze względu na masy ich ciała, nie są zdolne do latania.

</doc>
<doc id="1544742" url="https://pl.wikipedia.org/wiki?curid=1544742" title="Karaczan olbrzymi">
Karaczan olbrzymi



</doc>
<doc id="1544743" url="https://pl.wikipedia.org/wiki?curid=1544743" title="Karaczan wielkoskrzydły">
Karaczan wielkoskrzydły



</doc>
<doc id="1544744" url="https://pl.wikipedia.org/wiki?curid=1544744" title="Kazalnica w katedrze wiedeńskiej">
Kazalnica w katedrze wiedeńskiej

Kazalnica w katedrze wiedeńskiej – gotycka ambona wykonana pomiędzy 1470 a 1513 rokiem. Usytuowana jest przy trzecim z południowych filarów nawy głównej katedry św. Szczepana w Wiedniu. Jest w Austrii cennym przykładem późnogotyckiej rzeźby.
Opis i analiza.
Wykonana z piaskowca kazalnica składa się z sześciobocznego kosza – korpusu, z którego kapłan wygłaszał kazanie do wiernych. Korpus, do którego prowadzą kręte schody wsparty jest na heksagonalnym trzonie. Niegdyś istniał baldachim wieńczący całość. Dzieło cechuje bogactwo form architektonicznych i rzeźbiarskich, charakterystycznych dla późnego gotyku, takich jak zastosowanie mnogości form krzywolinijnych, ażurowych oraz ornamentyki roślinnej. Zastosowano także bogatą dekorację maswerkową, przede wszystkim na balustradzie schodów; maswerki mają formę stylizowanego krzyża (wpisanego w okrąg) o krzywych liniach utworzonych przez zastosowanie rybiego pęcherza, na poręczy widoczne są przedstawienia zoomorficzne: rzeźbione węże, jaszczurki oraz ropuchy, które są odstraszane przez psa-strażnika, uosabiającego nie tylko wierność Ewangelii, lecz także obronę przed grzechem. Na zewnętrznej stronie kosza widoczne są płaskorzeźbione popiersia czterech pierwszych doktorów Kościoła. Każdy z nich odziany jest w strój pontyfikalny, cechuje ich podobny gest, podpierają się lekko o księgi. Poszczególni święci mają charakterystyczne dla siebie atrybuty: Augustyn – mitrę biskupią, Papież Grzegorz I Wielki – tiarę, Hieronim – kapelusz kardynalski oraz Ambroży – mitrę i bicz o trzech rzemieniach. Każdy święty ma mocno podkreślone indywidualne rysy twarzy, ilustrujące cztery temperamenty.
Poniżej kosza, na filarze, znajduje się relief przedstawiający portret mężczyzny wyglądającego przez okno – tzw. "Fenstergucker" (dosłownie: „gapiący się przez okno”). Postać trzyma w ręce dłuto rzeźbiarskie, ponad oknem widoczny jest znak kamieniarski, będący "sui generis" sygnaturą artysty. Interpretacja dzieła nie jest jednoznaczna, najprawdopodobniej jest to autoportret twórcy ambony. Świadectwem konserwacji kazalnicy jest relief z datą 1880 umieszczony tuż pod oknem z popiersiem rzeźbiarza.
Nie jest jasna kwestia autorstwa dzieła. Przez długi okres wykonanie kazalnicy przypisywano rzeźbiarzowi działającemu w Czechach, Niemczech i Austrii Antonowi Pilgramowi. Niedawno ta atrybucja została podważona, pojawiły się również inne przypuszczenia, iż ambonę wyrzeźbił Mikołaj z Lejdy, artysta znany także w Niemczech (m.in. w Strasburgu i Trewirze), twórca m.in. monumentalnego nagrobka cesarza Fryderyka III Habsburga usytuowanego w południowej nawie wiedeńskiej katedry.

</doc>
<doc id="1544745" url="https://pl.wikipedia.org/wiki?curid=1544745" title="Archimandrita tesselata">
Archimandrita tesselata



</doc>
<doc id="1544749" url="https://pl.wikipedia.org/wiki?curid=1544749" title="Tinta (Peru)">
Tinta (Peru)

Tinta – wieś w prowincji Canchis, regionie Cuzco, w Peru. Jest położona przy głównej drodze łączącej miasto Juliaca z Cuzco. 
Przy głównym placu znajdują się dwa kościoły kolonialne.
Z Tinty pochodził Tupac Amaru II, który w 1780 roku stanął na czele największego inkaskiego powstania przeciwko władzy hiszpańskiej w dziejach Peru. Zniósł podatki i z pomocą wojska odzyskał Cuzco. Ostatecznie jednak został zdradzony i wydany w ręce Hiszpanów. 18 maja 1781 ścięto mu głowę a jego zwłoki sprofanowano. 

</doc>
<doc id="1544752" url="https://pl.wikipedia.org/wiki?curid=1544752" title="Laur Stokrotek Dobroci">
Laur Stokrotek Dobroci



</doc>
<doc id="1544754" url="https://pl.wikipedia.org/wiki?curid=1544754" title="Place Guichard – Bourse du Travail">
Place Guichard – Bourse du Travail

Place Guichard - Bourse du Travail – stacja metra w Lyonie, na linii B. Stacja została otwarta 14 września 1981.

</doc>
<doc id="1544755" url="https://pl.wikipedia.org/wiki?curid=1544755" title="Vital Soares">
Vital Soares

Vital Henrique Batista Soares (ur. 13 listopada 1874 w Valençi, zm. 19 kwietnia 1933 w Salvadorze) – brazylijski prawnik i polityk.
Soares, pełniący w latach 1928-1930 funkcję gubernatora rodzinnego stanu Bahia, został wybrany wiceprezydentem u boku Júlia Prestesa 1 marca 1930.
Zarówno prezydent elekt Prestes, jak i wiceprezydent elekt Soares nie objęli urzędu z powodu zamachu stanu w październiku 1930, który obalił odchodzącego prezydenta Washingtona Luisa i wyniósł do władzy Getúlio Vargasa, tym samym uniemożliwiając ich inaugurację.
Zarówno Prestes jak i Soares są mimo to wymieniani na oficjalnych listach prezydentów i wiceprezydentów, choć nigdy nie objęli urzędu.

</doc>
<doc id="1544756" url="https://pl.wikipedia.org/wiki?curid=1544756" title="Krajowa Dyspozycja Mocy">
Krajowa Dyspozycja Mocy



</doc>
<doc id="1544757" url="https://pl.wikipedia.org/wiki?curid=1544757" title="Park Narodowy Muddus">
Park Narodowy Muddus

Park Narodowy Muddus (szw. "Muddus nationalpark") – park narodowy w Szwecji, położony na terenie gmin Gällivare i Jokkmokk, w regionie Norrbotten. Został utworzony w 1942 w celu ochrony fragmentu szwedzkiej tajgi, rozległych obszarów bagien, jezior i głębokich szczelin skalnych. W 1996 wraz z położonymi w pobliżu parkami narodowymi Sarek, Padjelanta i Stora Sjöfallet trafił na listę światowego dziedzictwa UNESCO jako obszar Laponia.
Lasy na terenie parku mają charakter naturalny. Niektóre źródła podają, że rośnie tu sosna, która ma ponad 730 lat. Mimo niewielkiej liczby siedlisk ludzkich na terenie parku, lasy były wielokrotnie niszczone przez duże pożary.
Mimo położenia na północy, flora i fauna parku jest dość interesująca. Na terenie Parku Narodowego Muddus rośnie kilka gatunków storczyków (gółka długoostrogowa ("Gymnadenia conopsea"), storzan bezlistny ("Epipogium aphyllum")). Na bagnach i nad jeziorami spotkać wiele gniazdujących ptaków a lasy są zamieszkiwane przez niedźwiedzie ("Ursus arctos"), rysie ("Lynx lynx") i rosomaki ("Gulo gulo").
Park Narodowy Muddus jest dość trudno dostępny. Na jego terenie wyznaczono kilka szlaków turystycznych. Ścieżki prowadzą do wodospadu na rzece Muddusjokk oraz do głębokiej na 50 m szczeliny Måskokårså. Na terenie parku zbudowano także kilka schronień, w których turyści mogą nocować. W miejscu zwanym Muddusloubbal stoi wieża, z której można obserwować ptaki nad rozległymi bagnami. Od 15 marca do 31 lipca każdego roku obszary wokół jeziora Muddusjaure, wzgórza Sörstubba oraz rzeki Måskokårså są niedostępne dla turystów w celu ochrony miejsc lęgowych ptaków.

</doc>
<doc id="1544758" url="https://pl.wikipedia.org/wiki?curid=1544758" title="Saxe – Gambetta">
Saxe – Gambetta

Saxe - Gambetta – stacja metra w Lyonie, na linii B i D. Stacja na linii B została otwarta 14 września 1981, a na linii D 9 września 1991.

</doc>
<doc id="1544759" url="https://pl.wikipedia.org/wiki?curid=1544759" title="Budzowa Igła">
Budzowa Igła

Budzowa Igła (, , ) – turnia w polskich Tatrach Wysokich. Znajduje się w długiej wschodniej grani Świnicy pomiędzy Buczynowymi Czubami (ok. 2125 m), od których oddzielona jest Przełęczą Nowickiego (2105 m), a Wielką Buczynową Turnią (2184 m), od której oddziela ją Budzowa Przełączka (ok. 2125 m). Budzowa Igła jest najwyższym z kilku skalnych zębów w grani opadającej w Wielkiej Buczynowej Turni na Przełęcz Nowickiego, jest też wśród nich najsmuklejsza. Tuż obok niej prowadzi Orla Perć, jednak ze szlaku tego jest prawie niezauważalna; z większej odległości zlewa się ze skałami, z bliska przesłania ją niewielka kopka.
Jest to niewysoka, ale wyraźnie wyodrębniona, śmiało zarysowana turnia. Przez długi czas jednak były problemy z jej umiejscowieniem. Za Budzową Igłę brany był znajdujący się w tej samej grani prostokątny ząb po jej zachodniej stronie, który przy doosiowym widoku spod uskoku ma postać spiczastej i ostro zarysowanej iglicy. Z daleka z niektórych miejsc Budzowa Igła jest łatwo rozpoznawalna, z bliska natomiast trudno ustalić, który ze skalnych zębów jest nią. Już Stanisław Groński interpretując opis W.H. Paryskiego pisał: "Z Budzową Igłą jest coś nie w porządku" i podał inne niż u Paryskiego jej położenie. Po przeprowadzeniu szczegółowych badań terenowych wersję Grońskiego potwierdził Władysław Cywiński w swoim 18 tomie przewodnika. Orla Perć obchodzi Budzową Igłę po stronie Dolinki Buczynowej, a nie jak to podawał W.H. Paryski po stronie Pańszczycy.
Turni nadano nazwę dla uczczenia Józefa Budza, który był głównym pomocnikiem Walentego Gadowskiego, twórcy Orlej Perci.
Na Budzowej Igle dopuszczalna jest wspinaczka skalna, ale tylko od strony Dolinki Buczynowej. Najłatwiej wejść na nią z Przełęczy Nowickiego. Jest to przejście o II stopniu trudności w skali tatrzańskiej. Pierwsze przejście w 1932 r. W.H. Paryski z towarzyszami.

</doc>
<doc id="1544764" url="https://pl.wikipedia.org/wiki?curid=1544764" title="Kultura Vučedol-Zók">
Kultura Vučedol-Zók

Kultura Vučedol-Zók – kultura archeologiczna wczesnej epoki brązu na Bałkanach. Jej nazwa pochodzi od eponimicznych stanowisk Vučedol w Chorwacji i Zók koło Pecsu na Węgrzech.
Muzeum Kultury Vučedolskiej znajduje się w miejscowości Vučedol, 5 kilometrów na południe od centrum Vukovaru.
Chronologia i obszar występowania.
Kultura ta datowana jest według lat kalibrowanych na 2600–2300/2200 p.n.e. Ukształtowała się w dorzeczu środkowego Dunaju na terenach zajmowanych dawniej przez kulturę badeńską. Jej pojawienie wiąże się z migracjami z południa i falą wpływów anatolijsko-egejskich. Wyróżniamy w jej obrębie kilka grup: bośniacką, slavońsko-syrmińską, lubljańską i adriatycką. W młodszej fazie tej kultury powstały kolejne grupy: Nyirseg nad górną Cisą, grupa Mako w dorzeczu środkowej Cisy i grupa Kosihy-Čaka w północnej części Kotliny Karpackiej. Wpływy tej kultury sięgały w górę Dunaju, aż do Austrii, dosięgały także środkowych Czech.
Gospodarka.
W gospodarce omawianej grupy dominowała uprawa ziemi, co wpłynęło z kolei na stabilizację osadnictwa. Poza tym duże znaczenie miała także hodowla zwierząt.
Osadnictwo i budownictwo.
Znane są z tej kultury osiedla obronne wznoszone na wzgórzach, takie jak tell Vučedol, od którego swoją nazwę wzięła cała kultura. Na stanowisku tym mamy wyraźnie wyodrębniony od reszty osady akropol, wiążący się ze sferami sacrum lub z najbogatszą ludnością (elitaryzm). W osiedlach budowano czworoboczne budynki mieszkalne, niekiedy nawet w typie megaronu.
Obrządek pogrzebowy.
Na terenach południowych panował szkieletowy obrządek pogrzebowy, a zmarłych układano w pozycji skurczonej. Osoby pochowane trzymają dość często naczynie w dłoniach tak jak w kulturze badeńskiej. Natomiast na pozostałych terenach rozprzestrzeniało się ciałopalenie. Spotykamy tam groby popielnicowe i bezpopielnicowe jamowe. Groby często znajdują się w osadach, pomiędzy zabudowaniami. W kulturze Vučedol-Zók daje się zauważyć małą liczbę grobów w porównaniu z czasem funkcjonowania osad.
Inwentarz.
Ludność tej kultury przyniosła na teren Kotliny Karpackiej liczne motywy egejskie w ceramice. Pojawiły się więc egejskie zdobienia, a także formy ceramiki i technika białej inkrustacji. Na ceramice występują ornamenty geometryczne, wypełniane białą masą, z kątami prostymi. Pojawiają się także motywy antropomorficzne i zoomorficzne oraz solarne. W inwentarzu kultury Vučedol-Zók mamy także do czynienia z ołtarzykami siodłowatymi i plastyką antropomorficzną. Z dziedziny metalurgii znanych jest kilka pieców do wytopu metali. Inwentarz metalowy składa się głównie z przedmiotów miedzianych. Występują wśród nich szpile cypryjskie, topory asymetryczne, proste, trójkątne formy sztyletów i tarczki okularowate.
Zanik i wpływ na powstanie innych kultur.
Poważne zmiany w kulturze Vučedol-Zók zostały spowodowane przez napływ ludności kultury pucharów dzwonowatych. Przynieśli oni ze sobą nowe zwyczaje i inwentarz, a także doprowadzili do znacznego ożywienia kontaktów między ludnością we wczesnej epoce brązu. Napływ ten doprowadził do wykształcenia się nowych kultur: Nagyrév, Kisapostag i Hatvan. Datuje się je już na okres A1, według chronologicznego podziału Paula Reineckego, czyli na lata 2300/2200–1950 p.n.e.

</doc>
<doc id="1544765" url="https://pl.wikipedia.org/wiki?curid=1544765" title="Ksawery Wakulski">
Ksawery Wakulski

Ksawery Franciszek Wakulski (ur. 2 marca 1843 w Gostyninie, zm. 11 września 1925 w Warszawie), polski inżynier lądowy, działający m.in. w Peru.
Życiorys.
Gimnazjum ukończył w Suwałkach i w 1863 podjął studia w Szkole Głównej Warszawskiej, po trzech latach uzyskując dyplom magistra nauk matematycznych. Wykształcenie uzupełniał w Paryżu, dyplom inżyniera zdobywając w École des Ponts et Chaussés w 1869 wraz z pierwszą nagrodą. Był w okresie paryskich studiów członkiem polskiego Towarzystwa Nauk Ścisłych. W 1873 za namową Edwarda Habicha wyjechał do Peru i został zatrudniony jako inżynier w służbie rządowej. Doszedł do funkcji naczelnego inżyniera i dyrektora telegrafów peruwiańskich. Współpracował z Habichem w utworzeniu uczelni technicznej w Limie (Escuela de Construcciones Civiles y de Minas del Perú). Był wicedyrektorem uczelni oraz cenionym wykładowcą budowy dróg i mostów oraz wytrzymałości materiałów. Publikował artykuły w języku hiszpańskim na łamach czasopism naukowych – „Anales de los Ingenieros del Perú” i „Anales de los Obras Públicas del Perú”.
Zatroskany o los zmuszonych do emigracji rodaków, Polonię brazylijską zasilił darem kilkuset polskich książek. Jeszcze u schyłku XIX wieku powrócił do Europy; osiadł w Galicji, skąd kierował m.in. budową linii kolejowej Delatyn-Kołomyja-Stefanówka (1899).

</doc>
<doc id="1544770" url="https://pl.wikipedia.org/wiki?curid=1544770" title="Grzegorz Przebinda">
Grzegorz Przebinda

Grzegorz Przebinda (ur. 27 czerwca 1959 w Jaworznie) – filolog, rusycysta i historyk idei. Od 1983 wykłada w Uniwersytecie Jagiellońskim, w latach 2012–2020 był również rektorem Państwowej Wyższej Szkoły Zawodowej im. Stanisława Pigonia w Krośnie. 
Życiorys.
Dzieciństwo spędził w Wołowicach nad Wisłą w powiecie krakowskim. Tam również w latach 1966–1974 uczęszczał do szkoły podstawowej (obecnie im. Jana Pawła II). W latach 1974–1978 był uczniem Liceum Ogólnokształcącego im. Marii Skłodowskiej-Curie w Skawinie.
W 1978–1983 studiował rusycystykę w Instytucie Filologii Wschodniosłowiańskiej UJ. Od połowy lat 80. publikował w drugim obiegu pod pseudonimem Henryk Cywiński, m.in. w krakowskiej podziemnej „Arce” wywiady z rosyjskimi pisarzami na emigracji – Natalią Gorbaniewską i Iriną Iłowajską-Alberti. W 1988 wydał w warszawskim drugoobiegowym wydawnictwie „Most” wspomnienia dysydenta i emigranta z ZSRR Władimira Bukowskiego pt. "Listy rosyjskiego podróżnika". W 1991 uhonorowany nagrodą Polcul za „współpracę polsko-rosyjską w walce o demokrację”.
W 1991 obronił doktorat na podstawie rozprawy "Włodzimierz Sołowjow wobec historii". Promotorem magisterium i doktoratu był profesor Ryszard Łużny.
W 1998 uzyskał stopień naukowy doktora habilitowanego na podstawie rozprawy "Od Czaadajewa do Bierdiajewa – spór o Boga i człowiek w myśli rosyjskiej (1832–1922)". Natomiast w 2002 uzyskał tytuł profesorski, m.in. za książkę "Większa Europa. Papież wobec Rosji i Ukrainy".
Od 1983 jest zatrudniony w Instytucie Filologii Wschodniosłowiańskiej Uniwersytetu Jagiellońskiego – zaczynał jako asystent-stażysta, obecnie jest profesorem zwyczajnym. W 1999–2005 i 2008–2012 był dyrektorem instytutu, od 2009 jest kierownikiem Katedry Kultury Słowian Wschodnich w Instytucie Filologii Wschodniosłowiańskiej Uniwersytetu Jagiellońskiego, od 1 września 2012 do 31 VIII 2020 – rektor PWSZ w Krośnie.
W 2001–2005 był wykładowcą, a w 2002–2003 kierownikiem Katedry Badań Wschodu na Wydziale Studiów Międzynarodowych i Politologicznych Uniwersytetu Łódzkiego. Wchodził w latach 1999-2018 w skład pierwszej redakcji pisma „Nowaja Polsza”, jest członkiem komitetów redakcyjnych „Nowej Europy Wschodniej” i „Przeglądu Rusycystycznego” oraz Komisji Wschodnioeuropejskiej Polskiej Akademii Nauk, Komisji Słowianoznawstwa Polskiej Akademii Nauk i Rady Naukowej Instytutu Jana Pawła II KUL. Jest autorem ok. 300 publikacji – w tym dziewięciu książek wydanych w 1992–2013 – w języku polskim, rosyjskim, angielskim, francuskim, ukraińskim, białoruskim, czeskim, fińskim (jeden tekst) na temat kultury i historii Rosji, Ukrainy, Białorusi i Litwy, także o ich związkach z Polską. Publikował w polskich i zagranicznych czasopismach naukowych oraz w pismach o większym nakładzie, w tym także w tygodnikach i gazetach codziennych – w „Znaku”, „Więzi”, „Tygodniku Powszechnym”, „Rzeczpospolitej”, „Polityce”, „Gazecie Wyborczej oraz wydawanym w Paryżu przez emigrację tygodniku „Russkaja Mysl”. Jego teksty na język rosyjski tłumaczyła m.in. Natalja Gorbaniewska. W 2016 wraz z żoną Leokadią i synem Igorem przetłumaczył na polski "Mistrza i Małgorzatę" Michaiła Bułhakowa.
Życie osobiste.
Od 1981 żonaty z Leokadią Styrcz-Przebindą (absolwentka slawistyki na UJ, dr językoznawstwa). Ma dwoje dzieci: syna Igora (ur. 1981, absolwent filmoznawstwa na UJ) i córkę Anetę (ur. 1989, absolwentka socjologii na UJ).
Amatorsko uprawia biegi długodystansowe, przebiegł kilkanaście maratonów.

</doc>
<doc id="1544773" url="https://pl.wikipedia.org/wiki?curid=1544773" title="Budzowa Przełączka">
Budzowa Przełączka

Budzowa Przełączka
(, , ) – położona na wysokości około 2125 m przełączka w długiej wschodniej grani Świnicy w polskich Tatrach Wysokich, pomiędzy Wielką Buczynową Turnią (2184 m) a turnią nazywaną Budzową Igłą (ok. 2130 m). Na północny zachód, a potem na północ opada z niej duże żlebisko do Zadnich Usypów w Pańszczycy, zaś na południe, do żlebu z Przełęczy Nowickiego (do Dolinki Buczynowej) system rynien i zacięć.
Przez Budzową Przełączkę nie prowadzi żaden szlak turystyczny, ale nieco poniżej niej, po stronie południowej prowadzi czerwono znakowany szlak Orlej Perci. Przechodzi on inną nienazwaną przełączką ubezpieczoną łańcuchami, a następnie południowymi stokami Wielkiej Buczynowej Turni, w której znajduje się jeszcze kilka innych turni.
W rejonie Budzowej Przełączki dopuszczalna jest wspinaczka skalna, ale tylko od strony Dolinki Buczynowej. Prowadzi na nią kilka dróg wspinaczkowych”

</doc>
<doc id="1544775" url="https://pl.wikipedia.org/wiki?curid=1544775" title="Vucedol zok">
Vucedol zok



</doc>
<doc id="1544777" url="https://pl.wikipedia.org/wiki?curid=1544777" title="Reprezentacja Szwecji w hokeju na lodzie kobiet">
Reprezentacja Szwecji w hokeju na lodzie kobiet

Reprezentacja Szwecji w hokeju na lodzie kobiet – jedna z najlepszych drużyn świata w hokeju kobiecym. Obecnie znajduje się na czwartym miejscu w rankingu IIHF. Występowała dotychczas we wszystkich edycjach Mistrzostw Świata oraz w trzech dotychczas rozegranych turniejach olimpijskich. W rankingu IIHF zajmuje czwarte miejsce.
Kobieca reprezentacja Szwecji w hokeju na lodzie jest jedną z najbardziej utytułowanych zespołów w tym sporcie. W 2005 i 2007 roku Szwedki zdobyły brązowe medale mistrzostw świata, a ponadto pięć razy była piąta. W igrzyskach olimpijskich dwukrotnie stawały na podium. Najpierw w Salt Lake City znalazły się na trzecim miejscu, a w Turynie zdobyły srebrnym medal, zwyciężając w półfinale z Amerykankami 3:2, a w finale przegrywając z Kanadą 4:1. Zespół jest kontrolowany przez federację Svenska Ishockeyförbundet. W Szwecji zarejestrowanych jest 3633 zawodniczki.

</doc>
<doc id="1544778" url="https://pl.wikipedia.org/wiki?curid=1544778" title="Kultura vucedol">
Kultura vucedol



</doc>
<doc id="1544780" url="https://pl.wikipedia.org/wiki?curid=1544780" title="Kultura vucedol-zok">
Kultura vucedol-zok



</doc>
<doc id="1544781" url="https://pl.wikipedia.org/wiki?curid=1544781" title="El Puerto de Santa María (stacja kolejowa)">
El Puerto de Santa María (stacja kolejowa)

El Puerto de Santa María – stacja kolejowa w El Puerto de Santa María, w Andaluzji, w Hiszpanii. Stacja znajduje się na zewnątrz historycznego centrum miasta. Stacja jest przystosowana do obsługi pociągów dużych prędkości AVE. Pomiędzy tą stacją a Jerez de la Frontera znajdowała się pierwsza linia zbudowana w Andaluzji.
Połączenia.
Obecnie budowana jest linia dużej prędkości AVE pomiędzy Kadyksem a Sewillą.

</doc>
<doc id="1544782" url="https://pl.wikipedia.org/wiki?curid=1544782" title="Kultura zok">
Kultura zok



</doc>
<doc id="1544783" url="https://pl.wikipedia.org/wiki?curid=1544783" title="Cheruby">
Cheruby



</doc>
<doc id="1544785" url="https://pl.wikipedia.org/wiki?curid=1544785" title="Kultura vucedol zok">
Kultura vucedol zok



</doc>
<doc id="1544786" url="https://pl.wikipedia.org/wiki?curid=1544786" title="Vucedol-zok">
Vucedol-zok



</doc>
<doc id="1544788" url="https://pl.wikipedia.org/wiki?curid=1544788" title="(484670) 2008 UQ99">
(484670) 2008 UQ99

(484670) 2008 UQ99 (inne oznaczenie K08U99Q) – planetoida z głównego pasa asteroid. Została odkryta 22 października 2008 roku w programie Spacewatch w Kitt Peak przez uczniów Lisiewicza, Palmę i Porębskiego w ramach programu przygotowanego przez amerykańską Narodową Agencję Aeronautyki i Przestrzeni Kosmicznej (NASA) oraz Instytut Badań Astronomicznych (ARI).
Udział uczniów w kampanii polega na przeglądaniu zdjęć przysłanych przez "Astronomical Research Institute", wyszukiwaniu obiektów, które mogą być planetoidami poprzez analizę tych zdjęć i ich obróbkę przy pomocy specjalnego oprogramowania, a następnie raportowaniu swoich propozycji do ARI, gdzie spostrzeżenia te są ponownie analizowane. Później ewentualne odkrycia są potwierdzane.

</doc>
<doc id="1544790" url="https://pl.wikipedia.org/wiki?curid=1544790" title="Vučedol-Zók">
Vučedol-Zók



</doc>
<doc id="1544792" url="https://pl.wikipedia.org/wiki?curid=1544792" title="K08U99Q">
K08U99Q



</doc>
<doc id="1544793" url="https://pl.wikipedia.org/wiki?curid=1544793" title="Vučedol Zók">
Vučedol Zók



</doc>
<doc id="1544797" url="https://pl.wikipedia.org/wiki?curid=1544797" title="Gerard van Spaendonck">
Gerard van Spaendonck

Gerard van Spaendonck (ur. 22 marca 1746 w Tilburgu, zm. 11 maja 1822 w Paryżu) – malarz i grafik pochodzenia holenderskiego, znany głównie z ilustracji botanicznych. Był starszym bratem Cornelisa van Spaendoncka.
Studiował w Antwerpii u malarza dekoracyjnego Guillaume’a-Jacques’a Herreynsa (1743–1827), w 1769 przeniósł się na stałe do Paryża, gdzie został zatrudniony w 1774 jako miniaturzysta na dworze Ludwika XVI. Debiutował w paryskim Salonie w 1777, a w 1780 został profesorem w Jardin des Plantes. W 1781 został wybrany na członka Académie des Beaux-Arts, w 1795 został członkiem założycielem Institut de France. Artystę uhonorowano w 1804 Legią Honorową, a w następnym roku Napoleon Bonaparte nadał mu szlachectwo. Zmarł w Paryżu w 1822, pochowany został na cmentarzu Père-Lachaise.
Gerard van Spaendonck posługiwał się głównie techniką olejną, akwarelą i gwaszem, malował przede wszystkim kwiaty. Uważany jest za jednego z najwybitniejszych malarzy przyrodników przełomu XVIII i XIX wieku. Jego prace odznaczają się dbałością o najdrobniejsze szczegóły, łączą ze sobą "holenderskie mistrzostwo wykonania z francuską subtelnością i poczuciem dobrego smaku". Najważniejszym dziełem artysty był wydany w latach 1799–1801, zbiór wysokiej jakości rycin, przeznaczonych dla studentów malarstwa przyrodniczego pt. "Fleurs Dessinees d’apres Nature". Wśród licznych uczniów Gerarda van Spaendoncka byli m.in. Pierre-Joseph Redouté, Pancrace Bessa, Pierre-Antoine Poiteau i Jean Henri Jaume Saint-Hilaire.

</doc>
<doc id="1544798" url="https://pl.wikipedia.org/wiki?curid=1544798" title="Kalamis">
Kalamis

Kalamis (V wiek p.n.e.) – rzeźbiarz grecki, jeden z głównych (obok Myrona) przedstawicieli stylu surowego, działający około 475-450 p.n.e.
Pracował głównie w Atenach, ale także m.in. w Beocji i Sykionie. Uznawany jest za prekursora Fidiasza w stosowaniu techniki chryzelefantynowej. Źródła literackie wspominają kilkanaście prac, wykonanych przez Kalamisa dla różnych miast greckich. Miał tworzyć wizerunki bogów, głównie w brązie (np. "Hermes Krioforos" dla Tanagry, "Apollo" dla Apollonii Pontyjskiej), wyjątkowo w marmurze ("Dionizos" dla Tanagry). Słynął z doskonałych rzeźb koni – był autorem zwycięskich rumaków z zaprzęgu Hierona w Olimpii z około 467 p.n.e. (twórcą posągu tyrana na kwadrydze był Onatas). Tworzył także pełne surowego wdzięku posągi kobiece, takie jak "Afrodyta Sosandra", stojąca swego czasu w Propylejach ateńskich. W jego dziełach można zaobserwować pozostałości tendencji artystycznych, charakterystycznych dla sztuki greckiej okresu archaicznego.
Do naszych czasów nie zachował się żaden z posągów Kalamisa. Jednak niektórzy uczeni przypisują Kalamisowi autorstwo brązowego posągu Posejdona, wydobytego z morza koło przylądka Artemizjon. Poza tym dwie rzymskie kopie greckich rzeźb mają być kopiami zaginionych dzieł artysty. Jest to posąg "Apollin Aleksikakos", kopia "Apollina na Omfalosie", oraz tzw. "Aspazja", za wzorzec której posłużyć miał posąg "Afrodyty Sosandry".

</doc>
<doc id="1544802" url="https://pl.wikipedia.org/wiki?curid=1544802" title="Erwin Lawaty">
Erwin Lawaty

Erwin Lawaty (ur. 28 maja 1913 w Dąbrowie k. Łodzi, zm. 6 grudnia 2008) – polski duchowny adwentystyczny, wieloletni pastor Kościoła Adwentystów Dnia Siódmego, w tym także duszpasterz adwentystycznego zboru warszawskiego.
Życiorys.
W 1933 został powołany na stanowisko skarbnika diecezji południowej (wówczas zwanej zjednoczeniem południowym). W latach 1937–1939 pracował w adwentystycznym wydawnictwie – Polski Dom Nakładowy. Podczas II wojny światowej służył jako pastor zboru warszawskiego oraz sekretarz Kościoła w Generalnym Gubernatorstwie. W 1944 został przeniesiony do zjednoczenia (diecezji) sudeckiego na ziemie czeskie.
Po powrocie do Polski początkowo pracował w województwie katowickim na stanowisku księgowego w spółdzielni spożywców. Wkrótce objął nowe stanowiska duszpasterskie w kolejnych zborach: Bytom, Gdańsk i Gdynia. W latach 1960–1969 wykładał przedmioty biblijne w adwentystycznym seminarium duchownym w Podkowie Leśnej, jednocześnie w latach 1966–1969 będąc dyrektorem seminarium. Studia teologiczne ukończył na Chrześcijańskiej Akademii Teologicznej w Warszawie.
W 1969 wyjechał do Stanów Zjednoczonych. W 1972 sprowadził się do Niemiec, gdzie pozostał do końca życia. Służył jako pastor-senior w Getyndze i Altensteig.
Miał trzech synów: Ernesta, Edwarda i Andrzeja.

</doc>
<doc id="1544803" url="https://pl.wikipedia.org/wiki?curid=1544803" title="Pierre Jean Jouve">
Pierre Jean Jouve

Pierre Charles Jean Jouve (ur. 11 października 1887 w Arras, zm. 8 stycznia 1976 w Paryżu) – francuski pisarz, powieściopisarz, poeta i krytyk.
Początkowo bliski unanizmowi. Po przejściu na katolicyzm w 1924 roku, zwrócił się ku mistycyzmowi hiszpańskiemu oraz psychoanalizie Zygmunta Freuda. Tworzył powieści psychologiczne i eseje.
Wśród jego poezji hermetycznych i pełnych symboli prostotą wyróżnia się tom: „La Vierge de Paris” (1945). Do esejów i przekładów poezji tego pisarza należą: tłumaczenia Szekspira i Rabindranath Tagore.
Powieści:
Nagradzany m.in. przez ministra kultury Francji (1962) i Akademię Francuską (19 czerwca 1966).

</doc>
<doc id="1544804" url="https://pl.wikipedia.org/wiki?curid=1544804" title="Life Is Hot in Cracktown">
Life Is Hot in Cracktown

Life Is Hot in Cracktown to amerykański dramat filmowy w reżyserii Buddy'ego Giovinazzo. Premiera filmu odbyła się w 2009 roku.
Film oparty jest na zbiorze nowel reżysera, opowiadających historie ludzi walczących z uzależnieniem od kokainy. Miejscem akcji jest dzielnica opanowana przez narkomanów.

</doc>
<doc id="1544805" url="https://pl.wikipedia.org/wiki?curid=1544805" title="2008 WY93">
2008 WY93

2008 WY93 (inne oznaczenie K08W93Y) – planetoida z głównego pasa asteroid, odkryta jesienią 2008 roku przez uczniów: Błaszkiewicz, Orłowska, Orłowska i Orszt w ramach programu przygotowanego przez amerykańską Narodową Agencję Aeronautyki i Przestrzeni Kosmicznej oraz Instytut Badań Astronomicznych (ARI).
Udział uczniów w kampanii polega na przeglądaniu zdjęć przysłanych przez "Astronomical Research Institute", wyszukiwaniu obiektów, które mogą być planetoidami poprzez analizę tych zdjęć i ich obróbkę przy pomocy specjalnego oprogramowania, a następnie raportowaniu swoich propozycji do ARI, gdzie spostrzeżenia te są ponownie analizowane. Później ewentualne odkrycia zostają potwierdzane. W tegorocznej kampanii odkryto 29 obiektów, z czego 7 odkryli uczniowie z Polski. Zbadano również orbity ponad 300 innych planetoid.

</doc>
<doc id="1544808" url="https://pl.wikipedia.org/wiki?curid=1544808" title="Pakt wschodni">
Pakt wschodni

Pakt wschodni – niezrealizowany pakt bezpieczeństwa zbiorowego w Europie Środkowej i Wschodniej, skierowany faktycznie przeciw III Rzeszy, zaproponowany wiosną 1934 przez ministra spraw zagranicznych Francji (w rządzie Gastona Doumergue’a) Louisa Barthou.
Geneza.
Gdy Niemcy opuściły konferencję rozbrojeniową Ligi Narodów, nastąpiło ożywienie rozmów Francji z ZSRR. W 1933 doszło do ważnych rozmów między Paul-Boncourem a Walerianem Dowgalewskim. Następne rozmowy miały miejsce w 1934 r., a podjął je nowy minister spraw zagranicznych Francji Louis Barthou. Po konsultacjach w Genewie, Londynie i Warszawie sformułowano projekt paktu wschodniego.
Założenia paktu.
Wstępnie miał się składać z trzech układów: pierwszego regionalnego – z udziałem ZSRR, Niemiec, Polski, Czechosłowacji i państw bałtyckich, zobowiązywał on sygnatariuszy do wzajemnej pomocy, a w razie agresji do postępowania według paktu Ligi Narodów, który mówił o współdziałaniu na rzecz pokoju w Europie. Drugi układ to porozumienie radziecko-francuskie, w którym to ZSRR przyłączał się do postanowień traktatu z Locarno. Trzeci to akt, który miał być podpisany przez wszystkich sygnatariuszy, wzywający uczestników dwóch pierwszych układów do współdziałania na rzecz pokoju europejskiego.
Oddźwięk w Europie.
Louis Barthou odbył wiosną 1934 podróż po Europie propagując założenia swego paktu. Polska uznała inicjatywę za niepożądaną, gdyż rozwadniała istniejący antyniemiecki sojusz polityczno-wojskowy polsko-francuski, ponadto za niemożliwe uznano znalezienie się w jednym układzie polityczno-wojskowym z ZSRR, stanowiącym geopolityczne zagrożenie dla państwa polskiego, a tym bardziej uczynienie z ZSRR jednego z głównych gwarantów paktu. Czechosłowacja nie chciała angażować się w obronę granicy polsko-niemieckiej przed rewizjonizmem niemieckim. W konsekwencji projekt upadł.
Wrogo nastawiony wobec Niemiec Louis Barthou został zabity w trakcie zamachu na króla Jugosławii Aleksandra I w Marsylii 9 października 1934. Jego następcy uprawiali politykę appeasementu wobec III Rzeszy. Józef Beck, który stał na czele dyplomacji polskiej, miał poważne zastrzeżenia co do paktu. Wysuwał pretensje do Czechosłowacji w związku ze sprawą Śląska Cieszyńskiego. Ponadto chciał znormalizować stosunki z Niemcami, z którymi właśnie podpisał deklarację o niestosowaniu przemocy. Niemcy też nieprzychylnie odnosiły się do paktu, gdyż ich polityka w 1934 zbliżała się do Włoch (por. pakt czterech).
Idea paktu wschodniego została pogrzebana. Jednak Francja kontynuowała rozmowy z ZSRR, zakończone 2 maja 1935 podpisaniem układu o wzajemnej pomocy. Został on ratyfikowany przez Francję 27 lutego 1936 r. (Hitler uznał to za pretekst do remilitaryzacji Nadrenii). Z układem wiąże się też układ czechosłowacko-radziecki, podpisany w Pradze 16 maja 1935, rządy zobowiązały się do wzajemnej pomocy jedynie w wypadku gdy Francja przyjdzie z pomocą stronie napadniętej. Układ monachijski w 1938 i jego następstwa wykazały bezowocność tych ustaleń.

</doc>
<doc id="1544810" url="https://pl.wikipedia.org/wiki?curid=1544810" title="K08W93Y">
K08W93Y



</doc>
<doc id="1544812" url="https://pl.wikipedia.org/wiki?curid=1544812" title="Reprezentacja Szwajcarii w hokeju na lodzie kobiet">
Reprezentacja Szwajcarii w hokeju na lodzie kobiet

Reprezentacja Szwajcarii w hokeju na lodzie kobiet – obecnie znajduje się na piątym miejscu w rankingu IIHF. Powstała w latach 80. XX wieku drużyna reprezentująca Szwajcarię. Swój pierwszy mecz rozegrała w Kanadzie w kwietniu 1987 roku podczas "Międzynarodowego Turnieju Hokejowego Kobiet". Od 1990 roku uczestniczy w mistrzostwach świata, jedenastokrotnie startując w turnieju elity oraz trzykrotnie w turnieju pierwszej dywizji. Najlepszym wynikiem w mistrzostwach świata jest trzecie miejsce w 2012 roku. W amerykańskim Burlington Szwajcarki pokonały w meczu o brązowy medal Finki 6:2. W igrzyskach olimpijskich występowały trzykrotnie: w Turynie zajęły siódme miejsce, cztery lata później w Vancouver zajęły piąte miejsce. Podczas igrzysk w Soczi po raz pierwszy w historii Szwajcarii zdobyły brązowy medal, pokonując w decydującym spotkaniu Szwedki 4:3.

</doc>
<doc id="1544816" url="https://pl.wikipedia.org/wiki?curid=1544816" title="Siwy Staw">
Siwy Staw



</doc>
<doc id="1544821" url="https://pl.wikipedia.org/wiki?curid=1544821" title="Kultura wuczedolska">
Kultura wuczedolska



</doc>
<doc id="1544823" url="https://pl.wikipedia.org/wiki?curid=1544823" title="Kultura Vuczedol">
Kultura Vuczedol



</doc>
<doc id="1544824" url="https://pl.wikipedia.org/wiki?curid=1544824" title="Kultura Wuczedol">
Kultura Wuczedol



</doc>
<doc id="1544827" url="https://pl.wikipedia.org/wiki?curid=1544827" title="Heinrich Rempel">
Heinrich Rempel

Heinrich Rempel (ur. 14 czerwca 1901 w Miastku, niem. Rummelsburgu, zm. 12 lipca 1978 w Apoldzie) – niemiecki archeolog. Swoim dorobkiem naukowym szczególnie przyczynił się do rozwoju wiedzy archeologicznej dotyczącej okresu średniowiecza w środkowych Niemczech.
Życiorys.
Studiował historię i geologię na uniwersytecie w Jenie. Od 1937 był zatrudniony jako pracownik naukowy w Muzeum Germańskim na Uniwersytecie w Jenie. W 1940 obronił dysertację pt. "Die Reihengräberkulturen des frühen Mittelalters im Gau Thüringen".
Od 1 lipca 1933 do 31 marca 1935 należał do SA, 1 maja 1937 wstąpił do NSDAP. Podczas II wojny światowej walczył w Wehrmachcie w stopniu gefreitera, m.in. na froncie wschodnim.
Tuż po wojnie pracował jako asystent w Instytucie Prehistorii Uniwersytetu w Jenie, następnie w muzeum regionalnym, a od 1950 do emerytury w 1966 w Instytucie Historii Niemieckiej Akademii Nauk w Berlinie, gdzie zajmował się archeologią okresu średniowiecza.

</doc>
<doc id="1544829" url="https://pl.wikipedia.org/wiki?curid=1544829" title="TRAZObyDODGE">
TRAZObyDODGE



</doc>
<doc id="1544832" url="https://pl.wikipedia.org/wiki?curid=1544832" title="VII Brygada Rezerwowa">
VII Brygada Rezerwowa

VII Brygada Rezerwowa (VII BRez.) – wielka jednostka piechoty Wojska Polskiego II RP, utworzona w czasie wojny polsko-bolszewickiej. Uczestniczyła w walkach na północnym odcinku frontu, a w grudniu 1920 została przemianowana na 23 Dywizję Piechoty.
Formowanie.
W lutym 1920 ukazał się rozkaz zorganizowania VII rez. Brygady Piechoty. W skład brygady weszły 1. i 2 rezerwowe pułki piechoty Okręgu Generalnego Poznań (przemianowane na 155 i 159 rez. pp), oraz bytomski pułk strzelców (przemianowany na 167 rez. pp). Dotychczasowe zadanie pułków rezerwowych (dozorowanie granicy polsko-niemieckiej) przejęły 5. i 6 pułki Strzelców Granicznych. Jako artylerię przydzielono brygadzie IV/14 pułku artylerii polowej wyposażony w polowe armaty francuskie oraz II/15 pułku artylerii ciężkiej. Gotowość marszową brygada osiągnęła w kwietniu 1920. 25 maja pułki brygady w stanie wyżywionych liczyły: 155 rez. pp. – 30 oficerów, 2648 podoficerów i szeregowców, 159 rez. pp – 32 oficerów, 2670 podoficerów i szeregowców, 167 rez. pp – 19 oficerów, 2155 podoficerów i szeregowców. Będąc w składzie Armii Rezerwowej według stanu z 1 czerwca stan bojowy jej pułków przedstawiał się następująco: oficerów – 60, podoficerów i szeregowych – 5796, karabinów maszynowych – 161, dział polowych – 18, dział ciężkich – 13. Po doliczeniu artylerii, dywizjonu kawalerii i sztabu stan bojowy VII BP rez. wynosił: 94 oficerów, 7100 podoficerów i szeregowców, 187 karabinów maszynowych, zaś stan wyżywienia: 148 oficerów, 9799 podoficerów i szeregowców.
Walki brygady.
W związku z bitwą nad Berezyną VII Brygada została przetransportowana na północny odcinek frontu do Armii Rezerwowej gen. Sosnkowskiego. Uczestniczyła w uderzeniu z Bracławia na północny wschód wzdłuż Dźwiny, mającym odciąć wojska 15 Armii, które zakończyło się częściowym niepowodzeniem. Po tym nastąpił miesiąc względnego spokoju, przerwany 4 lipca kolejną ofensywą sowiecką. Pod jej naporem VII BRez. (wchodząca wówczas w skład 1 Armii) wycofywała się najpierw za linię dawnych okopów niemieckich, a po jej utracie za Niemen i następnie za Narew i Bug w głąb kraju.
Tam została podporządkowana świeżo utworzonej 5 Armii i obsadziła rejon Zegrza. 16 sierpnia wraz z całą armią rozpoczęła natarcie, zakończone nad granicą z Prusami Wschodnimi. We wrześniu, w związku z przygotowaniami do bitwy niemeńskiej brygadę włączono do Grupy Północnej 2 Armii, osłaniającej Suwalszczyznę. Potem nie uczestniczyła już w walkach i w grudniu 1920, wraz z zakończeniem działań wojennych i ogólną reformą WP VII Brygadę Rezerwową przemianowano na 23 Dywizję Piechoty oraz przeniesiono na Górny Śląsk.
Na podstawie rozkazu Naczelnego Dowództwa Wojska Polskiego nr 6797/20/Sąd. z 10 sierpnia 1920 został utworzony (wyjątkowo) sąd polowy dla 7 Brygady Rezerwowej. Na stanowisko szefa sądu został wyznaczony kpt. KS Bolesław Konstanty Charłampowicz, dotychczasowy sędzia śledczy Ekspozytury Sądu Wojskowego Okręgu Generalnego Lwów w Przemyślu. Ponadto z Sądu Wojskowego Okręgu Generalnego Warszawa przydzieleni zostali podporucznicy: Stanisław Niemirysz i Władysław Surewicz.
Współcześnie tradycje brygady kontynuowała 23 Brygada Obrony Terytorialnej, istniejąca w latach 2001-2003.

</doc>
<doc id="1544833" url="https://pl.wikipedia.org/wiki?curid=1544833" title="I Brygada Rezerwowa">
I Brygada Rezerwowa

I Brygada Rezerwowa (I BRez.) - rezerwowa brygada piechoty Wojska Polskiego II RP.
Brygada sformowana została w pierwszym tygodniu czerwca 1920 roku, w czasie wojny polsko-bolszewickiej. Uczestniczyła w walkach na południowym odcinku frontu, gdzie po krótkich walkach została rozwiązana.
Formowanie brygady.
Po dokończeniu w 1919 roku formowania wszystkich wojsk pierwszego rzutu postanowiono stworzyć formacje rezerwowe. Miały powstać z batalionów zapasowych, które oprócz uzupełniania macierzystych pułków miały także wystawić po pułku rezerwowym (który nosił numer po pułku do którego należał batalion powiększony o 100, czyli np. batalion zapasowy 1 pp miał wystawić 101 pp), co dałoby dodatkowych 65 pułków.
Plan okazał się zbyt ambitny, gdyż młode państwo polskie nie miało wystarczających funduszy na jego realizację. W zamian bataliony zapasowe miały wystawić po batalionie rezerwowym, które wraz z innymi batalionami z pułków tej samej dywizji utworzyłyby pułki rezerwowe. Te zamierzano zespolić w 10 dwupułkowych brygad, których jednak utworzono tylko dwie. Pierwszą była VII BRez., drugą i ostatnią I BRez., utworzona w czerwcu 1920, m.in. z oddziałów zapasowych 1 Dywizji Piechoty.
27 maja 1920 Ministerstwo Spraw Wojskowych wydało rozkaz organizacji I rezerwowej Brygady Piechoty. Miała to być jednostka doborowa, silna liczebnie i stanowić odwód Naczelnego Wodza. W Ostrowi Mazowieckiej formowano 101 i 105 rezerwowy pułk piechoty i sztab brygady, a w Zambrowie 106 rez. pp. Każdy pułk składał się z czterech batalionów po cztery kompanie, czterech kompanii karabinow maszynowych, kompanii technicznej, plutonu telefonicznego.
9 czerwca pułki brygady liczyły w stanie żywionych: 101 pp – 54 oficerów, 41 podchorążych, 4569 podoficerów i szeregowych; 105 pp odpowiednio 43. 77 i 3364; 106 pp – 49, 32 i 3964. Każdy pułk miał otrzymać 32 ckm systemów Hotchkissa i Maxima oraz 64 ręczne karabiny maszynowe.
Walki brygady.
I Brygadę na front wysłano już w czerwcu, co było pochopną decyzją, gdyż świeża i jeszcze niewyszkolona musiała walczyć z już owianą legendą 1 Armią Konną. Starcia zakończyły się klęską I BRez, którą rozbitą wycofano z frontu, gdzie miała zostać zreorganizowana. Stefan Rowecki, wówczas w stopniu kapitana, wspominał „"Było to dokładnie w czerwcu 1920. Jako szef sekcji Oddziału I Sztabu Naczelnego Dowództwa zostałem wysłany na Ukrainę dla uporządkowania i zreorganizowania rozbitej brygady rezerwowej, nieudanego zresztą dziecięcia generała Tokarzewskiego. Brygada ta, zlepiona ad hoc z różnych szkół wojskowych, rozleciała się w pierwszych walkach z wyjątkiem pułku, dowodzonego przez pułkownika Rokitę-Maksymowicza. W szalonym tempie, pędząc autem po Ukrainie i Wołyniu, pozbierałem resztki niesławnej brygady, zawagonowałem je i odesłałem na reorganizację w głąb kraju"”.
Rozwiązanie brygady.
Wraz z kolejnymi odwrotami wojsk polskich I Brygadę rozwiązano, a jej jednostki przydzielono innym formacjom. 
101 pułk piechoty wycofano do Ostrowi Mazowieckiej. Tutaj odtworzono I i III batalion, wcielając do nich resztki żołnierzy ze 105 pułku, natomiast II batalion utworzono ze 106 pułku piechoty. 23 lipca pułk ponownie wyjechał na front. Walczył pod Grajewem i Pułtuskiem. Następnie odszedł do Modlina, gdzie otrzymał jako uzupełnienie IV batalion 157 pułku piechoty. Przydzielony do Dywizji Ochotniczej, walczył w jej składzie. Po wojnie został przemianowany na 84 pułk strzelców poleskich.
Na podstawie rozkazu L.20/III dowódcy 6 Armii z 21 sierpnia 1920 roku 105 pp został wcielony do 40 pułku Strzelców Lwowskich. Resztki 105 pp. – 3 oficerów, 6 podchorążych, 42 podoficerów, 380 szeregowców użyto do uzupełnienia 101 pułku; niewielka ich liczba trafiła również jako uzupełnienie do 40 i 50 pp oraz X Brygady Piechoty.
Pozostałości 106 pułku piechoty przetransportowano do Ostrowi Mazowieckiej, uzupełniono rekrutami. 20 lipca w szeregach pułku służyło 25 oficerów, 1250 podoficerów i szeregowców. Wówczas jednak zapadła decyzja likwidacji pułku. Istniejące pododdziały sformowano w batalion piechoty i wcielono do 101 pułku. Do pułków piechoty przydzielono także resztki kompanii sztabowej, plutonu żandarmerii i urzędu gospodarczego brygady.

</doc>
<doc id="1544835" url="https://pl.wikipedia.org/wiki?curid=1544835" title="Ichtiolog">
Ichtiolog



</doc>
<doc id="1544851" url="https://pl.wikipedia.org/wiki?curid=1544851" title="Niżni Siwy Staw">
Niżni Siwy Staw

Niżni Siwy Staw (słow. "Nižné Sivé pleso", "Sivé pleso II", "Dolné Sivé pleso") – staw położony na wysokości ok. 2010 m n.p.m. w górnych partiach Doliny Staroleśnej, w słowackich Tatrach Wysokich. Pomiary pracowników TANAP-u z lat 60. XX wieku wykazują, że ma powierzchnię ok. 0,1 ha, wymiary 52 × 29 m i głębokość ok. 1,5 m. Leży w małej kotlince zwanej Siwą Kotliną, u podnóża Ostrego Szczytu. Jest to drugi z największych stawów z grupy Siwych Stawów wchodzących w skład 27 Staroleśnych Stawów, pozostałe to Pośredni (największy) i Wyżni Siwy Staw.
Niżni Siwy Staw znajduje się w otoczeniu potężnych ścian Jaworowego Szczytu, Ostrego Szczytu i Małego Lodowego Szczytu.
Nazwa Siwych Stawów pochodzi od gwarowego słowa "siwy", co oznacza niebieski, błękitny lub granatowy.

</doc>
<doc id="1544856" url="https://pl.wikipedia.org/wiki?curid=1544856" title="Marco Maciel">
Marco Maciel

Marco Antônio de Oliveira Maciel (ur. 21 lipca 1940 w Recife, zm. 12 czerwca 2021 w Brasíli) – brazylijski polityk i prawnik.
Zarys biografii.
Maciel, profesor prawa, był jednym z założycieli centroprawicowego Frontu Liberalnego (obecnie Demokratów), jednego z sukcesorów ARENY, partii wojskowego establishmentu rządzącego krajem w latach 1964–1985.
W latach 1977–1979 był wiceprzewodniczącym Izby Deputowanych, a następnie (1979–1982) gubernatorem rodzinnego stanu Pernambuco.
Maciel został wybrany na wiceprezydenta w 1994 u boku Fernanda Henrique Cardoso (aczkolwiek obaj wywodzili się z dwóch różnych partii, zawieranie tego typu sojuszy nie jest rzadkością w brazylijskiej polityce). Wybrano ich ponownie w 1998 (Cardoso jest pierwszym prezydentem wybranym na drugą, następującą po sobie kadencję, a Maciel pierwszym wiceprezydentem wybranym na drugą w ogóle. Urzędujący bezpośrednio po nich Luiz Inácio Lula da Silva i José Alencar powtórzyli to w 2006).
Po odejściu z urzędu Maciel został senatorem z Pernambuco i do śmierci piastował mandat.
Zmarł w wieku 80 lat, 12 czerwca 2021 roku z powodu niewydolności wielonarządowej spowodowanej poprzez COVID-19.

</doc>
<doc id="1544857" url="https://pl.wikipedia.org/wiki?curid=1544857" title="Szczakowa (gmina)">
Szczakowa (gmina)

Szczakowa (1942–45 "Dąbrowa Narodowa") – dawna gmina wiejska istniejąca w latach 1934-1954 w woj. krakowskim (dzisiejsze woj. małopolskie). Siedzibą władz gminy była Szczakowa, która stanowiła odrębną gminę miejską.
Gmina zbiorowa Szczakowa została utworzona 1 sierpnia 1934 roku w powiecie chrzanowskim w woj. krakowskim z dotychczasowych jednostkowych gmin wiejskich: Ciężkowice, Długoszyn i Dąbrowa. Gmina składała się z dwóch oddzielnych części bez styku terytorialnego, przedzielonych obszarem miasta Szczakowa – zachodniej (Dąbrowa Narodowa i Długoszyn) i wschodniej (Ciężkowice z przysiółkami Dobra i Pieczyska).
W 1939, w następstwie okupacji, wcielona do III Rzeszy. 1 stycznia 1942 zniesiona i przekształcona w gminę Dąbrowa Narodowa bez Ciężkowic, które włączono do gminy Trzebninia (a w związku z jej zniesieniem do nowo utworzonej gminy Siersza) oraz części Ciężkowic (Pieczyska), które włączono do miasta Szczakowa.
Po wojnie przywrócona. Według stanu z dnia 1 lipca 1952 roku gmina składała się z 3 gromad: Ciężkowice, Dąbrowa Narodowa i Długoszyn. Jednostka została zniesiona 29 września 1954 roku wraz z reformą wprowadzającą gromady w miejsce gmin:
Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1544865" url="https://pl.wikipedia.org/wiki?curid=1544865" title="SS Mount Temple">
SS Mount Temple

SS Mount Temple – brytyjski statek parowy linii Canadian Pacific Lines (obecnie CP Ships), wybudowany w Walker-on-Tyne, zwodowany 18 czerwca 1901. Długość statku wynosiła 147,8 m, a maksymalna prędkość 13 węzłów (24 km/h).
Mount Temple był jednym ze statków, które odebrały sygnał SOS od tonącego "Titanica". Na miejsce katastrofy dotarł 11 minut po "Carpathii", o 4:11, jednak odcięty od tonącego "Titanica" przez pole kry, nie mógł wziąć udziału w operacji ratunkowej. Wracając z rejsu osiadł na mieliźnie i został poważnie uszkodzony. Do 1913 był w remoncie.
W czasie I wojny światowej "Mount Temple" został wyposażony w działo 75 mm. 6 grudnia 1916 został zatopiony przez niemiecki krążownik pomocniczy SMS "Möwe" pomiędzy Cape Race a Hiszpanią, 2000 kilometrów na północ od Azorów. 4 członków załogi zginęło, reszta została wzięta do niewoli na przechwycony brytyjski okręt HMS "Yarrowdale" i 31 grudnia wyokrętowana w Świnoujściu. W marcu 6 obywateli USA zostało zwolnionych (Stany Zjednoczone były wówczas neutralne), resztę internowano.

</doc>
<doc id="1544866" url="https://pl.wikipedia.org/wiki?curid=1544866" title="Wiersz Słoty o chlebowym stole">
Wiersz Słoty o chlebowym stole



</doc>
<doc id="1544867" url="https://pl.wikipedia.org/wiki?curid=1544867" title="Les Casquets">
Les Casquets

Les Casquets – skalista wyspa należąca do archipelagu Wysp Normandzkich, dependencja i administracyjnie część Baliwatu Guernsey. W 1724 roku na wyspie zbudowano kompleks latarni morskiej z trzema wieżami.

</doc>
<doc id="1544868" url="https://pl.wikipedia.org/wiki?curid=1544868" title="Laetoli">
Laetoli

Laetoli (w języku masajskim oznacza czerwona lilia) – stanowisko archeologiczne w północnej Tanzanii, około 50 km na południe od Wąwozu Olduwai; znane z zachowanych w skamieniałych popiołach wulkanicznych odcisków stóp dwóch przedstawicieli "Australopithecus afarensis". Odkrycia tropów dokonała w 1978 Mary Leakey. Osady, w których zachowały się ślady stóp są datowane metodą potasowo-argonową na 3,6 mln lat. Oprócz odcisków stóp człowiekowatych znaleziono również odciski wielu zwierząt, m.in.: hien, pawianów, żyraf, nosorożców, zajęcy, gazeli, antylop, bawołów oraz hipparionów.

</doc>
<doc id="1544872" url="https://pl.wikipedia.org/wiki?curid=1544872" title="Brent Corrigan">
Brent Corrigan

Brent Corrigan, znany także jako Fox Ryder, właściwie Sean Paul Lockhart (ur. 31 października 1986 w Lewiston) – amerykański aktor, reżyser i producent filmowy, model pochodzenia szkockiego i irlandzkiego. Znany z filmów: "Obywatel Milk" (2008), "Judaszowy pocałunek" (2011) i "Potrójna gra" (2013).
Życiorys.
Wczesne lata.
Urodził się w Lewiston w stanie Idaho. Dorastał na przedmieściach Mill Creek w pobliżu Seattle w stanie Waszyngton, wraz ze swoim starszym bratem, młodszym bratem i siostrą. Nie znał biologicznego ojca. Jego matka pracowała jako instruktorka narciarstwa. Kiedy był w trzeciej klasie, jego matka odeszła, a rodzeństwo wychował ojczym.
Spędził czas, opiekując się młodszym bratem i siostrą. W lipcu 2003 wrócił do domu swojej matki w San Diego w Kalifornii. We wczesnych latach interesował się jazdą konną, kinematografią i reżyserią filmów.
W wieku 16 lat spędzał weekendy w Los Angeles ze swoim pierwszym, starszym od niego chłopakiem. Mężczyzna przedstawił mu „szybką, wściekłą, niekontrolowaną stronę sceny gejowskiej”, z którą nie czuł się komfortowo.
Kariera.
Do rozpoczęcia kariery w branży pornograficznej namówił go jego życiowy partner, Grant Roye, który zaaranżował dla niego przesłuchanie z własnej sypialni przez kamerę internetową. Mając 17 lat, pojawił się w produkcji wytwórni Cobra Video "Every Poolboy’s Dream" (2003). Następnie występował w filmowych scenach erotycznych z właścicielem Cobra Video w sześciu „scenach akcji wideo” i jednej „nieagresywnej” scenie wideo. Między nim i reżyserem rozwinęła się relacja seksualna. Miał wówczas mniej niż 18 lat, kiedy ich związek się rozpoczął, a skończył się przed ukończeniem 18 lat.
Szybko stał się charakterystyczną twarzą w kolejnych filmach studia Cobra Video. Z czasem zrobił sobie tatuaż: niebieską, pięcioramienną gwiazdę na prawym pośladku. Zrealizował także kilka filmów z Pink Bird Media, Active Duty i Jet Set Men. Wkrótce zaczął pracować również dla Falcon Studios oraz wytwórni Dirty Bird. W swojej karierze wystąpił w dwudziestu siedmiu gejowskich filmach pornograficznych. Odkąd pojawił się w kilku gejowskich filmach pornograficznych pod pseudonimem Brent Corrigan, bywał nazywany „Traci Lords z branży gejowskiej”. W produkcjach "The Velvet Mafia, część 1 i 2" (2006) i "Best of Roman Heart" (2008) używał pseudonimu scenicznego Fox Ryder.
W 2006 wystąpił na Broadwayu w rock musicalu "Didn't This Used to Be Fun".
W 2010 pozostawił branże porno, koncentrując się prawie wyłącznie na filmach o tematyce gejowskiej i filmach niezależnych, takich jak "Judaszowy pocałunek", "", "Sister Mary" czy "Welcome to New York". W 2011 wystąpił jako „Ricky” w odcinku "I Was a Teenage Werebear" w musicalu "Chillerama" w reżyserii Tima Sullivana. W 2011 otrzymał nagrodę wschodzącej gwiazdy Rising Star Award na Philadelphia QFest Festival.
W 2012 zagrał w dreszczowcu "Prawda" ("Truth"). Był brany pod uwagę do roli Ryana w dreszczowcu Paula Schradera "The Canyons" (2013) z Lindsay Lohan i Jamesem Deenem, jednak ostatecznie angaż otrzymał Nolan Gerard Funk.
Jako reżyser zadebiutował w 2008. W 2013 premierę miał wyreżyserowany przez niego dreszczowiec "Potrójna gra". W 2016 powrócił do pornografii gejowskiej w filmie Falcon Studios "Deep Release".
W kwietniu 2011 zdobył czwarte miejsce w ogłoszonym przez hiszpański portal 20minutos.es rankingu „Najlepsze aktorki i aktorzy porno” ("Mejores actores y actrices porno").
Wg redakcji serwisu The Daily Dot w maju 2015 zajął drugie miejsce w rankingu „Najgorętsza gejowska gwiazda porno na Instagramie”, a w sierpniu 2017 zwyciężył w plebiscycie „19 gejowskich gwiazd porno, które chcesz śledzić na Twitterze”. W 2017 jego zdjęcie pojawiło się na łamach magazynu „FourTwoNine”.
Na podstawie jego życia zrealizowano dramat kryminalny "King Cobra" (2016) z udziałem Keegana Allena, Alicii Silverstone, Jamesa Franco, Christiana Slatera i Molly Ringwald.
Życie prywatne.
W 2016 był zaręczony z aktorem JJ Knightem. W marcu 2018 ogłosili rozstanie.

</doc>
<doc id="1544875" url="https://pl.wikipedia.org/wiki?curid=1544875" title="Randy Castillo">
Randy Castillo

Randy Castillo właściwie Randolpho Francisco Castillo (ur. 18 grudnia 1950 w Albuquerque, zm. 26 marca 2002) – amerykański perkusista rockowy i heavymetalowy. Castillo współpracował m.in. z takimi wykonawcami jak: Lita Ford, Ozzy Osbourne, Red Square Black oraz Mötley Crüe.

</doc>
<doc id="1544876" url="https://pl.wikipedia.org/wiki?curid=1544876" title="Jaworzno (gmina)">
Jaworzno (gmina)

Jaworzno (1942–45 "Jeleń") – dawna gmina wiejska istniejąca w latach 1934-1954 w woj. krakowskim (dzisiejsze woj. małopolskie). Przed wojną siedzibą władz gminy było Jaworzno, które stanowiło odrębną gminę miejską, a po wojnie Jeleń.
Gmina zbiorowa Jaworzno została utworzona 1 sierpnia 1934 roku w powiecie chrzanowskim w woj. krakowskim z dotychczasowych jednostkowych gmin wiejskich: Byczyna i Jeleń. 
W 1939, w następstwie okupacji, wcielona do III Rzeszy. 1 stycznia 1942 zniesiona i przekształcona w gminę Jeleń.
Po wojnie przywrócona. Według stanu z dnia 1 lipca 1952 roku gmina składała się z 2 gromad: Byczyna i Jeleń. Jednostka została zniesiona 29 września 1954 roku wraz z reformą wprowadzającą gromady w miejsce gmin. 
Jednostki nie przywrócono 1 stycznia 1973 roku po reaktywowaniu gmin; Byczyna utworzyła samodzielną gminę Byczyna a Jeleń otrzymał prawa miejskie (w 1977 roku miejscowości te przyłączono do Jaworzna).

</doc>
<doc id="1544879" url="https://pl.wikipedia.org/wiki?curid=1544879" title="Dacia Maraini">
Dacia Maraini

Dacia Maraini (ur. 13 listopada 1936 w Fiesole) - włoska pisarka.
Była córką księżniczki sycylijskiej Topazii Alliaty di Salaparuty i florenckiego etnologa Fosco Marainiego. W 1938 w ucieczce przed faszystami jej rodzina przeniosła się do Japonii. W latach 1943-1947 byli więzieni w tamtejszym obozie koncentracyjnym. Po wojnie wrócili do Włoch i zamieszkali w Bagheria.
Wkrótce potem jej rodzice się rozstali, a ojciec przeniósł się do Rzymu. W wieku osiemnastu lat Maraini dołączyła do niego.
Poślubiła mediolańskiego malarza Lucio Pozziego, ale po czterech latach rozstali się. Od 1962 do 1983 jej partnerem był Alberto Moravia.
W 1973 była współzałożycielką "Teatro della Maddalena". Otrzymała nagrody Formentor Prize za książkę "L'età del malessere" (1963), za "Premio Fregene" za "Isolinę" (1985), "Premio Campiello" za "Długie życie Marianny Ucria" (1990) oraz Premio Strega za "Buio".

</doc>
<doc id="1544881" url="https://pl.wikipedia.org/wiki?curid=1544881" title="U-65 (1939)">
U-65 (1939)

U-65 – niemiecki okręt podwodny (U-Boot) typu "IX B" z okresu II wojny światowej. Okręt wszedł do służby w 1940.
Historia.
Jego pierwszym dowódcą był Kptlt Hans-Gerrit von Stockhausen (15 lutego 1940 – 24 marca 1941), drugim Kptlt Joachim Hoppe (25 marca 1941 – 28 kwietnia 1941). Okręt odbył 6 patroli bojowych, podczas których zatopił 12 jednostek o łącznej pojemności 66.174 BRT oraz uszkodził 3 jednostki o tonażu 22.490 BRT. 
Zatopiony 28 kwietnia 1941 na północnym Atlantyku, na pozycji , przez brytyjski niszczyciel HMS "Douglas". Zginęła cała – 50-osobowa załoga.

</doc>
<doc id="1544884" url="https://pl.wikipedia.org/wiki?curid=1544884" title="Bob Daisley">
Bob Daisley

Bob Daisley właściwie Robert Daisley (ur. 13 lutego 1950 w Sydney) – australijski muzyk, kompozytor i basista. Daisley współpracował z takimi wykonawcami jak Ozzy Osbourne, Black Sabbath, Uriah Heep, Rainbow, Gary Moore, Yngwie Malmsteen, Living Loud, Jon Lord, Chicken Shack, Mungo Jerry, Widowmaker. Bob Daisley używa wzmacniaczy Mark Bass oraz strun Picato.

</doc>
<doc id="1544886" url="https://pl.wikipedia.org/wiki?curid=1544886" title="Faldistorium">
Faldistorium

Faldistorium – stołek lub krzesło z charakterystycznie nożycowo skrzyżowanymi nogami, pochodzące od krzesła kurulnego. 
Używane było od wczesnego średniowiecza w kościołach i na dworach. Wykonywano je z żelaza lub brązu i wyściełano siedzenie. Nogi faldistorium często zakończone były łapami lwa, a poręcze głowami zwierząt (często ptaków).

</doc>
<doc id="1544887" url="https://pl.wikipedia.org/wiki?curid=1544887" title="Anwarjon Soliew">
Anwarjon Soliew



</doc>
<doc id="1544891" url="https://pl.wikipedia.org/wiki?curid=1544891" title="SS Suevic">
SS Suevic

SS Suevic był parowcem zbudowanym przez stocznię Harland and Wolff w Belfaście dla White Star Line. Był piątym i ostatnim liniowcem oceanicznym typu "Jubilee", zbudowanym specjalnie do służby na linii Liverpool-Kapsztad-Sydney. W 1907 rozbił się na południowym wybrzeżu Anglii, ale po największej w swoim czasie akcji ratowniczej wszyscy pasażerowie i członkowie załogi zostali uratowani. Statek został rozmyślnie rozbity na dwie części i dobudowano mu nowy dziób do uratowanej rufy. Później służył jako norweski statek wielorybniczy – przetwórnia nosząc nazwę Skytteren. Został samozatopiony w pobliżu szwedzkiego wybrzeża 1942 by zapobiec przejęciu jednostki przez nazistowskie Niemcy.
Projekt i budowa.
Gdy linia White Star zainaugurowała połączenie pomiędzy Liverpoolem a Sydney w 1899 wprowadziła do służby trzy statki zbudowane do obsługi tej linii: "Afric", "Medic" i "Persi". Wszystkie trzy były jednokominowymi linowcami o pojemności 12 000 GRT i mogły przewozić 320 pasażerów trzeciej klasy. Ponieważ okręty zostały zwodowane w ostatnim roku XIX wieku zostały nazwane typem "Jubilee" (pl. jubileuszowym) co było odbiciem popularnego poczucia nadchodzącego nowego wieku. Wraz ze wzrostem popularności linii wśród imigrantów chcących przedostać się do Australii White Star wkrótce zdecydowała się na zamówienie kolejnych dwóch jednostek tego typu, które miały być trochę większe od poprzednich trzech. Pierwszy z nich był "Runic" (druga jednostka nosząca tę nazwę), który został zwodowany 25 października 1900. Drugi i największy przedstawiciel typu, "Suevic", miał pojemność 12 531 GRT. Przy budowie statków "Runic" i "Suevic" wprowadzono kilka małych zmian w projekcie, najbardziej widoczną było wydłużenie pokładu rufowego i przesunięcie mostka bliżej dziobu. Nowe statki mogły przewozić 400 pasażerów i miały siedem ładowni na towary, niektóre z nich były wyposażone w urządzenia chłodnicze.
Służba pod banderą White Star.
"Suevic" został zwodowany 8 grudnia 1900 i wyruszył w swoją dziewiczą podróż do Sydney 23 marca 1901. Wkrótce potem wraz ze swoimi czterema siostrzanymi jednostkami został wykorzystany do przewożenia żołnierzy potrzebnych w wojnie burskiej w Afryce Południowej. W sierpniu 1901 statek wykonał pierwszą i jedyną podróż z Liverpoolu do Nowego Jorku. Gdy wojna burska zakończyła się linia White Star mogla w końcu wznowić regularne comiesięczne połączenie z Australią przy wykorzystaniu statków typu "Jubilee".
W jednej z podróży w 1903 roku młody oficer Charles Lightoller został przydzielony do załogi "Suevic" za karę. W czasie podróży poznał 18-letnią dziewczynę, która wracała do swojego domu w Sydney. Po poznaniu się w czasie podróży para pobrała się w Sydney 15 grudnia 1903. Lightoller został później drugim oficerem na pokładzie RMS "Titanic" i najstarszym stopniem członkiem załogi który przeżył zatonięcie tego liniowca.
Wypadek.
Błędy nawigacyjne.
Pierwsze sześć lat służby statku obyło się bez ważniejszych wypadków, ale wtedy skończyło się szczęście jednostki. 2 lutego 1907 liniowiec opuścił Melbourne i wyruszył w podróż po drodze mając się zatrzymać planowo w Kapsztadzie, Teneryfie, Plymouth, Londynie i w końcu w Liverpoolu. Statek płynął pod dowództwem Thomasa Jonesa. 17 marca 1907 w końcu dotarli w pobliże Liverpoolu z 382 pasażerami, 141 członkami załogi i prawie pełnym ładunkiem, w skład którego wchodziło tysiące owczych tusz o wartości 400 000 funtów.
Do południa znalazł się w odległości 140 mil od południowo-wschodniego wybrzeża Anglii. Ta część wybrzeża angielskiego jest usiana potencjalnymi niebezpieczeństwami dla statków, z powodu płycizn, skał i często występującej mgły, przez co normalnie jest unikana. Jednak po południu statek wszedł w typową gęstą mgłę. O godzinie 22 okrętowi oficerowie nie mogli określić pozycji jednostki przy użyciu nawigacji według gwiazd więc użyli w zamian światła latarniowca Lizard stojącego w Lizard Point, Kornwalia (znanego krócej jako "the Lizard"), które wkrótce spostrzegli. Po zobaczeniu światła obliczyli ze znajduje się przynajmniej w odległości 10 mil i znajdują się na bezpiecznych wodach. Pomimo mgły utrzymali pełną prędkość i nie użyli sondy do zbadania czy nie zbliżają się do brzegu.
Dwadzieścia minut po spostrzeżeniu latarniowca statek wszedł przy pełnej prędkości na skały w pobliżu Maenheere Reef, ćwierć mili od Lizard. "Suevic" znajdował się około 16 mil bliżej brzegu niż jego załoga uważała.
Akcja ratunkowa.
Jones najpierw podjął kilka prób ściągnięcia jednostki ze skał dając "całą wstecz", ale to nie pomagało. Pomimo uszkodzeń statkowi nie groziło niebezpieczeństwo zatonięcia. Kapitan rozkazał wystrzelenie rakiet sygnalizacyjnych i zorganizował akcję, dzięki której wszyscy członkowie załogi i pasażerowie zostali ewakuowani na brzeg .
Akcja była prowadzona przez Royal National Lifeboat Institution (RNLI) i stała się największą akcją ratowniczą przeprowadzoną przez tę instytucję w ciągu jej 183 letniej historii. Łodzie ratunkowe RNLI obsadzone przez lokalnych ochotników ze stacji w Lizard, Cadgwith, Coverack i Porthleven uratowały wszystkich pasażerów (w tym 70 dzieci) i całą załogę. Operacja zajęła 16 godzin. W rezultacie wysiłków ratowników cztery srebrne medale RNLI zostały przyznane różnym ochotnikom, a dwa zostały przyznane członkom załogi "Suevic" za ich działania. W marcu 2007 zorganizowano ceremonię upamiętniającą 100-lecie akcji.
Ściągnięcie z mielizny.
Sekcja dziobowa była dość mocno uszkodzona, ale nadawała się do naprawy. Cała reszta statku, w tym kotły i silniki, nie zostały wcale uszkodzone. Stwierdzono, że jeżeli jednostka zostanie odciążona, przypływ podniesie ją z dna i będzie mogła odpłynąć do portu. Pracując zgodnie z tą teorią trzy dni później 20 marca wszystkie towary zostały przeładowane na małe przybrzeżne frachtowce. Początkowo wyglądało, że próba się powiodła, ale tydzień później, po tym jak różne jednostki próbowały ściągnąć "Suevic" ze skał, pogoda zmieniła się i fale wrzuciły jednostkę dalej na brzeg, skąd już nie można było jej ruszyć.
Gdy dziób został nieodwracalnie uszkodzony i pojawiła się groźba jeszcze gorszej pogody, która mogła całkowicie zniszczyć statek, szefostwo White Star zdecydowało się na zastosowanie nieortodoksyjnej metody uratowania rufowej części statku, która nie została uszkodzona, przez oddzielenie jej od uszkodzonego dziobu. "Suevic", jak inne liniowce White Star, został zbudowany z wodoszczelnością pozwalającą na utrzymywanie się na wodzie pomimo zalania części przedziałów. Po zbadaniu wnętrz jednostki inżynierowie 4 kwietnia ułożyli ładunki wybuchowe by oddzielić dziób na grodzi położonej w pobliżu mostka. Ten ruch zakończył się powodzeniem i tylna część statku oddzieliła się i utrzymywała się na wodzie. Grodzie wodoszczelne zachowały szczelność i "Suevic" mógł płynąć o własnych siłach, poruszając się wstecz i prowadzony przez holowniki. Udał się do Southampton. Uszkodzony dziób został zostawiony na skałach i został zniszczony.
Odbudowa - "najdłuższy statek świata".
White Star zamówił nową 212 stopową sekcję dziobową w stoczni Harland and Wolff z Belfastu. Sekcja została zwodowana w październiku 1907. Pojawiło się wtedy popularne powiedzenie ze "Suevic" jest najdłuższym statkiem na świecie z dziobem w Belfaście i rufą w Southampton. Nowy dziób został odholowany do stoczni J. I. Thorneycroft &amp; Co. w Southampton gdzie dotarł 26 października. Przez połowę listopada był ustawiany na prawidłowej pozycji i dołączany do reszty statku. Dziób pasował dokładnie, co było potwierdzeniem umiejętności stoczniowców z Harland and Wolff. Osiemnaście miesięcy później, po największej odbudowie statku jaka została do tego czasu przeprowadzona, "Suevic" został wyremontowany i wrócił do służby.
I wojna światowa.
Gdy pierwsza wojna światowa się rozpoczęła wiele brytyjskich statków zostało zaangażowanych do służby wojnie. Z powodu zdolności do przewożenia w chłodniach mrożonego mięsa liniowce typu "Jubilee" nie zostały wycofane ze służby komercyjnej więc mogły przewozić zaopatrzenie potrzebne do wojny, przewoziły także żołnierzy na swojej normalnej trasie. "Suevic" odbył jeden rejs z przeznaczeniem czysto wojskowym w marcu 1915. Przewiózł brytyjskich żołnierzy do Moudros jako część kampanii dardanelskiej. Od tego czasu do 1919 "Suevic" operował zgodnie z "British Navy's Liner Requisition Scheme" niż zgodnie z zarządzeniami White Star, ale nadal kontynuował swoją komercyjną służbę podróżując do Australii.
Okres międzywojenny.
Po wojnie White Star przebudowała jednostkę dodając miejsca dla 266 pasażerów drugiej klasy, po czym statek wrócił na linię australijską. W marcu 1924 ukończył 50 podróż na tej linii. W 1928 "Suevic" zaczął jednak pokazywać swój wiek i White Star sprzedał go Yngvar Hvistendahl's Finnvahl A/S za sumę 35 000 funtów. Nowy armator przemianował go na "Skytteren" i wysłał go do stoczni Germaniawerft w Kilonii by został przerobiony na statek wielorybniczy – przetwórnię.
II wojna światowa.
Gdy Niemcy zaatakowały Norwegię w 1940, w pierwszej część II wojny światowej "Skytteren" został internowany w neutralnym porcie w Göteborgu w Szwecji, wraz z kilkoma innymi jednostkami norweskimi w kwietniu 1940. Norweski rząd na wygnaniu twierdził, że jednostki są jego własnością, co było kwestionowane przez rząd Nasjonal Samling rządzący w okupowanej Norwegii. Jednak sąd wydał wyrok korzystny dla rządu na wygnaniu. 
1 kwietnia 1942 15 norweskich statków z Göteborga podjęło próbę ucieczki na kontrolowane przez aliantów wody, gdzie miały spotkać się i zostać ochronione przez grupę okrętów brytyjskich. Jednak Szwedzi nie pozwolili norweskim statkom na użycie ich neutralnych wód do tego celu, a szwedzkie okręty zmusiły Norwegów do przyjęcia kursu prowadzącego w kierunku oczekujących niemieckich okrętów. Z 15 statków 2 dotarły do Brytyjczyków, sześć zostało zatopionych przez Niemców, dwa zostały przez Niemców zajęte, trzy wróciły do Göteborga a dwa (w tym "Skytteren") samozatopiły się na wodach w pobliżu Maseskär (Szwecja). Ich załogi zostały uznane za jeńców wojennych. Wrak "Suevic"/"Skytteren" pozostaje w tych wodach z dziobem skierowanym na zachód.

</doc>
<doc id="1544892" url="https://pl.wikipedia.org/wiki?curid=1544892" title="Serwier Dżeparow">
Serwier Dżeparow



</doc>
<doc id="1544899" url="https://pl.wikipedia.org/wiki?curid=1544899" title="Rob Nicholson">
Rob Nicholson

Rob „Blasko” Nicholson (ur. 24 listopada 1969) – amerykański muzyk, kompozytor i basista. Nicholson współpracował z takimi wykonawcami jak Cryptic Slaughter, Drown, Prong, Danzig, Rob Zombie, Ozzy Osbourne i The Death Riders. 
Poza działalnością artystyczną muzyk pracuje jako menedżer zespołu Black Veil Brides z ramienia Mercenary Management – firmy, której był współzałożycielem.

</doc>
<doc id="1544905" url="https://pl.wikipedia.org/wiki?curid=1544905" title="Das Schwarze Korps">
Das Schwarze Korps

Das Schwarze Korps (pol. "Czarny Korpus") – oficjalna gazeta niemieckiego Schutzstaffel (SS), wydawana w latach 1935–1945.
Historia.
Gazeta była wydawana w każdą środę i dystrybuowana za darmo. Każdy członek SS otrzymywał gazetę, jednakże także cywile byli upoważnieni do odbioru gazety z najbliższego kiosku.
Redaktorem naczelnym tygodnika był Gunter d’Alquen, a wydawcami Max Amann oraz Franz-Eher-Verlag. Gazeta miała stałą rubrykę poświęconą atakowaniu Żydów, Kościoła, a także wielu innych.
Pierwsze wydanie tygodnika ukazało się 6 marca 1935 roku, w nakładzie 75 000 egzemplarzy. Pod koniec tego samego roku nakład wzrósł do 200 000 sztuk, a szczyt gazeta uzyskała w 1944, kiedy nakład gazety wyniósł 750 000 egzemplarzy.
Tygodnik był wydawany w bliskiej współpracy z policją bezpieczeństwa Sicherheitsdienst, której zadaniem było utrzymanie kontroli edycyjnej autorów tygodnika.

</doc>
<doc id="1544911" url="https://pl.wikipedia.org/wiki?curid=1544911" title="Cyraneczka (kolor)">
Cyraneczka (kolor)



</doc>
<doc id="1544915" url="https://pl.wikipedia.org/wiki?curid=1544915" title="HGH">
HGH



</doc>
<doc id="1544919" url="https://pl.wikipedia.org/wiki?curid=1544919" title="Pompa hamulcowa">
Pompa hamulcowa

Pompa hamulcowa – urządzenie które pompuje przewodami płyn hamulcowy do hamulców. Jest ona sterowana dźwignią złączoną z pedałem hamulca (czasami dodatkowo wspomaganymi przez serwo hamulcowe). Najczęściej używane są pompy tłokowe ze względu na prostotę konstrukcji.

</doc>
<doc id="1544924" url="https://pl.wikipedia.org/wiki?curid=1544924" title="Ještěd HS100">
Ještěd HS100



</doc>
<doc id="1544928" url="https://pl.wikipedia.org/wiki?curid=1544928" title="Dromophis">
Dromophis

Dromophis – rodzaj węży z rodziny połozowatych (Colubridae), obejmujący gatunki występujące w Afryce. Uznany za młodszy synonim rodzaju "Psammophis" przez Kelly'ego i współpracowników (2008).

</doc>
<doc id="1544931" url="https://pl.wikipedia.org/wiki?curid=1544931" title="Cziłała z Beverly Hills">
Cziłała z Beverly Hills

Cziłała z Beverly Hills (, 2008) – amerykańska komedia z wytwórni Walt Disney Pictures opowiadająca o gromadzie psów rasy chihuahua. Kiedy chihuahua Chloe zostaje porwana i zawieziona do Meksyku, jej tymczasowa pani Rachel Ashe Lynn (Piper Perabo), ogrodnik Sam (Manolo Cardona) i jego pies Papi ruszają jej na ratunek.
Obsada.
Ludzie:
Głosy:
Wersja polska.
Wersja polska: Sun Studio Polska
Reżyseria: Wojciech Paszkowski
Dialogi polskie: Tomasz Robaczewski
Nagranie dialogów: Adam Wardi
Montaż: Anna Żarnecka, Jarosław Wójcik
Kierownictwo produkcji: Beata Jankowska
Mixing Studio: Shepperton International
Opieka artystyczna: Aleksandra Sadowska
Produkcja polskiej wersji językowej: Disney Character Voices International, Inc.
W wersji polskiej udział wzięli:
oraz
i inni
Fabuła.
Chloe to rozpieszczona chihuahua, która nie wyobraża sobie życia bez kąpieli w gorącej wodzie i codziennych masaży. Jej pani, Wanda (Jamie Lee Curtis) wyjeżdża na urlop i pozostawia małą ,królewnę” pod opiekę Rachel Ashe Lynn (Piper Perabo) i ogrodnika Sama (Manolo Cardona). Chloe nie jest z tego zadowolona, mimo że codziennie odwiedzają ją psi przyjaciele. Pewnego dnia Rachel z kilkoma przyjaciółkami jedzie do Meksyku i zabiera ze sobą małą Chloe. Ta zostaje tam porwana i zmuszona do walki z dobermanem Diablo. Pomaga jej owczarek niemiecki Delgado i razem uciekają. Tymczasem Rachel odnajduje ślad po Chloe - jej but, zgubiony podczas ucieczki. Przygarnia też z Samem dwa psy - Rafę i Chucho. Oni wiedzą co nieco o Chloe. Po długich poszukiwaniach przybłędy odnajdują dom, a Rachel i Sam - Chloe. Z pomocą policji łapią dwóch porywaczy, którym zależy na obroży, jak pewnemu wścibskiemu szczurowi. Jednak został jeszcze Diablo - Chloe przypomina sobie, jak podczas podróży spotkała gromadę chihuahua, które były bardzo dzielne i nauczyły Chloe, że nie liczy się wygląd - tylko to, co jest w środku. Donośnym szczekaniem przepłasza Diablo, który ucieka nie wiadomo gdzie. Delgado i Papi są z niej dumni. I wszystko dobrze się kończy - Delgado zostaje psim policjantem i znajduje właściciela - oficera Ramireza (Jesús Ochoa), a Chloe i Papi wracają do Beverly Hills.

</doc>
<doc id="1544932" url="https://pl.wikipedia.org/wiki?curid=1544932" title="Beverly Hills Chihuahua">
Beverly Hills Chihuahua



</doc>
<doc id="1544933" url="https://pl.wikipedia.org/wiki?curid=1544933" title="Puchar Świata w narciarstwie alpejskim 1967/1968">
Puchar Świata w narciarstwie alpejskim 1967/1968

Sezon 1967/1968 Pucharu Świata w narciarstwie alpejskim rozpoczął się 4 stycznia 1968 w niemieckim Bad Hindelang, a zakończył 7 kwietnia 1968 w amerykańskim Heavenly Valley. Rozegrano 23 konkurencje dla kobiet (6 zjazdów, 7 slalomów gigantów i 10 slalomów specjalnych) i 20 konkurencji dla mężczyzn (5 zjazdów, 7 slalomów gigantów i 8 slalomów specjalnych).
Puchar Narodów (łącznie) zdobyła reprezentacja Francji, wyprzedzając Austrię i Szwajcarię.
Puchar Świata w narciarstwie alpejskim kobiet.
Wśród kobiet najlepszą zawodniczką okazała się Kanadyjka Nancy Greene, która zdobyła 191 punktów, wyprzedzając Francuzki Isabelle Mir oraz Florence Steurer.
W poszczególnych klasyfikacjach tryumfowały:
Puchar Świata w narciarstwie alpejskim mężczyzn.
Wśród mężczyzn najlepszym zawodnikiem okazał się Francuz Jean-Claude Killy, który zdobył 200 punktów, wyprzedzając Dumenga Giovanoliego ze Szwajcarii oraz Austriaka Herberta Hubera.
W poszczególnych klasyfikacjach tryumfowali:

</doc>
<doc id="1544937" url="https://pl.wikipedia.org/wiki?curid=1544937" title="EDE">
EDE



</doc>
<doc id="1544938" url="https://pl.wikipedia.org/wiki?curid=1544938" title="Wuczedol">
Wuczedol



</doc>
<doc id="1544941" url="https://pl.wikipedia.org/wiki?curid=1544941" title="Parafia św. Aleksandra Newskiego w Łodzi">
Parafia św. Aleksandra Newskiego w Łodzi

 
Parafia katedralna św. Aleksandra Newskiego – parafia prawosławna w Łodzi, w dekanacie Łódź diecezji łódzko-poznańskiej.
Na terenie parafii funkcjonują 3 cerkwie i 1 kaplica:
Nabożeństwa prawosławne są odprawiane również w Pabianicach (raz w miesiącu, w kościele mariawickim przy ulicy Targowej 21).

</doc>
<doc id="1544944" url="https://pl.wikipedia.org/wiki?curid=1544944" title="Kultura Glina III-Schneckenberg">
Kultura Glina III-Schneckenberg

Kultura Glina III-Schneckenberg – kultura archeologiczna wczesnej epoki brązu. Jej nazwa pochodzi od stanowiska Glina III koło Bukaresztu i stanowiska Schneckenberg w Siedmiogrodzie. Jest niewątpliwie najstarszą kulturą wczesnobrązową w dorzeczu dolnego Dunaju.
Chronologia i obszar występowania.
Kulturę tę datować możemy według lat kalibrowanych na około 2600–2000 p.n.e. Zajmowała południową część Rumunii, ku północy sięgała na obszar Siedmiogrodu. Jej wpływy przenikały też na drugą stronę Karpat, na obszar dolnego Dniestru. W Siedmiogrodzie największa koncentracja stanowisk występuje w łuku górnej Aluty, a ściślej w prawym jej dorzeczu w rejonie Braszowa. Na południu zajmowała całą Oltenię i środkową Multenię z pominięciem wschodniej, stepowej jej części. Według P. Romana na południu jej granicę wyznacza Dunaj, a na zachodzie Żelazna Brama. Ponadto zdaniem J. Machnika, do obszarów jej penetracji należy doliczyć jeszcze międzyrzecze dolnego Dunaju i dolnego Bohu. Obejmuje ona więc różne rejony geograficzne zarówno tereny nizinne, wyżynne, górskie, o rozmaitych warunkach geomorfologicznych, klimatycznych, hydrologicznych i glebowych.
Gospodarka.
Wśród badaczy panuje przekonanie że w Siedmiogrodzie ludność zajmowała się głównie hodowlą (głównie bydła i drobnych przeżuwaczy), natomiast w południowej Rumunii prymitywnym rolnictwem. Powszechny był już transport kołowy, co potwierdzają znaleziska glinianych wózków.
Osadnictwo i budownictwo.
W całym zasięgu tej kultury możemy obserwować tendencję do lokowania osiedli na miejscach bardziej eksponowanych w danej okolicy. Wybierano więc miejsca z natury obronne (tell Glina), nie stwierdzono jednak do tej pory wyraźnego istnienia fortyfikacji chroniących osiedla tej kultury (rów oddzielający osadę odkryto jedynie w Crivăţ w Oltenii). Rozmiary osiedli trudne są do określenia, z powodu niezadowalającego stanu badań. Niektóre z osad były zamieszkane bardzo długo, inne natomiast były dość szybko opuszczane. Niewiele wiemy o rozplanowaniu osiedli, ponieważ ślady domostw zachowały się w bardzo słabym stanie. Ściany większości domów tej kultury były wykonywane z plecionki oblepionej gliną. Na stanowisku w miejscowości Cuciulata odkryto dom o rozmiarach 4,05 na 3,65 m, o orientacji północny zachód – południowy wschód. Osadzony był na litej skale stanowiącej jego podłogę. Ściany tego domu według Gh. Bichira miały spoczywać na poziomo ułożonych dylach (przyciesiach). Obok trwalszych domów takich jak ten z Cuciulata istniały także lekkie, sezonowe pomieszczenia mieszkalne.
Obrządek pogrzebowy.
Informacje o grobach kultury Glina III-Schneckenberg są niepełne i niejednakowe dla całego obszaru występowania tej kultury. Na południu, w okolicy Bukaresztu, znane są nieliczne pochówki szkieletowe, w pozycji skurczonej. Liczniejsze groby mamy jednak z Siedmiogrodu, gdzie występują pochówki szkieletowe, w pozycji skurczonej, a także ciałopalne w skrzyniach kamiennych. Na całym terenie tej kultury mamy zarówno pochówki wyposażone w ceramikę jak i bez żadnego wyposażenia. Zmarłych układano najczęściej na lewym boku z twarzą zwróconą na południe.
Inwentarz.
Na terenie osiedli znajdowany jest liczny inwentarz ceramiczny, kościany i kamienny. Często trafiają się też gliniane przęśliki, ciężarki tkackie, kółka do glinianych modeli wozów, plastyka gliniana, a także wyroby metalowe i ślady miejscowej ich produkcji, głównie formy odlewnicze. Charakterystyczne są asymetryczne topory typu Corbasca i klamry kościane do pasa z rozwidlonymi końcami (w kształcie litery „Y”). Ceramikę według Gh. Bahira możemy podzielić na delikatnej i grubej roboty. Pierwsza z nich obejmuje na ogół cienkościenne naczynia, przede wszystkim kubki, dzbany i misy wykonane z gliny z drobnoziarnistą domieszką piasku lub tłucznia. Powierzchnia tych naczyń jest bardziej gładzona, aż do połysku. Do grupy drugiej należą większe naczynia m.in. o profilu esowatym, amfory, naczynia doniczkowate wykonane z gliny zawierającej często domieszkę tłuczonych skorup lub żwiru.
Zanik i wpływ na powstanie innych kultur.
Kultura Glina III-Schneckenberg zanikała od przełomu III i II tysiąclecia. Miała wpływ na powstanie w okresie A2 epoki brązu według Paula Reineckego (1950–1700 lat p.n.e.) kultur: Tei i Verbicioara.

</doc>
<doc id="1544948" url="https://pl.wikipedia.org/wiki?curid=1544948" title="Glina III-Schneckenberg">
Glina III-Schneckenberg



</doc>
<doc id="1544949" url="https://pl.wikipedia.org/wiki?curid=1544949" title="Listy krytyczne o różnych literatury rodzajach i dziełach">
Listy krytyczne o różnych literatury rodzajach i dziełach

Listy krytyczne o różnych literatury rodzajach i dziełach – zbiór trzech artykułów krytycznoliterackich różnych autorów, opublikowany jako dodatek do komedii Adama Kazimierza Czartoryskiego pt. "Kawa" w 1779 roku. "Listy..." były pomyślane jako zapowiedź nowego periodyku literackiego, jednak inicjatywa ta nigdy nie została zrealizowana.
Artykuły zawarte w zbiorze:

</doc>
<doc id="1544950" url="https://pl.wikipedia.org/wiki?curid=1544950" title="Glina III">
Glina III



</doc>
<doc id="1544951" url="https://pl.wikipedia.org/wiki?curid=1544951" title="Kultura schneckenberg">
Kultura schneckenberg



</doc>
<doc id="1544952" url="https://pl.wikipedia.org/wiki?curid=1544952" title="Kultura glina III Schneckenberg">
Kultura glina III Schneckenberg



</doc>
<doc id="1544953" url="https://pl.wikipedia.org/wiki?curid=1544953" title="Glina III Schneckenberg">
Glina III Schneckenberg



</doc>
<doc id="1544954" url="https://pl.wikipedia.org/wiki?curid=1544954" title="Kultura Glina Schneckenberg">
Kultura Glina Schneckenberg



</doc>
<doc id="1544957" url="https://pl.wikipedia.org/wiki?curid=1544957" title="Kultura Glina-Schneckenberg">
Kultura Glina-Schneckenberg



</doc>
<doc id="1544959" url="https://pl.wikipedia.org/wiki?curid=1544959" title="Glina 3 schneckenberg">
Glina 3 schneckenberg



</doc>
<doc id="1544960" url="https://pl.wikipedia.org/wiki?curid=1544960" title="Kultura glina 3">
Kultura glina 3



</doc>
<doc id="1544961" url="https://pl.wikipedia.org/wiki?curid=1544961" title="Kultura sznekenberg">
Kultura sznekenberg



</doc>
<doc id="1544962" url="https://pl.wikipedia.org/wiki?curid=1544962" title="Aktywność Słońca">
Aktywność Słońca



</doc>
<doc id="1544963" url="https://pl.wikipedia.org/wiki?curid=1544963" title="Kultura glina III-sznekenberg">
Kultura glina III-sznekenberg



</doc>
<doc id="1544964" url="https://pl.wikipedia.org/wiki?curid=1544964" title="Kultura glina III sznekenberg">
Kultura glina III sznekenberg



</doc>
<doc id="1544965" url="https://pl.wikipedia.org/wiki?curid=1544965" title="The End of Life">
The End of Life

The End of Life – debiutancki album studyjny polskiej grupy gothicmetalowej UnSun. Wydawnictwo ukazało się 22 września 2008 roku nakładem Century Media Records na świecie oraz Mystic Production w Polsce. W ramach promocji albumu został zrealizowany teledysk do utworu pt. "Whispers" w reżyserii Dariusza Szermanowicza.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1544966" url="https://pl.wikipedia.org/wiki?curid=1544966" title="Glina III sznekenberg">
Glina III sznekenberg



</doc>
<doc id="1544967" url="https://pl.wikipedia.org/wiki?curid=1544967" title="Uszew (gmina)">
Uszew (gmina)

Uszew (od 1973 "Gnojnik") – dawna gmina wiejska istniejąca w latach 1934-1954 w woj. krakowskim (dzisiejsze woj. małopolskie). Siedzibą władz gminy była Uszew.
Gmina zbiorowa Uszew została utworzona 1 sierpnia 1934 roku w powiecie brzeskim w woj. krakowskim z dotychczasowych jednostkowych gmin wiejskich: Biesiadki, Gnojnik, Gosprzydowa, Lewniowa, Uszew, Zawada Uszewska i Żerków. Według stanu z dnia 1 lipca 1952 roku gmina składała się z 7 gromad: Biesiadki, Gnojnik, Gosprzydowa, Lewniowa, Uszew, Zawada Uszewska i Żerków. Jednostka została zniesiona 29 września 1954 roku wraz z reformą wprowadzającą gromady w miejsce gmin. 
Jednostki nie przywrócono 1 stycznia 1973 roku po reaktywowaniu gmin, utworzono natomiast jej terytorialny odpowiednik, gminę Gnojnik.

</doc>
<doc id="1544970" url="https://pl.wikipedia.org/wiki?curid=1544970" title="Sąd Najwyższy Nowej Południowej Walii">
Sąd Najwyższy Nowej Południowej Walii

Sąd Najwyższy Nowej Południowej Walii ("Supreme Court of New South Wales ") – sąd najwyższej instancji w systemie wymiaru sprawiedliwości australijskiego stanu Nowa Południowa Walia. Działa od 17 maja 1824 roku, zaś obecnie podstawą jego funkcjonowania jest stanowa ustawa o Sądzie Najwyższym z 1970 roku. Liczy 47 sędziów.
Sąd Najwyższy jest sądem pierwszej instancji w sprawach karnych dotyczących najcięższych przestępstw (m.in. morderstw i zdrady stanu) oraz w niektórych sprawach cywilnych, w szczególności w przypadku roszczeń majątkowych o wartości przekraczającej 750 tysięcy dolarów australijskich. W pierwszej instancji sąd orzeka zwykle w składzie jednego sędziego zawodowego, któremu towarzyszy ława przysięgłych.
Jako sąd drugiej instancji Sąd Najwyższy rozpatruje odwołania od decyzji sądów niższego szczebla (okręgowych i rejonowych), a także od własnych decyzji podjętych w pierwszej instancji. Apelacje rozpatrywane są w składach liczących kilku sędziów zawodowych, przy czym istnieją dwie osobne izby odwoławcze: jedna dla spraw karnych ("Court of Criminal Appeal") oraz druga dla spraw cywilnych (z wyjątkiem prawa rodzinnego) i administracyjnych ("Court of Appeal"). Od decyzji podjętych w drugiej instancji przysługuje kasacja do Sądu Najwyższego Australii, przy czym musi on wydać wstępną zgodę na rozpatrzenie sprawy, zanim zacznie zajmować się nią co do meritum (jest to rozwiązanie zbliżone do tzw. przedsądu w postępowaniach kasacyjnych przed polskim Sądem Najwyższym).

</doc>
<doc id="1544971" url="https://pl.wikipedia.org/wiki?curid=1544971" title="Okocim (gmina)">
Okocim (gmina)

Okocim – dawna gmina wiejska istniejąca w latach 1934–1954 w woj. krakowskim (dzisiejsze woj. małopolskie). Siedzibą władz gminy był Okocim.
Gmina zbiorowa Okocim została utworzona 1 sierpnia 1934 roku w powiecie brzeskim w woj. krakowskim z dotychczasowych jednostkowych gmin wiejskich: Jadowniki, Jasień, Okocim, Poręba Spytkowska i Słotwina-Brzezowiec.
1 stycznia 1951 z gminy Okocim wyłączono gromadę Słotwina-Brzezowiec oraz części gromad Jadowniki, Jasień i Okocim, włączając je do Brzeska.
Według stanu z dnia 1 lipca 1952 roku gmina składała się z 4 gromad: Jadowniki, Jasień, Okocim i Poręba Spytkowska.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1544973" url="https://pl.wikipedia.org/wiki?curid=1544973" title="Parafia Świętych Apostołów Piotra i Pawła w Kaliszu">
Parafia Świętych Apostołów Piotra i Pawła w Kaliszu

Parafia Świętych Apostołów Piotra i Pawła – parafia prawosławna w Kaliszu, w dekanacie Łódź diecezji łódzko-poznańskiej.
Na terenie parafii funkcjonuje 1 cerkiew:
Historia.
Parafia prawosławna w Kaliszu powstała w II połowie XVIII w., w związku z osiedlaniem się w mieście przybyłej z Macedonii ludności greckiej. Pierwsze wzmianki o parafii pochodzą z 1774; w tym czasie miasto zamieszkiwało 17 prawosławnych rodzin. Wspólnota podlegała początkowo Patriarchatowi Konstantynopolitańskiemu. Do 1782 parafią opiekowali się duchowni sprowadzani z Czerniowców. Wspólnota jeszcze do początków XIX w. nie posiadała miejscowego duszpasterza; posługi religijne w tym okresie pełnił duchowny z Poznania. W 1782 w nabytej przez społeczność kamienicy we wschodniej pierzei Głównego Rynku urządzono kaplicę (ówczesne władze nie zezwalały na budowę wolnostojących świątyń prawosławnych), a kilka lat później na obrzeżach miasta (dziś dzielnica Czaszki) założono cmentarz. Według przeprowadzanych spisów, w 1793 parafia liczyła 41 osób, a w 1811 – 66.
W 1818 władze miejskie przekazały parafii były katolicki kościół klasztorny przy ulicy św. Stanisława, który następnie zaadaptowano na cerkiew i wyświęcono pod wezwaniem św. Atanazego, natomiast kaplica w Głównym Rynku została zlikwidowana. W 1825 parafię włączono do Rosyjskiego Kościoła Prawosławnego.
Po upadku powstania listopadowego do miasta przybyło wielu Rosjan, głównie wojskowych. Z myślą o nich w Sali Musztry dawnego Korpusu Kadetów (przy obecnej ulicy Łaziennej) urządzono w 1832 cerkiew garnizonową pod wezwaniem św. Jerzego, której przydzielono stałego kapelana. W tym samym roku w Majkowie (dzisiejszej dzielnicy Kalisza) założono prawosławny cmentarz wojskowy, na którym chowano rosyjskich żołnierzy i ich rodziny (obecnie jest to katolicko-prawosławny cmentarz cywilno-wojskowy). W 1835 zamknięto – ze względu na zły stan techniczny – cerkiew św. Atanazego, a jej wyposażenie przeniesiono do cerkwi św. Jerzego (która odtąd zaczęła służyć również parafii cywilnej). Dalszy napływ Rosjan nastąpił po upadku powstania styczniowego; w 1870 w Kaliszu zamieszkiwało ponad 1200 osób narodowości rosyjskiej. W związku z tym władze carskie postanowiły wznieść w mieście okazałą świątynię prawosławną. Sobór pod wezwaniem Świętych Apostołów Piotra i Pawła – u zbiegu ulic Warszawskiej (obecnie Zamkowej) i Panny Marii (obecnie część Placu Jana Pawła II) – wzniesiono w latach 1875–1877 ze środków państwowego funduszu cerkiewno-budowlanego. Na uroczystości konsekracji, dokonanej przez arcybiskupa chełmsko-warszawskiego Leoncjusza (27 lipca 1877) obecnych było 3 jeszcze żyjących przedstawicieli społeczności greckiej. W nowej świątyni służyło dwóch prezbiterów (w tym protojerej), diakon i dwóch psalmistów. Parafia prowadziła działalność dobroczynną i oświatową. W ostatnich latach przed I wojną światową prawosławni stanowili ponad 10% mieszkańców miasta.
Bezpośrednio po wybuchu I wojny światowej większa część ludności prawosławnej opuściła Kalisz (razem z wycofującymi się wojskami rosyjskimi, jeszcze przed zburzeniem miasta przez wojska niemieckie). Według spisu z 1921, w Kaliszu zamieszkiwało na stałe 323 prawosławnych, spośród których aż 193 deklarowało narodowość polską (pozostali – rosyjską, rusińską i ukraińską). Po odzyskaniu przez Polskę niepodległości zarówno sobór Świętych Piotra i Pawła, jak i cerkiew garnizonowa św. Jerzego znalazły się w gestii polskich władz wojskowych. Początkowo w soborze planowano urządzić kościół garnizonowy, jednak Rada Miejska Kalisza zdecydowała o rozbiórce obiektu, co nastąpiło w 1928. W dawnej cerkwi św. Jerzego urządzono świetlicę wojskową. Prawosławni organizowali nabożeństwa w kapliczkach cmentarnych (na Czaszkach i w Majkowie), w latach 1921–1926 na terenie szkoły ewangelickiej, a od 1926 w odzyskanym budynku parafialnym przy ulicy Niecałej. W 1928 w sąsiedztwie tego budynku rozpoczęto przygotowania do wzniesienia wolnostojącej cerkwi. 7 kwietnia 1929 poświęcono kamień węgielny pod jej budowę, 8 stycznia 1930 miało miejsce poświęcenie obiektu w surowym stanie, a we wrześniu tego samego roku oddano wyposażoną świątynię do użytku. Do jej zbudowania wykorzystano materiał z rozebranego soboru; nowa cerkiew otrzymała też wezwanie, które nosił sobór – Świętych Apostołów Piotra i Pawła. Ikonostas i niektóre utensylia sprowadzono z rozebranej cerkwi w Sieradzu. Część wiernych – niezadowolona z używania w języku liturgicznym (cerkiewnosłowiańskim) wymowy rosyjskiej – urządziła kaplicę domową, w której nabożeństwa odprawiano po cerkiewnosłowiańsku z wymową ukraińską.
W latach 20. XX w. wspólnota prawosławna w Kaliszu, tworząca w tym okresie placówkę filialną parafii św. Aleksandra Newskiego w Łodzi, weszła w skład diecezji warszawsko-chełmskiej Polskiego Autokefalicznego Kościoła Prawosławnego. Według spisu z 1931, wśród stałych mieszkańców Kalisza było 474 prawosławnych, z czego 157 deklarowało narodowość ukraińską, 136 – rosyjską (była to głównie „biała emigracja”), a ponad 200 zadeklarowało język polski jako ojczysty.
W 1920 w Kaliszu utworzono obóz dla internowanych żołnierzy Armii Czynnej Ukraińskiej Republiki Ludowej, w którym działało prawosławne duszpasterstwo wojskowe (na terenie obozu urządzono m.in. dwie cerkwie – Opieki Matki Bożej oraz szpitalną św. Pantelejmona). Prawosławną opieką duszpasterską byli też objęci Ukraińcy przebywający w obozie w Szczypiornie (obecnie dzielnica Kalisza), którzy później zostali przeniesieni do obozu kaliskiego. Cerkiew Opieki Matki Bożej działała również po zlikwidowaniu obozu i utworzeniu w jego miejsce Stanicy Ukraińskiej (1924), w której niekiedy przebywało nawet powyżej 1000 osób. W latach 30. jej duszpasterzami byli: ks. Iwan Weliwczenko i archimandryta Borys (Jakubowski). Zmarłych żołnierzy ukraińskich chowano na trzech cmentarzach: przy ulicy Górnośląskiej, w Majkowie oraz na założonym w 1914 cmentarzu w Szczypiornie (wykupionym w 1929 przez Ukraiński Komitet Centralny w Polsce, któremu Stanica podlegała). Stanica Ukraińska istniała jeszcze w czasie okupacji hitlerowskiej (i nawet w tym okresie posiadała prawosławne duszpasterstwo – w latach 1939–1944 jej kapelanem był ks. Łazar Woroniuk); kres jej działalności położyło dopiero wkroczenie Armii Czerwonej w 1945.
W czasie II wojny światowej cerkiew Świętych Piotra i Pawła była czynna; na niedzielnych nabożeństwach pojawiali się robotnicy przymusowi z Europy Wschodniej, a nawet jeńcy radzieccy. 7 lutego 1945 nastąpiła reaktywacja samodzielnej parafii prawosławnej w Kaliszu. W 1945 wszyscy obecni w cerkwi na uroczystości Paschy zostali zatrzymani przez NKWD, a następnie wywiezieni do radzieckich łagrów. Część kaliskich prawosławnych wyemigrowała do Europy Zachodniej. W parafii pozostało kilkadziesiąt osób.
Po wojnie parafia wchodziła w skład diecezji warszawskiej (1946–1948), następnie łódzko-wrocławskiej (1948–1951), a od 1951 r. należy do diecezji łódzko-poznańskiej Polskiego Autokefalicznego Kościoła Prawosławnego.
W latach 1999–2004 przeprowadzono zewnętrzny remont cerkwi parafialnej.
29 czerwca 2004 (w święto patronalne według nowego stylu) obchodzono 75-lecie poświęcenia kamienia węgielnego pod budowę cerkwi oraz 230-lecie istnienia parafii. Uroczystościom przewodniczył ordynariusz diecezji łódzko-poznańskiej, arcybiskup Szymon; obecni byli też przedstawiciele władz miejskich. 12 lipca 2006, podczas ponownej wizyty w parafii kaliskiej, arcybiskup Szymon poświęcił odrestaurowany cerkiewny ikonostas. W tym samym dniu hierarcha otrzymał przyznany przez prezydenta miasta medal „Honorowy Przyjaciel Miasta Kalisza”.
Parafia aktywnie uczestniczy w "Święcie ulicy Niecałej w Kaliszu", odbywającego się corocznie w drugą sobotę września (tego dnia w świątyni służona jest Boska Liturgia, a następnie ma miejsce koncert muzyki cerkiewnej).
W 2018 r. parafia liczyła 30 osób.

</doc>
<doc id="1544974" url="https://pl.wikipedia.org/wiki?curid=1544974" title="Jan Kmita">
Jan Kmita



</doc>
<doc id="1544975" url="https://pl.wikipedia.org/wiki?curid=1544975" title="Nonoksynol">
Nonoksynol



</doc>
<doc id="1544981" url="https://pl.wikipedia.org/wiki?curid=1544981" title="Jonathan Liebesman">
Jonathan Liebesman

Jonathan Liebesman (ur. 15 września 1976 w Johannesburgu) – południowoafrykański reżyser filmowy i telewizyjny, pracujący głównie w Stanach Zjednoczonych.
Życiorys.
Urodził się w Johannesburgu w RPA. Studiował reżyserię w South African School of Film and Drama oraz w nowojorskim Tisch School of the Arts, gdzie wyreżyserował ośmiominutowy film krótkometrażowy "Genesis and Catastrophe" (2000), oparty na opowieści Roalda Dahla. Film ten prezentowany był na wielu międzynarodowych festiwalach filmowych. Przyniósł on Liebesmanowi nagrodę Hollywood Young Filmmaker podczas Hollywood Film Festival w 2000 roku i został najlepszym filmem krótkometrażowym podczas Austin Film Festival. 
Już w 2002 roku Liebesman wyreżyserował horror "Gdy zapada zmrok" ("Darknes Falls"), w którym w głównej roli obsadził Emmę Caulfield. Projekt okazał się hitem box office'u, debiutując na pierwszej pozycji notowania w styczniu 2003 roku. Przy budżecie wynoszącym zaledwie 11 milionów dolarów, film zainkasował w samych Stanach Zjednoczonych 32,5 miliona dolarów, a poza USA - 15 milionów USD. Podczas Teen Choice Awards 2003 obraz nominowano do nagrody w kategorii "najlepszy horror/thriller". 
W 2006 roku na ekranach amerykańskich kin pojawił się wyreżyserowany przez Liebesmana slasher "" ("The Texas Chainsaw Massacre: The Beginning"), prequel "Teksańskiej masakry piłą mechaniczną" (2003). Film zadebiutował na drugiej pozycji w zestawieniu box office'u, zarabiając w pierwszy weekend wyświetlania go w kinach 18,5 miliona dolarów oraz zwracając szesnastomilionowy budżet. Do końca 2006 roku horror ten zarobił na świecie łącznie 89,5 miliona dolarów. 
W 2007 pojawiły się plotki, według których Liebesman miałby zostać reżyserem remake'u "Piątku, trzynastego", jednak już w listopadzie tego roku potwierdzono, że reżyserem przyszłego filmu został Marcus Nispel.
W kolejnych latach Liebesman reżyserował filmy: "Inwazja: Bitwa o Los Angeles" (2011), "Gniew tytanów" (2012), "Wojownicze żółwie ninja" (2014) i "Dead Asleep" (2015).

</doc>
<doc id="1544983" url="https://pl.wikipedia.org/wiki?curid=1544983" title="Robert Apisa">
Robert Apisa

Robert Apisa, Bob Apisa lub Bobby Apisa – amerykański aktor i kaskader. Można go zobaczyć w filmach takich jak: Nieuchwytny cel (Hard Target), Ostatni skaut (The Last Boy Scout), Wybraniec śmierci (Marked of Death). Kiedyś był sportowcem, m.in. grał w drużynie footballowej.

</doc>
<doc id="1544984" url="https://pl.wikipedia.org/wiki?curid=1544984" title="Kasy oporu">
Kasy oporu

Kasy oporu – kasy, których zadaniem było gromadzenie środków na pomoc strajkującym robotnikom. Stworzone w latach 1877–1878 roku w Królestwie Polskim. Założycielem był Ludwik Waryński. Każda kasa liczyła do 15 członków, a w marcu 1878 w Warszawie do kas należało 300 osób. Wskutek represji przerwały swoją działalność po około roku od powstania. Reaktywacja kas nastąpiła w latach 1890–1891 z inicjatywy Związku Robotników Polskich i II-go Proletariatu. Działaczami kas oporu byli m.in.: K. Dąbrowski, H. Rottengruber, Wacław Sieroszewski. Wkrótce ustąpiły one miejsca bardziej zakonspirowanym kółkom socjalistycznym.

</doc>
<doc id="1544988" url="https://pl.wikipedia.org/wiki?curid=1544988" title="Mizu age">
Mizu age



</doc>
<doc id="1544989" url="https://pl.wikipedia.org/wiki?curid=1544989" title="John Walkenbach">
John Walkenbach

John Walkenbach – autor książek i artykułów o arkuszach kalkulacyjnych Excel, uznawany za światowy autorytet w tej dziedzinie.
Ukończył studia na Uniwersytecie Missouri, gdzie studiował psychologię i informatykę. Tytuł magistra, a następnie doktora z psychologii eksperymentalnej, zdobył na Uniwersytecie Montany.
Opracował kilka popularnych dodatków do Excela. W 2000 roku zdobył prestiżowy tytuł Microsoft MVP, który corocznie jest przyznawany najbardziej aktywnym specjalistom.
Najpopularniejsze wydane w Polsce książki Johna Walkenbacha to: "Excel 2003 PL. Biblia" i "Excel 2007 PL. Biblia" oraz "Excel 2007 PL. Formuły" i "Excel 2003 PL. Programowanie w VBA. Vademecum profesjonalisty".

</doc>
<doc id="1544990" url="https://pl.wikipedia.org/wiki?curid=1544990" title="Geiko">
Geiko



</doc>
<doc id="1544991" url="https://pl.wikipedia.org/wiki?curid=1544991" title="Tętnica łącząca tylna">
Tętnica łącząca tylna

Tętnica łącząca tylna (łac. "arteria communicans posterior") – jest to cienkie i krótkie naczynie odchodzące od tętnicy szyjnej wewnętrznej i łączy ją z tętnicą tylną mózgu. Zamyka tym samym od tyłu koło tętnicze mózgu (Willisa), łącząc obszary zaopatrywania przez tętnice szyjną wewnętrzną i obszarem tętnicy podobojczykowej.
Przebieg.
Odchodzi od tętnicy szyjnej wewnętrznej w okolicy wyrostka pochyłego przedniego przy brzegu bocznym siodła tureckiego, kieruje się do tyłu. Biegnie na zatoką jamistą i pod pasmem wzrokowym, bocznie w stosunku do ciała popielatego i ciał suteczkowatych. W pobliżu mostu tętnica ta łączy się z tętnicą tylną mózgu, zamykając koło tętnicze. 
Bibliografia.
 

</doc>
<doc id="1544996" url="https://pl.wikipedia.org/wiki?curid=1544996" title="Parafia Wszystkich Świętych w Piotrkowie Trybunalskim">
Parafia Wszystkich Świętych w Piotrkowie Trybunalskim

Parafia Wszystkich Świętych – parafia prawosławna w Piotrkowie Trybunalskim, w dekanacie Łódź diecezji łódzko-poznańskiej.
Na terenie parafii funkcjonuje 1 cerkiew:
Historia.
Parafia powstała w 1788 w związku z osiedlaniem się w Piotrkowie ludności greckiej, przybyłej z Macedonii. Zezwolenie na erygowanie parafii wydał Stanisław August Poniatowski. Pierwszą świątynią parafialną była cerkiew domowa, zlokalizowana przy ulicy Krótkiej (dzisiejszym Placu Stefana Czarnieckiego). W 1839 parafia została włączona do Rosyjskiego Kościoła Prawosławnego, co oznaczało m.in. zmianę języka liturgicznego na cerkiewnosłowiański. W latach 1844–1847 przy ulicy Kaliskiej (obecnie Juliusza Słowackiego) wzniesiono wolnostojącą murowaną cerkiew, konsekrowaną 28 listopada 1848 pod wezwaniem Wszystkich Świętych. Ze względu na znaczny wzrost liczebny parafii (przybywanie do miasta wojskowych, kupców i urzędników rosyjskich), cerkiew rozbudowano w latach 1867–1869 i ponownie konsekrowano 9 grudnia 1870. Największą liczbę wiernych parafia osiągnęła w 1914, kiedy to należało do niej około 3000 osób. W 1922 parafia weszła w skład diecezji warszawsko-chełmskiej, a w 1951 – diecezji łódzko-poznańskiej Polskiego Autokefalicznego Kościoła Prawosławnego.
W czerwcu 2015 rozpoczęto w pobliżu cerkwi budowę Centrum Kultury Prawosławnej. Prace ukończono w 2016; w dniu 12 listopada tegoż roku budynek został poświęcony przez metropolitę warszawskiego i całej Polski Sawę, arcybiskupa łódzkiego i poznańskiego Szymona oraz biskupa przemyskiego i gorlickiego Paisjusza.

</doc>
<doc id="1544997" url="https://pl.wikipedia.org/wiki?curid=1544997" title="David de Kretser">
David de Kretser

David de Kretser (ur. 27 kwietnia 1939 w Kolombo) – australijski lekarz i działacz społeczny lankijskiego pochodzenia. W latach 2006–2011 pełnił urząd gubernatora stanu Wiktoria.
Pochodzi z grupy etnicznej Burgerów (potomków białych osadników osiadłych na Cejlonie). Miał dziewięć lat, kiedy jego rodzina wyemigrowała do Australii. Uzyskał magisterium z medycyny na University of Melbourne, a następnie doktorat na Monash University. Większość swojej kariery zawodowej spędził jako pracownik naukowy tej ostatniej uczelni, wykładał także na University of Washington. Jest ekspertem w dziedzinie andrologii i endokrynologii, zaś najważniejszym polem jego badań są schorzenia związane z bezpłodnością. W 1991 został profesorem nauk medycznych. W 2006 otrzymał nominację na gubernatora stanu Wiktorii, funkcję pełnił do kwietnia 2011.

</doc>
<doc id="1545000" url="https://pl.wikipedia.org/wiki?curid=1545000" title="Neo kid">
Neo kid



</doc>
<doc id="1545003" url="https://pl.wikipedia.org/wiki?curid=1545003" title="Parafia św. Mikołaja w Poznaniu">
Parafia św. Mikołaja w Poznaniu

Parafia św. Mikołaja – parafia prawosławna w Poznaniu, w dekanacie Łódź diecezji łódzko-poznańskiej. Terytorialnie obejmuje obszar zachodniej Wielkopolski (Poznań, Leszno, Rawicz, Piła, Oborniki, Gniezno, Kościan). W 2014 liczyła ok. 120 wiernych.
Na terenie parafii funkcjonuje jedna cerkiew (parafialna) – pw. św. Mikołaja w Poznaniu, przy ulicy Marcelińskiej.
Historia.
Od XVIII do początków XX w. Poznań zamieszkiwali nieliczni wyznawcy prawosławia, głównie pochodzenia greckiego, dla których okazyjnie organizowano nabożeństwa w prywatnych domach (m.in. u Jana Konstantego Żupańskiego).
Parafia prawosławna w Poznaniu została utworzona w latach 20. XX w. Początkowo była to placówka wojskowa; należeli do niej prawosławni rekruci pochodzący z Kresów Wschodnich pełniący służbę w Wielkopolsce. Z myślą o nich Dowództwo Okręgu Korpusu VII w Poznaniu poleciło utworzyć w mieście kaplicę garnizonową. Na ten cel Komenda Miasta przeznaczyła dawną drewnianą stajnię wojskową (zlokalizowaną u zbiegu ulic Marcelińskiej, Polnej i Wojskowej). Była to budowla konstrukcji belkowej, o ścianach z desek, złożona z trzech równoległych pomieszczeń (dzięki czemu świątynia posiada 3 nawy), bez sufitu i z dachem krytym papą. Adaptację budynku rozpoczęto od wymiany okien na większe i dobudowy niewielkiej kopuły nad przyszłym prezbiterium. Wyposażenie świątyni (duże ikony w kiotach, świeczniki, dwa żyrandole, naczynia, szaty i księgi liturgiczne) sprowadzono z cerkwi Świętej Trójcy w Koninie, którą wkrótce rozebrano. Ikonostas natomiast sprowadzono z Kalisza (wcześniej znajdował się w tamtejszym soborze Świętych Apostołów Piotra i Pawła, który rozebrano w latach 20. XX w.). Konsekracja powstałej w ten sposób poznańskiej cerkwi prawosławnej nastąpiła 13 kwietnia 1924 (wydarzenie upamiętniła Księgarnia św. Wojciecha, wydając okolicznościową widokówkę, przedstawiającą 3 ujęcia świątyni). Dzięki staraniom ówczesnego prawosławnego kapelana wojskowego, ks. Aleksandra Bogaczowa, do czasu wybuchu II wojny światowej wykonano w cerkwi posadzkę i sufit, belki nośne obudowano dyktą (nadając im kształt czworograniastych kolumn) oraz pokryto papą ściany od zewnątrz.
Jeszcze w okresie międzywojennym parafia zmieniła charakter na cywilno-wojskową, ze względu na osiedlanie się w Poznaniu prawosławnej inteligencji z Kresów (przybywającej w poszukiwaniu pracy), a także imigrantów politycznych z ZSRR. Parafia dysponowała kwaterą na poznańskim cmentarzu starogarnizonowym, która uległa dewastacji po wkroczeniu do miasta Armii Czerwonej w 1945 (zniszczono m.in. grób generała Sergiusza Kułżyńskiego, przedwojennego dyrektora poznańskiego hipodromu). Wielu dawnych rosyjskich imigrantów, którzy nie opuścili Poznania przed zajęciem miasta przez wojska radzieckie, zostało zesłanych do łagrów w głębi ZSRR.
W wyniku działań wojennych (1945) cerkiew poznańska uległa niewielkim uszkodzeniom, które naprawiono dzięki pomocy prawosławnego oficera Wojska Polskiego, ks. Piotra Marczaka (późniejszego proboszcza parafii w Torzymiu i Zielonej Górze). W 1951 cerkiew poznańska stała się konkatedrą nowo powstałej diecezji łódzko-poznańskiej. Po wojnie kontynuowano przebudowę budynku cerkiewnego (wzniesiono nad szczytową ścianą wieżyczkę z kopułą, umieszczono okna na wysokości chóru i przy drzwiach wejściowych, które otwierano podczas bicia w dzwony znajdujące się wewnątrz świątyni). Uregulowano też kwestię własności gruntu pod cerkwią, dawnego terenu wojskowego, który później przejęło miasto. W latach 60. XX w. dzięki przyznanym funduszom miejskim otynkowano cerkiew oraz zbudowano wokół niej ogrodzenie. W latach 70. w oknie nad chórem umieszczono witraż autorstwa prof. Adama Stalony-Dobrzańskiego, przedstawiający Włodzimierską Ikonę Matki Bożej, św. Mikołaja i św. Hioba Poczajowskiego. W tym czasie odnowiono też wnętrze świątyni.
W końcowym okresie stanu wojennego i bezpośrednio po nim w bocznych nawach cerkwi składowano transporty darów napływających z państw zachodnich na potrzeby różnych chrześcijańskich wspólnot. Kiedy przedstawiciele poszczególnych parafii i zborów odbierali swoje przydziały, część z nich w podzięce za magazynowanie przekazywali parafii prawosławnej. Po zaopatrzeniu wiernych, resztę rozdawano okolicznym mieszkańcom, którzy w dowód wdzięczności składali ofiary na świątynię. Za uzyskane pieniądze kupiono materiały budowlane, dzięki czemu cerkiew w latach 80. została obmurowana i ponownie konsekrowana. Nie zrealizowano natomiast projektu (autorstwa prof. Aleksandra Grygorowicza) zakładającego dobudowę fasady ozdobionej kopułami.
W 2011 rozpoczęto generalny remont cerkwi.
Nabożeństwa parafialne odprawiane są w soboty, niedziele i święta (według nowego stylu). Uroczystość patronalna przypada 9 maja (święto Przeniesienia Relikwii św. Mikołaja).
W lutym 2022 r. rozpoczęto odprawianie nabożeństw prawosławnych w Lesznie.

</doc>
<doc id="1545007" url="https://pl.wikipedia.org/wiki?curid=1545007" title="Węgorzyce (jezioro)">
Węgorzyce (jezioro)

Węgorzyce – jezioro w województwie zachodniopomorskim, w powiecie goleniowskim, w gminie Maszewo, położone na Równinie Nowogardzkiej.
Powierzchnia jeziora wynosi 7,30 ha. Według typologii rybackiej jest to jezioro karasiowe.
Wschodni brzeg porasta niewielki las. Ok. 2 km na północny wschód leży osada Węgorzyce, natomiast na południowym zachodzie (także ok. 2 km) – osada Maciejewo.

</doc>
<doc id="1545009" url="https://pl.wikipedia.org/wiki?curid=1545009" title="Cornelis van Spaendonck">
Cornelis van Spaendonck

Cornelis van Spaendonck (ur. 7 grudnia 1756 w Tilburgu, zm. 22 grudnia 1840 w Paryżu) - malarz holenderski, młodszy brat Gerarda van Spaendoncka.
Studiował w Antwerpii u malarza dekoracyjnego Guillaume'a-Jacques'a Herreynsa (1743-1827). W 1773 dołączył do brata przebywającego w Paryżu. W latach 1785-1800 pracował na stanowisku dyrektora fabryki porcelany w Sèvres. Został zwolniony z funkcji w 1800, lecz pozostał w zakładzie jako projektant do 1808. 
Cornelis van Spaendonck malował martwe natury oraz podobnie jak jego brat, kwiaty. Posługiwał się techniką olejną i gwaszem. Jego prace są mniej naturalistyczne od prac Gerarda i stanowią raczej romantyczną interpretację natury, niż jej dosłowny zapis. Artysta tworzył przez całe życie i wystawiał w paryskim Salonie przez ponad 40 lat. Od 1789 był członkiem Académie des Beaux Arts. Zmarł w Paryżu, po śmierci w jego pracowni znaleziono 29 obrazów, które sprzedano na aukcji.

</doc>
<doc id="1545013" url="https://pl.wikipedia.org/wiki?curid=1545013" title="Stepan Chałturin">
Stepan Chałturin



</doc>
<doc id="1545014" url="https://pl.wikipedia.org/wiki?curid=1545014" title="Another Cinderella Story">
Another Cinderella Story



</doc>
<doc id="1545017" url="https://pl.wikipedia.org/wiki?curid=1545017" title="Hersz Berliński">
Hersz Berliński

Hersz Berliński, ps. "Herszek", "Jeleń" (ur. 1908 w Łodzi, zm. 27 września 1944 w Warszawie) – żydowski działacz ruchu oporu podczas II wojny światowej, uczestnik powstania w getcie warszawskim i powstania warszawskiego, działacz Poalej Syjon-Lewicy.
Życiorys.
Urodził się w Łodzi w żydowskiej rodzinie robotniczej. Uczęszczał do chederu, a następnie do państwowej szkoły podstawowej. W 1923 wstąpił do bundowskiej młodzieżówki Cukunft. W kolejnym roku przeszedł do Poalej Syjon-Lewicy, gdzie początkowo działał w jej organizacji młodzieżowej. Był komendantem milicji partyjnej w łódzkim oddziale partii.
Po wybuchu II wojny światowej próbował przedostać się do Warszawy. Został aresztowany i osadzony w obozie w Rawie Mazowieckiej, a następnie w Częstochowie, skąd wkrótce po uwięzieniu uciekł. Przedostał się do radzieckiej strefy okupacyjnej, skąd wyjechał do Warszawy. Od 1940 przebywał w getcie warszawskim, gdzie był jednym z głównych działaczy partii Poalej Syjon – Lewica. Został sekretarzem komitetu partyjnego i kierownikiem podziemnej prasy. Działał w Bloku Antyfaszystowskim. Na co dzień pracował w fabryce Landaua. Był także współzałożycielem konspiracyjnej organizacji "Młodzież Borochowa" (jid. "Borochow Jugent").
Po wielkiej akcji deportacyjnej latem 1942 był jednym z najaktywniejszych członków Żydowskiej Organizacji Bojowej. Został wyznaczony na przedstawiciela partii w Komendzie Głównej, gdzie kierował także działem planowania. Brał udział w napadzie na bank w getcie, którego celem było zdobycie pieniędzy na zakup broni.
Podczas powstania w getcie był dowódcą jednej z grup bojowych Poalej Syjon – Lewicy. Walczył na terenie szopu szczotkarzy przy ulicy Świętojerskiej, a potem w getcie centralnym. 10 maja 1943 wyszedł kanałami przy ul. Prostej na stronę aryjską wraz z grupą ok. 30 bojowców. Od tego czasu walczył w oddziale partyzanckim im. Obrońców Getta w lasach wyszkowskich. Swoje wspomnienia zatytułowane "Troje. Pola Elster, Hersz Berliński, Eliahu Erlich" ("Draj. Pola Elster, Hersz Berliński, Eliahu Erlich") spisał w jidysz po stronie aryjskiej. Zostały one wydane w języku oryginału w 1966 w książce pod tym samym tytułem, oraz w języku hebrajskim jako "Pamiętniki" ("Zichronot").
Podczas powstania warszawskiego był żołnierzem oddziału ŻOB. Zginął w czasie walk na Żoliborzu.
19 kwietnia 1945 został pośmiertnie odznaczony Orderem Virtuti Militari V klasy. 29 kwietnia tego samego roku jego szczątki zostały pochowane w alei głównej cmentarza żydowskiego przy ulicy Okopowej w Warszawie (kwatera 39).

</doc>
<doc id="1545020" url="https://pl.wikipedia.org/wiki?curid=1545020" title="Nordöstersjökustartilleriflygspaningssimulatoranlägeningsmaterielunderhållsuppföljningssystemdiskussioninläggförberedelsearbeten">
Nordöstersjökustartilleriflygspaningssimulatoranlägeningsmaterielunderhållsuppföljningssystemdiskussioninläggförberedelsearbeten



</doc>
<doc id="1545021" url="https://pl.wikipedia.org/wiki?curid=1545021" title="Projekt CIVITAS II CARAVEL">
Projekt CIVITAS II CARAVEL

Projekt CiViTAS II – CARAVEL.
Program CIVITAS.
Inicjatywa CIVITAS II obejmująca swoim zakresem lata 2005–2009 powstała w ramach 6. Programu Ramowego Unii Europejskiej – "„Integrowanie i wzmacnianie obszaru badań europejskich”". Nazwę CIVITAS utworzono od pierwszych liter słów: CIty, VITAlity, Sustainability (miasto, witalność, stabilność). CIVITAS II jest kontynuacją działań, zainaugurowanej na początku 2002 roku w ramach V Ramowego Programu Badawczego, inicjatywy CIVITAS I (2002–2005), w której brało udział 19 miast zgrupowanych wokół 4 projektów demonstracyjnych. Natomiast W CIVITAS II w 4 nowatorskich projektach uczestniczy 17 metropolii z różnych państw. Do 4 projektów organizowanych w ramach programu CIVITAS II należą:
Inicjatywa CIVITAS objęła łącznie 36 miast z całej Europy, które otrzymały od Unii Europejskiej dofinansowanie kosztów przedsięwzięć na rzecz zrównoważonego transportu w tych jednostkach miejskich. Kraków jest jedynym polskim miastem uczestniczącym w drugiej edycji programu CIVITAS, w pierwszej uczestniczyła Gdynia (w projekcie o nazwie TELLUS). Wszystkie miasta europejskie biorące udział w projekcie otrzymały dotacje z funduszy unijnych, wynoszące do roku 2007 w sumie 100 mln euro, a łączny budżet wszystkich projektów przekroczy 300 mln euro. Za pomocą programu CIVITAS Komisja Europejska wspiera i ocenia wdrażanie ambitnych, zintegrowanych i stabilnych projektów związanych z unowocześnianiem i poprawą transportu miejskiego, które mają w znaczący sposób zmienić jakość życia mieszkańców poszczególnych miast.
Projekt CARAVEL.
W ramach programu CIVITAS II powstał projekt CARAVEL "„Podróżowanie w stronę nowej mobilności”" (ang. Traveling Towards a New Mobility), którego realizacja skupiona jest w czterech europejskich miastach, w Genui (jest ona liderem projektu), Krakowie, Burgos i Stuttgarcie, Konsorcjum projektu jest złożone z 21 partnerów (operatorzy transportu publicznego, partnerzy przemysłowi, instytucje naukowe oraz przede wszystkim władze miast) pochodzących z Włoch (Genui), Hiszpanii (Burgos), Polski (Krakowa) i Niemiec (Stuttgartu). Projekt CARAVEL umożliwia metropoliom zwiększenie wydajności transportu publicznego oraz jego uekologicznienie przy pomocy pakietu rozwiązań technologicznych i konkretnych środków polityki.
Końcowa konferencja podsumowująca prace prowadzone w ramach projektu CIVITAS II – CARAVEL będzie mieć miejsce w Tuluzie w dniach 21.01.2009-23.01.2009.
Misja i cele projektu CIVITAS II – CARAVEL.
„Burgos, Genua, Kraków i Stuttgart zamierzają ustanowić nową kulturę ekologicznie czystego transportu w ramach miast europejskich jako wsparcie ciągłego rozwoju, dla dobra obywateli oraz bezpiecznego dostępu dla wszystkich”. Zadaniem wymienionych miast jest opracowanie i implementacja strategii zawierającej schematy rozwoju środków transportu miejskiego, umożliwiającej jego efektywniejsze wykorzystanie i zrównoważony rozwój.
Priorytetem projektu CARAVEL jest poprawa sytuacji komunikacyjnej miast, w tym przeciwdziałanie zatłoczeniu na drogach, przy jednoczesnym zapewnieniu wysokiego standardu środowiska, a ponadto utrzymanie funkcji socjoekonomicznych oraz poprawę dostępności tych 4 metropolii, co ma w istotny sposób wpłynąć na jakość życia mieszkańców

</doc>
<doc id="1545022" url="https://pl.wikipedia.org/wiki?curid=1545022" title="Sądy wojskowe (Polska)">
Sądy wojskowe (Polska)

Sądy wojskowe – organy wymiaru sprawiedliwości Sił Zbrojnych Rzeczypospolitej Polskiej.
Sądownictwo wojskowe po roku 1989.
W Polsce sądownictwo wojskowe zostało powołane do sprawowania wymiaru sprawiedliwości w Siłach Zbrojnych RP. Ustrój sądownictwa wojskowego reguluje ustawa z 21 sierpnia 1997 roku – Prawo o ustroju sądów wojskowych () natomiast postępowanie przed sądami wojskowymi, w tym to, jakie sprawy (o które przestępstwa) rozpoznawane są przez sądy wojskowe, uregulowane jest w dziale XV Kodeksu postępowania karnego. Dział ten zawiera przepisy proceduralne stosowane wyłącznie przed sądami wojskowymi, ale jednocześnie w szerokim zakresie nakazuje stosowanie przed tymi sądami przepisów pozostałych działów kodeksu postępowania karnego. Postępowania przed sądami wojskowymi toczą się więc w znacznej części na podstawie tych samych przepisów, które regulują postępowanie przed sądami powszechnymi (zob. art. 646 k.p.k.). W części wojskowej Kodeksu karnego (od art. 317 k.k.) opisano z kolei reguły prawa karnego materialnego odnoszące się do żołnierzy, w tym opisano zbiór czynów zabronionych jako przestępstwa, których sprawcą może być wyłącznie żołnierz (a inne osoby – np. pracownicy wojska – tylko wyjątkowo, gdy wynika to z przepisów szczególnych).
Podobnie, jak w innych krajach, polskie sądownictwo wojskowe jest sądownictwem szczególnym, właściwym tylko dla określonego rodzaju sprawców – przede wszystkim żołnierzy, a tylko marginalnie dla osób cywilnych.
Organami sądownictwa wojskowego są sądy wojskowe. Sędzią sądu wojskowego może być oficer pełniący zawodową służbę stałą. Są oni powoływani przez Prezydenta Rzeczypospolitej Polskiej na wniosek Krajowej Rady Sądownictwa.
Obecnie – inaczej niż to było w poprzednim systemie – Żandarmeria Wojskowa nie pełni roli służebnej wobec sądownictwa wojskowego.
Właściwość sądów wojskowych.
Zgodnie z art. 647 Kodeksu postępowania karnego orzecznictwu sądów wojskowych podlegają sprawy:
Z mocy art. 648 Kodeksu postępowania karnego sądy wojskowe rozpoznają także sprawy o:
Z mocy przepisu przejściowego (art. 12 ustawy – Przepisy wprowadzające Kodeks postępowania karnego) do dnia wejścia w życie art. 647 Kodeksu postępowania karnego, czyli do 1 stycznia 2008, sądy wojskowe rozpoznawały sprawy żołnierzy w czynnej służbie wojskowej o wszelkie przestępstwa popełnione w czasie pełnienia tej służby.
Z mocy art. 10 Kodeksu postępowania w sprawach o wykroczenia wojskowe sądy garnizonowe rozpoznają w pierwszej instancji sprawy o wykroczenia popełnione przez:
Zgodnie z wymogiem Konstytucji sądownictwo wojskowe jest co najmniej dwuinstancyjne (zasada instancyjności).
Wojskowy sąd okręgowy orzeka także jednoosobowo w przedmiocie tymczasowego aresztowania w stosunku do żołnierzy posiadających stopień wojskowy majora i wyższy (w stosunku do pozostałych orzeka o tym wojskowy sąd garnizonowy).
Struktura sądownictwa wojskowego w Polsce.
Stan na 9 maja 2014 roku
Wojskowy Sąd Okręgowy w Poznaniu
Wojskowy Sąd Okręgowy w Warszawie
Nadzór nad sądami wojskowymi.
Nadzór w zakresie organizacji i działalności administracyjnej nad sądami wojskowymi sprawuje Minister Sprawiedliwości.
Nadzór w zakresie czynnej służby wojskowej sędziów, asesorów i aplikantów sądów wojskowych sprawuje Minister Obrony Narodowej.
Organy sądów wojskowych.
Organami sądów wojskowych są:

</doc>
<doc id="1545024" url="https://pl.wikipedia.org/wiki?curid=1545024" title="Gonionotophis">
Gonionotophis

Gonionotophis – rodzaj węża z podrodziny Lamprophiinae w rodzinie Lamprophiidae.
Zasięg występowania.
Rodzaj obejmuje gatunki występujące w Afryce (Mali, Senegal, Gwinea Bissau, Gwinea, Liberia, Wybrzeże Kości Słoniowej, Ghana, Togo, Benin, Nigeria, Kamerun, Czad, Republika Środkowoafrykańska, Gabon, Kongo, Demokratyczna Republika Konga, Uganda i Angola). 
Systematyka.
Podział systematyczny.
Do rodzaju należą następujące gatunki: 

</doc>
<doc id="1545027" url="https://pl.wikipedia.org/wiki?curid=1545027" title="Bunt Chaldejczyków">
Bunt Chaldejczyków

Bunt Chaldejczyków w 626 r. p.n.e. skierowany był przeciwko władzy Asyrii w Babilonii. Po śmierci Aszurbanipala w imperium nastał czas rozprężenia spowodowany sporami dynastycznymi o sukcesję. W tak dogodnym momencie jeden z przywódców chaldejskich w Babilonii – Nabopolassar wszczął rewoltę skierowaną przeciwko Asyryjczykom i ich namiestnikowi Kandalanu.
Chaldejczycy w Babilonii.
Chaldejczycy napływali do Babilonii od X w. p.n.e. i początkowo stanowili ludność koczowniczą bądź rolniczą. Z czasem zaczęli przenikać także do miast południowej Mezopotamii, stając się tym samym integralną częścią społeczeństwa babilońskiego. Przyswoili sobie religię, kulturę i naukę państwa w którym się osiedlili i z powodzeniem je kontynuowali.
Przed dynastią chaldejską kilku plemiennym władcom chaldejskim (np. Marduk-apla-iddina II, Marduk-zakir-szumi II, Muszezib-Marduk) udało się objąć tron w Babilonie, ale po asyryjskiej interwencji władza w państwie wracała w ręce starej arystokracji babilońskiej.
Przebieg powstania.
Jak podają inskrypcje z wczesnych lat panowania Nabopolassara walki z Asyryjczykami ciągnęły się przez kilka lat zanim Babilonia została w całości opanowana:
Rezultat.
Nabopolassar walczył o zachowanie tronu i opanowanie kraju z Asyryjczykami przez blisko 10 lat, w latach 626–616 p.n.e. Jak wynika z zapisków świątyń w Nippur i Ru'a nad częścią Babilonii przez krótki czas sprawowali też kontrolę: Sin-szumu-liszir asyryjski rebeliant, który po śmierci Aszur-etil-ilaniego chciał przejąć rządy oraz Sin-szar-iszkun. Dopiero od roku 616 p.n.e. (bitwa pod Gablini) jak podaje "Kronika babilońska" udało się Nabopolassarowi przenieść działania wojenne na rdzenne terytorium Asyrii.

</doc>
<doc id="1545029" url="https://pl.wikipedia.org/wiki?curid=1545029" title="Lasek Vincennes">
Lasek Vincennes

Lasek Vincennes, Lasek Vinceński () – park położony we wschodniej części Paryża, w bezpośrednim sąsiedztwie zamku Vincennes. Jego powierzchnia - 995 hektarów - czyni z niego największy kompleks zielony w stolicy Francji.
Położenie i rozmiary.
Lasek Vincennes znajduje się w bezpośrednim sąsiedztwie 12. dzielnicy Paryża, od której oddziela go obwodnica miejska. Położony jest na płaskowyżu w obszarze ujścia Marny do Sekwany, na podłożu piaszczystym, na jego terenie znajdują się cztery sztuczne jeziora, położone na nich wyspy oraz łączący je system cieków wodnych. Jego maksymalne wymiary to 5 km długości i 3 km szerokości, co czyni z niego jeden z większych parków miejskich na świecie.
Jeziora.
Na terenie lasku Vincennes znajdują się następujące jeziora:
Wymienione zbiorniki wodne zostały sztucznie założone w XVIII wieku, w związku z szerszymi pracami regulacyjnymi na terenie parku. Natomiast w XIX wieku, w czasie wielkiej przebudowy Paryża, Jean Alphand przeprowadził kolejne prace w parku. Wówczas system zbiorników został przekształcony i zrezygnowano z nawadniania jezior wodą z Marny.
Historia.
Lasek Vincennes jest jedną z pozostałości puszczy, która w czasach antycznych porastała większą część okolic współczesnego Paryża. W epoce rządów Hugona Kapeta jego teren stał się popularnym terenem polowań króla i dworu. Filip II August tak bardzo polubił polowania w lasku Vincennes, że rozkazał wnieść na jego terenie kilka mniejszych rezydencji, w których mógł zatrzymywać się w trakcie pobytu w lesie. Z kolei Ludwik IX Święty według legendy osobiście sądził swoich poddanych właśnie na terenie lasku Vincennes. Dopiero Ludwik XIV przerwał tradycję regularnych wypadów do lasku, do której jednak powrócił już jego następca Ludwik XV. On również nakazał przeprowadzenie prac regulacyjnych w lasku oraz otwarcie go dla ludzi spoza kręgu dworskiego.
W czasach rewolucji francuskiej lasek został zaadaptowany na cele wojskowe. Armia wzniosła na jego terenie kilka budynków koszarowych oraz poligon strzelecki. W latach 1855-1866 został poddany poważnym zmianom zagospodarowania terenu w ramach projektu tworzenia w Paryżu nowych obszarów zielonych. Część parku straciła wówczas swój „dziki” charakter i została urządzona w stylu ogrodu angielskiego z kaskadami, mostami, a także prywatnymi lokalami gastronomicznymi (część parku została sprzedana).
Park do 1929 położony był poza granicami administracyjnymi Paryża. W 1900 miały na jego terenie miejsce niektóre zawody igrzysk olimpijskich, a w 1931 - Międzynarodowa Wystawa Kolonialna, na okoliczność której część parku została zmieniona w ogród zoologiczny Vincennes. Wcześniej, w 1930, miasto Paryż sfinansowało urządzenie nowej sieci dróg dla pieszych i rowerzystów w celu łatwiejszego przemieszczania się po parku.
Dojazd.
Lasek Vincennes znajduje się przy trasie 1 i 8 linii paryskiego metra. Ponadto w jego pobliżu zatrzymują się linie A i A2 kolejki regionalnej RER.

</doc>
<doc id="1545031" url="https://pl.wikipedia.org/wiki?curid=1545031" title="Parafia Częstochowskiej Ikony Matki Bożej w Częstochowie">
Parafia Częstochowskiej Ikony Matki Bożej w Częstochowie

Parafia Częstochowskiej Ikony Matki Bożej – parafia prawosławna w Częstochowie, w dekanacie Kraków diecezji łódzko-poznańskiej.
Na terenie parafii funkcjonują 2 cerkwie:
Historia.
Pierwszymi częstochowskimi wyznawcami prawosławia byli kupcy greccy, którzy osiedlili się w mieście w XVIII wieku. Od 1788 należeli do nowo utworzonej parafii w Piotrkowie Trybunalskim. Po upadku powstania styczniowego, kiedy to do Królestwa Polskiego zaczęło przybywać wielu rosyjskich urzędników, wojskowych i kupców, zaszła potrzeba utworzenia w Częstochowie samodzielnej parafii prawosławnej oraz budowy cerkwi. Świątynię pod wezwaniem Świętych Cyryla i Metodego – w stylu bizantyjsko-rosyjskim, wzorowaną na warszawskiej cerkwi św. Marii Magdaleny – wzniesiono w latach 1870–1872 przy Placu Władysława Biegańskiego. W 1918, po odzyskaniu przez Polskę niepodległości cerkiew przejęli rzymscy katolicy; obecnie jest to kościół św. Jakuba. Od tego czasu częstochowska społeczność prawosławna korzystała z kościoła ewangelicko-augsburskiego oraz wynajmowanych prywatnych pomieszczeń.
Budowę obecnej świątyni pod wezwaniem Częstochowskiej Ikony Matki Bożej, według projektu białostockiego architekta Michała Bałasza, rozpoczęto w październiku 1998 (kamień węgielny poświęcił przebywający w Polsce patriarcha Konstantynopola Bartłomiej I). Pierwsze nabożeństwo w nowej cerkwi odprawiono 1 lipca 2001.
Parafia obejmuje swoim zasięgiem północną część województwa śląskiego oraz południowo-zachodnią łódzkiego. Od 2006 posiada cerkiew filialną w Chróścinie w powiecie wieruszowskim.
W 2013 r. do parafii należało około 150 osób. Nabożeństwa odprawiane są według nowego stylu.

</doc>
<doc id="1545032" url="https://pl.wikipedia.org/wiki?curid=1545032" title="Michał Smolorz">
Michał Smolorz

Michał Smolorz (ur. 7 maja 1955 w Szopienicach, zm. 10 stycznia 2013 w Katowicach) – polski dziennikarz, publicysta, reżyser, scenarzysta oraz producent telewizyjny i filmowy.
Życiorys.
Absolwent I Liceum Ogólnokształcącego im. M. Kopernika w Katowicach i Politechniki Śląskiej, doktor kulturoznawstwa Uniwersytetu Śląskiego. Od 1978 w Telewizji Polskiej, w stanie wojennym zwolniony po negatywnej weryfikacji politycznej. Pracował w wielu zawodach, m.in. jako kierowca autobusu, jednocześnie publikując w wydawnictwach podziemnych. W 1987 pod pseudonimem Stefan Szulecki wydał książkę pt. "Cysorz, wspomnienia kamerdynera" opisującą rządy I sekretarza KW PZPR w Katowicach Zdzisława Grudnia. Do TVP wrócił w 1989, był sekretarzem ds. programu, zastępcą redaktora naczelnego i dyrektorem ds. ekonomicznych.
W 1991 razem z Wojciechem Sarnowiczem założył prywatne studio „Antena Górnośląska”. Wyprodukował ponad 200 filmów i widowisk telewizyjnych, w tym serię programów pt. "Wesoło, czyli smutno. Kazimierza Kutza rozmowy o Górnym Śląsku" poświęconych górnośląskiej tożsamości.
W 2002 założył "Komitet Wyborczy Wyborców Michała Smolorza" i z jego listy bezskutecznie kandydował na prezydenta Katowic. Publikował m.in. w Dzienniku Zachodnim, Gazecie Wyborczej, Polityce.
W 2012 wydał książkę pt. „Śląsk wymyślony”.
Zmarł nad ranem 10 stycznia 2013. Przyczyną śmierci był zawał serca.

</doc>
<doc id="1545033" url="https://pl.wikipedia.org/wiki?curid=1545033" title="Naalangmangaarmititnalujunga">
Naalangmangaarmititnalujunga



</doc>
<doc id="1545034" url="https://pl.wikipedia.org/wiki?curid=1545034" title="Aliikusersuillammassuaanerartassagaluarpaalli">
Aliikusersuillammassuaanerartassagaluarpaalli



</doc>
<doc id="1545037" url="https://pl.wikipedia.org/wiki?curid=1545037" title="Pradolina Kaszubska">
Pradolina Kaszubska



</doc>
<doc id="1545041" url="https://pl.wikipedia.org/wiki?curid=1545041" title="Morderstwo w zaułku (zbiór opowiadań)">
Morderstwo w zaułku (zbiór opowiadań)



</doc>
<doc id="1545042" url="https://pl.wikipedia.org/wiki?curid=1545042" title="Xenophon Zolotas">
Xenophon Zolotas



</doc>
<doc id="1545046" url="https://pl.wikipedia.org/wiki?curid=1545046" title="Prawda czy wyzwanie?">
Prawda czy wyzwanie?

Prawda czy wyzwanie? (również "Szczerość czy odwaga") – popularna wśród młodzieży w niektórych krajach gra. Jej zaletami są brak potrzeby używania jakichkolwiek rekwizytów, czy rozgrywania jej w jakimś konkretnym miejscu. Czasami do gry można wykorzystać jedynie butelkę.
Zasady gry.
Osoba rozpoczynająca grę, kieruje (może do tego wykorzystać butelkę) do wybranej przez siebie osoby tytułowe pytanie "Prawda, czy wyzwanie?". Osoba wyznaczona dokonuje wyboru pomiędzy przymusową odpowiedzią na (często wstydliwe, osobiste lub odnoszące się do spraw zazwyczaj ukrywanych, np. uczucia) pytanie lub wykonaniem zadania (najczęstszymi są: pocałowanie kogoś w jakąś część ciała, wykrzyczenie swojej tajemnicy bądź czegoś sprzecznego z naszymi poglądami oraz powiedzenie komuś nie biorącemu udziału w grze czegoś, co może wywołać śmieszną sytuację).
Polskie wydanie.
Można wybierać lub losować osoby, które będą mówiły prawdę na zadane pytanie lub podejmą się wykonywania wyzwania. Wprowadzono także opcję gry na punkty o ustaloną wcześniej nagrodę.
Pytań na kartach jest powyżej 300, wyzwań powyżej 100. Nie zrezygnowano jednak całkowicie z możliwości wymyślania własnych pytań i wyzwań. Dodano także karty specjalne, które czynią rozgrywkę bardziej dynamiczną.
W Polsce gra "Prawda czy Wyzwanie" w wersji karcianej została wydana w 2010 roku nakładem wydawnictwa Let's Play. Obecnie gra jest dostępna bezpłatnie w systemie Print&amp;Play (wydrukuj i graj) na stronie wydawnictwa Let's Play, odpowiedzialnego m.in. za takie gry planszowe i karciane, jak "Arkana miłości", czy "Labyrinth: Paths of Destiny".

</doc>
<doc id="1545047" url="https://pl.wikipedia.org/wiki?curid=1545047" title="Maria Siedmiograj">
Maria Siedmiograj

Maria Siedmiograj (ur. 1907 we Lwowie, zm. 1977) – pedagog, pisarka, reżyserka, scenograf, aktorka,
Podczas II wojny światowej była organizatorką tajnego nauczania. Należała do Związku Literatów Polskich. Autorka sztuk scenicznych dla dzieci i młodzieży, organizatorka ruchu teatralnego. W 1957 została dyrektorem oraz kierownikiem artystycznym Teatru Lalki i Aktora „Kacperek” w Rzeszowie (od 1999 – Teatr „Maska”), który prowadziła do 1969. Związana była również z Kolbuszową, gdzie udzielała instruktażu zespołom artystycznym i uczyła w miejscowym gimnazjum i liceum. Przez wiele lat współpracowała z Polskim Radiem.
Autorka takich pozycji jak: "Taka sobie bajka o koronie króla Kołka" (1962), "Jak Wojtek muzykant odwiedził piekło" (1963), "Syrenie łzy, Bractwo figlarzy" (1968), "Tomkowe szczęście" (1974), "Inne niebo" (1977) wydanych przez Ludową Spółdzielnię Wydawniczą (LSW).
W 1976 została wyróżniona wpisem do „Księgi zasłużonych dla województwa rzeszowskiego”.
W 1980 ukazał się pośmiertny wybór dwunastu opowiadań Marii Siedmiograj "Drewniaki" – ich motywem przewodnim jest samotność i bezradność ludzi starych.

</doc>
<doc id="1545050" url="https://pl.wikipedia.org/wiki?curid=1545050" title="Joannis Metaksas">
Joannis Metaksas



</doc>
<doc id="1545051" url="https://pl.wikipedia.org/wiki?curid=1545051" title="Evangelos Venizelos">
Evangelos Venizelos



</doc>
<doc id="1545053" url="https://pl.wikipedia.org/wiki?curid=1545053" title="Arafel (zespół muzyczny)">
Arafel (zespół muzyczny)

Arafel – izraelska grupa muzyczna, pierwotnie grająca black metal z folkowymi wpływami.
W 2009 roku zespół pozyskał nowego członka – Helge Stang’a z Equilibrium, co zaowocowało wniesieniem do zespołu wikingowo-folkowej atmosfery.
W styczniu 2011 grupa wydała całkiem nowy jakościowo album – "For Battles Once Fought".

</doc>
<doc id="1545054" url="https://pl.wikipedia.org/wiki?curid=1545054" title="Diecezja mińska">
Diecezja mińska

Diecezja mińska – diecezja rzymskokatolicka, wchodząca w skład metropolii mohylewskiej. Utworzona w 1798, zlikwidowana ukazem carskim 27 lipca 1869, w ramach represji po powstaniu styczniowym a administrację na jej terenie przejęli biskupi wileńscy. Przywrócona w 1917 przez papieża Benedykta XV. W 1925 z jej zachodniej części leżącej w granicach II Rzeczypospolitej utworzono diecezję pińską. W 1991 połączona z archidiecezją mohylewską w archidiecezję mińsko-mohylewską.
Historia.
Diecezja mińska w latach 1798-1869.
Diecezja mińska została utworzona na terenach dzisiejszej Białorusi, podległych w XIX wieku Cesarstwu Rosyjskiemu. Obejmowała obszar guberni mińskiej, graniczyła z diecezją wileńską, łucką, żytomierską i mohylewską. W ramach administracji kościelnej wchodziła w skład archidiecezji mohylewskiej. Jej obszar wynosił ponad 90 tys. km2.
Diecezja mińska została utworzona w oparciu o sieć parafii uformowaną XIV–XVIII. Najsilniejszy jej rozwój przypadł na XVII stulecie, także wspólnota katolicka w guberni mińskiej w chwili powstania diecezji, była już grupą głęboko zakorzenioną w lokalnej społeczności.
W roku 1798 w granicach guberni mińskiej uformowano nową diecezję na ziemiach administrowanych dotąd przez katedrę wileńską (wraz z niewielkimi obszarami wyjętymi spod zarządu diecezji łuckiej i kijowskiej). Struktury diecezji mińskiej tworzyło w 1798 roku 10 dekanatów, 95 parafii, 61 filii, 120 kaplic, 36 klasztorów męskich i 5 żeńskich. Wraz z diecezją zostało także utworzone seminarium i kapituła. Pierwszym biskupem został Jakub Ignacy Dederko. Na katedrę przeznaczono kościół pojezuicki, który został odnowiony dzięki staraniom pierwszego biskupa. 
Po stłumieniu powstania listopadowego w 1832 roku władze carskie dokonały kasaty licznych klasztorów i zakonów w diecezji. W roku 1839 wprowadzono ograniczenia w budowanie nowych świątyń. Rok 1842 przyniósł ukaz o kasacie majątków kościelnych, skazując kler na urzędnicze pensje, wypłacane przez władzę cywilną, co tym silniej uzależniło księży i zakonników od państwa. W tymże 1842 roku, wraz z reformą administracyjną w Cesarstwie Rosyjskim, zmianie uległy granice diecezji. Dwa dekanaty, administrowane dotąd przez Mińsk, oddano pod kuratelę wileńską, w zamian otrzymano również dwa dekanaty, które zajmowały jednak mniejszy obszar. Nowe granice diecezji zatwierdził konkordat z roku 1847. Ostateczne sporządzenie wykazu parafii po reformie administracyjnej odwlekło się aż do roku 1855. Zmiany granic diecezji w 1842 roku powodowały zmniejszenie się administracji diecezjalnej, która od tej pory systematycznie kurczyła się, aż do ostatecznej likwidacji diecezji w roku 1869. Na skutek represji po powstaniu styczniowym zamknięto wiele kościołów, inne zamieniono na cerkwie. Znacznie spadła liczba parafii, a przeciętny jej obszar w końcowym okresie istnienia diecezji zwiększył się o ponad połowę w porównaniu do roku 1798. Okres po powstaniu styczniowym był schyłkowym dla diecezji. Została skasowana w roku 1869. Tereny, nad którymi sprawowała opiekę, włączono z powrotem do diecezji wileńskiej.
Diecezja mińska w latach 1917-1991.
W 1917 roku Benedykt XV przywrócił diecezję mińską, mianując jej ordynariuszem Zygmunta Łozińskiego. Po pokoju ryskim zachodnia część diecezji znalazła się na terenie Polski, wschodnia – w sowieckiej Białorusi. W 1925 roku z polskiej części diecezji utworzono diecezję pińską, mianując ordynariuszem biskupa Łozińskiego. Administratorem diecezji był od 1926 roku Boleslas Sloskans, który w wyniku prześladowań musiał szybko opuścić teren diecezji. Odtąd działalność duszpasterska na terenie diecezji praktycznie zamarła. Dopiero w 1989 roku administratorem diecezji został Tadeusz Kondrusiewicz.
Archidiecezja mińsko-mohylewska.
Archidiecezja mińsko-mohylewska została erygowana w 1991 roku przez papieża Jana Pawła II. Obszar nowej archidiecezji początkowo pokrywał się z terytorium trzech obwodów Białorusi: mińskiego, mohylewskiego i witebskiego. W 1999 roku z archidiecezji wyłączono terytorium obwodu witebskiego, tworząc diecezję witebską.

</doc>
<doc id="1545055" url="https://pl.wikipedia.org/wiki?curid=1545055" title="Georgios Andreas Papandreou">
Georgios Andreas Papandreou



</doc>
<doc id="1545056" url="https://pl.wikipedia.org/wiki?curid=1545056" title="Parafia Zaśnięcia Najświętszej Maryi Panny w Krakowie">
Parafia Zaśnięcia Najświętszej Maryi Panny w Krakowie

Parafia Zaśnięcia Przenajświętszej Bogurodzicy – parafia prawosławna w Krakowie, w dekanacie Kraków diecezji łódzko-poznańskiej.
Na terenie parafii funkcjonuje 1 cerkiew:
Historia.
Parafia powstała w 1918. W okresie międzywojennym była to placówka wojskowa. Na cerkiew zaadaptowano budynek dawnej ujeżdżalni koni w koszarach przy ulicy Lubicz. Od 1922 parafia należała (jako jedyna) do dekanatu krakowskiego, który wszedł w skład diecezji warszawsko-chełmskiej Polskiego Autokefalicznego Kościoła Prawosławnego.
W 1927 cerkiew przeniesiono do „Wielkiej Sali” koszar przy Placu Na Groblach. We wnętrzu umieszczono ikonostas sprowadzony ze zlikwidowanej cerkwi w Miechowie, który następnie uzupełniono ikonami (zarówno zabytkowymi, jak i nowo napisanymi). W czasie II wojny światowej hitlerowcy eksmitowali cerkiew z koszar.
W 1940 kolejną świątynię parafialną urządzono w dawnej synagodze Ahawat Raim (wykorzystywanej przez okupantów niemieckich jako stolarnia) przy ulicy Szpitalnej. Budynek został przystosowany do potrzeb liturgii prawosławnej i konsekrowany jako cerkiew Zaśnięcia Przenajświętszej Bogurodzicy Maryi. W latach 1940–1945 Kraków był oficjalną rezydencją biskupa krakowskiego i łemkowskiego Autokefalicznego Kościoła Prawosławnego w Generalnej Guberni.
W 1948 parafia (wraz z całym dekanatem krakowskim) weszła w skład diecezji łódzko-poznańskiej. W tym samym roku wspólnota zyskała stałego proboszcza.
Pod koniec lat 60. XX w. rozpoczęto generalny remont i przebudowę świątyni, przy znacznej pomocy finansowej ze strony państwa. Prace trwały do 1984. W tym czasie cerkiew wyposażono w nowy ikonostas, autorstwa prof. Jerzego Nowosielskiego. Po zakończeniu remontu cerkiew została ponownie konsekrowana.
Pod koniec lat 90. wykonano (pod kierunkiem Jerzego Nowosielskiego) polichromie w refektarzu cerkwi.
10 stycznia 2014 dekretem arcybiskupa łódzkiego i poznańskiego Szymona otwarto przy krakowskiej parafii Diecezjalne Biuro Pielgrzymkowe, organizujące wyjazdy do prawosławnych sanktuariów.
Od marca 2022 r. parafia posiada kwaterę na cmentarzu komunalnym w Podgórkach Tynieckich.
Filia w Zakopanem.
Od 2005 duchowny z krakowskiej parafii odprawia w dniu 7 stycznia (Boże Narodzenie według starego stylu) nabożeństwo prawosławne w Zakopanem (w rzymskokatolickim „starym kościółku” przy ulicy Kościeliskiej). Od 2019 r. w mieście działa stały prawosławny punkt duszpasterski. Nabożeństwa były celebrowane w rzymskokatolickiej kaplicy Najświętszego Serca Jezusa na Jaszczurówce w ostatnią sobotę każdego miesiąca. Od marca 2022 r., w związku z przebywaniem wielu uchodźców z Ukrainy w województwie małopolskim, nabożeństwa są odprawiane w „starym kościółku” w co drugą niedzielę.

</doc>
<doc id="1545058" url="https://pl.wikipedia.org/wiki?curid=1545058" title="Vassilios Skouris">
Vassilios Skouris



</doc>
<doc id="1545060" url="https://pl.wikipedia.org/wiki?curid=1545060" title="Stavros Dimas">
Stavros Dimas



</doc>
<doc id="1545061" url="https://pl.wikipedia.org/wiki?curid=1545061" title="Arafel">
Arafel



</doc>
<doc id="1545063" url="https://pl.wikipedia.org/wiki?curid=1545063" title="Dlaczego nie! (singel)">
Dlaczego nie! (singel)

„Dlaczego nie!” - piosenka Kasi Kowalskiej promująca film pod tym samym tytułem oraz jej ósmy album Antepenultimate z 2008 roku.
Piosenka „Dlaczego nie!” powstała na potrzeby filmu Ryszarda Zatorskiego pod tytułem Dlaczego nie! (2007). Jako singel została wydana 16 grudnia 2006 w wersji albumowej. Po raz drugi ukazała się 11 stycznia 2007 w wersji radiowej na płycie stanowiącej ścieżkę dźwiękową filmu Dlaczego nie!. 27 kwietnia 2007 wersja radiowa ukazała się na dwupłytowej składance Radio Zet Siła Muzyki Przeboje na wiosnę 2007. 10 listopada 2008 znalazła się w wersji albumowej na płycie Kasi Kowalskiej Antepenultimate. 

</doc>
<doc id="1545064" url="https://pl.wikipedia.org/wiki?curid=1545064" title="Stanisław Gibasiewicz">
Stanisław Gibasiewicz

Stanisław Gibasiewicz (ur. 6 listopada 1904 w Krotoszynie, zm. 25 września 1986 w Kórniku) – polski prawnik, numizmatyk, dyrektor Biblioteki Kórnickiej.
Ukończył gimnazjum w Krotoszynie i studia prawnicze na Uniwersytecie Poznańskim. Po studiach był aplikantem w Zarządzie Miejskim w Poznaniu, potem referentem ds. ekonomicznych w konsulatach polskich w Berlinie i Lille, wreszcie urzędnikiem administracyjnym Uniwersytetu Poznańskiego. W Poznaniu spędził lata okupacji hitlerowskiej, ponownie będąc zatrudnionym w zarządzie miasta.
W latach 1945-1953 pełnił funkcję naczelnika Fundacji "Zakłady Kórnickie". Po likwidacji Fundacji Biblioteka Kórnicka została przejęta przez Polską Akademię Nauk; po tych przekształceniach przez kilkanaście lat Gibasiewicz pełnił funkcję dyrektora administracyjno-gospodarczego Biblioteki. Na emeryturę przeszedł w 1970.
Był znanym numizmatykiem, autorem publikacji z tej dziedziny, członkiem stowarzyszeń branżowych. Wiedzę i doświadczenie wykorzystał także w pracy w Kórniku, porządkując i sprawując opiekę merytoryczną nad zbiorami numizmatycznymi Biblioteki. Na łamach "Pamiętnika Biblioteki Kórnickiej" ogłosił obszerny artykuł o tej kolekcji ("Zbiór numizmatyczny Biblioteki Kórnickiej", 1968, zeszyt 9/10).

</doc>
<doc id="1545065" url="https://pl.wikipedia.org/wiki?curid=1545065" title="Satelitarne usługi internetowe">
Satelitarne usługi internetowe

Satelitarne usługi internetowe stosowane są w miejscach, w których naziemny dostęp do Internetu jest nieosiągalny oraz tam gdzie wymagany jest mobilny dostęp do sieci. Internet drogą satelitarną dostępny jest globalnie, również dla statków na morzu oraz poruszających się pojazdów naziemnych.
Zasada działania i ograniczenia łączności satelitarnej.
Zanik sygnału spowodowany deszczem.
Na łączność satelitarną wpływa wilgoć i deszcz przenikający przez ścieżkę sygnału. Skutki są mniejsze na niższych częstotliwościach, takich jak pasma L i C, ale są dość poważne na wyższych częstotliwościach, takich jak pasma Ku i Ka. W obszarach tropikalnych z dużymi opadami najpopularniejsze są pasma C (4/6 GHz) z polaryzacją kołową. Na wyższym paśmie Ka (19/29 GHz) podczas deszczu stosowane są specjalne techniki, takie jak duże marginesy zakłóceń spowodowanych deszczem, adaptacyjne sterowanie mocą nadajnika i zmniejszenie przepustowości.
Czas na jaki połączenie jest tracone redukowany jest poprzez zwiększenie średnicy anteny satelitarnej skupiając w ten sposób większą ilość sygnału satelitarnego na kanale odbiorczym oraz wytwarzanie intensywniejszego sygnału zwrotnego.
Nowoczesne konsumenckie anteny satelitarne są stosunkowo małe, co zmniejsza margines zakłóceń sygnału spowodowanego deszczem i dlatego potrzebne jest zwiększenie mocy sygnału po stronie naziemnej i satelitarnej zwiększając również koszt.
Duże komercyjne anteny satelitarne o średnicy od 3,7 do 13 m stosowane są w celu osiągnięcia dużych marginesów wpływu deszczu oraz zmniejszenia mocy potrzebnej do transmisji danych z satelity, zmniejszając koszt ich transmisji.
Nowoczesny sprzęt DVB-S2, ze sprzężeniem zwrotnym sygnału pozwala na dynamiczne zmiany modulacji sygnału w odpowiedzi na pojawienie się zakłóceń spowodowanych deszczem w miejscu gdzie znajduje się odbiorca. Pozwala to na zwiększenie przepustowości łącza w czasie normalnej przejrzystości powietrza zmniejszając przez to koszt transmisji danych.
Opóźnienie sygnału.
Opóźnieniem sygnału nazywamy czas jaki mija od momentu wysłania sygnału do czasu uzyskania odpowiedzi na ten sygnał, lub w przypadku jednokierunkowej komunikacji od czasu wysłania sygnału i jego odebrania u odbiorcy. W porównaniu do komunikacji naziemnej, wszystkie geostacjonarne satelity komunikacyjne cechują się dużym czasem opóźnienia spowodowanym transmisją z Ziemi na odległość 35 000 km w kosmos do satelity na orbicie geostacjonarnej i ponownie na ziemię.
Opóźnienie sygnału może wynosić od 500 do 900 milisekund czyniąc tę usługę bezużyteczną w zastosowaniach wymagających przesyłu danych w czasie rzeczywistym, takich jak gry internetowe czy operacje chirurgiczne na odległość. Opóźnienia mogą być bardzo nieprzyjemnie odczuwane w aplikacjach interaktywnych, takich jak VoIP czy wideokonferencje lub inne zastosowania komunikacyjne. Podczas interaktywnego dostępu zdalnego również odczuwalne mogą być problemy spowodowane opóźnieniami. Opóźnienia te są tolerowane w przypadku podstawowych usług takich jak dostęp do skrzynki pocztowej czy przeglądania stron internetowych, gdyż są wtedy ledwo zauważalne.
Nie istnieje łatwy sposób na rozwiązanie tego problemu. Opóźnienie jest głównie spowodowane prędkością światła. Nawet gdy wyeliminujemy wszystkie inne opóźnienia sygnału, nadal fale elektromagnetyczne potrzebować będą 233 milisekund na pokonanie odległości do odbiorcy w jedną stronę, sumarycznie dając 70 000 km do przebycia od źródła sygnału na ziemi do celu również naziemnego. 140 000 km dla przebycia sygnału w obie strony (od odbiorcy do nadawcy i z powrotem). Ogólnie, przy normalnych opóźnieniach sygnał potrzebuje od 500 do 700 milisekund na przebycie. Każdy dostęp wdzwaniany jest o wiele korzystniejszy od dostępu satelitarnego, gdyż suma wszystkich występujących opóźnień to przeciętnie nie więcej niż 150 do 200 milisekund.
Proponowaną alternatywą dla geostacjonarnych przekaźników są zasilane energią słoneczną ultralekkie statki powietrzne, które latałby nad wybranym terenem na wysokości około 20 km nad ziemią pod kontrolą autonomicznego komputera pokładowego. Baterie pokładowe zasilane byłyby w trakcie dnia, a w nocy zasilałyby energią układy statku powietrznego. Naziemne stacje nadawcze przekazywałyby sygnał przez statek powietrzny, co w rezultacie znacznie skróciłoby czas przebycia sygnału tam i z powrotem od nadajnika do odbiorcy do tylko 0,12 milisekundy.
Widoczność.
Zwykle w prostej linii między anteną a satelitą nie może znajdować się żadna przeszkoda aby cały system działał poprawnie. Sygnał jest podatny na pochłanianie i rozpraszanie nie tylko przez wilgoć, ale również obecność drzew i innej roślinności wpływa niekorzystnie na sygnał. Wraz ze spadkiem częstotliwości radiowej sygnału poniżej 900 MHz zmniejsza się wpływ roślinności, jednak większość komunikacji satelitarnych działa powyżej 2 GHz, dzięki czemu stają się one wrażliwe na nawet niewielkie przeszkody takie jak liście drzew. W czasie instalacji anteny satelitarnej w zimie musi być brany pod uwagę wzrost roślinności w czasie wiosny i lata.
Strefa Fresnela.
Linia sygnału radiowego pomiędzy dwoma antenami satelitarnymi nie jest idealnie prosta i jednolita, tak jak gdyby to była wiązka światła. Gdy sygnał rozchodzi się od stacji nadawczej, poszerza się aż do punktu środkowego między dwoma antenami a następnie ponownie się zwęża dochodząc do anteny odbiorczej. Zjawisko to znane jest jako strefa Fresnela. Ogranicza to użyteczność anten satelitarnych w miejscach, gdzie jest bardzo ograniczony dostęp do otwartego nieba. Na drodze sygnału w kosmosie nie może być żadnej przeszkody nie tylko na bezpośredniej linii prostej, ale również na poszerzeniu strefy Fresnela, która może być kilka metrów średnicy większa niż naziemna antena satelitarna.
Dwukierunkowa komunikacja satelitarna.
Dwukierunkowe internetowe połączenie satelitarne wiąże się zarówno wysyłaniem i odbieraniem danych przez nadajnik typu VSAT do zdalnego koncentratora usługodawcy, który następnie przekazuje dane za pośrednictwem naziemnej instalacji do Internetu. Anteny na obu końcach muszą być precyzyjnie nakierowane na właściwego satelitę, aby uniknąć zakłóceń z innych satelitów. Niektórzy usługodawcy zobowiązują klienta do zapłaty za zainstalowanie systemu i poprawnie ustawienie anteny przez personel techniczny usługodawcy — jednakże europejska firma ASTRA2Connect zachęca użytkowników do samodzielnej instalacji systemu i udostępnia szczegółowe instrukcje jak tego dokonać. Wielu klientów na Bliskim Wschodzie i w Afryce jest również zachęcanych do samodzielnej instalacji systemu. Na każdym zakończeniu typu VSAT częstotliwość, moc i szybkość transmisji musi być dokładnie ustawiona pod kontrolą usługodawcy.
Istnieje kilka rodzajów dwukierunkowych satelitarnych usług internetowych, w tym wielodostęp z podziałem czasowym (TDMA) i pojedynczy kanał na przewoźnika (SCPC). Dwukierunkowym systemem może być prosty terminal typu VSAT o średnicy 60-100 cm i mocy wyjściowej kilku watów, przeznaczony dla konsumentów oraz małych firm lub większych systemów, które zapewniają większą przepustowość. Takie systemy są często wprowadzane na rynek jako „satelitarne usługi szerokopasmowe” i mogą kosztować od dwóch do trzech razy więcej za miesiąc niż naziemne systemy jak np. ADSL. Modem satelitarny konieczny do działania tej usługi często jest własnością usługodawcy, ale niektóre modemy są zgodne z kilkoma dostawcami. Są one również drogie, kosztują w przedziale od 600 do 2000 Dolarów amerykańskich.
Dwukierunkowy terminal „iLNB” stosowany przez ASTRA2Connect posiada nadajnik o mocy 500mW oraz konwerter LNB polaryzacji liniowej — oba działające na paśmie Ku. Ceny za modemy od Astra2Connect oscylują od 299 do 350 €. Ten typ systemu generalnie nie nadaje się do montażu na podjazdach, jednak niektóre anteny mogą zostać wyposażone w system automatycznego nakierowywania i dostosowywania kierunku anteny względem satelity, te są z kolei dość kosztowne i uciążliwe. Technologia ta została dostarczona dla ASTRA2Connect przez Belgijską firmę Newtec.
Przepustowość.
Klienci internetu satelitarnego to klienci od zwykłych użytkowników domowych z jednym komputerem do dużych odległych ośrodków biznesu z ilością komputerów liczoną w setkach.
Użytkownicy domowi często korzystają z udostępnionego łącza satelitarnego, dla obniżenia kosztów, jednocześnie umożliwiając wysoką szczytową przepustowość gdy nie dochodzi do przeciążeń. Zwykle stosowane są ograniczenia dostępu do pasma, tak aby każdy użytkownik dostawał sprawiedliwy udział w paśmie, zgodnie z ich opłatą za łącze. Gdy użytkownik przekroczy swój limit, usługodawca może spowolnić szybkość dostępu, obniżyć priorytet ruchu danego użytkownika lub naliczyć opłaty za przekroczenie limitu. Dla konsumenckiego internetu satelitarnego, limit może wynosić od 200 Megabajtów do 17 Gigabajtów miesięcznie. Wspólne łącze usługodawcy, może mieć szybkość od 1 do 40 Mbps oraz być dzielone przez maksymalnie od 100 do 4000 użytkowników końcowych. Dlatego średnia szybkość transmisji na komputerze użytkownika końcowego wynosi jedynie około 10–20 kbps. Jest to odpowiednie dla większości ludzi, ale z pewnością nie dla tych, którzy chcą wykonać transfery na wielką skalę, takie jak pliki wideo, muzyki.
Nadawanie od użytkowników jest zwykle dzielone zgodnie z TDMA, co polega na przekazywaniu okazjonalnych krótkich pakietów, na przykład wtedy, gdy mysz zostanie kliknięta.
Użytkownicy biznesowi zwykle wybierają usługi z dedykowanym pasmem gdzie ruch jest nadzorowany po stronie użytkownika, a nie usługodawcy.
Każda ze zdalnych lokalizacji może być również wyposażona w modem telefoniczny. Połączenia takie są realizowane jak przez konwencjonalnych usługodawców połączeń wdzwanianych. Dwukierunkowe satelitarne systemy mogą czasami użyć kanału modemu w obu kierunkach do przesyłu danych, dla których opóźnienia są bardziej istotne niż szerokość pasma, zostawiając kanał satelitarny do pobrania danych, gdzie pasmo jest ważniejsze niż opóźnienia, takich jak transfer danych.
W 2006 Komisja Europejska sfinansowała projekt UNIC, który ma na celu przeprowadzanie badań nad tworzeniem, optymalizacją i zatwierdzania nowych interaktywnych usług szerokopasmowych usług telewizyjnych dostarczanych przez tanie dwudrożne połączenia satelitarne do rzeczywistych użytkowników końcowych w domu. Architektura UNIC używa standardu DVB-S2 do odbioru oraz DVB-RCS do nadawania.
Normalne anteny typu VSAT (1,2–2,4 m średnicy) są szeroko używane dla usług typu VoIP. Połączenie głosowe jest przesyłane w postaci pakietów przez satelitę i internet. Dzięki wykorzystaniu technik kodowania i kompresji przepustowość wymagana dla jednego połączenia w obie strony to tylko 10,8 kbps.
Przenośny internet satelitarny.
Przenośny modem satelitarny.
Te samodzielne urządzenia zwykle mają kształt płaskich prostokątnych pudełek. Nie muszą być nakierowane bezpośrednio w satelitę jak w przypadku terminali typu VSAT. Wyrównanie nie musi być bardzo dokładne, urządzenia te mają wbudowane mierniki mocy sygnału, aby użytkownik mógł dostosować urządzenie prawidłowo samodzielnie. Modemy te posiadają powszechnie stosowane złącza, takie jak Ethernet lub USB. Niektóre mają również zintegrowany Bluetooth dzięki czemu działają jako telefon satelitarny. Modemy również często mają własne baterie, dzięki czemu mogą one być podłączone do laptopa nie korzystając z zasilania z jego baterii. Najpowszechniejszym terminalem tego systemu jest BGAN od Inmarsatu. Terminale te mają rozmiar teczki i niemal symetryczne prędkości połączenia na poziomie około 350-500 kbps. Istnieją mniejsze modemy, takie jak te oferowane przez Thuraya, ale pozwalają połączyć się tylko z przepustowością 144 kbps i to w ograniczonym obszarze.
Korzystanie z takiego modemu jest bardzo kosztowne. Wykorzystanie pasma kosztuje pomiędzy $5 i $7 za megabajt. Modemy są również drogie, zazwyczaj kosztują między 1000 i 4000 dolarów.
Internet przez telefon satelitarny.
Przez wiele lat telefony satelitarne umożliwiały łączność z internetem. Przepustowość łącza waha się od około 2400 bitów na sekundę na sieci satelitów Iridium i telefonach bazujących na ACeS aż do 15 kbps przy wysyłaniu i do 60 kbps przy odbieraniu na telefonach marki Thuraya. Globalstar również zapewnia dostęp do Internetu z szybkością 9600 bitów na sekundę oraz podobnie jak w przypadku Iridium i ACeS konieczne jest połączenie wdzwaniane, a cena liczona jest za minutę połączenia. Globalstar i Iridium planują uruchomienie nowych satelitów oferujących zawsze-dostępne usługi transmisji danych przy wyższych prędkościach. Z telefonów Thuraya również można łączyć z szybkością 9600 bitów dla połączenia wdzwanianego, usługa dostępu z szybkością 60 kilobitów jest jednak zawsze włączona a użytkownik jest rozliczany za ilość danych przesłanych (ok. $ 5 za megabajt). Telefony te można podłączyć do laptopa lub innego komputera przy pomocy kabla USB lub interfejsu RS-232. Ze względu na niską przepustowość pasma niezmiernie powolne jest przeglądanie stron internetowych z takiego połączenia, przydatne jest ono jednak do wysyłania e-maili, zdalnego połączenia SSH czy do użytku innych protokołów niskiej przepustowości. Telefony satelitarne często wyposażone są w anteny dookolne i nie jest wymagane dostosowanie do pozycji satelity tak długo, jak długo istnieje niezakłócone połączenie w linii prostej między telefonem i satelitą.
Odbiór satelitarny, wysyłanie drogą naziemną.
Wysyłanie danych drogą naziemną w tym systemie wykonywane jest z użyciem tradycyjnego dostępu wdzwanianego do Internetu. Wychodzące dane przesyłane są przez telefon modem, a odbiór danych odbywa się przez satelitę z prędkością bliską łączom szerokopasmowego dostępu do Internetu. W Stanach Zjednoczonych licencja FCC jest wymagana dla stacji nadawczej usługodawcy, nie jest wymagana dla użytkowników końcowych.
System ten może również wykorzystywać General Packet Radio Service (GPRS) jako kanał zwrotny od klienta. Za pomocą połączenia, które jest oferowane w standardzie GPRS lub EDGE, ilość przesyłanych danych jest bardzo niewielka, a ponieważ ta usługa nie jest płatna za czas, lecz za ilość danych pobranych, użytkownicy mogą surfować i pobierać w szerokopasmowych prędkościach. Innym zastosowaniem GPRS-u jako kanału zwrotnego byłaby mobilność, gdy usługa jest świadczona przez satelity, które przekazują sygnał w zakresie od 50 do 53 dBW. Korzystanie z anteny satelitarnej o średnicy 33 cm, podłączonej do laptopa podłączonego do telefonu GSM wyposażonego w modem GPRS, umożliwia mogą korzystanie z szerokopasmowej łączności satelitarnej.
Wymagania sprzętowe.
Stacja nadawcza (nazywana również „teleportem”, „zakończeniem”, „stacją źródłową”, lub „hubem”) składa się z dwóch komponentów:
W odległej lokalizacji (stacji naziemnej) w skład instalacji wchodzą:
Wymagane oprogramowanie.
Odległe lokalizacje wymagają niewielkiej ilości dostosowania oprogramowania dla zapewnienia autentykacji i ustawienia serwera pośredniczącego. Filtrowanie jest zwykle wykonywane przez oprogramowanie karty DVB.
Często niestandardowe zakresy adresów IP są stosowane dla adresowania opóźnienia i problemów asymetrii połączenia satelitarnego. Dane przesyłane przez połączenie satelitarne często są także szyfrowane – w przeciwnym wypadku dane te byłyby dostępne dla wszystkich użytkowników odbiorników satelitarnych.
Wiele implementacji IP-przez-satelitę używa sparowanych serwerów proxy w obu punktach końcowych, aby niektóre rodzaje komunikacji między klientami i serwerami mogły akceptować opóźnienia związane ze specyfiką połączenia satelitarnego. Z podobnych powodów, istnieją specjalne implementacje wirtualnych sieci prywatnych (VPN) zaprojektowane do użytku przez połączenia satelitarne, ponieważ standardowe oprogramowanie VPN nie może obsłużyć długiego czasu podróży pakietów.
Prędkości przesyłu są ograniczone przez modem użytkownika. Opóźnienia są wysokie, ponieważ dla satelitarnych systemów dostępu do internetu jest to minimum 240 ms w jedną stronę, w wyniku czego minimalny czas przesyłu sygnału tam i z powrotem to 500 ms. Prędkości pobierania danych mogą okazać się bardzo szybkie w porównaniu do połączeń wdzwanianych.
Zasada działania.
Stacje nadawcze używają serwerów pośredniczących w stacjach naziemnych (Teleportach), które są skonfigurowane tak aby przekierować cały wychodzący ruch do serwera QoS, co upewnia, że użytkownik na pewno nie przekroczy przydzielonego pasma lub miesięcznych limitów ruchu. Dane są następnie wysyłane do encapsulatora, który wstawia pakiety IP wewnątrz pakietów DVB. Te z kolei są następnie przesyłane do modemu DVB, a następnie do nadajnika (BUC).
Jednostronny odbiór multicast, bez sygnału zwrotnego.
Jednostronny odbiór multicast jest stosowany dla danych protokołu internetowego bazujących na dystrybucji danych multicast, takich jak dane, dźwięk czy obraz. W USA, licencja Federalnej Komisji Łączności (FCC) jest wymagana tylko w przypadku stacji nadawczej i nie jest wymagana licencja dla użytkowników. Należy pamiętać, że większość protokołów internetowych nie będzie działać poprawnie w jednostronnym dostępie, gdyż wymagają kanału zwrotnego. Jednakże, zawartość Internetu, taka jak strony internetowe nadal może być rozprowadzana w jedną stronę przez system „przepychający” je do lokalnego użytkownika końcowego, choć pełna interaktywność nie jest możliwa. To jest tak jak w radiu czy telewizji (na wzór teletekstu), które oferuje bardzo ubogi interfejs użytkownika.
Komponenty sprzętowe systemu.
Podobnie jak w przypadku jednokierunkowego sygnału satelitarnego z naziemnym kanałem zwrotnym, dostęp satelitarny w tym systemie może posiadać również interfejs dostępu do publicznych komutowanych sieci telefonicznych pozwalający na ograniczoną komunikację wychodzącą od użytkownika. Połączenie z internetem nie jest konieczne, ale wiele rozwiązań tego typu posiada serwer FTP służący do kolejkowanego rozsyłania plików przez sygnał satelitarny.
Komponenty programowe systemu.
Większość jednokierunkowych rozwiązań typu multicast wymaga przygotowania oprogramowania dedykowanego dla odległych stacji. Oprogramowanie na stacji odbiorczej musi filtrować i przechowywać dane, oraz udostępniać interfejs selekcyjny do wyboru danych do wyświetlenia. Oprogramowanie na stacji nadawczej musi posiadać narzędzie kontroli dostępu, kolejkowania priorytetowego, wysyłającego i enkapsulującego dane.
Redukcja opóźnień.
Przyczyną znacznej części spowolnień związanych Internetem satelitarnym jest to, że dla każdego żądania danych, musi zostać wykonana duża ilość zapytań „tam i z powrotem” zanim każde użyteczne dane mogą być odebrane przez odbiorcę. Specjalne zakresy IP i pośrednicy sieciowi mogą również zredukować opóźnienia poprzez ograniczanie liczby wysyłek zapytań „tam i z powrotem” i / lub uproszczenia i zmniejszenia długości nagłówków protokołu. Tego typu technologie są powszechnie określane jako akceleracja TCP, pobieranie wstępne HTTP i buforowanie Systemu Nazw Domen.
W kosmosie dostęp do Internetu również osiągany jest drogą satelitarną.
Metody blokowania reklam efektywne w komunikacji naziemnej, takie jak AdBlock czy Adblock Plus, są wyjątkowo korzystne dla satelitarnego Internetu, ponieważ większość witryn internetowych stosuje metody uniemożliwiające buforowanie stron przez przeglądarki internetowe czy bufor po stronie usługodawcy internetowego (celem maksymalizacji liczby odsłon reklamy spółek powiązanych ze spółką serwującą witrynę odwiedzaną przez użytkownika).

</doc>
<doc id="1545066" url="https://pl.wikipedia.org/wiki?curid=1545066" title="Vassilis Fotopoulos">
Vassilis Fotopoulos



</doc>
<doc id="1545069" url="https://pl.wikipedia.org/wiki?curid=1545069" title="Cerkiew św. Mikołaja w Ornecie">
Cerkiew św. Mikołaja w Ornecie

Cerkiew pod wezwaniem św. Mikołaja – prawosławna cerkiew parafialna w Ornecie. Należy do dekanatu Gdańsk diecezji białostocko-gdańskiej Polskiego Autokefalicznego Kościoła Prawosławnego.
Cerkiew mieści się przy Alei Wojska Polskiego.
Świątynia jest byłym kościołem ewangelickim wybudowanym w latach 1829–1830 w stylu późnoklasycystycznym. Wieża pochodzi z lat 1905–1906. Wnętrze świątyni dostosowane do potrzeb liturgii prawosławnej.
Obiekt wpisano do rejestru zabytków 16 października 1967 pod nr 668/67.

</doc>
<doc id="1545073" url="https://pl.wikipedia.org/wiki?curid=1545073" title="Michalis Kakojannis">
Michalis Kakojannis



</doc>
<doc id="1545074" url="https://pl.wikipedia.org/wiki?curid=1545074" title="Piotr Krakowski (historyk sztuki)">
Piotr Krakowski (historyk sztuki)

Piotr Krakowski (ur. 18 stycznia 1925 w Tarnowie, zm. 4 lutego 1997 w Krakowie) – historyk sztuki, profesor.
Życiorys.
Był synem Jana i Stanisławy z d. Świderskiej. Brat Wojciecha. Po II wojnie światowej przyjechał do Krakowa, gdzie następnie ukończył studia na historii sztuki (Uniwersytet Jagielloński) i architekturze (Akademia Górniczo-Hutnicza). W latach 1950-1962 był zatrudniony w służbach konserwatorskich Urzędu Wojewódzkiego. Od 1963 roku pracował w Instytucie Historii Sztuki UJ, w którym 5 lat później, pod kierunkiem Tadeusza Dobrowolskiego, obronił pracę doktorską "Symbolizm w malarstwie krajobrazowym doby romantyzmu". W 1981 otrzymał habilitację na podstawie pracy "Teoretyczne podstawy architektury XIX w." Od 1986 był profesorem nadzwyczajnym, od 1993 profesorem zwyczajnym. Od 1991 kierował Zakładem Historii Sztuki Nowoczesnej IHS UJ.
Członek Stowarzyszenia Historyków Sztuki, Międzynarodowego Stowarzyszenia Krytyków Artystycznych (AICA), członek korespondent Polskiej Akademii Umiejętności. Odznaczony Krzyżem Kawalerskim Orderu Odrodzenia Polski.
Zajmował się przede wszystkim sztuką XIX i XX wieku. Został pochowany na Cmentarzu Rakowickim w Krakowie kw. P, rz. 5.

</doc>
<doc id="1545075" url="https://pl.wikipedia.org/wiki?curid=1545075" title="Piotr Krakowski">
Piotr Krakowski



</doc>
<doc id="1545076" url="https://pl.wikipedia.org/wiki?curid=1545076" title="José Pérez">
José Pérez

José Pérez (ur. 1898, zm. 5 grudnia 1920) – piłkarz urugwajski, napastnik.
Jako piłkarz klubu CA Peñarol był w kadrze reprezentacji Urugwaju podczas turnieju Copa América 1916 - pierwszych w dziejach mistrzostwach Ameryki Południowej oraz pierwszych w dziejach mistrzostwach kontynentalnych. Urugwaj zdobył tytuł pierwszego mistrza Ameryki Południowej, jednak Pérez nie zagrał w żadnym meczu.
Rok później wziął udział w turnieju Copa América 1917, gdzie Urugwaj drugi raz z rzędu zdobył mistrzostwo Ameryki Południowej. Tym razem Pérez zagrał we wszystkich trzech meczach - z Chile, Argentyną i Brazylią.
Wciąż jako gracz Peñarolu wziął udział w turnieju Copa América 1919, gdzie Urugwaj został wicemistrzem Ameryki Południowej. Pérez wystąpił we wszystkich 4 meczach - z Argentyną, Chile (zdobył bramkę) i w obu decydujących o ostatecznym zwycięstwie pojedynkach z Brazylią.
W następnym roku wziął udział w turnieju Copa América 1920. Urugwaj zdobył mistrzostwo kontynentu, a Pérez zagrał we wszystkich 3 meczach - z Argentyną, Brazylią (zdobył 2 bramki) i Chile (zdobył bramkę). Strzelając w turnieju 3 bramki został wspólnie z Angelem Romano królem strzelców turnieju.
Pérez od 15 sierpnia 1913 do 26 września 1920 rozegrał w reprezentacji Urugwaju 28 meczów i zdobył 6 bramek

</doc>
<doc id="1545077" url="https://pl.wikipedia.org/wiki?curid=1545077" title="Georgios Dalaras">
Georgios Dalaras



</doc>
<doc id="1545078" url="https://pl.wikipedia.org/wiki?curid=1545078" title="Jose Perez">
Jose Perez



</doc>
<doc id="1545079" url="https://pl.wikipedia.org/wiki?curid=1545079" title="Jeorios Dalaras">
Jeorios Dalaras



</doc>
<doc id="1545081" url="https://pl.wikipedia.org/wiki?curid=1545081" title="Kuzyn Pons">
Kuzyn Pons

Kuzyn Pons (oryg. fr. "Le Cousin Pons") – powieść Honoriusza Balzaka z 1847. Należy do "Scen z życia paryskiego" cyklu "Komedia ludzka". Razem z powieścią "Kuzynka Bietka" tworzy dyptyk "Ubodzy krewni".
Treść.
Pons, ubogi i niezbyt urodziwy krewny rodziny Camusot de Marville, żyje w nędznych warunkach razem z jedynym przyjacielem, Niemcem Schmucke. Regularnie wyśmiewany i upokarzany przez bogatszą rodzinę, utrzymuje z nią kontakty mimo wszystko, pragnąc ich towarzystwa i mając słabość do zjadanych u Camusotów obiadów. Jego drugą pasją jest kolekcjonowanie dzieł sztuki; zbiór Ponsa osiąga, wskutek wieloletniego zbierania obrazów, wysoką wartość. Po śmierci kuzyna, wywołanej biedą i złym traktowaniem, krewni, którzy upokarzali go za życia, nagle podejmują walkę o spadek. Udaje im się pozbawić schedy jedynego wskazanego spadkobiercę – Schmuckego – i przejąć kolekcję wyłącznie dla jej materialnej wartości, nadal nie rozumiejąc artystycznych pasji Ponsa.
Cechy utworu.
"Kuzyn Pons" jest dokładnym przeciwieństwem "Kuzynki Bietki": tytułowy „ubogi krewny” nie jest postacią aktywną, pragnącą przeciwstawić się swojemu losowi, lecz uosobieniem naiwności, prostolinijności i szczerości. Pons jest wyraźnie – już poprzez swój ubiór i otoczenie – przedstawiony jako postać wręcz z innej epoki, niezdolna do zaadaptowania się w realiach monarchii lipcowej. Obsesja związana z kolekcjonowaniem dzieł sztuki i ogólna fascynacja kulturą uniemożliwiają bohaterowi zrozumienie otaczającego go świata. Pons nie zostaje jednak w żaden sposób potępiony – poprzez konsekwentny kontrast między Ponsem i Schmuckem a całym ich otoczeniem (od pani Cibot, gospodyni domu, po rodzinę Camusotów) Balzak ukazuje wszechobecny we francuskim społeczeństwie materializm, bezwzględną chęć dorobienia się w dowolny sposób, nawet poprzez cudzą krzywdę. "Kuzyn Pons" jest jednym z najsilniejszych w "Komedii ludzkiej" oskarżeń hipokryzji mieszczańskiej oraz mentalności parweniusza – rodzina Camusotów, która zresztą pojawia się również w innych utworach stanowi archetyp świeżo wzbogaconych, pozbawionych wykształcenia i ogłady członków wyższych sfer.
"Kuzyn Pons" wpisuje się również w ogólną balzakowską refleksję o sztuce. Podczas gdy opowiadania "Nieznane arcydzieło", "Gambara" czy "Piotr Grassou" poruszają problem sztuki i życia twórcy, o tyle "Kuzyn Pons" przedstawia samo kolekcjonowanie dzieł sztuki jako równie niszczący, związany z obsesją proces. Wiele mówi również fakt, że Pons sam pragnął robić karierę artystyczną, jednak zrezygnował, widząc amoralizm wielkiego świata. Mimo piętnowanego przez Balzaka braku dostatecznej energii, by żyć wg własnych zasad moralnych, jest tym samym „naznaczony piętnem artystycznym”, a autor nie potępia go całkowicie – Pons nie uległ bowiem całkowicie destrukcyjnemu wpływowi wielkiego świata.

</doc>
<doc id="1545082" url="https://pl.wikipedia.org/wiki?curid=1545082" title="Mihalis Hatzigiannis">
Mihalis Hatzigiannis



</doc>
<doc id="1545084" url="https://pl.wikipedia.org/wiki?curid=1545084" title="Cerkiew Przemienienia Pańskiego w Mrągowie">
Cerkiew Przemienienia Pańskiego w Mrągowie

Cerkiew pod wezwaniem Przemienienia Pańskiego – prawosławna cerkiew parafialna w Mrągowie. Należy do dekanatu Olsztyn diecezji białostocko-gdańskiej Polskiego Autokefalicznego Kościoła Prawosławnego.
Świątynia mieści się przy ulicy Franklina Delano Roosevelta.
Wybudowana w latach 1895–1896 jako synagoga. W 1939 została zdewastowana przez hitlerowców. Później obiekt służył baptystom. W 1958 wnętrze zostało dostosowane do potrzeb liturgii prawosławnej.
Murowany z cegły budynek dawnej synagogi wzniesiono na planie prostokąta w stylu neoromańskim. Do dnia dzisiejszego zachował się wystrój zewnętrzny, okna witrażowe, wnęka po tablicach Dekalogu nad drzwiami wejściowymi, stolarka, ślusarka oraz podest przy ścianie wschodniej.
Pod koniec lat 90. XX w. cerkiew gruntownie wyremontowano; konsekracja świątyni (dokonana przez metropolitę warszawskiego i całej Polski Sawę oraz biskupa białostockiego i gdańskiego Jakuba) miała miejsce 22 sierpnia 1999.
Od 2008 r. świątynia jest iluminowana.
Cerkiew została wpisana do rejestru zabytków 14 marca 1996 pod nr 1567.

</doc>
<doc id="1545085" url="https://pl.wikipedia.org/wiki?curid=1545085" title="Parafia św. Mikołaja w Kielcach">
Parafia św. Mikołaja w Kielcach

 
Parafia św. Mikołaja – parafia prawosławna w Kielcach, w dekanacie Kraków diecezji łódzko-poznańskiej.
Na terenie parafii funkcjonuje 1 cerkiew:
Historia.
Licząca obecnie niewielu wiernych parafia ma ponad stuletnią historię. Pierwszą cerkiew wyświęcono 21 maja 1870. W 1920 świątynię zamieniono na rzymskokatolicki kościół garnizonowy, który po kilku latach zamknięto, a na początku lat 30. rozebrano. Z materiałów rozbiórkowych miała być zbudowana na koszt państwa nowa cerkiew przy ulicy Chęcińskiej 23. Zarząd miasta wyznaczył na ten cel plac o powierzchni 984 m². W 1937 stanęły jej fundamenty. Jednak brak funduszy i wybuch II wojny światowej uniemożliwił powstanie świątyni.
Drugą cerkiew wyświęcono 14 maja 1914 jako cerkiew pułkową (6 pułk strzelców) pod wezwaniem św. Mikołaja. Została ona zlokalizowana przy zbiegu ulic Chęcińskiej i Karczówkowskiej. Od 1926 funkcjonuje jako rzymskokatolicki kościół garnizonowy.
Od 1920 parafia kielecka nie miała swojej stałej świątyni i liturgię odprawiano w prywatnych domach. Często je zmieniano. W latach 1960–1978 funkcjonowała kaplica przy ulicy Juliusza Słowackiego 16, ale budynek był własnością miasta i został sprzedany komu innemu. W 1978 parafia kupiła dom mieszkalny przy ulicy Bodzentyńskiej 46, który został adaptowany na potrzeby liturgii prawosławnej i wyświęcony jako cerkiew św. Mikołaja.
Nabożeństwa odprawiane są według nowego stylu.

</doc>
<doc id="1545086" url="https://pl.wikipedia.org/wiki?curid=1545086" title="Giorgos Mouzakis">
Giorgos Mouzakis



</doc>
<doc id="1545092" url="https://pl.wikipedia.org/wiki?curid=1545092" title="Wiesław Domasłowski">
Wiesław Domasłowski

Wiesław Jerzy Domasłowski (ur. 3 czerwca 1926 w Warszawie, zm. 19 lutego 2021 w Toruniu) – polski chemik i konserwator zabytków, profesor UMK w Toruniu.
Życiorys.
Syn Feliksa Domasłowskiego oraz Stanisławy z domu Katner. Ojciec był żołnierzem III Brygady i Komendy Grupy Legionów Polskich, który w okresie międzywojennym służył w 2 Pułku Piechoty Legionów Wojska Polskiego, (odznaczony m.in. Krzyżem Walecznych), a następnie był urzędnikiem Ministerstwa Spraw Wojskowych. Dzieciństwo spędził w Warszawie. W 1938 r., w związku z zatrudnieniem ojca jako urzędnika w Komisariacie Generalnym RP w Wolnym Mieście Gdańsku rodzina przeprowadziła się do Gdyni Orłowa. Okres okupacji niemieckiej spędził w Warszawie, w 1942 r. został wysłany na roboty przymusowe do Niemiec. Brat Lech Domasłowski (ur. 1924) zginął podczas powstania warszawskiego w 1944 jako żołnierz AK (batalion Zośka). Rodzice również zostali wysłani na roboty przymusowe do Niemiec. Po powrocie do kraju w 1945 r. zamieszkał z rodziną ponownie w Gdyni, gdzie ukończył gimnazjum i liceum OO. Jezuitów w Orłowie. Od 1948 roku należał do PZPR.
W latach 1947–1952 studiował chemię na Wydziale Matematyczno-Przyrodniczym Uniwersytetu Mikołaja Kopernika w Toruniu, pracę magisterską pisał pod kierunkiem prof. Witolda Zacharewicza. Z UMK związał całą drogę naukową. Rozprawę doktorską "Badania nad technologią materiałów do kitowania i rekonstrukcji kamiennych rzeźb i detali architektonicznych" obronił 1964 (promotor prof. Ernest Pischinger), przewód habilitacyjny ukończył 1967 (rozprawa "Badania nad strukturalnym wzmacnianiem kamieni roztworami żywic epoksydowych"), tytuł profesora nadzwyczajnego zyskał 1975, a profesora zwyczajnego w 1989 r.
Od zakończenia studiów pracował w Katedrze Technologii i Technik Malarskich, a następnie (od 1969) w Instytucie Zabytkoznawstwa i Konserwatorstwa na Wydziale Sztuk Pięknych UMK, jako zastępca asystenta i asystent (1952–1953), starszy asystent (1953–1955), adiunkt (1955–1967) i docent (1967–1975), profesor nadzwyczajny (1975–1989), profesor zwyczajny (1989–2007).
W latach 1968–1969 był kierownikiem katedry, następnie, od 1969 do 1979 i od 1984 do 1987 r. dyrektorem Instytutu Zabytkoznawstwa i Konserwatorstwa UMK, w latach 1978–1981 prorektorem do spraw nauki i współpracy z zagranicą. Od 1969 do 2000 r. był kierownikiem Zakładu Konserwacji Elementów i Detali Architektonicznych. W latach 1968–1985 kierownik Laboratorium Naukowo-Badawczego Konserwacji Kamienia i Szkła/Laboratorium Naukowo-Badawczego Konserwacji Kamienia PP PKZ. W latach 1988–1990 członek Centralnej Komisji Kwalifikacyjnej do Spraw Kadr Naukowych. Na emeryturę przeszedł w 1996 r., jednak nadal przez 11 lat prowadził zajęcia dydaktyczne na uczelni w ramach ½ etatu. Ponadto w latach 1977 i 1979 prowadził wykłady z konserwacji kamienia na międzynarodowych kursach UNESCO w Wenecji, zaś w latach 1989–1991 wykładał na Fachhochschule w Kolonii, gdzie zorganizował specjalizację konserwacji kamienia. Uczestnik licznych sympozjów, członek szeregu stowarzyszeń i rad naukowych, m.in. jako rzeczoznawca Ministra Kultury i Sztuki (1970–2000), PP PKZ (1969–1994) i UNESCO (od 1971). Wyróżniany nagrodami i odznaczeniami państwowymi i uczelnianymi, w tym Krzyżem Kawalerski i Oficerskim Orderu Odrodzenia Polski. Nagroda Prezydenta Miasta Torunia za rok 2001. Współzałożyciel i pierwszy prezes Stowarzyszenia Dziedzictwo Torunia (2004), obecnie przewodniczący Komisji Rewizyjnej.
Głównym tematem badań naukowych jest konserwacja kamiennych obiektów zabytkowych, a także zastosowanie żywic sztucznych do celów konserwatorskich. Przeprowadził m.in. rekonstrukcję kilku kamiennych pilastrów w Kaplicy Zygmuntowskiej na Wawelu w Krakowie oraz – wraz z zespołem – konserwację manierystycznego kamiennego portalu kamienicy Eskenów w Toruniu, wieżyczek ratusza w Toruniu, gotyckiej konsoli z Mojżeszem (pozostałej po figurze Pięknej Madonny) w katedrze w Toruniu, romańskiego portalu ołbińkiego w katedrze św. Marii Magdaleny we Wrocławiu i wystroju rzeźbiarskiego elewacji ratusza wrocławskiego, barokowych rzeźb na moście gotyckim w Kłodzku i in., ponadto zajmował się konserwacją witraży (w 1955 r. został współautorem nowoczesnej metody konserwacji szkła witrażowego, wraz z Leonardem Torwirtem i Edwardem Kwiatkowskim) oraz drewna (m.in. relikwiarz św. Wojciecha w Gnieźnie), wraz z zespołem wykonał kopię brązowych Drzwi Gnieźnieńskich. W kraju i za granicą – m.in. Bułgaria, Egipt (Świątynia Hatszepsut w Deir el-Bahari), Kambodża (Angkor Wat), Macedonia (rzymski piec ceramiczny w Ochrydzie), Chile (kolosy na Wyspie Wielkanocnej), Niemcy – opracował kilkadziesiąt ekspertyz konserwatorskich. Opublikował ponad 100 prac naukowych, promotor ponad 150 prac magisterskich i 13 doktoratów.
Konserwatorem zabytków była również żona, Wacława Szmidel-Domasłowska (1935-2021).

</doc>
<doc id="1545093" url="https://pl.wikipedia.org/wiki?curid=1545093" title="Martín Alonzo Pinzón">
Martín Alonzo Pinzón



</doc>
<doc id="1545094" url="https://pl.wikipedia.org/wiki?curid=1545094" title="Parafia Świętych Wiery, Nadziei, Luby i matki ich Zofii w Sosnowcu">
Parafia Świętych Wiery, Nadziei, Luby i matki ich Zofii w Sosnowcu

Parafia Świętych Wiery, Nadziei, Luby i Matki Ich Zofii – parafia prawosławna w Sosnowcu, w dekanacie Kraków diecezji łódzko-poznańskiej.
Na terenie parafii funkcjonuje 1 cerkiew:
Historia.
Parafia powstała w 1889, co zostało potwierdzone dekretem arcybiskupa warszawsko-chełmskiego Leoncjusza z 20 maja 1890. Cerkiew parafialną zbudowano w latach 1888–1889, konsekrowano 28 listopada 1889.
Obecnie parafia obejmuje swoim zasięgiem południową część województwa śląskiego, m.in. aglomerację katowicką, aglomerację rybnicką i Śląsk Cieszyński.
Od marca 2018 r. parafia prowadzi punkt duszpasterski Świętych Cyryla i Metodego w Bielsku-Białej; nabożeństwa odprawiane są w rzymskokatolickim kościele Trójcy Przenajświętszej przy ulicy Jana III Sobieskiego 10.

</doc>
<doc id="1545097" url="https://pl.wikipedia.org/wiki?curid=1545097" title="Kostek Yoriadis">
Kostek Yoriadis



</doc>
<doc id="1545098" url="https://pl.wikipedia.org/wiki?curid=1545098" title="Akacja Farnesa">
Akacja Farnesa

Akacja Farnesa ("Acacia farnesiana") – gatunek rośliny należący do rodziny bobowatych i podrodziny brezylkowych (dawniej w mimozowych). Występuje w południowej części USA, w Ameryce Środkowej, w północnej części Ameryki Południowej. Często uprawiany i łatwo dziczejący co utrudnia ustalenia zasięgu naturalnego występowania.
Morfologia.
Krzew o wysokości dochodzącej do 4 metrów. Liście podwójnie pierzaste, złożone z drobnych, małych listków. Kwiaty 5-krotne, drobne, żółte, zbite w główkowaty kwiatostan. Pręciki dość liczne, słupek jeden. Owoc: strąk.

</doc>
<doc id="1545100" url="https://pl.wikipedia.org/wiki?curid=1545100" title="Acacia farnesiana">
Acacia farnesiana



</doc>
<doc id="1545101" url="https://pl.wikipedia.org/wiki?curid=1545101" title="Haris Alexiou">
Haris Alexiou



</doc>
<doc id="1545105" url="https://pl.wikipedia.org/wiki?curid=1545105" title="Bicz (pismo)">
Bicz (pismo)

Bicz – rewolucyjne pismo wydawane w Krakowie w roku 1862. Ukazały się jedynie dwa numery tego pisma, lecz odegrało ono znaczącą rolę w okresie przedpowstaniowym, mobilizując krakowską młodzież do walki z wrogiem.

</doc>
<doc id="1545107" url="https://pl.wikipedia.org/wiki?curid=1545107" title="Ulica Krucza we Wrocławiu">
Ulica Krucza we Wrocławiu

Ulica Krucza – jedna z ulic w południowej części Wrocławia, przebiegająca przez teren dzielnic Krzyki i Fabryczna (osiedla: Południe i Gajowice). Obecnie łączy plac Hirszfelda z ulicą Inżynierską i ma długość ok. 1,5 km.
Ulica wytyczona została (jako "Charlottenstraße") pod koniec XIX wieku na terenach dawnej Nowej Wsi Komandorskiej ("Neudorf") i potem, już w wieku XX, w dawnej wsi Gajowice ("Gabitz"). Pierwszy jej odcinek, wyznaczony w 1880, liczył około 400 metrów i zaczynał się od "Kaiser Wilhelm Straße" (dzisiejsza ul. Powstańców Śląskich) przy jej skrzyżowaniu z "Augustastraße" (dziś jej pozostałość na tym odcinku nosi nazwę ul. Szczęśliwej) i biegł do "Höfchenplatz" (pl. Hirszfelda). Odcinek ten zabudowano przed rokiem 1890.
Następny fragment, od pl. Hirszfelda do "Gabitzstraße" (Gajowickiej) wytyczony został w 1895 i zabudowany przed 1915 (w tym okresie – w 1912 – powstał m.in. kościół św. Karola Boromeusza przy skrzyżowaniu Gajowickiej i Kruczej).
W latach 20. XX wieku, śladem dawnej drogi polnej, wytyczono ostatni, zachodni odcinek tej ulicy, od "Gabitzstraße" do "Hochwaldstraße" (Inżynierskiej). Zabudowę tego fragmentu zrealizowano w latach 1925–1936. Na samym jednak początku tego odcinka już pod sam koniec i na początku XX wieku (w dwóch etapach: 1898–1900 i 1905–1907) wybudowano – według projektów Richarda Plüddemanna i Karla Klimma – okazały gmach szkoły ludowej (dziś VII Liceum Ogólnokształcące im. Krzysztofa Kamila Baczyńskiego).
Podczas obrony przez Niemców "Festung Breslau" wiosną 1945 znaczna część ulicy, szczególnie wschodni, najstarszy jej odcinek, uległ niemal całkowitemu zniszczeniu. Odbudowa zabudowy tej ulicy rozpoczęto w latach 60., zmieniając jednak częściowo jej przebieg: Miejska Rada Narodowa Wrocławia 22 grudnia 1965 uchwaliła likwidację niemal całego najstarszego odcinka ulicy od ul. Powstańców Śląskich do ul. Gwiaździstej, a kilkadziesiąt ostatnich metrów Kruczej między Gwiaździstą a pl. Hirszfelda włączono do ul. Wielkiej; od tego czasu Krucza zaczyna się "de facto" i "de iure" na pl. Hirszfelda, od skrzyżowania z ul. Zaporoską.
Na początku lat 60. wybudowano wzdłuż północnej pierzei ulicy pięciokondygnacyjny blok z wielkiej płyty, jeden z pierwszych obiektów tego rodzaju we Wrocławiu, a jednocześnie jeden z pierwszych nowych budynków w tej – całkowicie wówczas jeszcze zrujnowanej – części miasta. Budynek ten (ul. Krucza numery od 1 do 31) liczy ponad 200 metrów długości i z tego powodu został przezwany „jamnikiem” lub „jamnikowcem”.
Natomiast na zlikwidowanym odcinku Kruczej ustawiono najpierw tymczasowe baraki w związku z budowanym nieopodal wieżowcem „Poltegor Centre”, później urządzono parking dla pracowników „Poltegoru”, a w 2007 roku, na miejscu „Poltegoru” rozpoczęto budowę innego wieżowca – „Sky Tower”.
Tuż przy skrzyżowaniu ul. Kruczej z ul. Zaporoską znajdował się kompleks mieszkalno-handlowo-usługowy projektu Leszka Tumanowicza.

</doc>
<doc id="1545110" url="https://pl.wikipedia.org/wiki?curid=1545110" title="Eleftheria Arvanitaki">
Eleftheria Arvanitaki



</doc>
<doc id="1545112" url="https://pl.wikipedia.org/wiki?curid=1545112" title="Sakis Rouvas">
Sakis Rouvas



</doc>
<doc id="1545115" url="https://pl.wikipedia.org/wiki?curid=1545115" title="Sowietyzacja">
Sowietyzacja

Sowietyzacja (z – rada; "Sowietskaja Rossija" - Rosja Sowiecka, "Sowietskij Sojuz" – ZSRR, Związek Sowiecki) – narzucenie siłą militarną ustroju sowieckiego: Ukrainie (1919-20), Azerbejdżanowi (1920), Armenii (1920), Gruzji (1921), Mongolii (1924), następnie okupowanym i anektowanym wschodnim terenom Polski (1939), Litwie, Łotwie i Estonii (1940), wreszcie po II wojnie światowej krajom bloku wschodniego uzależnionym przez ZSRR. Sowietyzacja to narzucenie tym krajom rozwiązań gospodarczo-społeczno-kulturalnych Rosji Sowieckiej, a następnie ZSRR, połączone z silną komunistyczną indoktrynacją ideologiczną. Aleksandr Zinowjew wprowadził pojęcie "człowieka sowieckiego" ("homo sovieticus"), upowszechnione w Polsce przez ks. Józefa Tischnera.

</doc>
<doc id="1545116" url="https://pl.wikipedia.org/wiki?curid=1545116" title="Kevin Hogan">
Kevin Hogan

Kevin Hogan (ur. 1961) – amerykański ekspert wywierania wpływu oraz języka ciała. Wykładał na University of St. Thomas Management Center w Stanach Zjednoczonych. Prowadzi treningi dla profesjonalistów sprzedaży, zarządzania i komunikacji w wielu krajach na świecie, w których uczestniczą szefowie i managerowie największych firm, takich jak IBM, 3M, Microsoft, Boeing czy Starbucks. 
Swoją wiedzą z zakresu perswazji, wywierania wpływu, języka ciała, motywacji, hipnozy oraz rozwoju osobistego dzielił się w popularnych dziennikach (The New York Times) oraz w magazynach, takich jak Cosmopolitan, Women's World czy Playboy. W 2004 r. komentował kampanię prezydencką w USA, oceniając język ciała kandydatów na prezydenta i wiceprezydenta podczas wyborów. W 2000 roku był w Polsce, gdzie przeprowadził szkolenia na zlecenie polskiego rządu. 
Kevin jest autorem dwudziestu czterech książek, między innymi wydanych po polsku: "Psychologia Perswazji", "Sztuka porozumienia", "Ukryta perswazja" czy "Potężna sprzedaż - nieznane strategie sukcesu".

</doc>
<doc id="1545118" url="https://pl.wikipedia.org/wiki?curid=1545118" title="Wytłoki">
Wytłoki

Wytłoki − pozostałość nasion, owoców, warzyw po wyciśnięciu soku, oleju itp. Nadają się na paszę dla bydła lub do dalszego przerobu.
Zastosowanie wytłoków:
Wytłoków nie należy mylić z wytłoczkami.

</doc>
<doc id="1545121" url="https://pl.wikipedia.org/wiki?curid=1545121" title="Akacja senegalska">
Akacja senegalska

Akacja senegalska ("Acacia senegal") – gatunek roślin z rodziny bobowatych i podrodziny brezylkowych (dawniej w mimozowych). Występuje w Senegalu, Somalii, Tanganice, w Arabii.

</doc>
<doc id="1545122" url="https://pl.wikipedia.org/wiki?curid=1545122" title="Nieżłop nakwietny">
Nieżłop nakwietny

Nieżłop nakwietny ("Pipiza quadrimaculata") – gatunek muchówki z rodziny bzygowatych i rodzaju "Pipiza".
Opis.
Muchówka o ciele długości od 6 do 8 mm. Głowę ma małą, czarną z owłosieniem twarzy i czoła ciemnym, nieco jaśniejszym u samic niż u samców. U samic na bokach czoła brak plamek z opylenia. Oczy złożone są owłosione, u samców holoptyczne, a u samic dychoptyczne. Brunatne czułki mają owalny trzeci człon. Czarny tułów porasta żółtobrunatne owłosienie. Barwa łuseczek tułowiowych i przezmianek jest biała. Powierzchnia skrzydeł jest równomiernie przyciemniona, u samic gęsto porośnięta mikroskopijnymi włoskami. Odnóża są ciemne, pozbawione kolców. Odwłok jest szeroki i krótki, o dobrze zaznaczonej listewce krawędziowej, czarny z jasnymi plamami na drugim i trzecim tergicie, przy czym plamki te mogą niekiedy częściowo lub całkowicie zanikać. Czwarty tergit odwłoka jest ponad dwukrotnie szerszy niż dłuższy. Tak jak inni przedstawiciele grupy gatunków "P. luteitarsis" samiec ma niższy "gonocercus" w hypandrium o około ⅓ długości teki.
Biologia i ekologia.
Owady dorosłe aktywne są od kwietnia do lipca, ale pojedyncze okazy można spotkać jeszcze później, zwłaszcza na większych wysokościach. Spotyka się na poboczach dróg, przecinkach i w starodrzewiach. Odwiedzają żółte kwiaty z rodziny astrowatych, kwiaty selerowatych oraz czosnaczków, czosnku niedźwiedziego, knieci, rzeżuch, dereni, wilczomleczy, poziomek, jabłoni, wszewłóg, pięciorników, jaskrów, jeżyn, wierzb, bzów i jarząbu pospolitego.
Larwy zasiedlają lasy, gdzie żerują na mszycach indukujących powstawanie galasów. Zimowanie larw odbywa się w ściółce leśnej.
Rozprzestrzenienie.
Owad znany z Francji, Luksemburga, Belgii, Holandii, Niemiec, Danii, Szwecji, Norwegii, Finlandii, Szwajcarii, Austrii, Włoch, Polski, Litwy, Łotwy, Estonii, Białorusi, Czech, Słowacji, Węgier, Rumunii, Bułgarii, Serbii, Czarnogóry i wschodniej Palearktyki od Syberii aż po wybrzeże Pacyfiku i Sachalin na wschodzie. Ponadto występuje w nearktycznej Ameryce Północnej od Waszyngtonu i Alberty po Quebec i Maine, na południe sięgając do Kolorado.

</doc>
<doc id="1545123" url="https://pl.wikipedia.org/wiki?curid=1545123" title="Acacia senegal">
Acacia senegal



</doc>
<doc id="1545124" url="https://pl.wikipedia.org/wiki?curid=1545124" title="Pipiza quadrimaculata">
Pipiza quadrimaculata



</doc>
<doc id="1545125" url="https://pl.wikipedia.org/wiki?curid=1545125" title="Konstandinos Cacos">
Konstandinos Cacos



</doc>
<doc id="1545126" url="https://pl.wikipedia.org/wiki?curid=1545126" title="Okręty podwodne typu Biber">
Okręty podwodne typu Biber

Biber – typ niemieckich miniaturowych okrętów podwodnych z okresu II wojny światowej.
Historia.
22 listopada 1943 roku Niemcy zdobyli w Bergen brytyjski miniaturowy okręt podwodny typu "Welman". . Już 4 lutego 1944 roku przystąpiono w zakładach Lübecker Flenderwerken w Lubece do prac montażowych nad prototypem jednostki określanym kryptonimem "Adam". Jej konstruktorem był kmdr ppor. Hans Bartels. Zakończono je 15 marca 1944 roku a prototyp został przejęty przez Kriegsmarine. Próby eksploatacyjne były prowadzone na rzece Trave. 29 marca 1944 roku jednostka została zaakceptowana przez dowództwo. Pozwoliło to rozpocząć w maju produkcję seryjną okrętu podwodnego, któremu nadano nazwę "Biber" (pol.: Bóbr). W okresie między majem a listopadem 1944 w zakładach Lübecker Flenderwerken zbudowano łącznie 324 okręty.
Konstrukcja.
Kadłub spawany z blach stalowych o grubości 3 mm. Na pokładzie znajdował się niewielki kiosk wyposażony w iluminatory, peryskop oraz chrapy. Na dziobie i rufie zamontowane były zaczepy umożliwiające podnoszenie jednostki przy pomocy dźwigu. Na dziobie znajdował się główny zbiornik balastowy, za nim pomieszczenie sternika i oddzielony grodzią przedział silnikowy, z drugim zbiornikiem balastowym; zawierał baterie akumulatorów, zbiorniki paliwa oraz butle ze sprężonym powietrzem do obsługi zbiorników zanurzania.
Napęd na powierzchni zapewniał silnik benzynowy od samochodu ciężarowego Opel Blitz. Pod wodą okręt napędzany był silnikiem elektrycznym, zasilanym przez trzy baterie akumulatorów typu 13 T 210. Pochodziły one ze standardowych niemieckich torped elektrycznych typu G7e. Sternik przełączał napęd za pomocą sprzęgła. Ciśnienie wylotu spalin silnika benzynowego było niskie, co powodowało podczas eksploatacji wiele wypadków zatruć sterników przez spaliny.
Uzbrojeniem były, umieszczone w specjalnych wyprofilowaniach na zewnątrz kadłuba, dwie torpedy elektryczne TIIIc, których neutralną wyporność osiągnięto przez zmniejszenie o połowę liczby baterii, co skróciło ich zasięg do ok. 2000 m. Zła widoczność z pokładu "Bibera" sprawiała, że ataki musiały i tak być wykonywane z niewielkiej odległości. Uzbrojeniem alternatywnym były miny.
Załogę okrętu stanowił jeden człowiek. W czasie rejsu bojowego musiał on wykonywać równocześnie wiele czynności, przez co obsługa jednostki była skomplikowana i męcząca.
Dane taktyczno-techniczne.
Według 
Zastosowanie bojowe.
"Bibery" zadebiutowały bojowo w Normandii, atakując aliancką flotę inwazyjną, lecz bez powodzenia. Następnie kontynuowały swoje działania u ujścia Skaldy. Działały tam od sierpnia 1944 do marca 1945, nie udało im się jednak osiągnąć większych sukcesów. Powodem była zła widoczność z okrętu, która umożliwiała działanie jedynie podczas jasnych nocy z niskim stanem morza.
Po bezskutecznych próbach podjętych przez U-313 i U-315 admirał Karl Dönitz podjął decyzję o wykorzystaniu "Biberów" w misji zatopienia zakotwiczonego w Murmańsku radzieckiego pancernika Archangielsk. W tym celu w dniach 5 i 7 stycznia 1945 z Harstad wypłynęły U-295, U-716 i U-739 przewożące w sumie 6 "Biberów". Wszystkie miniaturowe okręty podwodne uległy uszkodzeniu w czasie transportu, co wymusiło przerwanie misji.
Rozwój.
Rozpoczęto projektowanie wersji rozwojowych – "Biber II" i "Biber III". Zbudowano prototyp "Bibera II", lecz dalsze prace nad nim zarzucono na rzecz dwuosobowego Seehunda.
Zachowane jednostki.
Do czasów obecnych zachowało się kilka egzemplarzy "Biberów", w tym jeden w pełni sprawny (po renowacji) w Royal Navy Submarine Museum w Gosport (południowa Anglia).

</doc>
<doc id="1545127" url="https://pl.wikipedia.org/wiki?curid=1545127" title="Daleuja">
Daleuja



</doc>
<doc id="1545128" url="https://pl.wikipedia.org/wiki?curid=1545128" title="Isavella Dara">
Isavella Dara



</doc>
<doc id="1545130" url="https://pl.wikipedia.org/wiki?curid=1545130" title="Kyros Vassaras">
Kyros Vassaras



</doc>
<doc id="1545132" url="https://pl.wikipedia.org/wiki?curid=1545132" title="Zgromadzenie Ustawodawcze Wiktorii">
Zgromadzenie Ustawodawcze Wiktorii

Zgromadzenie Ustawodawcze Wiktorii ("Victorian Legislative Assembly") – izba niższa parlamentu australijskiego stanu Wiktoria. Powstała w 1855, kiedy to ta ówczesna kolonia brytyjska uzyskała autonomię.
Zgromadzenie liczy 88 członków wybieranych w jednomandatowych okręgach wyborczych z zastosowaniem ordynacji preferencyjnej. Tradycyjnie lider największej partii lub koalicji w Zgromadzeniu obejmuje urząd premiera stanowego. Kadencja trwa cztery lata, ale gubernator na wniosek premiera może ją skrócić.

</doc>
<doc id="1545133" url="https://pl.wikipedia.org/wiki?curid=1545133" title="Akacja srebrzysta">
Akacja srebrzysta

Akacja srebrzysta, srebrne witki, mimoza ("Acacia dealbata" L.) – gatunek rośliny z rodziny bobowatych i podrodziny brezylkowych (dawniej w mimozowych). Pochodzi z Australii, jest uprawiany w Nowej Zelandii, Ameryce Północnej i Europie, rozprzestrzenił się także w Afryce, na Azorach i Madagaskarze.
Biologia i ekologia.
Akacja srebrzysta nie wytwarza delikatnie pierzasto podzielnych liści, tylko przekształca ogonki i osie liściowe w szerokie liście pozorne. Pierwotnie gatunek występował w południowo-wschodniej Australii oraz na Tasmanii, często sadzony w obszarze śródziemnomorskim. W Europie Środkowej tylko w szklarniach ogrodów botanicznych.
Zastosowanie.
Roślina uprawiana głównie ze względu na kwiat cięty. Oferowana pod niepoprawną nazwą mimozy. We Włoszech kwiaty z tego drzewa są podarunkiem na Dzień Kobiet, popularne w dekoracjach festynów i pochodach karnawałowych. Sadzona również jako drzewo ozdobne w parkach lub przy promenadach. .

</doc>
<doc id="1545136" url="https://pl.wikipedia.org/wiki?curid=1545136" title="Acacia dealbata">
Acacia dealbata



</doc>
<doc id="1545137" url="https://pl.wikipedia.org/wiki?curid=1545137" title="Kultura Hatvan">
Kultura Hatvan

Kultura Hatvan – kultura archeologiczna ze wczesnej epoki brązu. Jej nazwa pochodzi od eponimicznego stanowiska w Hatvan, w północno-środkowej części Węgier.
Chronologia i obszar występowania.
Kultura Hatvan datowana jest na okres epoki brązu A2 według chronologii Paula Reineckego (1950–1700 p.n.e.). Jej początków można jednak doszukiwać się już od 2100 lat p.n.e. Jest ona kontynuacją rozwoju północnej części kultury Vučedol-Zók, natomiast późna jej faza jest współczesna kulturze Otomani. Zajmowała ona obszar północnych i wschodnich Węgier, poczynając od kolana Dunaju na zachodzie, aż do górnej Cisy na wschodzie. Wiele jej stanowisk znamy z obszaru Gór Bukowych.
Osadnictwo i gospodarka.
Ludność kultury Hatvan zajmowała się uprawą ziemi i hodowlą. Osadnictwo lokowano głównie w miejscach z natury obronnych (zwłaszcza w Górach Bukowych i Mátrze). Zamieszkiwano ufortyfikowane osady, wznoszone na tellach.
Obrządek pogrzebowy.
Stosowano powszechnie ciałopalny obrządek pogrzebowy. Występują tu groby jamowe, bardzo mało jest natomiast grobów popielnicowych. Inwentarz w grobach jest podobny do inwentarzu kultury pucharów dzwonowatych. Występują więc tutaj typowe dla wspomnianej kultury puchary, płytki łucznicze do ochrony przedramienia, guzki z otworami V-kształtnymi. Groby szkieletowe są w kulturze Hatvan bardzo nieliczne.

</doc>
<doc id="1545138" url="https://pl.wikipedia.org/wiki?curid=1545138" title="Gianna Angelopoulos-Daskalaki">
Gianna Angelopoulos-Daskalaki



</doc>
<doc id="1545140" url="https://pl.wikipedia.org/wiki?curid=1545140" title="75 mm armata przeciwlotnicza mle 1897">
75 mm armata przeciwlotnicza mle 1897

Armata przeciwlotnicza 75 mm wz. 1897, wz. 1897/25, wz. 1897/14, wz. 1897/17 i wz. 1897/18/24 – francuskie działa przeciwlotnicze, skonstruowane na bazie armaty polowej Canon de 75 mle 1897, używane przez Wojsko Polskie w latach 1918–1939. We wrześniu 1939 Wojsko Polskie posiadało razem 94 armaty tych typów.

</doc>
<doc id="1545143" url="https://pl.wikipedia.org/wiki?curid=1545143" title="Wiktor Łeonenko">
Wiktor Łeonenko

Wiktor Jewhenowycz Łeonenko, ukr. Віктор Євгенович Леоненко, ros. Виктор Евгеньевич Леоненко, "Wiktor Jewgienjewicz Leonienko" (ur. 5 października 1969 w Tiumeni, Rosyjska FSRR) – ukraiński piłkarz pochodzenia rosyjskiego, grający na pozycji napastnika, reprezentant Ukrainy.
Kariera piłkarska.
Kariera klubowa.
Rozpoczynał karierę piłkarską w miejscowej drużynie Geolog Tiumeń. W 1991 przeszedł do pierwszoligowego klubu Dinamo Moskwa. Utalentowanego rosyjskiego piłkarza zauważyli selekcjonerzy ukraińskiego klubu Dynama Kijów. Jego ucieczka do Kijowa mogła skończyć się dożywotnią dyskwalifikacją. Zmienił obywatelstwo z rosyjskiego na ukraińskie. W Dynamie był liderem zespołu i odniósł największe sukcesy. W 1997 z przyjściem do Dynama trenera Walerego Łobanowskiego pomiędzy nimi powstał konflikt i od tej pory "Wielki Mistrz" stawił na młodego Andrija Szewczenka. Dlatego w 1998 odszedł do CSKA Kijów. Karierę zakończył w 2001 w klubie Zakarpattia Użhorod.
Kariera reprezentacyjna.
W latach 1992-1996 wystąpił w 14 meczach radzieckiej reprezentacji, strzelając 6 bramek.

</doc>
<doc id="1545144" url="https://pl.wikipedia.org/wiki?curid=1545144" title="Alexandros Nikolopoulos">
Alexandros Nikolopoulos



</doc>
<doc id="1545145" url="https://pl.wikipedia.org/wiki?curid=1545145" title="Aristeidis Grigoriadis">
Aristeidis Grigoriadis



</doc>
<doc id="1545146" url="https://pl.wikipedia.org/wiki?curid=1545146" title="Kultura hatwańska">
Kultura hatwańska



</doc>
<doc id="1545147" url="https://pl.wikipedia.org/wiki?curid=1545147" title="Ioannis Drymonakos">
Ioannis Drymonakos



</doc>
<doc id="1545148" url="https://pl.wikipedia.org/wiki?curid=1545148" title="Sekret (film 2007)">
Sekret (film 2007)

Sekret (fr. "Si j'etais toi") – francuski thriller z 2007 roku będący remake japońskiego filmu z 1999 roku pt. "Himitsu".
Fabuła.
W wypadku samochodowym ginie żona dr Benjamina Marris'a - Hannah. Ich córka Samanta jadąca z matką wychodzi cało, jednak od czasu katastrofy zachowuje się dziwnie. Okazuje się, że w jej ciele została uwięziona dusza jej matki.
Obsada.
i inni

</doc>
<doc id="1545149" url="https://pl.wikipedia.org/wiki?curid=1545149" title="Kłamstwo (ujednoznacznienie)">
Kłamstwo (ujednoznacznienie)

W muzyce
W sztuce:
W historii:

</doc>
<doc id="1545150" url="https://pl.wikipedia.org/wiki?curid=1545150" title="Stephanos Christopoulos">
Stephanos Christopoulos



</doc>
<doc id="1545151" url="https://pl.wikipedia.org/wiki?curid=1545151" title="Georgios Tsitas">
Georgios Tsitas



</doc>
<doc id="1545153" url="https://pl.wikipedia.org/wiki?curid=1545153" title="Akka Sellowa">
Akka Sellowa

Akka Sellowa ("Acca sellowiana" Berg) – gatunek rośliny z rodziny mirtowatych, nazwa rośliny i owocu tropikalnego. Występuje na terenach Ameryki Południowej, w Brazylii, w Urugwaju i Argentynie. W uprawie spotkać ją można we Francji, w Australii, w Nowej Zelandii, w zachodniej części USA (Kalifornia).
Zastosowanie.
Owoc jadalny w stanie surowym. Używany do sporządzania dżemów, marmolad, galaretek.
W lecznictwie używana ze względu na zawartość związków jodu.

</doc>
<doc id="1545154" url="https://pl.wikipedia.org/wiki?curid=1545154" title="Nikolaos Andriakopoulos">
Nikolaos Andriakopoulos



</doc>
<doc id="1545155" url="https://pl.wikipedia.org/wiki?curid=1545155" title="Acca sellowiana">
Acca sellowiana



</doc>
<doc id="1545156" url="https://pl.wikipedia.org/wiki?curid=1545156" title="Ioannis Mitropoulos">
Ioannis Mitropoulos



</doc>
<doc id="1545158" url="https://pl.wikipedia.org/wiki?curid=1545158" title="Thomas Xenakis">
Thomas Xenakis



</doc>
<doc id="1545159" url="https://pl.wikipedia.org/wiki?curid=1545159" title="Rosengarten">
Rosengarten



</doc>
<doc id="1545160" url="https://pl.wikipedia.org/wiki?curid=1545160" title="Aristidis Konstantinidis">
Aristidis Konstantinidis



</doc>
<doc id="1545161" url="https://pl.wikipedia.org/wiki?curid=1545161" title="Ants Frosch">
Ants Frosch

Ants Frosch (ur. 20 sierpnia 1959 w Põlva) – estoński prawnik i dyplomata, w latach 2005–2009 ambasador nadzwyczajny i pełnomocny w Rzeczypospolitej Polskiej.
Życiorys.
W 1986 ukończył studia na Wydziale Prawa Uniwersytetu w Tartu, po czym przez kilka lat wykonywał zawód prawnika. W 1991 rozpoczął karierę w Ministerstwie Spraw Zagranicznych niepodległej Estonii, a osiem lat później objął urząd przedstawiciela kraju przy Radzie Europy. W 2003 mianowano go dyrektorem generalnym w jednym z departamentów MSZ. 2 września 2005 złożył listy uwierzytelniające prezydentowi Kwaśniewskiemu, rozpoczynając misję dyplomatyczną w Warszawie. W latach 2006–2007 był jednocześnie ambasadorem w Bułgarii, a w latach 2006–2009 w Rumunii.
W związku z zakończeniem pełnienia misji dyplomatycznej w Polsce, "za wybitne zasługi w rozwijaniu polsko-estońskiej współpracy", postanowieniem Prezydenta RP z dnia 30 lipca 2009 został odznaczony Krzyżem Komandorskim z Gwiazdą Orderu Zasługi Rzeczypospolitej Polskiej.

</doc>
<doc id="1545162" url="https://pl.wikipedia.org/wiki?curid=1545162" title="Stamatios Nikolopoulos">
Stamatios Nikolopoulos



</doc>
<doc id="1545164" url="https://pl.wikipedia.org/wiki?curid=1545164" title="Georgios Kolettis">
Georgios Kolettis



</doc>
<doc id="1545165" url="https://pl.wikipedia.org/wiki?curid=1545165" title="Franciszek Kołaszewski">
Franciszek Kołaszewski

Antoni Franciszek Kołaszewski, Franciszek Rademacher, Franciszek Coyle (ur. 5 września 1851, zm. 2 grudnia 1910) – ksiądz rzymskokatolicki, działacz ruchu polskokatolickiego w Stanach Zjednoczonych Ameryki, organizator parafii narodowej w Cleveland.
Życiorys.
Młodość.
Franciszek Kołaszewski z pochodzenia był Niemcem. Pierwotnie nosił nazwisko Rademacher. Po przybyciu do Królestwa Polskiego i osiedleniu się w Łodzi jego rodzice spolonizowali się i przyjęli nazwisko Kołaszewski. 
Wychowywał się w robotniczej rodzinie. Z zawodu był kowalem. Z czasem wyemigrował do Stanów Zjednoczonych Ameryki i osiadł w Cleveland. Poczuł powołanie duchowne i został księdzem. 1 lipca 1883 otrzymał święcenia kapłańskie z rąk biskupa Cleveland, Richarda Gilmoura.
Ksiądz rzymskokatolicki.
Od 1883 Franciszek Kołaszewski był proboszczem parafii rzymskokatolickiej św. Stanisława w Cleveland. W 1892 został z niej karnie usunięty. Wyjechał do Rochester w stanie Nowy Jork, a następnie objął parafię polską w Syracuse w stanie Nowy Jork. 
W tym czasie w parafii św. Stanisława doszło do wystąpienia części wiernych przeciwko ich zdaniem krzywdzącemu zarządzeniu. Gdy odwołanie do biskupa Cleveland nie przyniosło skutków sympatycy księdza Franciszka Kołaszewskiego postanowili odejść z Kościoła rzymskokatolickiego i założyć niezależną parafię narodową. Na wieść o tym wydarzeniu Franciszek Kołaszewski opuścił parafię w Syracuse i powrócił do Cleveland. W 1894 stanął na czele swoich sympatyków i rozpoczął budowę kościoła Niepokalanego Serca Maryi bez zgody ordynariusza diecezji. Spotkało się to z natychmiastową reakcją kurii, która najpierw suspendowała księdza Kołaszewskiego, a następnie 20 czerwca 1894 ekskomunikowała.
Ksiądz polskokatolicki.
Po schizmie ksiądz Franciszek Kołaszewski nawiązał współpracę z innymi księżmi polskokatolickimi w Stanach Zjednoczonych Ameryki oraz z arcybiskupem, Mar Tymoteuszem I, którego zaprosił 19 sierpnia 1894 na głównego konsekratora kościoła parafii narodowej w Cleveland. 
Z czasem stał się bliskim współpracownikiem arcybiskupa Josepha René Vilatte'a i został przez niego mianowany wikariuszem generalnym. 
20 marca 1898 asystował arcybiskupowi Vilatte'owi podczas konsekracji biskupiej Stefana Kamińskiego w Buffalo.
Później nawiązał współpracę z biskupem starokatolickim Antonim Kozłowskim i w 1905 poddał swoją parafię polskokatolicką pod jurysdykcję jego biskupa pomocniczego, Jana Tichego.
Rekoncyliacja.
Po śmierci biskupa Antoniego Kozłowskiego, ksiądz Franciszek Kołaszewski zdecydował się na powrót na łono Kościoła rzymskokatolickiego. W listopadzie 1908 złożył rekoncyliację.

</doc>
<doc id="1545166" url="https://pl.wikipedia.org/wiki?curid=1545166" title="Giorgos Karagoutis">
Giorgos Karagoutis



</doc>
<doc id="1545167" url="https://pl.wikipedia.org/wiki?curid=1545167" title="Hrysopiyí Devetzí">
Hrysopiyí Devetzí



</doc>
<doc id="1545169" url="https://pl.wikipedia.org/wiki?curid=1545169" title="Trzęsidło">
Trzęsidło

Trzęsidło ("Nostoc") – rodzaj kolonijnych sinic, należących do rzędu Nostocales.
Charakterystyka.
Komórki trzęsidła mają kształt kulisty lub beczułkowaty, tworzą nici otoczone grubą, galaretowatą pochwą, wewnątrz kolonii oraz z wiekiem rozpływającą się. Nici niespolaryzowane, komórki (poza heterocystami i sporami) niezróżnicowane. Występują w galaretowatych skupieniach (plechach). Plechy mogą być bezkształtne lub kuliste, mikroskopijne lub kilkucentymetrowe. Otoczone są perydermą. Heterocysty pojedyncze, interkalarne lub terminalne. Rozmnażanie kolonii przez hormogonia, akinety lub fragmentację plechy. Występują w rozmaitych siedliskach słodkowodnych (także w wodach słonawych). Niektóre są aerofitami lub żyją w glebie. Część ściśle współżyje z innymi organizmami tworząc porosty lub żyjąc w korzeniach sagowców i podstawach liści gunnery, torfowców i in. Jako organizmy diazotroficzne wiążą azot atmosferyczny, przy czym jest to możliwe tylko w odizolowanych od tlenu i światła heterocystach. Przyswojony azot jest wykorzystywany również przez ich symbiontów.

</doc>
<doc id="1545171" url="https://pl.wikipedia.org/wiki?curid=1545171" title="Nostoc">
Nostoc



</doc>
<doc id="1545172" url="https://pl.wikipedia.org/wiki?curid=1545172" title="Konstadinos Gatsioudis">
Konstadinos Gatsioudis



</doc>
<doc id="1545173" url="https://pl.wikipedia.org/wiki?curid=1545173" title="Faní Halkiá">
Faní Halkiá



</doc>
<doc id="1545175" url="https://pl.wikipedia.org/wiki?curid=1545175" title="Constantin Ticu Dumitrescu">
Constantin Ticu Dumitrescu

Constantin Ticu Dumitrescu - (ur. 27 maja 1928 we wsi Ciumaţi w okręgu Prahova - zm. 5 grudnia 2008 w Bukareszcie) - rumuński polityk i więzień polityczny.
Życiorys.
Był synem nauczyciela, działacza ruchu chłopskiego. W czasie studiów prawniczych na uniwersytecie w Bukareszcie działał w Narodowej Partii Chłopskiej. Po delegacji partii w 1947 został wyrzucony z uniwersytetu, a w 1949 wyrokiem sądu skazany na 2.5 roku więzienia. W 1953 został wypuszczony i przebywał w areszcie domowym. W roku 1958 został aresztowany powtórnie i skazany na 23 lata więzienia. Zwolniono go w 1964. Po uwolnieniu pracował jako robotnik budowlany.
W latach 1992-2000 zasiadał w rumuńskim Senacie. Od 1990 kierował Narodowym Stowarzyszeniem Byłych Więźniów Politycznych Rumunii (AFDPR) i współtworzył rumuńską ustawę lustracyjną, umożliwiającą upublicznienie akt Securitate. w latach 1991-1999 przewodniczył Międzynarodowemu Związkowi Byłych Więźniów Politycznych. W wolnej Rumunii był głównym twórcą ustawy lustracyjnej. Dzięki niemu akta Securitate są stopniowo odtajniane. Od 2006 zasiadał w Radzie Narodowej ds. Badań nad Archiwami Securitate. Ostatnie lata życia poświęcił na ujawnianie dokumentów, dotyczących współpracy polityków z rumuńską służbą bezpieczeństwa. 
Zmarł na chorobę nowotworową nerek. Zgodnie z wolą zmarłego jego ciało zostało wystawione w holu MSW, gdzie kiedyś mieścił się KC Rumuńskiej Partii Komunistycznej i gdzie w czasach reżimu komunistycznego był torturowany. Pochowany został w rodzinnej miejscowości Fanari. Prezydent Rumunii odznaczył go pośmiertnie najwyższym odznaczeniem państwowym. Specjalny list skierowała też do żałobników rumuńska rodzina królewska.
W oświadczeniu wydanym przez prezydenta Rumunii Traiana Basescu znalazły się słowa: "Straciliśmy jeden z najsilniejszych głosów wypowiadających się przeciwko komunizmowi".

</doc>
<doc id="1545176" url="https://pl.wikipedia.org/wiki?curid=1545176" title="Periklís Iakovákis">
Periklís Iakovákis



</doc>
<doc id="1545177" url="https://pl.wikipedia.org/wiki?curid=1545177" title="Anastasia Kelesidou">
Anastasia Kelesidou



</doc>
<doc id="1545178" url="https://pl.wikipedia.org/wiki?curid=1545178" title="Konstantinos Kenteris">
Konstantinos Kenteris



</doc>
<doc id="1545180" url="https://pl.wikipedia.org/wiki?curid=1545180" title="Georgios Papasideris">
Georgios Papasideris



</doc>
<doc id="1545182" url="https://pl.wikipedia.org/wiki?curid=1545182" title="Voula Patoulidou">
Voula Patoulidou



</doc>
<doc id="1545183" url="https://pl.wikipedia.org/wiki?curid=1545183" title="Chwastnica zbożowa">
Chwastnica zbożowa

Chwastnica zbożowa, proso japońskie, pajza ("Echinochloa frumentacea" ) – gatunek rośliny z rodziny wiechlinowatych. Pochodzi z tropikalnej, środkowej i wschodniej Afryki oraz Indii. Rośnie szeroko rozprzestrzeniony w Afryce, południowej i wschodniej Azji, Australii, Brazylii, w Ameryce Północnej i środkowej Europie. W Polsce był odnotowany w Szczecinie w latach 30. XX wieku, ale informacja nie jest uznawana za w pełni wiarygodną.
Uprawiany jest zwłaszcza w Indiach, Chinach, w Korei. Ziarniaki spożywane są jako kasza. W Ameryce Północnej roślina wykorzystywana jest jako pastewna. 

</doc>
<doc id="1545184" url="https://pl.wikipedia.org/wiki?curid=1545184" title="Pajza">
Pajza



</doc>
<doc id="1545186" url="https://pl.wikipedia.org/wiki?curid=1545186" title="Ekaterini Thanou">
Ekaterini Thanou



</doc>
<doc id="1545187" url="https://pl.wikipedia.org/wiki?curid=1545187" title="The Ring">
The Ring



</doc>
<doc id="1545188" url="https://pl.wikipedia.org/wiki?curid=1545188" title="Loúis Tsátoumas">
Loúis Tsátoumas



</doc>
<doc id="1545190" url="https://pl.wikipedia.org/wiki?curid=1545190" title="Anna Verouli">
Anna Verouli



</doc>
<doc id="1545193" url="https://pl.wikipedia.org/wiki?curid=1545193" title="Ekaterini Voggoli">
Ekaterini Voggoli



</doc>
<doc id="1545194" url="https://pl.wikipedia.org/wiki?curid=1545194" title="Sotirios Versis">
Sotirios Versis



</doc>
<doc id="1545195" url="https://pl.wikipedia.org/wiki?curid=1545195" title="Ioannis Amanatidis">
Ioannis Amanatidis



</doc>
<doc id="1545196" url="https://pl.wikipedia.org/wiki?curid=1545196" title="Nikos Anastopoulos">
Nikos Anastopoulos



</doc>
<doc id="1545197" url="https://pl.wikipedia.org/wiki?curid=1545197" title="Armata przeciwlotnicza 75 mm wz. 1897/14/17">
Armata przeciwlotnicza 75 mm wz. 1897/14/17



</doc>
<doc id="1545198" url="https://pl.wikipedia.org/wiki?curid=1545198" title="Paraskevas Antzas">
Paraskevas Antzas



</doc>
<doc id="1545202" url="https://pl.wikipedia.org/wiki?curid=1545202" title="Olivia Thirlby">
Olivia Thirlby

Olivia Jo Thirlby (ur. 6 października 1986 w Nowym Jorku) – amerykańska aktorka, która wystąpiła m.in. w filmie "Juno".
Urodziła się w Nowym Jorku, studiowała w American Globe Theatre oraz Royal Academy of Dramatic Art w Londynie. Zadebiutowała w roku 2006 rolą w filmie "Lot 93".

</doc>
<doc id="1545203" url="https://pl.wikipedia.org/wiki?curid=1545203" title="Konstantinos Chalkias">
Konstantinos Chalkias



</doc>
<doc id="1545205" url="https://pl.wikipedia.org/wiki?curid=1545205" title="Lampros Choutos">
Lampros Choutos



</doc>
<doc id="1545206" url="https://pl.wikipedia.org/wiki?curid=1545206" title="Dimitrios Eleftheropoulos">
Dimitrios Eleftheropoulos



</doc>
<doc id="1545207" url="https://pl.wikipedia.org/wiki?curid=1545207" title="Giorgios Georgiadis">
Giorgios Georgiadis



</doc>
<doc id="1545208" url="https://pl.wikipedia.org/wiki?curid=1545208" title="Stelios Giannakopoulos">
Stelios Giannakopoulos



</doc>
<doc id="1545209" url="https://pl.wikipedia.org/wiki?curid=1545209" title="Polska Filharmonia Bałtycka im. Fryderyka Chopina w Gdańsku">
Polska Filharmonia Bałtycka im. Fryderyka Chopina w Gdańsku



</doc>
<doc id="1545210" url="https://pl.wikipedia.org/wiki?curid=1545210" title="Yannis Goumas">
Yannis Goumas



</doc>
<doc id="1545211" url="https://pl.wikipedia.org/wiki?curid=1545211" title="Vassilis Hatzipanagis">
Vassilis Hatzipanagis



</doc>
<doc id="1545216" url="https://pl.wikipedia.org/wiki?curid=1545216" title="Ioannis Kalitzakis">
Ioannis Kalitzakis



</doc>
<doc id="1545219" url="https://pl.wikipedia.org/wiki?curid=1545219" title="Hristos Karipidis">
Hristos Karipidis



</doc>
<doc id="1545222" url="https://pl.wikipedia.org/wiki?curid=1545222" title="Fanis Katergiannakis">
Fanis Katergiannakis



</doc>
<doc id="1545223" url="https://pl.wikipedia.org/wiki?curid=1545223" title="Kostas Katsouranis">
Kostas Katsouranis



</doc>
<doc id="1545224" url="https://pl.wikipedia.org/wiki?curid=1545224" title="Echinochloa frumentacea">
Echinochloa frumentacea



</doc>
<doc id="1545225" url="https://pl.wikipedia.org/wiki?curid=1545225" title="José Alencar">
José Alencar

José Alencar Gomes da Silva (ur. 17 października 1931, zm. 29 marca 2011) – brazylijski polityk i przedsiębiorca.
Urodził się w Muriaé (Minas Gerais) jako jedenaste dziecko w rodzinie zajmującej się drobną przedsiębiorczością. W 1967 założył Coteminas, jedną z największych korporacji tekstylnych w kraju.
Bez powodzenia ubiegał się o urząd gubernatora Minas Gerais w 1994. Następnie w 1998 został wybrany senatorem. Związany był z centroprawicową Partią Liberalną, której był honorowym przewodniczącym do jej opuszczenia w 2005, kiedy wstąpił do Brazylijskiej Partii Republikańskiej.
Alencar został wybrany na wiceprezydenta w 2002 roku u boku socjalisty Luiza Inácio Luli da Silvy (tego typu sojusze nie są w brazylijskiej polityce rzadkością). Lula i Alencar zostali wybrani ponownie w 2006. Alencar sprawował urząd wiceprezydenta od 1 stycznia 2003 roku. Prócz tego w okresie od 8 listopada 2004 do 31 marca 2006 był ministrem obrony. Niezadowolony z tego stanowiska (twierdził, że "jako biznesmen nie jest odpowiednią osobą do kierowania resortem obrony") wielokrotnie usiłował podać się do dymisji, którą przyjęto dopiero za którymś razem.
Aczkolwiek centroprawicowy Alencar był wiceprezydentem w lewicowym rządzie i zdarzało mu się krytykować politykę administracji, w której zasiadał, współpraca między nim a prezydentem układała się dobrze, czego wyrazem było zaproszenie do ponownego kandydowania na stanowisko wiceprezydenta w 2005.

</doc>
<doc id="1545226" url="https://pl.wikipedia.org/wiki?curid=1545226" title="Jan Frydrychowicz">
Jan Frydrychowicz

Jan Frydrychowicz (en. "John Frydrychowicz") (zm. 1874 w Ellis) – polski duchowny rzymskokatolicki, zmartwychwstaniec, prekursor ruchu polskokatolickiego w Stanach Zjednoczonych Ameryki.
Życiorys.
Jan Frydrychowicz był misjonarzem z zakonu zmartwychwstańców. Studiował w Rzymie kiedy został powołany do wyjazdu do Stanów Zjednoczonych Ameryki. W 1867 roku jako kleryk przybył do stanu Teksas. Został skierowany do pracy wśród osadników ze Śląska w osadzie Panna Maria. W styczniu 1868 roku został wyświęcony na księdza diecezjalnego, jednak bez uprzedniej rekomendacji generała zakonu.
Po święceniach kapłańskich zamierzał powrócić do Europy, wyjechać do Wielkiego Księstwa Poznańskiego, gdzie miał zapewnione probostwo lub kapelanię przy 26. pułku ułanów. Ostatecznie jednak pozostał w Stanach Zjednoczonych Ameryki. Pracował w parafiach w Coleto, Yorktown, a następnie w parafii w Maulbery.
W 1871 roku ksiądz Jan Frydrychowicz podjął się bez porozumienia z biskupem diecezjalnym budowy kościoła dla polskich emigrantów w Yorktown w stanie Teksas. Został za to obłożony karami kościelnymi. Mimo suspensy dalej prowadził swoją działalność. Placówka, którą utworzył stała się tym samym pierwszą polską niezależną parafią w Stanach Zjednoczonych Ameryki. 
W 1872 r. po ekskomunice przeniósł się do stanu Wisconsin. Tam stanął na czele parafii narodowej w dzielnicy Poland Corner w mieście Ellis.
Zmarł nagle w 1874 roku podczas próby chóru parafialnego.

</doc>
<doc id="1545227" url="https://pl.wikipedia.org/wiki?curid=1545227" title="Vassilios Konstantinou">
Vassilios Konstantinou



</doc>
<doc id="1545228" url="https://pl.wikipedia.org/wiki?curid=1545228" title="Georgios Kostikos">
Georgios Kostikos



</doc>
<doc id="1545229" url="https://pl.wikipedia.org/wiki?curid=1545229" title="Yiannis Kyrastas">
Yiannis Kyrastas



</doc>
<doc id="1545231" url="https://pl.wikipedia.org/wiki?curid=1545231" title="Vassilis Lakis">
Vassilis Lakis



</doc>
<doc id="1545233" url="https://pl.wikipedia.org/wiki?curid=1545233" title="Nikolaos Liberopoulos">
Nikolaos Liberopoulos



</doc>
<doc id="1545234" url="https://pl.wikipedia.org/wiki?curid=1545234" title="Evangelos Mantzios">
Evangelos Mantzios



</doc>
<doc id="1545235" url="https://pl.wikipedia.org/wiki?curid=1545235" title="Dhora Leka">
Dhora Leka

Dhora Leka właśc. Theodhora Leka (ur. 23 lutego 1923 w Korczy, zm. 27 grudnia 2006 w Tiranie) – albańska kompozytorka i więzień polityczny.
Życiorys.
W 1942 ukończyła Instytut Pedagogiczny dla Kobiet "Nana Mbretneshe" w Tiranie, w tym czasie wyróżniała się talentem muzycznym, pobierając lekcje gry na fortepianie. Po ukończeniu szkoły otrzymała etat nauczycielki w szkole we wsi Plase k. Korczy, ale porzuciła tę pracę i włączyła się do działalności ruchu oporu. W 1942 wstąpiła do partii komunistycznej. W tym czasie zajęła się komponowaniem pieśni partyzanckich. Większość repertuaru śpiewanego przez albańskich partyzantów w czasie II wojny światowej stanowiły kompozycje Dhory Leki, w tym te najczęściej śpiewane, jak „Kushtrimi” (Wezwanie), „Rini-Rini” i „Marsz I Dywizji”. W tym czasie awansowała do stopnia kapitana Armii Narodowo-Wyzwoleńczej.
W 1948 wyjechała na studia w zakresie kompozycji do moskiewskiego konserwatorium im. Piotra Czajkowskiego. W okresie studiów skomponowała dwa ważne w jej karierze muzycznej utwory. "Uwertura z motywami ludowymi na orkiestrę symfoniczną" została wykonana po raz pierwszy przez moskiewską orkiestrę radiową. Drugim utworem była "Kantata dla Albanii, mojej ojczyzny", wykonana w Tiranie, w 10 rocznicę wyzwolenia kraju spod okupacji.
Moskiewskie studia ukończyła w 1953. Po powrocie do kraju została skierowana do pracy jako pedagog w liceum artystycznym Jordan Misja. W lutym 1954 została wybrana sekretarzem generalnym Ligi Pisarzy i Artystów Albanii.
Przełomowe znaczenie w jej życiu miał udział w konferencji miejskiego komitetu partii w Tiranie, w maju 1956 r. Na konferencji poddano ostrej krytyce reżim Envera Hodży, a jej uczestnicy zostali poddani represjom. Dhora Leka została internowana w Gjirokastrze. W maju 1957 roku została aresztowana. Sąd wojskowy pozbawił Dhorę Lekę stopnia wojskowego i odznaczeń, skazując ją 14 września 1957 na karę 25 lat pozbawienia wolności (według sentencji wyroku – "za zdradę Ojczyzny i Ludu"). Początkowo została przymusowo osiedlona w Beracie, a następnie trafiła do miejsca internowania we wsi Seman koło Fieru, gdzie pracowała w magazynie kukurydzy. W grudniu 1970 otrzymała zgodę na zamieszkanie w Fierze, gdzie pracowała jako krawcowa. 13 stycznia 1983 została po raz kolejny internowana i osadzona we wsi Sheq-Marinëz k. Fieru. Przebywała tam do uwolnienia w 1991. Po wyjściu na wolność powróciła do komponowania muzyki, zajmując się także promocją sztuki albańskiej w Niemczech, USA, Wielkiej Brytanii i Grecji. W lutym 1996 założyła fundację, nazwaną jej imieniem, która wspiera młode talenty w dziedzinie muzyki. W 1998 opublikowała tomik poezji "Këngë në shtrëngatë".
W 1992 została uhonorowana tytułem Artysty Ludu (alb.: Artist i Popullit). Imię kompozytorki nosi jedna z ulic w północnej części Korczy, a także szkoła w Tiranie.

</doc>
<doc id="1545236" url="https://pl.wikipedia.org/wiki?curid=1545236" title="Kleanthis Maropoulos">
Kleanthis Maropoulos



</doc>
<doc id="1545238" url="https://pl.wikipedia.org/wiki?curid=1545238" title="Ioannis Masmanidis">
Ioannis Masmanidis



</doc>
<doc id="1545240" url="https://pl.wikipedia.org/wiki?curid=1545240" title="Pierre-Joseph Redouté">
Pierre-Joseph Redouté

Pierre-Joseph Redouté (ur. 10 lipca 1759, zm. 19 czerwca 1840) – belgijski malarz i rysownik, znany głównie z perfekcyjnych ilustracji botanicznych, nazywany przez współczesnych "Raphaël des fleurs".
Życiorys.
Redouté urodził się w Saint-Hubert w Belgii, nigdy nie zdobył formalnego wykształcenia, ale pochodził z rodziny o tradycjach artystycznych. Od 13. roku życia pracował jako wędrowny malarz i ok. 1782 osiadł na stałe w Paryżu. Jego nauczycielem był Gerard van Spaendonck.
Pomimo że artysta żył w burzliwych czasach, to jego kariera rozwijała się bez względu na to, kto był aktualnie u władzy. Był protegowanym królowej Marii Antoniny, a później cesarzowych Józefiny i Marii Ludwiki. Od 1792 pracował we Francuskiej Akademii Nauk, a od 1824 wykładał w Muzeum Historii Naturalnej w Paryżu.
Dorobek Redouté jest imponujący, pozostawił po sobie ponad 2100 tablic, przedstawiających 1800 gatunków roślin, z których wiele było opisanych po raz pierwszy. Szczególną popularność przyniosły mu akwarele i rysunki kwiatów. Wydana w latach 1817–1824 kolekcja "Les Roses" zawierała sto sześćdziesiąt tablic z ilustracjami kwiatów, które wykonano na podstawie akwareli autora, metodą grawerowania punktowego.

</doc>
<doc id="1545244" url="https://pl.wikipedia.org/wiki?curid=1545244" title="Thomas Mavros">
Thomas Mavros



</doc>
<doc id="1545246" url="https://pl.wikipedia.org/wiki?curid=1545246" title="Kostas Negrepontis">
Kostas Negrepontis



</doc>
<doc id="1545247" url="https://pl.wikipedia.org/wiki?curid=1545247" title="Dimitrios Papadopoulos">
Dimitrios Papadopoulos



</doc>
<doc id="1545250" url="https://pl.wikipedia.org/wiki?curid=1545250" title="Sokratis Papastathopoulos">
Sokratis Papastathopoulos



</doc>
<doc id="1545251" url="https://pl.wikipedia.org/wiki?curid=1545251" title="Christos Patsatzoglou">
Christos Patsatzoglou



</doc>
<doc id="1545252" url="https://pl.wikipedia.org/wiki?curid=1545252" title="Eleftherios Poupakis">
Eleftherios Poupakis



</doc>
<doc id="1545253" url="https://pl.wikipedia.org/wiki?curid=1545253" title="Zwieriewo">
Zwieriewo

 Zwieriewo (ros. "Зверево") – miasto w Rosji. Od 1989 r. administracyjnie położone w centralnej części Obwodu Rostowskiego, po wschodniej stronie Zagłebia Donieckiego. Znajduje się 140 km od Rostowa nad Donem i 21 km od Gukowa.
W granicach miasta znajduje się chutor robotniczy Trudowoj (Трудовой (Ростовская область) niepodległy administracyjnie miastu lecz bezpośrednio Obwodowi Rostowskiemu.
Historia.
Zwieriewo – jest najmłodszym z miast Obwodu Rostowskiego. Wywodzi się z górniczego osiedla powstałego na początku XX wieku. Osiedle to w roku 1929 otrzymało status osiedla robotniczego typu miejskiego. W momencie wyodrębnienia się Obwodu Rostowskiego Zwieriewo było centrum okręgu o tej samej nazwie. Okręg zniesiono w 1963 r. równocześnie podporządkowując robotnicze osiedle radzie miejskiej Gukowa. W 1989 roku Zwieriewo otrzymało status miasta regionalnego podporządkowania i aktualnie podlegają mu 2 stacje kolejowe i 5 rad gminnych.
Gospodarka.
Miasto w głównej mierze utrzymuje się z wydobycia węgla kamiennego.
Transport.
oraz

</doc>
<doc id="1545254" url="https://pl.wikipedia.org/wiki?curid=1545254" title="Charles-Paris d’Orléans-Longueville">
Charles-Paris d’Orléans-Longueville

Charles-Paris d'Orléans-Longueville (ur. 29 stycznia 1649, zm. 12 czerwca 1672 w bitwie pod Tolhuis) – diuk Longueville, książę Châtellaillon, Neufchâtel i Valangin, diuk Estouteville, hrabia Saint-Pôl, par Francji.
Był najmłodszym dzieckiem Anny Ginewry, jedynej córki Henryka II, księcia Kondeusza. Jego ojcem naturalnym był prawdopodobnie jej kochanek, pisarz François de La Rochefoucauld. Mimo to został on uznany przez męża Anne Geneviève, Henryka II Orleańskiego-Longueville.
W czasie walki stronnictw w Rzeczypospolitej po wyborze Michała Korybuta Wiśniowieckiego, był kandydatem do polskiej korony profrancuskiego obozu magnatów, zwanego malkontentami (w tym Jana Sobieskiego). W 1670 snuto plany detronizacji Michała i ożenienia jego żony Eleonory Habsburżanki z Charlesem-Paris. W czerwcu 1672 malkontenci gotowi byli zdetronizować Michała i przyjąć elekta z Francji, ale śmierć kandydata pokrzyżowała te plany.

</doc>
<doc id="1545255" url="https://pl.wikipedia.org/wiki?curid=1545255" title="Dimitris Salpigidis">
Dimitris Salpigidis



</doc>
<doc id="1545257" url="https://pl.wikipedia.org/wiki?curid=1545257" title="Karol de Longueville">
Karol de Longueville



</doc>
<doc id="1545261" url="https://pl.wikipedia.org/wiki?curid=1545261" title="Georgios Seitaridis">
Georgios Seitaridis



</doc>
<doc id="1545264" url="https://pl.wikipedia.org/wiki?curid=1545264" title="Nikos Spiropoulos">
Nikos Spiropoulos



</doc>
<doc id="1545265" url="https://pl.wikipedia.org/wiki?curid=1545265" title="Karol Parys de Longueville">
Karol Parys de Longueville



</doc>
<doc id="1545266" url="https://pl.wikipedia.org/wiki?curid=1545266" title="Efstathios Tavlaridis">
Efstathios Tavlaridis



</doc>
<doc id="1545268" url="https://pl.wikipedia.org/wiki?curid=1545268" title="Vasilis Torosidis">
Vasilis Torosidis



</doc>
<doc id="1545269" url="https://pl.wikipedia.org/wiki?curid=1545269" title="Vassilis Tsartas">
Vassilis Tsartas



</doc>
<doc id="1545270" url="https://pl.wikipedia.org/wiki?curid=1545270" title="Alexandros Tziolis">
Alexandros Tziolis



</doc>
<doc id="1545271" url="https://pl.wikipedia.org/wiki?curid=1545271" title="Alexandros Tzorvas">
Alexandros Tzorvas



</doc>
<doc id="1545272" url="https://pl.wikipedia.org/wiki?curid=1545272" title="Antonios Nikopolidis">
Antonios Nikopolidis



</doc>
<doc id="1545273" url="https://pl.wikipedia.org/wiki?curid=1545273" title="Alketas Panagoulias">
Alketas Panagoulias



</doc>
<doc id="1545277" url="https://pl.wikipedia.org/wiki?curid=1545277" title="Georgios Vakouftsis">
Georgios Vakouftsis



</doc>
<doc id="1545278" url="https://pl.wikipedia.org/wiki?curid=1545278" title="Stylianos Venetidis">
Stylianos Venetidis



</doc>
<doc id="1545279" url="https://pl.wikipedia.org/wiki?curid=1545279" title="Tassos Venetis">
Tassos Venetis



</doc>
<doc id="1545280" url="https://pl.wikipedia.org/wiki?curid=1545280" title="Zisis Vryzas">
Zisis Vryzas



</doc>
<doc id="1545281" url="https://pl.wikipedia.org/wiki?curid=1545281" title="EU44">
EU44



</doc>
<doc id="1545286" url="https://pl.wikipedia.org/wiki?curid=1545286" title="Lukas Wyndra">
Lukas Wyndra



</doc>
<doc id="1545287" url="https://pl.wikipedia.org/wiki?curid=1545287" title="Charalambos Xanthopoulos">
Charalambos Xanthopoulos



</doc>
<doc id="1545288" url="https://pl.wikipedia.org/wiki?curid=1545288" title="The Ring (czasopismo)">
The Ring (czasopismo)

The Ring (zwany również Ring Magazine) – ukazujące się raz w miesiącu amerykańskie czasopismo poświęcone boksowi. Jest jednym z najstarszych i najbardziej prestiżowych periodyków o tej tematyce na świecie. Prowadzi rankingi i przyznaje tytuły mistrza świata w zawodowym boksie.
Historia.
Czasopismo zostało założone w 1922 roku w Nowym Jorku przez Nata Fleischera, który był nieprzerwanie przez pół wieku, aż do swojej śmierci w 1972 roku, jego redaktorem naczelnym. Pierwsze wydanie ukazało się 22 lutego 1922 roku. W początkowych latach istnienia periodyku na jego łamach były omawiane wydarzenia zarówno z dziedziny boksu jak i wrestlingu. Z czasem "The Ring" stał się czasopismem wyłącznie o tematyce pięściarskiej. W swej historii "The Ring" miał jedynie pięciu właścicieli. Obecnym (od 2007 roku) jest wielokrotny zawodowy mistrz świata i mistrz olimpijski w boksie Óscar de la Hoya. Redaktorem naczelnym jest Michael Rosenthal. 
Obecnie czasopismo wydawane jest jedynie w wersji anglojęzycznej. W przeszłości ukazywały się również edycje hiszpańskojęzyczne ("The Ring En Espanol", 1977-1985) oraz francuskie i japońskie.
Mistrzowie świata The Ring.
Czasopismo posiada długą tradycję przyznawania własnych tytułów mistrza świata w zawodowym boksie (we wszystkich kategoriach wagowych). Pierwszy pas mistrzowski "The Ring" został przyznany w 1922 roku Jackowi Dempseyowi. Inicjatywa ta została porzucona w latach 90. XX wieku. Jednak do idei tej powrócono w 2002 roku, gdy w obliczu kryzysu zawodowego pięściarstwa spowodowanego istnieniem szeregu organizacji roszczących sobie prawo do sankcjonowania, przyznawania i odbierania mistrzowskich pasów, powstała potrzeba wyłonienia jednego, najlepszego pięściarza w każdej z kategorii wagowych w oparciu o jasne i jednolite kryteria.
Niekwestionowanym mistrzem świata wg "The Ring" może zostać jedynie bokser, który pokonał w bezpośredniej walce poprzedniego mistrza "The Ring". Mistrzostwo utracić można jedynie z trzech powodów: porażki w walce o obronę tytułu, zakończenia kariery lub przejścia do innej kategorii wagowej. W przypadku wakatu, mistrzem zostaje pięściarz, który zunifikował pasy trzech największych organizacji (WBA, WBC i IBF) albo zwycięzca walki pomiędzy numerem 1 i 2 (wyjątkowo 1 i 3) w rankingu danej kategorii wagowej prowadzonym przez czasopismo.
Pierwszym polskim bokserem uhonorowanym pasem mistrza świata "The Ring" został Tomasz Adamek po zwycięstwie nad Steve'em Cunninghamem w grudniu 2008 roku.

</doc>
<doc id="1545289" url="https://pl.wikipedia.org/wiki?curid=1545289" title="Ring Magazine">
Ring Magazine



</doc>
<doc id="1545291" url="https://pl.wikipedia.org/wiki?curid=1545291" title="Adam Buszko">
Adam Buszko

Adam „ATF Sinner” Buszko (ur. 19 kwietnia 1975 w Warszawie), znany również jako Adam The First Sinner - polski muzyk, wokalista, kompozytor i multiinstrumentalista. 
Adam Buszko muzyką zainteresował się we wczesnym dzieciństwie. Pierwszą gitarą młodego muzyka był Defil Kosmos, którą nabył za pieniądze pożyczone od rodziny. W 2000 roku ukończył studia na Wydziale Psychologii Uniwersytetu Warszawskiego. Obronił pracę magisterską pt. "Memetyki - nowego paradygmatu w naukach społecznych". Buszko poza działalnością artystyczną pracował jako nauczyciel języka angielskiego w prywatnej szkole.
W 1990 roku wraz z perkusistą Piotrem Kozieradzkim i gitarzystą Andrzejem Kułakowskim założył zespół deathmetalowy Hate. Do 2010 roku wraz z grupą nagrał siedem albumów studyjnych. Założył również rockową grupę Mothernight w której występuje pod pseudonimem Deimos. W 2007 roku wraz z zespołem nagrał album pt. "Mothernight", który ukazał się nakładem Locomotive Records.
Buszko jest endorserem takich firm jak: Ran Guitars, Bash Amps, Soundman Amps, Ernie Ball Strings, InTune Picks oraz Barczak Cases.
Dyskografia.
 

</doc>
<doc id="1545293" url="https://pl.wikipedia.org/wiki?curid=1545293" title="Adam The First Sinner">
Adam The First Sinner



</doc>
<doc id="1545294" url="https://pl.wikipedia.org/wiki?curid=1545294" title="Flaga Galicji i Lodomerii">
Flaga Galicji i Lodomerii

Flaga Galicji i Lodomerii – flaga wprowadzona na początku XIX w. przez władze austriackie dla Królestwa Galicji i Lodomerii. Pozostawała w użyciu do rozpadu Austro-Węgier w listopadzie 1918.
Historia.
Do roku 1849 Galicja i Lodomeria były połączone w jedną prowincję z Bukowiną i używały flagi niebiesko-czerwonej (2 poziome pasy: górny niebieski, dolny czerwony). Po oddzieleniu Galicji od Bukowiny w 1849 Księstwo Bukowiny zachowało dawną wspólną flagę, a Galicja otrzymała nową, składającą się z trzech poziomych pasów: niebieskiego, czerwonego i żółtego .
Flaga ta pozostała w użytku do roku 1890, kiedy Galicja i Lodomeria otrzymały nową flagę, tym razem złożoną z dwóch poziomych pasów: czerwonego i białego. Miller podaje barwę amarantową w tej ostatniej wersji flagi Galicji, która pozostała w użytku do końca istnienia Królestwa Galicji (1918), jednak oficjalna austro-węgierska "Wappenrolle" z 1898 r. ilustruje flagę Galicji wyraźnie w kolorach czerwonym i białym. W "Wappenrolle", pośród flag o nieoficjalnym charakterze, znajdujemy flagę amarantowo-białą, gdzie jest ona określona jako "barwy narodowe Polaków" ("Nationalfarben der Polen"), ale absolutnie nie jako flaga Galicji.
Należy więc przyjąć kolory podane w "Wappenrolle" (czerwony i biały) jako kolory Galicji w latach 1890-1918, a nie amarantowy i biały, jak to jest u Millera.

</doc>
<doc id="1545295" url="https://pl.wikipedia.org/wiki?curid=1545295" title="Chaohusaurus">
Chaohusaurus



</doc>
<doc id="1545296" url="https://pl.wikipedia.org/wiki?curid=1545296" title="Aegirosaurus">
Aegirosaurus



</doc>
<doc id="1545297" url="https://pl.wikipedia.org/wiki?curid=1545297" title="Mixosaurus">
Mixosaurus



</doc>
<doc id="1545298" url="https://pl.wikipedia.org/wiki?curid=1545298" title="Herb Kórnika">
Herb Kórnika

Herb Kórnika – jeden z symboli miasta Kórnik i gminy Kórnik w postaci herbu. Jest jednym z niewielu herbów złożonych z dwóch tarcz.
Wygląd i symbolika.
Herb składa się z połączonych herbów: miasta Kórnika oraz Bnina (dawnego miasta).
Herb Kórnika.
Przedstawia w polu białym czerwony mur ceglany z trzema blankowanymi basztami. W murze brama o złotych otwartych podwojach, z czarnymi okuciami w kształcie krzyży (z dwiema poprzecznymi belkami) oraz podniesioną czarną broną.
Herb Bnina.
Przedstawia w polu czerwonym złotą łódź, pochodzącą z herbu Łodzia, ze stojącym w niej złotym kluczem, który symbolizuje prawa miejskie Bnina z 1395.
Historia.
Herb ten wykształcił się po włączeniu Bnina w granice administracyjne Kórnika w 1961 (→ Miejscowości w Polsce pozbawione praw miejskich). 

</doc>
<doc id="1545300" url="https://pl.wikipedia.org/wiki?curid=1545300" title="Herb Bnina">
Herb Bnina



</doc>
<doc id="1545301" url="https://pl.wikipedia.org/wiki?curid=1545301" title="Malchus (historyk bizantyjski)">
Malchus (historyk bizantyjski)



</doc>
<doc id="1545314" url="https://pl.wikipedia.org/wiki?curid=1545314" title="Willem Aernout van Citters">
Willem Aernout van Citters

Willem Aernout van Citters (ur. 28 stycznia 1741 w Middelburgu, zm. 22 września 1811) − holenderski polityk. Zarządca Kompanii Wschodnioindyjskiej - VOC.
W latach (1788-1795) był wielkim pensjonariuszem prowincji Zelandia. Wcześniej był skarbnikiem w latach 1769 - 1781 Middelburga następnie jego burmistrzem i ambasadorem zwyczajnym Republiki Zjednoczonych Prowincji w Londynie.

</doc>
<doc id="1545315" url="https://pl.wikipedia.org/wiki?curid=1545315" title="Johan van der Does">
Johan van der Does

Johan van der Does (ur. 12 września 1694, zm. 1 grudnia 1749) − holenderski polityk. 
Był radcą Wysokiej Rady Republiki Zjednoczonych Prowincji w 1746 mianowany Skarbnikiem Generalnym Republiki ("thesaurier-generaal"). Stanowisko to utrzymywał do śmierci w 1749. 

</doc>
<doc id="1545316" url="https://pl.wikipedia.org/wiki?curid=1545316" title="Justus Datho Quintus">
Justus Datho Quintus

Justus Datho Quintus (ur. 18 września 1733 w Groningen, zm. 9 grudnia 1817) − prawnik, adwokat, holenderski polityk.
Adoptował go radca miejski Guillelmus Quintus (1695-1755) i jego żona Rebecca Maria Wichers (1704-1784).
J.D. Quintus był burmistrzem Groningen (1786-1795), a potem merem tego miasta (1803-1809).

</doc>
<doc id="1545317" url="https://pl.wikipedia.org/wiki?curid=1545317" title="Nicolaas Calkoen">
Nicolaas Calkoen

Nicolaas Calkoen (ur. 1753, zm. 1817) − holenderski polityk. 
W latach (1785-1790) był dyrektorem Sociëteit van Suriname. Pochodził z patrycjuszowskiej rodziny ("regenci"). Od 1787 uczestniczył w życiu politycznym Amsterdamu.

</doc>
<doc id="1545321" url="https://pl.wikipedia.org/wiki?curid=1545321" title="Pieter de Huybert">
Pieter de Huybert

Pieter de Huybert (ur. 1 sierpnia 1622, zm. 7 stycznia 1697) Był arystokratą urodzonym w rodzinnym majątku w Burgt i Kraayenstein. W latach 1664–1687 był wielkim pensjonariuszem prowincji Zelandia.

</doc>
<doc id="1545322" url="https://pl.wikipedia.org/wiki?curid=1545322" title="Engelbert François van Berckel">
Engelbert François van Berckel

Engelbert François van Berckel (ur. 8 października 1726 w Rotterdamie, zm. 30 marca 1796 w Amsterdamie) – holenderski polityk.
Urodzony w patrycjuszowskiej rodzinie. Pełnił m.in. funkcję pensjonariusza miasta Amsterdam.

</doc>
<doc id="1545326" url="https://pl.wikipedia.org/wiki?curid=1545326" title="Wielki pensjonariusz Zelandii">
Wielki pensjonariusz Zelandii

Wielki pensjonariusz Zelandii (niderl. "Raadpensionaris van Zeeland") – jeden z najważniejszych urzędników w Republice Zjednoczonych Prowincji. Zarządzał prowincją Zelandia. W ramach republiki większe znaczenie miał jednak zarządzający bogatszą prowincją wielki pensjonariusz Holandii.

</doc>
<doc id="1545328" url="https://pl.wikipedia.org/wiki?curid=1545328" title="Willem Aarnoud van Citters">
Willem Aarnoud van Citters



</doc>
<doc id="1545332" url="https://pl.wikipedia.org/wiki?curid=1545332" title="System trójkowy">
System trójkowy



</doc>
<doc id="1545334" url="https://pl.wikipedia.org/wiki?curid=1545334" title="Thesaurier-generaal">
Thesaurier-generaal

Thesaurier-generaal – "generalny skarbnik" – najważniejsza funkcja ministerialna i skarbowa w Holandii. Urząd istnieje tak długo jak sama Holandia jako niezależne państwo.

</doc>
<doc id="1545336" url="https://pl.wikipedia.org/wiki?curid=1545336" title="Hiëronymus van Alphen">
Hiëronymus van Alphen



</doc>
<doc id="1545339" url="https://pl.wikipedia.org/wiki?curid=1545339" title="Joe McDonald">
Joe McDonald



</doc>
<doc id="1545341" url="https://pl.wikipedia.org/wiki?curid=1545341" title="Tadeusz Adam Jakubiak">
Tadeusz Adam Jakubiak

Tadeusz Adam Jakubiak (ur. 10 września 1950 roku w Kościanie, zm. 13 grudnia 1996 roku) – pierwszy prezes i współtwórca reaktywowanego 8 listopada 1991 roku Zjednoczenia Kurkowych Bractw Strzeleckich RP, członek władz Wielkopolskiego Towarzystwa Kulturalnego.
Po ukończeniu studiów na Uniwersytecie im. Adama Mickiewicza w Poznaniu w 1973 r. rozpoczął pracę zawodową w Muzeum Narodowym w Poznaniu, gdzie w 1982 r. objął stanowisko zastępcy dyrektora ds. naukowych. 
Piastował je do 1989 r., w którym wyjechał do Kalisza aby kierować tam Kaliskim Muzeum Okręgowym oraz wykładać w Kolegium Pedagogiczno-Artystycznym, kaliskiej filii Uniwersytetu im. A. Mickiewicza.
W działalności naukowej i wystawienniczej Tadeusza Jakubiaka znajdowało odzwierciedlenie zainteresowanie historią bractw kurkowych.
W 1978 r. przygotował w Muzeum Narodowym w Poznaniu wystawę ukazującą tradycje, a w następnych latach gromadził pamiątki i materiały archiwalne dotyczące tego ruchu. Wydał kilka książek z których najbardziej znana jest publikacja pod tytułem "Kurkowe Bractwa Strzeleckie w Wielkopolsce" wyd. 1986 r.
W marcu 1986 roku wznowiło działalność Bractwo Kurkowe w Bytomiu, a w grudniu w oparciu o treści w/w książki T. Jakubiaka założono Bractwo Kurkowe Grodu Jelcz-Laskowice.
Ponownie został wybrany Prezesem Zjednoczenia na Kongresie w Kórniku w 1994 r. pełniąc ją do śmierci w dn. 13 grudnia 1996 r.
W roku 1994 podczas zjazdu EGS w Medebach, Tadeusz Adam Jakubiak gościł u Kanclerza Niemiec Helmuta Kohla, któremu wręczył Krzyż Zjednoczenia KBS RP i replikę zabytku z XV w. – Kura Bractwa Strzeleckiego w Kościanie.
W lutym 1997 r. zostało reaktywowane w Mosinie Bractwo Kurkowe. 
Stowarzyszenie zrzeszające osoby z Mosiny i Puszczykowa przyjęło nazwę "Mosińsko - Puszczykowskie Bractwo Strzeleckie im. dr. Tadeusza Jakubiaka", który spoczął 18 grudnia 1996 r. na mosińskim parafialnym cmentarzu.
Po śmierci Tadeusza Adama Jakubiaka, jego żona Maria Jakubiak włączyła się do ruchu i od roku 1997 jako sekretarz Zarządu Zjednoczenia, współpracuje z Europejską Wspólnotą Historycznych Strzelców (EGS).

</doc>
<doc id="1545349" url="https://pl.wikipedia.org/wiki?curid=1545349" title="Bob Apisa">
Bob Apisa



</doc>
<doc id="1545355" url="https://pl.wikipedia.org/wiki?curid=1545355" title="Wasyl Janczenko">
Wasyl Janczenko

Wasyl Iwanowicz Janczenko (, ur. w Ussuryjsku, zm. w sierpniu 1959 w USA) – as lotnictwa rosyjskiego z 16 zwycięstwami w I wojnie światowej.
Życiorys.
Do służby w Carskich Siłach Powietrznych (Императорский военно-воздушный флот) wstąpił na początku I wojny światowej w listopadzie 1914 roku. Szkolenie odbywał w carskiej szkole lotniczej w Sewastopolu na Krymie. Licencję pilota otrzymał we wrześniu 1915 roku.
W czasie swojej pierwszej misji 15 września 1915 roku jego samolot uległ awarii. Janczenko posadził maszynę na ziemi doznając wielu obrażeń, ale ratując życie swoje i obserwatora. Za ten czyn został odznaczony Krzyżem św. Jerzego.
W listopadzie 1915 roku został skierowany do szkoły pilotażu w Moskwie. Tutaj przeszedł szkolenie na francuskich samolotach Morane-Saulnier typ H.
W 1916 z grupą innych pilotów rosyjskich został skierowany na szkolenie wyższego pilotażu do Francji.
Swoje pierwsze zwycięstwo odniósł 25 czerwca 1916 roku w okolicach Podhajce koło Tarnopola. Zestrzelił wówczas austro-węgierski samolot Aviatik B.III. 
Po wybuchu rewolucji walczył w szeregach białych. W 1918 roku dowodził 2 Eskadrą walczącą przeciw bolszewikom.
Po zakończeniu działań wojennych wyemigrował do USA. Przez wiele lat pracował w zakładach Sikorsky jako inżynier. Przeszedł na emeryturę w 1952 roku. Zmarł w 1959 na Florydzie. Został pochowany w Dade City.

</doc>
<doc id="1545357" url="https://pl.wikipedia.org/wiki?curid=1545357" title="André Tardieu">
André Tardieu

André Pierre Gabriel Amédée Tardieu (ur. 22 września 1876, zm. 15 września 1945) – trzykrotny premier Francji (1929–1930, 1932) i czołowa postać francuskiego życia politycznego w latach 1929–32, przewodniczący Komisji Ministerstwa Spraw Zagranicznych Francji do określenia granic państwa polskiego.
Życiorys.
Tardieu był absolwentem elitarnej paryskiej szkoły Lycée Condorcet i uczelni École Normale Supérieure. Tardieu wstąpił do służby dyplomatycznej. Później odszedł z dyplomacji i zyskał sławę jako redaktor ds. spraw zagranicznych w magazynie „Le Temps”. Do spółki z Georges’em Mandelem założył konserwatywną gazetę "L'Echo National".
W 1914 roku Tardieu został wybrany do Izby Deputowanych z departamentu Seine-et-Oise, jako kandydat centroprawicowego Sojuszu Demokratycznych Republikanów ("Alliance Démocratique" - AD). Utrzymał mandat poselski do 1924 roku. W latach 1926–1936 reprezentował w parlamencie departament Territoire de Belfort. W 1914 roku Tardieu opuścił w swojej gazecie słowo „niebezpieczeństwo” w notce dotyczącej wydarzeń w Niemczech. Na skutek tej wiadomości prasowej przyspieszono mobilizację francuskiej armii, przez co wojna stała się nieunikniona. Po wybuchu I wojny światowej Tardieu zaciągnął się do wojska i służył w piechocie do 1916 roku. Później powrócił do polityki. 
W 1919 roku, podczas konferencji pokojowej w Paryżu był asystentem Georges’a Clemenceau oraz Komisarzem ds. Francusko-Amerykańskiej Współpracy Wojskowej. 8 listopada 1919 roku Tardieu został Ministrem Regionów Wyzwolonych, tzn. Alzacji i Lotaryngii. Z ministerstwa odszedł po dymisji premiera Clemenceau w 1920 roku. W 1926 roku Tardieu powrócił do rządu - sprawował urząd ministra transportu w gabinecie Raymonda Poincaré'a. W 1928 roku przeszedł do ministerstwa spraw wewnętrznych. Pozostał na tym stanowisku także za kadencji Aristide’a Brianda.
W 1929 roku Tardieu objął po Briandzie tekę premiera ("Président du Conseil"), pozostając równocześnie ministrem spraw wewnętrznych.
Chociaż uważano go za polityka konserwatywnego, Tardieu podczas swojej kadencji wprowadził pakiet socjalny, inicjujący roboty publiczne, ubezpieczenia społeczne oraz bezpłatne szkolnictwo ponadpodstawowe. Poza tym popierał modernizację przemysłu.
Tardieu został pozbawiony obydwu urzędów na dziesięć dni na przełomie lutego i marca 1930 roku przez radykała Camille'a Chautempsa, ale po tym okresie powrócił i piastował stanowisko aż do grudnia. Następnie przejściowo pełnił urząd ministra rolnictwa (1931) oraz ministra wojny (1932). Po ponownej desygnacji na premiera kierował jednocześnie resortem spraw zagranicznych. Jego ostatnia kadencja trwała od 20 lutego do 3 czerwca 1932 roku, gdy Sojusz Demokratyczno-Republikański oraz jego koalicjanci ponieśli klęskę wyborczą.
W międzyczasie, przez trzy dni Tardieu piastował stanowisko Pełniącego Obowiązki Prezydenta, po zabójstwie prezydenta Paula Doumera, a przed wyborem Alberta Lebruna.
Przejściowo, w 1934 roku, był ministrem stanu bez teki. Dalsza kariera polityczna Tardieu wiązała się z krytyką niemieckiej ekspansji. W swojej dwutomowej książce pt. "La Révolution à refaire", Tardieu krytykował ponadto francuski system parlamentarny.
Twórczość.
Literacka spuścizna Andre Tardieu obejmuje następujące publikacje:
Drugi gabinet Andre Tardieu (2 marca – 13 grudnia 1930).
17 listopada 1930 Henri Chéron zastąpił Pereta na stanowisku ministra sprawiedliwości

</doc>
<doc id="1545358" url="https://pl.wikipedia.org/wiki?curid=1545358" title="Fiedorówka">
Fiedorówka



</doc>
<doc id="1545360" url="https://pl.wikipedia.org/wiki?curid=1545360" title="Potok Stos">
Potok Stos

Potok Stos (słow. "Hromadná voda", "potok Štos", niem. "Stossbach", "Stosswasser", węg. "Stósz-víz") – potok płynący dnem doliny Stos w słowackich Tatrach Wysokich. Źródła potoku znajdują się na wysokości ok. 1450 m n.p.m., nieco poniżej fragmentu Magistrali Tatrzańskiej prowadzącej nad Wielicki Staw. Potok Stos wpada do Wielickiej Wody jako jej prawy dopływ na wysokości ok. 950 m n.p.m., ok. 500 m na południowy wschód od leśniczówki Danielowo, która znajduje się przy Drodze Wolności, na zachód od Tatrzańskiej Polanki.
Wzdłuż potoku Stos nie ma poprowadzonych żadnych szlaków turystycznych, ponieważ TANAP utworzył na terenie doliny Stos rezerwat ścisły.

</doc>
<doc id="1545361" url="https://pl.wikipedia.org/wiki?curid=1545361" title="Rejon perejasławski">
Rejon perejasławski

Rejon perejasławski – jednostka administracyjna w składzie obwodu kijowskiego Ukrainy.
Powstał w 1932. Ma powierzchnię 956 km2 i liczy około 28 tysięcy mieszkańców. Siedzibą władz rejonu jest Perejasław.
W skład rejonu wchodzi 37 silskich rad, obejmujących 51 wsi.

</doc>
<doc id="1545362" url="https://pl.wikipedia.org/wiki?curid=1545362" title="Rejon poleski">
Rejon poleski

Rejon poleski – jednostka administracyjna w składzie obwodu kijowskiego Ukrainy.
Powstał w 1923. Ma powierzchnię 1288 km2 i liczy 5.881 mieszkańców. Siedzibą władz rejonu są Kresiatycze.
W skład rejonu wchodzą 1 osiedlowa rada oraz 13 silskich rad, obejmujących 31 wsi.

</doc>
<doc id="1545363" url="https://pl.wikipedia.org/wiki?curid=1545363" title="Rejon rokytniański">
Rejon rokytniański

Rejon rokytniański – jednostka administracyjna w składzie obwodu kijowskiego Ukrainy.
Powstał w 1923. Ma powierzchnię 662 km2 i liczy około 27 tysięcy mieszkańców. Siedzibą władz rejonu jest Rokytne.
W skład rejonu wchodzą 1 osiedlowa rada oraz 14 silskich rad, obejmujących 22 wsie.

</doc>
<doc id="1545367" url="https://pl.wikipedia.org/wiki?curid=1545367" title="Rejon skwyrski">
Rejon skwyrski

Rejon skwyrski – jednostka administracyjna w składzie obwodu kijowskiego Ukrainy.
Powstał w 1965. Ma powierzchnię 980 km2 i liczy około 38 tysięcy mieszkańców. Siedzibą władz rejonu jest Skwyra.
W skład rejonu wchodzą 1 miejska rada oraz 27 silskich rad, obejmujących 49 wsi.

</doc>
<doc id="1545370" url="https://pl.wikipedia.org/wiki?curid=1545370" title="Kazimierz Bein">
Kazimierz Bein

Kazimierz Bein (ur. 29 lutego 1872 w Sierżni, zm. 15 czerwca 1959 w Łodzi) – polski okulista, jeden z założycieli Polskiego Towarzystwa Okulistycznego.
W latach 1903–1910 Kazimierz Bein był aktywistą esperanckim, tłumaczem i leksykografem znanym pod pseudonimem Kabe. W roku 1911 nagle, bez wyjaśnienia, opuścił ruch esperancki.
Działalność esperancka.
Kabe zdobył sławę tłumaczeniem na esperanto powieści ' ("La fundo de l' mizero") Wacława Sieroszewskiego, które ukazało się w 1904. Wśród dzieł, które przetłumaczył znajduje się między innymi "Faraon" Bolesława Prusa; Bein tłumaczył także z języka niemieckiego ("Baśnie" braci Grimm – "Elektitaj fabeloj", 1906) i rosyjskiego (m.in. "Ojcowie i dzieci" Iwana Turgieniewa). Od 1906 był wiceprzewodniczącym Akademii Esperanta. Stworzył również jeden z pierwszych słowników esperanckich: '.
Działalność Kabe na rzecz esperanta zakończyła się w 1911 r. Powodami odejścia od języka, które podał 20 lat później, były rozczarowanie esperantystami, którzy w niedostatecznym stopniu władają językiem, oraz to, że esperanto nie zdobywa popularności. Uznał, że inny, nowy język sztuczny będzie w przyszłości odgrywał rolę międzynarodowego.
Rezygnacja Kabe, ojca stylu esperanckiego i jednego z pionierów ruchu, zrobiła na esperantystach duże wrażenie. Od jego pseudonimu powstał czasownik "kabei" oznaczający "Uczynić jak Kabe, który, będąc bardzo aktywnym esperantystą, nagle i zupełnie przestał pisać w esperancie" lub "opuścić esperanto po aktywnym i udanym uczestnictwie w ruchu".
Życie prywatne.
Urodził się we wsi Sierżnia pod Łodzią, w posiadłości ojca – Aleksandra Beina – powstańca styczniowego i syberyjskiego zesłańca. Jego rodzina była pochodzenia żydowskiego, niemniej Beinowie wyznawali katolicyzm. Bein nie założył rodziny. Został pochowany na cmentarzu św. Józefa w Łodzi.

</doc>
<doc id="1545371" url="https://pl.wikipedia.org/wiki?curid=1545371" title="Kabe">
Kabe



</doc>
<doc id="1545372" url="https://pl.wikipedia.org/wiki?curid=1545372" title="Spyridion Oeconomos">
Spyridion Oeconomos



</doc>
<doc id="1545375" url="https://pl.wikipedia.org/wiki?curid=1545375" title="Quasistar">
Quasistar

Quasistar – hipotetyczny typ gwiazd, który mógł istnieć we wczesnym Wszechświecie. W odróżnieniu od normalnych gwiazd, które swoje istnienie zawdzięczają zachodzącej w ich wnętrzu reakcji termojądrowej, quasistary zawierałyby w swym wnętrzu czarne dziury. Nazwa tego typu gwiazd (dosłownie „quasi-gwiazda”, „obiekt gwiazdopodobny”) nawiązuje do kwazarów ("quasi-stellar objects"), które mogły powstać w wyniku dalszej ewolucji quasistarów.
Z obserwacji odległych kwazarów wiadomo, że zaledwie miliard lat po Wielkim Wybuchu we Wszechświecie istniały supermasywne czarne dziury o masie rzędu 10 miliardów mas Słońca. Żadna z istniejących wcześniej hipotez nie potrafiła wyjaśnić, w jaki sposób mogły w tak krótkim czasie powstać tak masywne czarne dziury. Amerykański astrofizyk Mitchell Begelman z Uniwersytetu Kolorado w Boulder przypuszcza, że tak masywne obiekty mogły powstać w wyniku ewolucji hipotetycznego typu gwiazd nazwanych przez niego quasistarami. Według teorii Begelmana quasistary rozpoczynałyby swoje życie jak normalne gwiazdy, w wyniku zagęszczenia obłoku pyłowo-gazowego. Jednak – w odróżnieniu od zwykłych gwiazd – przyszły quasistar tworzy się ze znacznie większego obłoku i już po uformowaniu się – w odróżnieniu od normalnej gwiazdy – wokół niego nadal nagromadzony jest obłok pyłowo-gwiazdowy o znacznej masie, przewyższającej masę nowo powstałej gwiazdy.
Siły grawitacyjne gwiazdy przyciągają do jej powierzchni otaczający ją materiał, przez co gwiazda powiększa się coraz bardziej, ale nie może się ona zbytnio rozszerzyć z powodu gęstego obłoku gazowo-pyłowego, który ją otacza i izoluje. Z wnętrza gwiazdy nie może się wydostać nadmiar ciepła powstały w wyniku reakcji termojądrowej i gwiazda rozgrzewa się coraz bardziej. Przy wewnętrznej temperaturze 500 milionów stopni w jądrze gwiazdy zachodzi gwałtowna reakcja, w wyniku której powstają neutrina, które, uciekając z wnętrza gwiazdy, zabierają ze sobą nadmiar ciepła. W ten sposób zachwiana zostaje równowaga hydrostatyczna gwiazdy i rozpoczyna się szybki proces implozji. Jądro gwiazdy zostaje zgniecione z powodu zachwianej równowagi hydrostatycznej i zewnętrznego ciśnienia otaczającego ją obłoku gazowego – wewnątrz obłoku tworzy się czarna dziura o masie gwiazdowej.
We współczesnym nam Wszechświecie tego typu proces doprowadziłby do powstania supernowej, ale we wczesnym Wszechświecie obłoki pyłowo-gazowe miały znacznie niższą metaliczność i mogły być znacznie większe. W przypadku powstawania quasistara siły grawitacyjne obłoku pyłowego byłyby większe niż wyzwolona energia czarnej dziury i obłok ten nie zostałby rozerwany. Czarna dziura przyciągając do siebie otaczające ją cząsteczki pyłu i gazu rośnie gwałtownie, pożerając cały otaczający ją obłok i osiągając masę wynoszącą do 100 000 mas Słońca. Wyzwalana w tym procesie energia powoduje, że quasistar ma jasność rzędu biliona Słońc.
Powstała w taki sposób czarna dziura ma masę „zaledwie” 100 000 mas Słońca i wiele jej brakuje do supermasywnych czarnych dziur o masie rzędu 10 miliardów mas Słońca, ale tak masywne obiekty mogłyby bez problemu żywić się na całych galaktykach i rosnąć jeszcze bardziej – aż do osiągnięcia rozmiarów współcześnie obserwowanych kwazarów.

</doc>
<doc id="1545376" url="https://pl.wikipedia.org/wiki?curid=1545376" title="Mathäus Makkas">
Mathäus Makkas



</doc>
<doc id="1545378" url="https://pl.wikipedia.org/wiki?curid=1545378" title="Jagdstaffel 3">
Jagdstaffel 3

Jagdstaffel 3 – Königlich Preußische Jagdstaffel Nr. 3 – Jasta 3 – jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona we Fliegerersatz Abteilung Nr. 7 w Brunszwiku w sierpniu 1916 roku jako jedna z pierwszych 12 eskadra w pierwszym etapie reorganizacji lotnictwa niemieckiego. Organizację eskadry powierzono Ewaldowi von Mellenthin, wcześniejszemu dowódcy KEK. Została skierowana na front 1 września 1916 roku. Po jego śmierci dowódcą został Alfred Mohr, który pełnił swe obowiązki do 1 kwietnia 1917 roku, kiedy to sam zginął w walce. Kolejnym dowódcą jednostki został przybyły z Kampfgeshwader 4 Hermann Kohze.
W czasie całej swojej działalności jednostka walczyła na froncie zachodnim głównie we Flandrii na samolotach Albatros D.III i Albatros D.V. Wchodząc na pewien czas do większych formacji taktycznych: najpierw od lipca 1917 roku do Jagdgruppe 15 (Jasta 3, Jagdstaffel 8, Jagdstaffel 26, Jagdstaffel 27) dowodzonej przez kapitana Constantina von Bentheim, a później w styczniu 1918 roku do Jagdgruppe 9 (Jasta 3, Jagdstaffel 28, Jagdstaffel 37).
Pierwsze zwycięstwo piloci eskadry odnieśli w dniu 3 marca 1917 roku.
"Jasta 3" w całym okresie wojny odniosła 87 zwycięstw. W okresie od września 1916 do listopada 1918 roku jej straty wynosiły 16 zabitych w walce, 4 zabitych w wypadku, 2 rannych oraz jeden w niewoli.
Łącznie przez jej personel przeszło 8 asów myśliwskich:

</doc>
<doc id="1545379" url="https://pl.wikipedia.org/wiki?curid=1545379" title="Daskalogiannis">
Daskalogiannis



</doc>
<doc id="1545380" url="https://pl.wikipedia.org/wiki?curid=1545380" title="Przepękla ogórkowata">
Przepękla ogórkowata

Przepękla ogórkowata, balsamka ogórkowata ("Momordica charantia" L.) – gatunek rośliny z rodziny dyniowatych. Występuje w krajach tropikalnych i subtropikalnych. 
Morfologia.
Roślina roczna, Łodyga owłosiona, cienka i wijąca się, dochodzi do 3 m długości. Posiada wąsy czepne. Liście sercowatego kształtu, 7-9 klapowe. Korona kwiatowa w kolorze żółtym, żółtawym, w kształcie lejkowatym lub dzwonkowatym. Owoc - brodawkowaty, podobny do ogórka w kolorze pomarańczowożółtym dochodzi do 18 cm długości. Nasiona w czerwonej łupinie
Zastosowanie.
Owoce o gorzkim smaku w formie niedojrzałej są jadalne, na surowo lub gotowane. Młode listki, pędy są dodatkiem kulinarnym do dań. Wysuszone liście używane do przyrządzania wywarów i nalewek.

</doc>
<doc id="1545381" url="https://pl.wikipedia.org/wiki?curid=1545381" title="Balsamka ogórkowata">
Balsamka ogórkowata



</doc>
<doc id="1545382" url="https://pl.wikipedia.org/wiki?curid=1545382" title="Krzysztof Tomasik">
Krzysztof Tomasik

Krzysztof Tomasik (ur. 8 lutego 1978) – polski publicysta i biografista, działacz LGBT, członek Krytyki Politycznej i współpracownik partii Zielonych.
Redaktor wydawanego przez Fundację Replika dwumiesięcznika „Replika”. Publikuje w Zadrze, Nowych Książkach, na portalu Inna strona. W Tok FM prowadzi razem z Mariuszem Kurcem (wcześniej z Krystianem Legierskim) audycję "Lepiej późno niż wcale".
W 2008 roku opublikował "Homobiografie. Pisarki i pisarze polscy XIX i XX wieku" – zbiór szesnastu esejów o ludziach ważnych dla polskiej kultury, których homoseksualizm pomijano w oficjalnych biografiach.

</doc>
<doc id="1545383" url="https://pl.wikipedia.org/wiki?curid=1545383" title="Momordica charantia">
Momordica charantia



</doc>
<doc id="1545387" url="https://pl.wikipedia.org/wiki?curid=1545387" title="Spiridon Louis">
Spiridon Louis



</doc>
<doc id="1545396" url="https://pl.wikipedia.org/wiki?curid=1545396" title="Marek Żukowski">
Marek Żukowski

Marek Żukowski (ur. 11 grudnia 1952) – profesor zwyczajny fizyki teoretycznej na Uniwersytecie Gdańskim, specjalista od zagadnień związanych z podstawami mechaniki kwantowej. Jego zainteresowania naukowe dotyczą między innymi twierdzenia Bella i interferometrii kwantowej.
Życiorys.
Po nawiązaniu znajomości z prof. Antonem Zeilingerem z Uniwersytetu Wiedeńskiego Żukowski rozwinął swoje zainteresowania teorią informacji i interferometrią kwantową. Ich pierwsza wspólna praca naukowa pochodzi z 1991 roku; razem stworzyli także serię projektów międzynarodowych "Quantum Optics and Quantum Information". Marek Żukowski współpracuje również z Haraldem Weinfurterem z Monachium, Jian-Wei Panem z Heidelbergu i Hefei, Mohamedem Bourenanne ze Sztokholmu, a także m.in. z Narodowym Uniwersytetem Singapuru. Jest też jednym z wykonawców programów europejskich SCALA i Qubit Applications oraz członkiem rad naukowych kilku instytucji (m.in. Krajowe Laboratorium Fizyki Atomowej, Molekularnej i Optycznej w Toruniu i Krajowe Centrum Informatyki Kwantowej w Gdańsku).
Jest laureatem nagród m.in. Ministra Nauki i Szkolnictwa Wyższego (1983, 1994, 2000), Rektora Uniwersytetu Gdańskiego (1993, 1998, 2005), programu MISTRZ Fundacji na rzecz Nauki Polskiej (2004) oraz Nagrody Fundacji na rzecz Nauki Polskiej (2013).
W 2016 roku otrzymał Nagrodę Naukową Miasta Gdańska im. Jana Heweliusza za 2015 rok w kategorii nauk przyrodniczych i ścisłych za sformułowanie teoretycznych podstaw eksperymentalnej interferometrii wielofotonowej stanów splątanych i badanie konsekwencji zjawisk nieklasycznych dla naszego zrozumienia podstaw teorii kwantów oraz możliwości zastosowania tych zjawisk w kwantowej komunikacji.
W latach 2005-2018 dyrektor Instytutu Fizyki Teoretycznej i Astrofizyki Uniwersytetu Gdańskiego.
W latach 2010-2018 członek Rady Narodowego Centrum Nauki. W 2020 r. został członkiem korespondentem PAN.
Życie prywatne.
Jest synem gdyńskiej graficzki Halszki Żukowskiej i wnukiem profesora Romualda Cebertowicza, inżyniera hydrotechniki i posła na Sejm PRL I kadencji.

</doc>
<doc id="1545402" url="https://pl.wikipedia.org/wiki?curid=1545402" title="Redukcja transcendentalna">
Redukcja transcendentalna

Redukcja transcendentalna – w fenomenologii modyfikacja świadomości polegająca na tym, że zawieszeniu ulegają treści odnoszące się do wszystkiego, co istnieje poza świadomością. Redukcja taka polega na "wykluczeniu", "wzięciu w nawias" tzw. naturalnego nastawienia poznawczego, łącznie z przekonaniem o samym istnieniu zjawisk pozaświadomościowych - nawiązując do tradycji sceptycyzmu starożytnego Husserl określa takie zawieszenie sądów jako epoché. Redukcja transcendentalna prowadzić ma do odsłonięcia czystej świadomości, na którą składają się takie akty poznawcze, w których treść nie można wątpić. 

</doc>
<doc id="1545403" url="https://pl.wikipedia.org/wiki?curid=1545403" title="Bartholomeus van der Helst">
Bartholomeus van der Helst

Bartholomeus van der Helst (ur. 1613 w Haarlem, zm. 16 grudnia 1670 w Amsterdamie) − holenderski malarz.
Uczył się u Nicolaesa Eliaszoona Pickenoy`a i prawdopodobnie u samego Fransa Halsa. Przez większą część życia mieszkał w Amsterdamie. , ukazujące wiernie wizerunki kilkunastu lub kilkudziesięciu przedstawicieli różnych organizacji np. "Strzelcy amsterdamscy", "Starszyzna halabardzistów"," Bankiet gwardii narodowej w Amsterdamie". Odznaczały się one precyzją rysunku oraz perfekcyjnym ustawieniem postaci.
Ponadto tworzył portrety familijne mieszczaństwa, w tym tzw. małżeńskie, oraz portrety pojedynczych osób, niekiedy ukazujące postacie naturalnej wielkości. Podejmował też tematykę biblijną i historyczną.

</doc>
<doc id="1545404" url="https://pl.wikipedia.org/wiki?curid=1545404" title="Chłop (Bruzda Zbąszyńska)">
Chłop (Bruzda Zbąszyńska)

Chłop () – jezioro rynnowe o powierzchni 227 ha i średniej głębokości 9 m (max głębokość 23 m), położone w Pszczewskim Parku Krajobrazowym, w tzw. rynnie jezior Zbąszyńskich.
Jezioro ma urozmaiconą linię brzegową. Jego pagórkowate obrzeże jest w większości porośnięte lasami. Dzięki swoim walorom przyrodniczym i czystości jezioro jest wykorzystywane turystycznie. Znajduje się tu kilka ośrodków wczasowych oraz pól namiotowych. Około 1 km od północnego krańca zbiornika położona jest miejscowość Pszczew.

</doc>
<doc id="1545410" url="https://pl.wikipedia.org/wiki?curid=1545410" title="9 Armia (RFSRR)">
9 Armia (RFSRR)

9 Armia () – jedna z armii radzieckich okresu wojny domowej w Rosji. 
15 sierpnia 1919 9 Armia wraz z 10 Armią przepuściły atak na siły Piotra Wrangla nad Wołgą, wskutek czego Wrangel musiał zarządzić odwrót rozproszonych sił Białej Armii.
9 Armia brał również udział w działaniach zbrojnych na Kubaniu, gdzie w walce przeciw Białym wsparło ją wiele oddziałów Zielonych (eserowców).
Skład wiosną 1919.
"skład niepełny"

</doc>
<doc id="1545411" url="https://pl.wikipedia.org/wiki?curid=1545411" title="9 Armia">
9 Armia



</doc>
<doc id="1545417" url="https://pl.wikipedia.org/wiki?curid=1545417" title="10 Armia (RFSRR)">
10 Armia (RFSRR)

10 Armia () – jedna z armii radzieckich okresu wojny domowej w Rosji 1917–1921.
Historia.
Wiosną 1919 roku 10 Armia zaatakowała z Carycyna w kierunku południowo-zachodnim wzdłuż linii kolejowej do Jekaterynodaru. Ataki, niezwykle jak na Armię Czerwoną, rozpoczynała kawaleria i przez dłuższy czas zdawała się nie do zatrzymania. Znalazła się zaledwie 80 km od Rostowa nad Donem. Odpieraniem tej ofensywy początkowo zajmował się Denikin, jednak potem przekazał dowództwo Wranglowi.
Decydujące starcie 10 Armii i wojsk Wrangla odbyło się w połowie maja 1919 w miejscu, gdzie linia kolejowa Noworosyjsk–Carycyn przecina linię rzeki Manycz. Wrangel obszedł wówczas 10 Armię od skrzydeł, zdobywając 55 armat, 10 karabinów maszynowych i biorąc do niewoli 15 tys. żołnierzy Armii Czerwonej.
15 sierpnia 1919 10 Armia wraz z 9 Armią przepuściły atak na siły Piotra Wrangla nad Wołgą, wskutek czego Wrangel musiał zarządzić odwrót rozproszonych sił Białej Armii.

</doc>
<doc id="1545418" url="https://pl.wikipedia.org/wiki?curid=1545418" title="10 Armia">
10 Armia



</doc>
<doc id="1545420" url="https://pl.wikipedia.org/wiki?curid=1545420" title="Charles Manners (4. książę Rutland)">
Charles Manners (4. książę Rutland)

Charles Manners, 4. książę Rutland KG (ur. 15 marca 1754, zm. 24 października 1787) – brytyjski arystokrata i polityk.
Życiorys.
Wczesne lata życia.
Był najstarszym synem Johna Mannersa, markiza Granby, i lady Frances Seymour, córki 6. księcia Somerset. Od 1760 r. nosił tytuł grzecznościowy „lorda Roos”, a od 1770 r. „markiza Granby”. Wykształcenie odebrał w Eton College oraz w Trinity College na Uniwersytecie Cambridge. Studia ukończył w 1774 r. z tytułem magistra sztuk. W tym samym roku został wybrany do Izby Gmin jako reprezentant okręgu Cambridge University.
Kariera w parlamencie.
Lord Granby należał do grona przeciwników rządu lorda Northa i związał się ze stronnictwem wigów lorda Rockinghama. Swoją pierwszą mowę w parlamencie wygłosił 5 kwietnia 1775 r. Poparł w niej postulat wolnego handlu z koloniami amerykańskimi. Zwrócił wówczas na siebie uwagę lorda Chathama i zaprzyjaźnił się z jego synem, Williamem Pittem Młodszym. Podczas wojny o niepodległość Stanów Zjednoczonych był zwolennikiem negocjacji z kolonistami. W 1779 r. zmarł jego dziadek John (ojciec zmarł w roku 1770) i Charles zasiadł w Izbie Lordów jako 4. książę Rutland. W 1780 r. umożliwił Pittowi uzyskanie mandatu deputowanego z okręgu Appleby.
Kiedy Francja przyłączyła się do wojny w Ameryce jako sojusznik kolonistów, Rutland otrzymał w 1779 r. nominację na pułkownika milicji hrabstwa Leicestershire oraz został lordem namiestnikiem tego hrabstwa. W 1782 r. został kawalerem Orderu Podwiązki. W 1783 r. został na krótko Lordem Stewardem.
Minister.
Kiedy w grudniu 1783 r. premierem został William Pitt Młodszy, Rutland otrzymał stanowisko lorda tajnej pieczęci. 11 lutego 1784 r. został lordem namiestnikiem Irlandii. Należał do grona zwolenników unii Irlandii i Wielkiej Brytanii. Rutland cieszył się popularnością w Irlandii. Słynął z bankietów wydawanych w zamku dublińskim. Latem 1787 r. zachorował podczas podróży po kraju. Zmarł w 1787 r. w Phoenix Park Lodge na zapalenie wątroby.
Życie prywatne.
26 grudnia 1775 r. poślubił słynną z urody lady Mary Isabellę Somerset (1 lipca 1756 – 2 września 1831), córkę Charlesa Somerseta, 4. księcia Beaufort, i Elizabeth Berkeley, córki Johna Symesa Berkeleya. Charles i Mary mieli razem czterech synów i dwie córki:

</doc>
<doc id="1545422" url="https://pl.wikipedia.org/wiki?curid=1545422" title="Jagdstaffel 4">
Jagdstaffel 4

Jagdstaffel 4 – Königlich Preußische Jagdstaffel Nr. 4 – Jasta 4 – jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w Vaux (Mozela) w sierpniu 1916 roku, jako jedna z pierwszych 12 eskadra w pierwszym etapie reorganizacji lotnictwa niemieckiego z istniejącej tam jednostki lotniczej Kampfeinsitzerkommando Vaux (KEK Vaux). Organizację eskadry powierzono kapitanowi Rudolfowi Bertholdowi. Została zmobilizowana w dniu jej utworzenia.
Eskadra walczyła na najpierw na samolotach Halberstadt D.II, a później Albatros D.III, Albatros D.V, Fokker D.VII, Fokker Dr.I oraz Pfalz D.III.
Pierwsze zwycięstwo eskadry odniósł w dniu 6 września 1916 roku jej pierwszy dowódca Rudolph Berthold.
24 czerwca 1917 roku "Jasta 4" wraz z Jagdstaffel 6, Jagdstaffel 10 i "Jagdstaffel 11" weszła w skład większej jednostki taktycznej Jagdgeschwader I (JG1) dowodzonej przez Manfreda von Richthoffena zwanej "Cyrkiem Richtoffena".
"Jasta 4" w całym okresie wojny odniosła 192 zwycięstwa. W okresie od września 1916 do listopada 1918 roku jej straty wynosiły 11 zabitych w walce, 9 rannych oraz 2 w niewoli.
Łącznie przez jej personel przeszło 17 asów myśliwskich:

</doc>
<doc id="1545425" url="https://pl.wikipedia.org/wiki?curid=1545425" title="AXP">
AXP



</doc>
<doc id="1545426" url="https://pl.wikipedia.org/wiki?curid=1545426" title="Wukśniki">
Wukśniki



</doc>
<doc id="1545428" url="https://pl.wikipedia.org/wiki?curid=1545428" title="Klubowe Mistrzostwa Świata w Piłce Nożnej 2008">
Klubowe Mistrzostwa Świata w Piłce Nożnej 2008

Klubowy Puchar Świata 2008 – jest turniejem piłkarskim który odbył się w dniach 11-21 grudnia 2008 roku w Japonii. Była to piąta edycja tego turnieju.
Stadiony.
Klubowy Puchar Świata 2008 odbywa się na 3 stadionach. 
Premie pieniężne.
Dla uczestników turnieju zostały przygotowane nagrody pieniężne. Wysokość nagród zależy od zajętego miejsca w turnieju.
Nagrody kształtują się na następującym poziomie:
Mecze.
Drabinka.
"Czas japoński (UTC+9)"

</doc>
<doc id="1545429" url="https://pl.wikipedia.org/wiki?curid=1545429" title="Jardim">
Jardim



</doc>
<doc id="1545431" url="https://pl.wikipedia.org/wiki?curid=1545431" title="Jezioro Łęguty">
Jezioro Łęguty



</doc>
<doc id="1545432" url="https://pl.wikipedia.org/wiki?curid=1545432" title="Jezioro Wiartel">
Jezioro Wiartel



</doc>
<doc id="1545433" url="https://pl.wikipedia.org/wiki?curid=1545433" title="Thomas Townshend">
Thomas Townshend

Thomas Townshend, 1. wicehrabia Sydney (ur. 24 lutego 1732 we Frognal House w Sidcup w hrabstwie Kent, zm. 30 czerwca 1800 tamże) – brytyjski arystokrata i polityk, na jego cześć nazwano australijskie miasto Sydney.
Wykształcenie odebrał w Clare College na Uniwersytecie Cambridge. W 1754 r. został wybrany do Izby Gmin z ramienia partii wigów jako reprezentant okręgu Whitchurch. Początkowo związany z księciem Newcastle, później stał się stronnikiem Williama Pitta Starszego i przeciwnikiem rządu George’a Grenville’a.
W 1765 r. został czwartym lordem skarbu w rządzie lorda Rockinghama. Kiedy premierem został lord Chatham w 1766 r. Townshend został trzecim lordem skarbu, a w 1767 otrzymał stanowisko płacmistrza armii. Został zdymisjonowany w 1768 r. przez nowego premiera, księcia Grafton. Townshend pozostał w opozycji także do rządu lorda Northa i krytykował politykę wobec amerykańskich kolonii.
Townshend powrócił do rządu w 1782 obejmując stanowisko sekretarza ds. wojny w drugim rządzie Rockinghama. Kiedy premierem został lord Shelburne, Townshend otrzymał w lipcu 1782 tekę ministra spraw wewnętrznych i przewodniczącego Izby Gmin. W 1783 otrzymał tytuł 1. barona Sydney i zasiadł w Izbie Lordów. Na stanowisku ministra pozostał do upadku gabinetu w 1783 r.
W grudniu 1783 r. na czele rządu stanął William Pitt Młodszy i Sydney ponownie został ministrem spraw wewnętrznych. Dodatkowo został także przewodniczącym Izby Lordów. Oba te stanowiska sprawował do 1789 r. Dodatkowo był pierwszym przewodniczącym Rady Kontroli w latach 1784–1790 i przewodniczącym Komitetu Handlu i Plantacji Zagranicznych w latach 1784–1786. Jako minister spraw wewnętrznych odpowiadał za utworzenie kolonii karnej przy Zatoce Botanicznej, która stała się zalążkiem współczesnej Australii. W 1788 na cześć ministra stolicę kolonii nazwano „Sydney”. W 1789 tytuł parowski ministra podniesiono do rangi wicehrabiego.
Lord Sydney zmarł w 1800 r. Od 1760 był żonaty z Elizabeth Powys. Tytuł parowski odziedziczył ich najstarszy syn, John.

</doc>
<doc id="1545434" url="https://pl.wikipedia.org/wiki?curid=1545434" title="Narkotest">
Narkotest

Narkotest – test do wykrywania narkotyków w ślinie, w podejrzanych substancjach (tabletkach, płynach, proszkach) oraz w moczu. Szczególne zastosowanie narkotesty mają dla: Służb Operacyjnych, Jednostek Specjalnych, Policji, Służby Więziennej, Żandarmerii Wojskowej, Wojska, Straży Granicznej, szpitali, aptek, hurtowni farmaceutycznych.
Odczynniki.
Podstawowe odczynniki znajdujące się na testerze, które wchodząc w reakcje z narkotykami ujawniając ich obecność:

</doc>
<doc id="1545435" url="https://pl.wikipedia.org/wiki?curid=1545435" title="Simon J. Schermerhorn">
Simon J. Schermerhorn

Simon Jacob Schermerhorn (ur. 25 września 1827, zm. 21 lipca 1901) – amerykański polityk, członek Izby Reprezentantów USA ze stanu Nowy Jork.
Urodził się w Rotterdamie w stanie Nowy Jork. Zdobył edukację szkolną i zaangażował się w działalność rolniczą. W 1856 został zarządcą miasteczka Rotterdam, gdzie przez dwie kadencje pełnił funkcję komisarza lokalnej szkoły. Dwukrotnie, w 1862 i 1865 został wybrany do Zgromadzenia Stanowego Stanu Nowy Jork. Pełniąc funkcje dyrektorskie w nowojorskich bankach, w 1893 został wybrany do 35 Kongresu, sprawując swoją funkcję od 4 marca 1893 do 4 marca 1895. W wyborach w 1894 roku nie kandydował z racji zaawansowanego już wieku. Na późne lata osiadł na swojej rodzinnej farmie w Rotterdamie, gdzie zmarł w 1901 roku i został pochowany na cmentarzu Viewland.

</doc>
<doc id="1545438" url="https://pl.wikipedia.org/wiki?curid=1545438" title="Hrabia Sydney">
Hrabia Sydney

Baronowie Sydney 1. kreacji (parostwo Anglii)
Wicehrabowie Sydney 1. kreacji (parostwo Anglii)
Baronowie Sydney 2. kreacji (parostwo Wielkiej Brytanii)
Baronowie Sydney 3. kreacji (parostwo Wielkiej Brytanii)
Wicehrabiowie Sydney 2. kreacji (parostwo Wielkiej Brytanii)
Hrabiowie Sydney 1. kreacji (parostwo Zjednoczonego Królestwa)

</doc>
<doc id="1545443" url="https://pl.wikipedia.org/wiki?curid=1545443" title="Kowale Oleckie (stacja kolejowa)">
Kowale Oleckie (stacja kolejowa)

Kowale Oleckie – nieczynna stacja kolejowa w Kowalach Oleckich, w województwie warmińsko-mazurskim, w Polsce. Znajdują się tu 2 perony.

</doc>
<doc id="1545444" url="https://pl.wikipedia.org/wiki?curid=1545444" title="Golf handicap">
Golf handicap



</doc>
<doc id="1545449" url="https://pl.wikipedia.org/wiki?curid=1545449" title="Eleftherios Wenizelos">
Eleftherios Wenizelos



</doc>
<doc id="1545451" url="https://pl.wikipedia.org/wiki?curid=1545451" title="Whitby (North Yorkshire)">
Whitby (North Yorkshire)

Whitby – miasto i civil parish w północno-wschodniej Anglii, w hrabstwie North Yorkshire, w dystrykcie Scarborough. Leży nad ujściem rzeki Esk do Morza Północnego, otoczone przez park narodowy North York Moors, w odległości 76,6 km od miasta York i 333 km od Londynu. W 2011 roku civil parish liczyła 13 213 mieszkańców. Whitby jest wspomniana w Domesday Book (1086) jako "Witebi".
W Whitby znajdują się ruiny klasztoru, gdzie w 664 r. odbył się synod w Whitby.

</doc>
<doc id="1545454" url="https://pl.wikipedia.org/wiki?curid=1545454" title="Toyota Verso">
Toyota Verso

Toyota Verso – samochód osobowy typu minivan produkowany był przez japoński koncern Toyota w latach 2009–2018. W 2013 roku model przeszedł modernizację, a w 2018 roku zniknął z oferty. Za następcę uznać można przedstawionego w kwietniu 2019 roku kompaktowego kombivana ProAce City powstałego we współpracy z koncernem PSA.
Historia modelu.
Stylizacyjnie Verso nawiązuje do Toyoty Avensis III, ale jest także podobny do jednego z poprzedników – Toyoty Corolli Verso, od którego jest trochę większy. Model zastąpił także model Avensis Verso. Pojazd został oparty na płycie podłogowej najnowszej Toyoty Avensis. Verso produkowane jest w tureckich zakładach Toyoty w Bursie. Do sprzedaży w Polsce model trafił w połowie maja.
W 2013 roku samochód przeszedł gruntowny face lifting. Całkowicie zmieniono przód (światła, grill, zderzaki) oraz tylne światła, zderzak i wnętrze. Auto otrzymało nową kierownicę, zegary i deskę rozdzielczą. Zmieniła się również lista wyposażenia.

</doc>
<doc id="1545455" url="https://pl.wikipedia.org/wiki?curid=1545455" title="Okręg wyborczy Whitchurch">
Okręg wyborczy Whitchurch

Okręg wyborczy Whitchurch powstał w 1586 r. i wysyłał do angielskiej, a następnie brytyjskiej, Izby Gmin dwóch deputowanych. Okręg położony był w hrabstwie Hampshire. Został zlikwidowany w 1832 r.

</doc>
<doc id="1545457" url="https://pl.wikipedia.org/wiki?curid=1545457" title="Port lotniczy Morelia">
Port lotniczy Morelia

Port lotniczy Morelia (IATA: MLM, ICAO: MMMM) – międzynarodowy port lotniczy położony 27 km od miasta Morelia, w stanie Michoacán, w Meksyku.

</doc>
<doc id="1545459" url="https://pl.wikipedia.org/wiki?curid=1545459" title="Rocher du Diamant">
Rocher du Diamant

Rocher du Diamant – skalista wysepka w cieśninie Canal de Sainte-Lucie na Morzu Karaibskim, u południowych wybrzeży Martyniki. Jest to bazaltowa skała wielkości 250 na 300 metrów, wystająca z morza na wysokość 175 metrów.
W czasie wojen napoleońskich 7 stycznia 1804 roku wyspę zajęli Brytyjczycy pod wodzą admirała Samuela Hooda i założyli tu bazę wojskową ze stuosobowym garnizonem i pięcioma armatami. Rocher du Diamant został nawet wpisany do rejestru Royal Navy jako slup "HMS Diamond Rock".
Przez 17 miesięcy działania brytyjskiego oddziału stanowiły przeszkodę dla francuskiego transportu morskiego między Martyniką a Saint Lucia. Dopiero w 1805 roku wysłanemu na Karaiby admirałowi Pierre’owi de Villeneuve udało się zająć wyspę z pomocą francusko-hiszpańskiej floty 16 okrętów. Anglicy poddali się 3 czerwca 1805 roku.

</doc>
<doc id="1545460" url="https://pl.wikipedia.org/wiki?curid=1545460" title="Diamond Rock">
Diamond Rock



</doc>
<doc id="1545464" url="https://pl.wikipedia.org/wiki?curid=1545464" title="Centralny Komitet Antykomunistyczny">
Centralny Komitet Antykomunistyczny

Centralny Komitet Antykomunistyczny Rosyjskich Emigrantów w Północnych Chinach (ros. Центральный антикоммунистический комитет Российских эмигрантов в Северном Китае, CAK) – emigracyjna rosyjska organizacja antykomunistyczna pod koniec lat 30. i w I poł. lat. 40.
9 listopada 1936 r. w Tiencinie na specjalnym zebraniu przywódców emigracyjnych organizacji rosyjskich utworzono Rosyjski Sektor Światowego Frontu Antykomunistycznego. Na jego czele stanął esauł J.N. Pastuchin. W tym czasie na obszarze północnych Chin zaczęły powstawać Komitety Antykomunistyczne. 9 października zostały one zgrupowane w Centralny Komitet Antykomunistyczny. Jego kierownictwo składało się z sekretariatu oraz oddziałów registracyjnego, ekonomicznego, kulturalno-oświatowego i wojenno-wychowawczego (płk D.N. Michajłow). Ostatni oddział prowadził rejestrację wszystkich b. wojskowych rosyjskich i kozackich przebywających w północnych Chinach. Przywódcami CAK byli J.N. Pastuchin, S.K. Karawajew i N.M. Gubanow. Na czele oddziału terenowego w Pekinie stał gen. Siergiej N. Rozanow. W 1939 r. – pod egidą CAK – powstał Instytut Dalekowschodni, przemianowany później na Instytut Wschodnio-Azjatycki. Komitet prowadził działania antysowieckie i antykomunistyczne, skierowane przede wszystkim na obszar północnych Chin, gdzie mieszkało ok. 6 tys. rosyjskich i kozackich emigrantów. Należało do nich, np. organizowanie cyklicznych mityngów, zwanych antykominternowskimi tygodniami. Wydawano publikacje, ogłaszano różnego rodzaju odezwy, manifesty itp. Poza tym prowadzono akcje typu zajęcia 10 czerwca 1939 roku budynku konsulatu ZSRR w Tiencinie, spuszczenia flagi sowieckiej i wywieszenia flagi z czasów carskiej Rosji. Od połowy 1939 r. działalność CAK skupiła się głównie na zadaniach wojskowych. W czerwcu tego roku wojenno-wychowawczy oddział CAK został przekształcony w wojenny zarząd, który sformował samodzielną kompanię oficerską i dwie kompanie ochotnicze. CAK współpracował z Głównym Biurem do spraw Rosyjskich Emigrantów w Mandżurii, a za jego pośrednictwem z Japończykami. 25 czerwca w Tiencinie doszło do narady wojennej kierownictwa CAK z przedstawicielem japońskiej armii gen. Taki. Komitet przyznawał swój Order Odrodzenia Azji. Jego działalność nie napotkała jednak większego poparcia wśród rosyjskich i kozackich emigrantów.

</doc>
<doc id="1545466" url="https://pl.wikipedia.org/wiki?curid=1545466" title="Nauru Airlines">
Nauru Airlines

Nauru Airlines – narodowe linie lotnicze Nauru. Operują na południowym Pacyfiku - w Oceanii. Linia posiada flotę złożoną z pięciu samolotów - wszystkie to samoloty Boeing 737. Dawniej linie miały nazwy takie jak Air Nauru, a następnie Our Airline. Obecną nazwę (Nauru Airlines) linie lotnicze noszą od 1 sierpnia 2014 roku. Samoloty latają do Australii, Fidżi, Kiribati oraz na Wyspy Marshalla.

</doc>
<doc id="1545471" url="https://pl.wikipedia.org/wiki?curid=1545471" title="Edmund Męclewski">
Edmund Męclewski

Edmund Męclewski (ur. 18 grudnia 1913 w Dortmundzie, zm. 5 maja 1992 w Warszawie) – polski dziennikarz i publicysta.
Życiorys.
Był synem murarza Augustyna Męclewskiego i Marianny z domu Jerzyk oraz bratem dziennikarza Alojzego Męclewskiego. W 1936 ukończył studia na Wydziale Filologii Polskiej Uniwersytetu Poznańskiego. Pracownik redakcji „Dziennika Narodowego” w Rogoźnie (1930), redakcji „Kuriera Poznańskiego” (1931–1939). W latach 1930–1939 członek Towarzystwa Gimnastycznego „Sokół”.
W czasie II wojny światowej członek tajnego Zrzeszenia Ziem Zachodnich oraz organizacji "Ojczyzna". 15 sierpnia 1943 został kierownikiem Sekcji Zachodniej Departamentu Informacji i Dokumentacji Delegatury Rządu na Kraj. Był też redaktorem prasy konspiracyjnej („Biuletyn Zachodni”, „Zachodnie Ziemie Rzeczypospolitej”, „Zachodnia Straż Rzeczypospolitej”). Członek Batalionu im. Waleriana Łukasińskiego AK.
Niedługo po wojnie, od października 1945 do ok. 1946, był jednym ze współtwórców i współpracowników pomorskiego dziennika „Ilustrowany Kurier Polski”, wydawanego najpierw przez Stronnictwo Pracy (1945–1950), a następnie będącego organem Stronnictwa Demokratycznego (1950–1991).
Pełnił też, w latach 1945–1949 i 1956–1964, funkcję redaktora naczelnego Zachodniej Agencji Prasowej. Dyrektor Biura Prac Kongresowych Ministerstwa Spraw Zagranicznych (1946–1949). W latach 1949–1956 dyrektor Biura Wydawnictw Polskiego Radia. W latach 1964–1967 był korespondentem Polskiego Radia i Telewizji w Niemczech Wschodnich i Berlinie Zachodnim. Był stałym komentatorem "Dziennika Telewizyjnego" (1968–1978 i od 1980). Założyciel i członek Towarzystwa Rozwoju Ziem Zachodnich (1957–1972) oraz Stowarzyszenia Dziennikarzy Polskich (1951–1982).
Pełnił mandat posła na Sejm PRL VI, VII, VIII i IX kadencji (jako bezpartyjny). W 1983 zasiadł w Radzie Krajowej Patriotycznego Ruchu Odrodzenia Narodowego. W latach 1986–1989 był członkiem Ogólnopolskiego Komitetu Grunwaldzkiego. W latach 1988–1990 członek Rady Ochrony Pamięci Walk i Męczeństwa.
Od 1986 do 1990 zajmował stanowisko przewodniczącego Stowarzyszenia "Wisła–Odra". W latach 1986–1988 członek Społecznego Komitetu Odnowy Starego Miasta Zamościa.
Pochowany na cmentarzu Wojskowym na Powązkach w Warszawie (kwatera A3 tuje-1-30).
Życie prywatne.
Mieszkał w Warszawie. Żonaty z Janiną Marią z domu Krawczyk (1911–1994).

</doc>
<doc id="1545473" url="https://pl.wikipedia.org/wiki?curid=1545473" title="Jean Macé">
Jean Macé

Jean Macé – stacja metra w Lyonie, na linii B. Stacja została otwarta 14 września 1981.

</doc>
<doc id="1545475" url="https://pl.wikipedia.org/wiki?curid=1545475" title="Place Jean Jaurès">
Place Jean Jaurès

Place Jean Jaurès – stacja metra w Lyonie, na linii B. Stacja została otwarta 4 września 2000.

</doc>
<doc id="1545479" url="https://pl.wikipedia.org/wiki?curid=1545479" title="MAN TGA">
MAN TGA

MAN TGA – seria ciężkich (dwu, trzy i czteroosiowych) pojazdów użytkowych (ciągniki siodłowe, wywrotki, śmieciarki, podnośniki, cementowozy, pojazdy gaśnicze itp.) niemieckiej firmy MAN AG ("MAN Nutzfahrzeuge AG"), wprowadzona na rynek w roku 2000.
Historia serii.
Seria MAN TGA uzyskała tytuł "Ciężarówki Roku 2001" ("International Truck of the Year 2001").
Produkcję serii TGA rozpoczęto w 2000 roku początkowo wyłącznie w odmianach przeznaczonych do transportu dalekobieżnego. Wersje przeznaczone do przewozów ładunków na krótszych dystansach wprowadzone zostały do oferty w III kwartale tego samego roku. 
Do napędu tej serii modelowej przewidziano silniki rodziny D 2866 o pojemności 12 litrów i mocach 310 KM, 360 KM lub 410 KM. Wersje do dalekobieżnych przewozów wyposażane były w silniki rodziny D 2876 o pojemności 12,8 litra i mocach 460 KM lub 510 KM.
Od 2004 roku montowana jest nowa seria silników D 20 wyposażona we wtrysk bezpośredni typu Common rail o mocach 310 KM, 350 KM, 390 KM i 430 KM. Seria silników D 2876 przeszła również modernizację i uzyskiwała moc 480 KM lub 530 KM. 
Silnik z serii D 20 typu "D 2066 LF01" ma 6 cylindrów w układzie pionowym, rzędowym i z górnym wałkiem rozrządu; jest turbodoładowany, z chłodzeniem powietrza doładowującego i recyrkulacją spalin. Ma 4 zawory na cylinder, pojemność skokową 10,518 litra i stopień sprężania 19:1. Moc maksymalna tego silnika wynosi 316 kW (430 KM) przy 1900 obr./min i maksymalny moment obrotowy 2100 Nm przy 1000-1400 obr./min.
Silnik z serii D 26 typu "D 2676 LF01" ma 6 cylindrów w układzie pionowym, rzędowym, z górnym wałkiem, turbodoładowaniem, chłodzeniem powietrza i recyrkulacją spalin. Ma również 4 zawory na cylinder, pojemność skokową 12,418 litra i osiąga moc maksymalną 353 kW (480 KM) przy 1900 obr./min i moment obrotowy 2300 Nm przy 1050-1400 obr./min. Możliwe jest zwiększenie mocy silników serii D 26 aż do 397 kW (540 KM) i ich momentu obrotowego do 2500 Nm.
Modele serii TGA wyposażane były w 6 rodzajów kabin. Krótką M, przedłużoną L, przedłużoną i podwyższoną LX. Pojazdy dalekobieżne wyposażane były w szersze o 20 cm kabiny XL, XLX (od 2006 roku) oraz największą XXL.
W październiku 2007 roku rozpoczęto produkcję modeli rodziny TGA w zakładach "MAN Trucks" zlokalizowanych w Niepołomicach pod Krakowem. Są to modele przeznaczone głównie na rynki państw byłego ZSRR oraz odmiany należące do serii "WorldWide" przeznaczone do sprzedaży na rynkach państw afrykańskich i arabskich. Wersje "WorldWide" charakteryzują się wykorzystaniem podzespołów starszych serii modelowych koncernu MAN AG. Modele te napędzane są spełniającymi normy czystości spalin Euro 2 lub Euro 3, 6 cylindrowymi silnikami serii D2066 oraz D2676.
W 2009 roku utworzona została w Uzbekistanie spółka MAN Auto-Uzbekistan, która w listopadzie tego samego roku rozpoczęła produkcję modeli serii TGA w Samarkandzie. W początkowym okresie pojazdy wyprodukowane w Uzbekistanie przeznaczone będą wyłącznie na rynek wewnętrzny, jednak w przyszłości planowany jest eksport do Azerbejdżanu, Gruzji oraz Kazachstanu.

</doc>
<doc id="1545489" url="https://pl.wikipedia.org/wiki?curid=1545489" title="Randers (stacja kolejowa)">
Randers (stacja kolejowa)

Randers – stacja kolejowa w Randers, w Jutalndii Wschodniej, w Danii. Stacja została otwarta w 1862 roku. Znajdują się tu 3 perony. W 2007 budynek został wyremontowany i obecnie oferuje butik Kort &amp; Godt, kiosk, sprzedaż biletów i restaurację. Budynek zarządzany jest częściowo przez DSB.
Stacja w 2007 stała się znana z piosenki zespołu TV-2 "Randers Station".

</doc>
<doc id="1545492" url="https://pl.wikipedia.org/wiki?curid=1545492" title="Mistrzostwa Ameryki Północnej Strongman">
Mistrzostwa Ameryki Północnej Strongman

Mistrzostwa Ameryki Północnej Strongman (North America's Strongest Man) – doroczne, indywidualne zawody północnoamerykańskich siłaczy.

</doc>
<doc id="1545506" url="https://pl.wikipedia.org/wiki?curid=1545506" title="Dragonball (film)">
Dragonball (film)



</doc>
<doc id="1545511" url="https://pl.wikipedia.org/wiki?curid=1545511" title="Mothernight">
Mothernight

Mothernight – polska grupa wykonująca muzykę rockową z wpływami takich gatunków jak industrial, cold wave, gothic metal.
Zespół powstał w 2000 roku z inicjatywy gitarzysty Adama "Deimosa" Buszko - lidera deathmetalowej grupy Hate oraz basisty Krzysztofa "Gabriela" Wawrzaka związanego poprzednio z prog-rockową formacją Annalist. W 2003 roku do składu dołączył perkusista "Berith", natomiast rok później pochodząca ze Śląska wokalistka Aleksandra "Freya" Kasprzyk. Tego samego roku grupa przystąpiła do prac nad debiutanckim albumem. 
Nagrania odbyły się w dwóch warszawskich studiach Hard oraz Efektura. W 2007 roku nakładem hiszpańskiej wytwórni muzycznej Locomotive Records ukazał się debiutancki album grupy zatytułowany "Mothernight". Okładkę płyty przygotował Tomasz "Graal" Daniłowicz znany m.in. ze współpracy z kwartetem Behemoth. W ramach promocji albumu do utworu "Another Chance", we Wrocławiu został zrealizowany teledysk w reżyserii Macieja Dąbrowskiego. 14 marca 2008 roku zespół wystąpił podczas koncertu w klubie Progresja w Warszawie poprzedzając występ niemieckiej grupy Sylvan. 
W 2011 roku wokalistka zespołu Aleksandra „Freya” Kasprzyk odeszła z zespołu i wzięła udział w programie talent show The Voice of Poland emitowanym na antenie TVP2. Mothernight został rozwiązany we wrześniu 2011 roku.

</doc>
<doc id="1545513" url="https://pl.wikipedia.org/wiki?curid=1545513" title="Johannes Gensfleisch">
Johannes Gensfleisch



</doc>
<doc id="1545514" url="https://pl.wikipedia.org/wiki?curid=1545514" title="Jan Gensfleisch">
Jan Gensfleisch



</doc>
<doc id="1545515" url="https://pl.wikipedia.org/wiki?curid=1545515" title="Ujanowice (gmina)">
Ujanowice (gmina)

Ujanowice (od 1973 "Laskowa") – dawna gmina wiejska istniejąca w latach 1934-1954 w woj. krakowskim (dzisiejsze woj. małopolskie). Siedzibą władz gminy były Ujanowice.
Gmina zbiorowa Ujanowice została utworzona 1 sierpnia 1934 roku w powiecie limanowskim w woj. krakowskim z dotychczasowych jednostkowych gmin wiejskich: Jaworzna, Kamionka Mała, Krosna, Laskowa, Strzeszyce, Ujanowice i Żmiąca. Według stanu z dnia 1 lipca 1952 roku gmina składała się z 9 gromad: Jaworzna, Kamionka Mała, Kobyłczyna, Krosna, Laskowa, Sechna, Strzeszyce, Ujanowice i Żmiąca. Jednostka została zniesiona 29 września 1954 roku wraz z reformą wprowadzającą gromady w miejsce gmin. 
Jednostki nie przywrócono 1 stycznia 1973 roku po reaktywowaniu gmin, utworzono natomiast jej terytorialny odpowiednik, gminę Laskowa.

</doc>
<doc id="1545516" url="https://pl.wikipedia.org/wiki?curid=1545516" title="Skrzydlna (gmina)">
Skrzydlna (gmina)

Skrzydlna – dawna gmina wiejska istniejąca w latach 1934-1954 w woj. krakowskim (dzisiejsze woj. małopolskie). Siedzibą władz gminy była Skrzydlna.
Gmina zbiorowa Skrzydlna została utworzona 1 sierpnia 1934 roku w powiecie limanowskim w woj. krakowskim z dotychczasowych jednostkowych gmin wiejskich: Przenosza, Skrzydlna, Stróża i Wola Skrzydlańska. Według stanu z dnia 1 lipca 1952 roku gmina składała się z 4 gromad: Przenosza, Skrzydlna, Stróża i Wola Skrzydlańska. 
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1545517" url="https://pl.wikipedia.org/wiki?curid=1545517" title="Złoty Glob za najlepszą muzykę">
Złoty Glob za najlepszą muzykę

Złote Globy za najlepszą muzykę filmową – kategoria Złotych Globów, przyznawana od 1947 roku, przez Hollywoodzkie Stowarzyszenie Prasy Zagranicznej.
Laureaci są zaznaczeni pogrubionym drukiem.
Lata 40..
1947: Max Steiner – Życie z ojcem
1948: Brian Easdale – Czerwone trzewiki
1949: Johnny Green – Rewizor
nominacje:
Lata 50..
1950: Franz Waxman – Bulwar Zachodzącego Słońca
nominacje:
1951: Victor Young – Wrześniowa przygoda
nominacje:
1952: Dimitri Tiomkin – W samo południe
nominacje:
1959: Ernest Gold – Ostatni brzeg
Lata 60..
1960: Dimitri Tiomkin – Alamo
nominacje:
1961: Dimitri Tiomkin – Działa Navarony
nominacje:
1962: Elmer Bernstein – Zabić drozda
nominacje:
1964: Dimitri Tiomkin – Upadek Cesarstwa Rzymskiego
nominacje:
1965: Maurice Jarre – Doktor Żywago
nominacje:
1966: Elmer Bernstein – Hawaje
nominacje:
1967: Frederic Loewe – Camelot
nominacje:
1968: Alex North – Trzewiki rybaka
nominacje:
1969: Burt Bacharach – Butch Cassidy i Sundance Kid
nominacje:
Lata 70..
1970: Francis Lai – Love Story
nominacje:
1971: Isaac Hayes – Shaft
nominacje:
1972: Nino Rota – Ojciec chrzestny
nominacje:
1973: Neil Diamond – Mewa
nominacje:
1974: Alan Jay Lerner, Frederic Loewe – Mały Książę
nominacje:
1975: John Williams – Szczęki
nominacje:
1976: Kenneth Ascher, Paul Williams – Narodziny gwiazdy
nominacje:
1977: John Williams – 
nominacje:
1978: Giorgio Moroder – Midnight Express
nominacje:
1979: Francis Ford Coppola, Carmine Coppola – Czas apokalipsy
nominacje:
Lata 80..
1980: Dominic Frontiere – Kaskader z przypadku
nominacje:
1982: John Williams – E.T.
nominacje:
1983: Giorgio Moroder – Flashdance
nominacje:
1984: Maurice Jarre – Podróż do Indii
nominacje:
1985: John Barry – Pożegnanie z Afryką
nominacje:
1986: Ennio Morricone – Misja
nominacje:
1987: David Byrne, Ryūichi Sakamoto, Su Cong – Ostatni cesarz
nominacje:
1988: Maurice Jarre – Goryle we mgle
nominacje:
1989: Alan Menken – Mała Syrenka
nominacje:
Lata 90..
1990: Richard Horowitz, Ryūichi Sakamoto – Pod osłoną nieba
nominacje:
1991: Alan Menken – Piękna i Bestia
nominacje:
1992: Alan Menken – Aladyn
nominacje:
1993: Kitarō – Pomiędzy niebem a ziemią
nominacje:
1994: Hans Zimmer – Król Lew
nominacje:
1995: Maurice Jarre – Spacer w chmurach
nominacje:
1996: Gabriel Yared – Angielski pacjent
nominacje:
1997: James Horner – Titanic
nominacje:
1998: Burkhard Dallwitz, Philip Glass – Truman Show
nominacje:
1999: Ennio Morricone – 
nominacje:
2000–2009.
2000: Lisa Gerrard, Hans Zimmer – Gladiator
nominacje:
2001: Craig Armstrong – Moulin Rouge!
nominacje:
2002: Elliot Goldenthal – Frida
nominacje:
2003: Howard Shore – 
nominacje:
2004: Howard Shore – Aviator
nominacje:
2005: John Williams – Wyznania gejszy
nominacje:
2006: Alexandre Desplat – Malowany welon
nominacje:
2007: Dario Marianelli – Pokuta
nominacje:
2008: A.R. Rahman – Slumdog. Milioner z ulicy
nominacje:
2009: Michael Giacchino – Odlot
nominacje:
2010–2019.
2010: Trent Reznor i Atticus Ross – "The Social Network"
nominacje:
2011: Ludovic Bource − "Artysta"
nominacje:
2012: Mychael Danna − "Życie Pi"
nominacje:
2013: Alex Ebert − "Wszystko stracone"
nominacje:
2014: Jóhann Jóhannsson − "Teoria wszystkiego"
nominacje:
2015: Ennio Morricone − "Nienawistna ósemka"
nominacje:
2016: Justin Hurwitz – La La Land
nominacje:
2017: Alexandre Desplat – Kształt wody
nominacje:
2018: Justin Hurwitz − "Pierwszy człowiek"
nominacje:
2019: Hildur Guðnadóttir – "Joker"
nominacje:

</doc>
<doc id="1545518" url="https://pl.wikipedia.org/wiki?curid=1545518" title="Mszana Dolna I (gmina)">
Mszana Dolna I (gmina)

Mszana Dolna I (lub "Mszana Dolna Pierwsza"; od 1952 "miejska Mszana Dolna") – dawna gmina wiejska istniejąca w latach 1934–1952 w woj. krakowskim (dzisiejsze woj. małopolskie). Siedzibą władz gminy była Mszana Dolna.
Gmina zbiorowa Mszana Dolna I została utworzona 1 sierpnia 1934 roku w powiecie limanowskim w woj. krakowskim z dotychczasowych jednostkowych gmin wiejskich: Mszana Dolna i Słomka. Nazwa "Mszana Dolna I" została użyta, aby gminę móc odróżnić od sąsiedniej wiejskiej gminy Mszana Dolna II, również z siedzibą w Mszanie Dolnej.
Jako gmina wiejska, jednostka została zniesiona z dniem 1 lipca 1952 roku w wyniku nadaniu jej praw miejskich (wraz ze skreśleniem oznaczenia cyfrowego jako integralnej części nazwy gminy).

</doc>
<doc id="1545519" url="https://pl.wikipedia.org/wiki?curid=1545519" title="Gmina Mszana Dolna Pierwsza">
Gmina Mszana Dolna Pierwsza



</doc>
<doc id="1545521" url="https://pl.wikipedia.org/wiki?curid=1545521" title="Andrzej Izdebski (muzyk)">
Andrzej Izdebski (muzyk)

Andrzej Izdebski, pseudonim Izi (ur. 16 maja 1975 w Warszawie) – polski muzyk, producent i realizator nagrań, występujący i współpracujący z wieloma polskimi i zagranicznymi muzykami (Noel Akchoté, Iliana Alvarado, Olaf Deriglasoff, Gabor Kitzinger, Trey Gunn, Gary Lucas, Henry Keiser, Pat Mastelotto, Tony Levin, Je Chun Park, Zdzisław Piernik, Tadeusz Sudnik, Kazik Staszewski (od 2002), Krzysztof Radzimski, Mazzoll &amp; Arhythmic Perfection, Diffusion Ensamble, Ryszard Tymański, Mikołaj Trzaska) czy Raplh Kamiński. Współpracuje także z rosyjską firmą promocyjną Green Wave International.
W 1999 r. założył zespół Boys Band Trio, natomiast wraz z perkusistą Michałem Gosem utworzył duet Sonus Akrobata.

</doc>
<doc id="1545522" url="https://pl.wikipedia.org/wiki?curid=1545522" title="Mitar Subotić">
Mitar Subotić



</doc>
<doc id="1545523" url="https://pl.wikipedia.org/wiki?curid=1545523" title="Simon Jacob Schermerhorn">
Simon Jacob Schermerhorn



</doc>
<doc id="1545526" url="https://pl.wikipedia.org/wiki?curid=1545526" title="Oundle">
Oundle

Oundle - miasto i civil parish w Wielkiej Brytanii, w Anglii, w regionie East Midlands, w hrabstwie Northamptonshire, w dystrykcie ("unitary authority") North Northamptonshire. Leży 18,9 km od miasta Kettering, 38,9 km od miasta Northampton i 110,9 km od Londynu. W 2001 roku miasto liczyło 5219 mieszkańców. W 2011 roku civil parish liczyła 5735 mieszkańców. Oundle jest wspomniana w Domesday Book (1086) jako "Undel(e)".
W mieście działa "Oundle School" – szkoła utworzona w 1556 roku jako "Laxton Grammar School". W latach 1892–1922 jej reformatorem był Frederick William Sanderson.

</doc>
<doc id="1545527" url="https://pl.wikipedia.org/wiki?curid=1545527" title="Malowidła naskalne w Kondoa">
Malowidła naskalne w Kondoa

Malowidła naskalne w Kondoa – zespół malowideł naskalnych w dystrykcie Kondoa w Tanzanii, w 2006 roku wpisany na Listę światowego dziedzictwa. Malowidła znajdują się na skałach, w szeregu wzgórz na zachodnich krańcach Wielkich Rowów Afrykańskich. 
Odnaleziono kilkaset jaskiń i nawisów skalnych z malowidłami. Dotychczas nie były one systematycznie badane. Pierwsze badania prowadził w latach 30. XX wieku Louis Leakey. Przypuszczał on, że najstarsze malowidła pochodzą sprzed kilku tysięcy lat. Dziś podaje się tę tezę w wątpliwość, uważa się jednak, że wiek malowideł można szacować na ponad 1500 lat. Brak jest danych na temat wieku najmłodszych znalezisk.

</doc>
<doc id="1545528" url="https://pl.wikipedia.org/wiki?curid=1545528" title="Mszana Dolna II (gmina)">
Mszana Dolna II (gmina)

Mszana Dolna II (lub "Mszana Dolna Druga"; od 1952 "Mszana Dolna") – dawna gmina wiejska istniejąca w latach 1934–1952 w woj. krakowskim (dzisiejsze woj. małopolskie). Siedzibą władz gminy była Mszana Dolna, która nie wchodziła w jej skład, tworząc odrębną wiejską gminę Mszana Dolna I.
Gmina zbiorowa Mszana Dolna II została utworzona 1 sierpnia 1934 roku w powiecie limanowskim w woj. krakowskim z dotychczasowych jednostkowych gmin wiejskich: Glisne, Kasinka Mała, Kasinka Wielka, Łętowe, Łostówka, Mszana Górna i Raba Niżna. Nazwa "Mszana Dolna II" została użyta aby gminę móc odróżnić od sąsiedniej wiejskiej gminy Mszana Dolna I, również z siedzibą w Mszanie Dolnej. W następstwie nadanie gminie Mszana Dolna I praw miejskich z dniem 1 lipca 1952 roku (i zmianie nazwy jednostki na "Mszana Dolna") skreślono oznaczenie cyfrowe "„druga”" jako integralną część nazwy gminy. Według stanu z tegoż dnia gmina składała się z 7 gromad: Glisne, Kasinka Wielka, Kasinka Mała, Łętowe, Łostówka, Mszana Górna i Raba Niżna.
Podczas II wojny światowej przekształcona przez hitlerowców w gminę Mszana Górna. Po wojnie powrócono do stanu administracyjnego z czasów II Rzeczypospolitej, a więc przywracając gminę Mszana Dolna II.
Jednostka została zniesiona 29 września 1954 roku wraz z reformą wprowadzającą gromady w miejsce gmin a następnie przywrócona w powiecie limanowskim, w woj. krakowskim wraz z reaktywowaniem gmin z dniem 1 stycznia 1973 roku (jako "gmina Mszana Dolna").

</doc>
<doc id="1545529" url="https://pl.wikipedia.org/wiki?curid=1545529" title="Gmina Mszana Dolna Druga">
Gmina Mszana Dolna Druga



</doc>
<doc id="1545531" url="https://pl.wikipedia.org/wiki?curid=1545531" title="Britannic (film)">
Britannic (film)

Britannic – amerykańsko-brytyjski film telewizyjny z 2000 roku, w reżyserii Briana Trencharda-Smitha.
Opis fabuły.
Fabuła filmu skupia się na ostatnim rejsie Britannica do Grecji w 1916 roku. Niemcy posądzają Anglików o nielegalny przemyt broni do Egiptu i zamierzają uprowadzić statek do neutralnego portu, by tam przeprowadzić kontrolę materiałów znajdujących się na nim. W tym celu umieszczają na statku swoich szpiegów. Tymczasem Brytyjczycy podejrzewają, że na statku jest szpieg, i w tym celu umieszczają na nim Verę Campbell, agentkę wywiadu. Zostaje ona zatrudniona jako guwernantka bogatej damy. Głównym szpiegiem na Britannicu jest Reynolds, pastor, który zostaje później nakryty na przeszukiwaniu statku. Skręca kark człowiekowi, który go przyłapał. Między Verą a Reynoldsem rodzi się uczucie. Następnego dnia szpiedzy postanawiają przejąć kontrolę nad statkiem, jednak nie udaje im się to. Niemcy postanawiają storpedować liniowiec. Nie osiągają tego celu, gdyż jedna torpeda mija statek, a druga zostaje unieszkodliwiona przez Townsenda. 21 listopada Britannic, po wejściu na minę, tonie na Morzu Egejskim.

</doc>
<doc id="1545532" url="https://pl.wikipedia.org/wiki?curid=1545532" title="Arleigh Burke">
Arleigh Burke

Arleigh Albert Burke (ur. 19 października 1901 w Boulder, zm. 1 stycznia 1996 w Bethesda) – amerykański dowódca wojskowy, admirał United States Navy, Chief of Naval Operations (1955–1961).
Życiorys.
Absolwent United States Naval Academy. W latach 1955–1961 dowódca Marynarki Wojennej Stanów Zjednoczonych (ang. "Chief of Naval Operations"). Jego główną zasługą na tym stanowisku był intensywny rozwój floty strategicznych okrętów podwodnych o napędzie atomowym, znany jako program „41 for Freedom”.
W trakcie służby wojskowej obejmującej m.in. okres II wojny światowej oraz wojny koreańskiej został wielokrotnie uhonorowany licznymi odznaczeniami amerykańskimi i zagranicznymi.
Zmarł 1 stycznia 1996 w Bethesda w stanie Maryland i został pochowany na Cmentarzu Akademii Marynarki Wojennej Stanów Zjednoczonych w Annapolis.
Pamięć.
W uznaniu jego zasług dla Stanów Zjednoczonych oraz US Navy w szczególności, na cześć admirała nazwano pierwszy niszczyciel rakietowy USS „Arleigh Burke” (DDG-51), a ślad za tym, cały typ okrętów.

</doc>
<doc id="1545536" url="https://pl.wikipedia.org/wiki?curid=1545536" title="Yackandandah">
Yackandandah

Yackandandah – miejscowość (2102 mieszkańców według spisu z 2006) w Australii w stanie Wiktoria leżące na drodze między Wodonga a Beechworth w północno-wschodniej części stanu. Yackandandah jest znane obecnie jako centrum największego w Wiktorii regionu uprawy truskawek i przez National Trust został uznany za zabytek. Na północnym wschodzie od Yackandandah w Allen’s Flat Strawberry Farm powstaje jedyne w Australii truskawkowe wino.
W latach 60. XIX wieku do Yackandandah przybyło dużo osadników z Kalifornii i Klondike w poszukiwaniu złota, klimat tamtych dni widać do dzisiaj w zabytkowej architekturze.

</doc>
<doc id="1545537" url="https://pl.wikipedia.org/wiki?curid=1545537" title="Jagdstaffel 5">
Jagdstaffel 5

Jagdstaffel 5 – Königlich Preußische Jagdstaffel Nr. 5 – Jasta 5 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w Béchamps w sierpniu 1916 roku, jako jedna z pierwszych 12 eskadra w pierwszym etapie reorganizacji lotnictwa niemieckiego z istniejącej wcześniej jednostki lotniczej Kampfeinsitzerkommando KEK Avillers. Organizację eskadry powierzono porucznikowi Hansowi Berr służącemu w KEK Avillers. Została zmobilizowana w dniu jej utworzenia. Eskadra walczyła na samolotach Albatros D.II, Albatros D.III, Albatros D.V, Fokker D.VII, Fokker Dr.I oraz Pfalz D.XII.
"Jasta 5" w całym okresie wojny odniosła 253 zwycięstwa. W okresie od sierpnia 1916 do listopada 1918 roku jej straty wynosiły 19 zabitych w walce, 9 rannych oraz 2 w niewoli.
Łącznie przez jej personel przeszło 14 asów myśliwskich:
W eskadrze przez kilka tygodni służył Hermann Göring, ale nie odniósł w niej żadnego zwycięstwa.

</doc>
<doc id="1545538" url="https://pl.wikipedia.org/wiki?curid=1545538" title="Sztuka naskalna w Kondoa">
Sztuka naskalna w Kondoa



</doc>
<doc id="1545539" url="https://pl.wikipedia.org/wiki?curid=1545539" title="Literatura polska - przegląd chronologiczny">
Literatura polska - przegląd chronologiczny



</doc>
<doc id="1545541" url="https://pl.wikipedia.org/wiki?curid=1545541" title="Ruszcza (gmina)">
Ruszcza (gmina)

Ruszcza – dawna gmina wiejska istniejąca w latach 1934–1954 w woj. krakowskim (dzisiejsze woj. małopolskie). Siedzibą władz gminy była do 1950 roku Ruszcza (obecnie dzielnica Krakowa), a następnie Kraków.
Gmina zbiorowa Ruszcza została utworzona 1 sierpnia 1934 roku w powiecie krakowskim w woj. krakowskim z dotychczasowych jednostkowych gmin wiejskich: Branice, Czulice, Dojazdów, Głęboka, Karniów, Kocmyrzów, Kościelniki, Krzysztoforzyce, Łuczanowice, Przylasek Rusiecki, Ruszcza, Sulechów, Wadów, Węgrzynowice, Wolica, Wróżenice i Wyciąże. 1 stycznia 1951 roku z gminy wyłączono gromady Ruszcza, Wadów i Branice i włączono je do Krakowa.
Według stanu z dnia 1 lipca 1952 roku gmina Ruszcza składała się z 15 gromad: Czulice, Dojazdów, Głęboka, Karniów, Kocmyrzów, Kościelniki, Krzysztoforzyce, Łuczanowice, Przylasek Rusiecki, Przylasek Wyciązki, Sulechów, Węgrzynowice, Wolica, Wróżenice i Wyciąże.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1545542" url="https://pl.wikipedia.org/wiki?curid=1545542" title="Hótel Borg">
Hótel Borg

Hótel Borg – czterogwiazdkowy hotel położony w ścisłym centrum Rejkiavíku, stolicy Islandii, przy placu Austurvöllur, pod adresem Pósthússtræti 9-11. Budynek został wybudowany w 1930 w stylu art déco, zaprojektował go Guðjón Samúelsson. Hotel ma 56 pokoi oraz 8 apartamentów, w tym jeden dwupoziomowy.

</doc>
<doc id="1545546" url="https://pl.wikipedia.org/wiki?curid=1545546" title="Burmistrz Wellingtonu">
Burmistrz Wellingtonu

Burmistrz Wellingtonu – najwyższy organ wykonawczy w Wellingtonie oraz przewodniczący Wellington City Council. 
Zarządza on jedynie tym miastem – inne miasta w regionie Wellington (Lower Hutt, Upper Hutt Porirua) mają swoich własnych burmistrzów. Od czasu nowelizacji przepisów prawnych funkcję burmistrza sprawowało 35 osób.

</doc>
<doc id="1545549" url="https://pl.wikipedia.org/wiki?curid=1545549" title="Redcar">
Redcar

Redcar – miasto w północno-wschodniej Anglii, w regionie North East England, w hrabstwie ceremonialnym North Yorkshire, na terenie jednolitej jednostki administracyjnej ("unitary authority") Redcar and Cleveland, położone nad Morzem Północnym. W 2001 miasto to zamieszkiwało 36 610 osób. 
Mieści się w nim siedziba klubu żużlowego – Redcar Bears.

</doc>
<doc id="1545552" url="https://pl.wikipedia.org/wiki?curid=1545552" title="Mickie James">
Mickie James

Mickie Laree James (ur. 31 sierpnia 1979 w Montpelier) – amerykańska piosenkarka i profesjonalna wrestlerka. Obecnie podpisana jest z WWE, gdzie występuje w brandzie Raw pod pseudonimem ringowym Mickie James. Jest znana również z występów w Total Nonstop Action Wrestling. 
W wrestlingu debiutowała w 1999. Występowała w Total Nonstop Action Wrestling, Ohio Valley Wrestling, RoH. Od 2005 pracowała dla WWE. W 2009 podczas Night of Champions zdobyła WWE Divas Championship. Na WWE Royal Rumble 2010 zdobyła pas WWE Womens Championship. 22 kwietnia 2010 została zwolniona z World Wrestling Entertainment. 7 października 2010 pojawiła się na gali Impact, gdzie została zapowiedziana jako specjalny sędzia w pojedynku o TNA Knockout Championship mającym odbyć się na gali Bound For Glory. W styczniu 2017 wróciła do WWE, gdzie zaczęła występować na SmackDown.

</doc>
<doc id="1545557" url="https://pl.wikipedia.org/wiki?curid=1545557" title="Trąbki (gmina)">
Trąbki (gmina)

Trąbki – dawna gmina wiejska istniejąca w latach 1934–1954 (zniesiona podczas II wojny światowej) w woj. krakowskim (dzisiejsze woj. małopolskie). Siedzibą władz gminy były Trąbki.
Gmina zbiorowa Trąbki została utworzona 1 sierpnia 1934 roku w powiecie krakowskim w woj. krakowskim z dotychczasowych 19 jednostkowych gmin wiejskich: Biskupice, Bodzanów, Dobranowice, Jawczyce, Łazany, Przebieczany, Sławkowice, Słomiróg, Suchoraba, Sułów, Sułków, Surówki, Szczygłów, Tomaszkowice, Trąbki, Wola Podłazańska, Zabłocie, Zagórze i Zborówek. 16 września 1934 gminę Trąbki podzielono na 13 gromad: Biskupice, Bodzanów, Jawczyce, Łazany, Przebieczany, Sławkowice, Sułów, Sułków, Szczygłów, Trąbki, Zabłocie, Zagórze i Zborówek.
Podczas okupacji hitlerowskiej gmina została przejściowo zniesiona, wchodząc w skład nowo utworzonej gminy Wieliczka w Generalnym Gubernatorstwie.
Po wojnie gminę Trąbki reaktywowano, mimo że pozostawiono utworzononą przez hitlerowców – choć terytorialnie mniejszą – gminę Wieliczka, składającą się już tylko z obszarów należących do przedwojennych gmin Węgrzce Wielkie i Bieżanów. Natomiast do gminy Trąbki przyłączono gromadę Lednica Górna, należącą przed wojną do gminy Koźmice Wielkie, a podczas wojny do gminy Wieliczka. 1 marca 1946 z części obszaru gromady Zagórze w gminie Trąbki utworzono nową gromadę Słomiróg, a 1 kwietnia 1946 z części obszaru gromady Sławkowice w gminie Trąbki utworzono nową gromadę Dobranowice. I tak, według stanu z dnia 1 lipca 1952 roku, gmina Trąbki składała się z 16 gromad: Biskupice, Bodzanów, Dobranowice, Jawczyce, Lednica Górna, Łazany, Przebieczany, Sławkowice, Słomiróg, Suchoraba, Sułków, Sułów, Szczygłów, Trąbki, Zabłocie i Zagórze.
Gmina została zniesiona 29 września 1954 roku wraz z reformą wprowadzającą gromady w miejsce gmin.
Jednostki nie przywrócono 1 stycznia 1973 roku po reaktywowaniu gmin. Utworzono natomiast jej terytorialny odpowiednik, gminę Biskupice, z siedzibą władz gminy utrzymaną w Trąbkach. Małe fragmenty jej dawnego obszaru weszły w skład gminy Wieliczka (Dobranowice, Sułków) i nowej gminy Podłęże (Słomiróg, Suchoraba, Zagórze).

</doc>
<doc id="1545562" url="https://pl.wikipedia.org/wiki?curid=1545562" title="Wellington City">
Wellington City

Wellington City – obszar aglomeracji Wellington, na którym żyje 192,800 (według danych z lipca 2008) ludzi, która wchodzi w skład regionu Wellington i jest jednym z jej kilku dystryktów. Obszar ten obejmuje tereny od miejscowości Linden na północy do wiejskich terenów miejscowości Makara i Ohariu na południu. Miasto składa się z ponad 60 dzielnic wchodzących w skład przedmieść.

</doc>
<doc id="1545566" url="https://pl.wikipedia.org/wiki?curid=1545566" title="Zespół Jacobsen">
Zespół Jacobsen

Zespół Jacobsen (zespół delecji 11q, ang. Jacobsen syndrome, 11q deletion, JBS, OMIM 147791) – genetycznie uwarunkowany zespół wad wrodzonych, spowodowany delecją terminalnego odcinka dłuższego ramienia chromosomu 11, obejmującego prążek 11q24.1. Na fenotyp choroby składać się mogą charakterystyczny zestaw cech dysmorficznych twarzy, opóźnienie umysłowe, niskorosłość, wrodzone wady serca i niekiedy skaza krwotoczna. Zespół został opisany przez duńską lekarkę Petrę Jacobsen i wsp. w 1973 roku i był jednym z pierwszych zidentyfikowanych zespołów przyległych genów. Uważa się, że częstość występowania zespołu Jacobsen wynosi około 1:100 000 urodzeń.

</doc>
<doc id="1545568" url="https://pl.wikipedia.org/wiki?curid=1545568" title="Siwe Stawy">
Siwe Stawy

Siwe Stawy, również Siwe Stawy Staroleśne (słow. "Sivé plesá", niem. "Schnittlauchseen", "Lauch-Seen", węg. "Metélőhagymás-tavak", "Foghagymás-tavak", "Hagymás-tavak") – grupa trzech stawów znajdujących się w górnych partiach Doliny Staroleśnej w słowackich Tatrach Wysokich. Siwe Stawy wchodzą w skład 27 Staroleśnych Stawów, które rozsypane są w całej Dolinie Staroleśnej. Leżą w małej kotlince zwanej Siwą Kotliną, u podnóża trzech potężnych ścian: Jaworowego Szczytu, Ostrego Szczytu i Małego Lodowego Szczytu.
W skład Siwych Stawów wchodzą:
Nazewnictwo.
Polskie nazewnictwo pochodzi od gwarowego słowa "siwy", które oznacza kolor błękitny, niebieski lub granatowy. Spiskoniemieckie określenie "Schnittlauch" lub gwarowe "Schnittloch", określające zazwyczaj szczypiorek lub czosnek, w Tatrach oznacza czosnek syberyjski lub czosnek skalny, który rośnie w pobliżu Siwych Stawów i ogólnie wysoko w Tatrach. Węgrzy zasugerowali się nazewnictwem niemieckim, więc funkcjonuje ono podobnie jak w tym języku. Mniej więcej do połowy XIX w. traktowano Siwe Stawy i Strzeleckie Stawy jako jedną grupę, więc posiadały one takie samo nazewnictwo.

</doc>
<doc id="1545569" url="https://pl.wikipedia.org/wiki?curid=1545569" title="Edgefest">
Edgefest

Edgefest – coroczny festiwal muzyczny mający miejsce w Nowej Zelandii. Najwięksi sponsorzy tego wydarzenia to Coca Cola Company i Vodafone. 

</doc>
<doc id="1545570" url="https://pl.wikipedia.org/wiki?curid=1545570" title="John Debney">
John Debney

John C. Debney (ur. 18 sierpnia 1956 w Glendale w Kalifornii, USA) – amerykański kompozytor muzyki filmowej, nominowany do Nagrody Akademii Filmowej za swoją pracę przy filmie Mela Gibsona "Pasja" ("The Passion of the Christ", 2004).
Kariera.
Swoją karierę muzyczną rozpoczynał jako asystent innych, bardziej znanych kompozytorów i przez to dostawał kolejne zlecenia. W latach dziewięćdziesiątych tworzył dla telewizji, komponując muzykę między innymi do kultowego serialu "SeaQuest". Hollywoodzką karierę rozpoczął w 1997 roku jako twórca muzyki do przebojowych filmwów "Kłamca, kłamca" ("Liar, Liar") i "Koszmar minionego lata" ("I Know What You Did Last Summer").

</doc>
<doc id="1545574" url="https://pl.wikipedia.org/wiki?curid=1545574" title="Pokémony smoki">
Pokémony smoki



</doc>
<doc id="1545578" url="https://pl.wikipedia.org/wiki?curid=1545578" title="Hi-5">
Hi-5

Hi-5 - dziecięcy zespół australijski grający muzykę pop, powstały w 1998 roku.

</doc>
<doc id="1545580" url="https://pl.wikipedia.org/wiki?curid=1545580" title="Naukowe Towarzystwo im. Szewczenki">
Naukowe Towarzystwo im. Szewczenki



</doc>
<doc id="1545582" url="https://pl.wikipedia.org/wiki?curid=1545582" title="Podura aquatica">
Podura aquatica



</doc>
<doc id="1545583" url="https://pl.wikipedia.org/wiki?curid=1545583" title="Pchliczka wodna">
Pchliczka wodna



</doc>
<doc id="1545592" url="https://pl.wikipedia.org/wiki?curid=1545592" title="Jean Henri Jaume Saint-Hilaire">
Jean Henri Jaume Saint-Hilaire

Jean Henri Jaume Saint-Hilaire (ur. 29 października 1772 w Grasse, zm. 19 czerwca 1845 w Paryżu) – francuski przyrodnik i malarz naturalista, twórca botanicznych ilustracji.
Do 1800 służył w armii francuskiej, wziął udział m.in. w kampanii włoskiej. Po opuszczeniu wojska podjął studia przyrodnicze. W 1805 wydał na własny koszt pierwsze poważne dzieło "Exposition des familles naturelles et de la germination des plantes, contentant la description de 2 337 genres et d'environ 4 000 espèces, 112 planches dont les figures ont ete dessinées par l'auteur". W latach 1808-1809 oraz 1819-1822 opublikował dziesięć tomów "Plantes de la France décrites et peintes d’après nature", zawierających tysiące ilustracji jego autorstwa. Jaume interesował się również gospodarką leśną, od 1831 był członkiem Académie d'agriculture de France. Prowadził badania nad wykorzystaniem barwnika roślinnego "Wrightia tinctoria", w celu wykorzystania go w zastępstwie tradycyjnego indygo. Jako autor wielu ważnych nazw naukowych różnych taksonów roślin został upamiętniony w nomenklaturze botanicznej. Przy nazwach naukowych jego autorstwa podawany jest skrót J. St.-Hil. (m.in. dla rodzin amarylkowate i werbenowate).

</doc>
<doc id="1545594" url="https://pl.wikipedia.org/wiki?curid=1545594" title="Charles de Tornaco">
Charles de Tornaco

Charles de Tornaco (ur. 7 czerwca 1927 w Brukseli, zm. 18 września 1953 w Modenie) – belgijski kierowca wyścigowy. Uczestniczył w czterech Grand Prix Formuły 1.

</doc>
<doc id="1545596" url="https://pl.wikipedia.org/wiki?curid=1545596" title="Brian McGuire">
Brian McGuire

Brian McGuire (ur. 13 grudnia 1945 w East Melbourne, zm. 29 sierpnia 1977 w Brands Hatch) – australijski kierowca wyścigowy. Wyjechał do Wielkiej Brytanii w celu zrobienia kariery wraz z młodym kierowcą Alanem Jonesem.
Życiorys.
Wczesna kariera.
Brian urodził się w Melbourne, gdzie prowadził swój warsztat. W 1966 roku wyjechał do Europy i zmuszony został do otwarcia nowej firmy, by finansować wyścigów motocyklowych, które kochał od dziecka. W 1969 roku ścigał się w Formule Ford, gdzie wygrał swój pierwszy wyścig na torze Lydden Hill. Pozostał w tej formule do roku 1971, kiedy przeniósł się do Formuły 3 i jako współzałożyciel związku kierowców australijskich startował z Allanem McCullym i Alanem Jonesem, wykorzystując bolidy Brabhama. Brian miał kilka małych sukcesów w 1971 i 1972 roku.
Formuła.
Po nieudanych do występach, Brian zrobił sobie przerwę, z powodu wydatków związanych z otwarciem firmy Windmill Motor Caravan w Brentford. W 1974 roku nabył on Trojana T1O1 i startował w Formule 5000. Bolid Trojan nie był jednak konkurencyjny, więc w 1975 roku Brian zastąpił go Lolą T332, takim samym bolidem, jakim rok wcześniej Bob Evans wywalczył tytuł.
Wraz z rokiem 1976, McGuire kupił od Franka Williamsa stary bolid FWO4. Został zgłoszony w grupie 8. Niespodziewanie Brian okazał się jednym z pretendentów do mistrzowskiej korony, dzięki czemu zdobył wsparcie bardzo bogatej firmy Kelly Girl, dzięki czemu zespół mógł się rozwijać. Bolid był pomalowany w żywy, zielony kolor. Pod koniec sezonu, na torze Thruxton panowały złe warunki. Większość kierowców nie było w stanie walczyć w ulewnym deszczu. Wykorzystał to McGuire, zdobywając pole position i wygrywając wyścig.
Śmierć.
Brian McGuire zginął w wypadku podczas sesji treningowej przed GP Wielkiej Brytanii na torze Brands Hatch w poniedziałek 29 sierpnia 1977. Podczas praktyk McGuire wypadł z toru zabijając porządkowego. McGuire również zginął na miejscu. Za przyczynę wypadku przyjęto awarię pedała hamulca.

</doc>
<doc id="1545598" url="https://pl.wikipedia.org/wiki?curid=1545598" title="Jo Schlesser">
Jo Schlesser

Joseph „Jo” Schlesser (ur. 18 maja 1928 w Liouville, zm. 7 lipca 1968 w Rouen) – francuski kierowca wyścigowy. Uczestnik wyścigowych mistrzostw Francji i trzech wyścigów Formuły 1. Wujek Jeana-Luisa Schlessera.
Kariera.
Początki.
Jo Schlesser był we Francji bardzo popularnym kierowcą. W sporcie zaistniał w 1952 roku wygrywając Rajd Lotaryngii za kierownicą Dyna Panhard. Rok później zaczął ściganie na torach, dojeżdżając do mety wyścigu Monomill les Coupes w Paryżu przed Alfonso Portago. W 1954 roku wyjechał do Madagaskaru i pracował dla Bourroughs. Powrócił do Francji w 1957 roku jako kierowca Mercedesa ścigając się we francuskich wyścigach prowadząc Benza 300 SL. W następnym sezonie Jo przesiadł się do Ferrari 250 GTO żeby walczyć o zwycięstwo w mistrzostwach. Francuz opuścił mistrzostwa przed ich zakończeniem, ale już w następnym sezonie pokazał klasę plasując się na drugiej pozycji za Willym Mairessem. Rok później ukończył wyścig w Rouen na drugiej pozycji i dzięki temu wystartował w 1000-kilometrowym wyścigu na Nürburgringu jako kierowca Ferrari. W 1961 roku, Jo miał ciężki wypadek na pierwszym treningu przed 24 godzinnym Le Mans. Ten wypadek pokrzyżował mu plany.
Droga do F1.
W 1962 roku zasiadł za kierownicę Brabhama i został mistrzem Formuły Junior. Sukces ten powtórzył w 1963 roku. W tym samym roku przegrał pojedynek o zwycięstwo w Rajdzie Korsyki jadąc AC Cobra – Ford. Niedosyt zrekompensowało zwycięstwo w Critérium des Cévennes. W 1964 roku Jo brał udział w różnych próbach wytrzymałościowych dla Forda. W tym czasie startował w Formule 2 i wygrał wyścig na torze Vallelunga. W domowym Grand Prix Francji dojechał do mety jako trzeci.
W 1965 roku wziął udział za kierownicą AC Cobra w 24h Daytona, 12h Sebring i wygrał w Reims. Dzięki genialnej jeździe został mistrzem Francji w wyścigach GT. W 1966 roku Schlesser wszedł do stajni Matra jako kierowca w F2, równocześnie prowadząc Forda GT 40 w wyścigach prototypów. W 1967 roku wygrał 12h Reims prowadząc Forda MkII. Jego partnerem był Guy Ligier.
Schlesser brał udział w Grand Prix Niemiec na torze Nürburgring w latach 1966-1967 jako kierowca Formuły 2 reprezentując barwy zespołu Matra – Cosworth. W 1966 roku Jo dojechał do mety na 10 pozycji w klasyfikacji generalnej i jako trzeci w F2. Rok później nie udało się powtórzyć tego sukcesu, ponieważ już na drugim okrążeniu silnik w jego bolidzie przegrzał się.
Śmierć.
Prawdziwa okazja startu w wyścigu Formuły 1 zbliżyła się do Schlessera w 1968 roku. Zespół Honda postanowił wykorzystać w GP Francji doświadczalny bolid z ramą wykonaną z magnezu i chłodzony powietrzem, oznaczony symbolem RA302. O przetestowanie nowego samochodu poproszony został John Surtees. Anglik stwierdził, że bolid nie jest przygotowany do wyścigu, zaś nowatorskie rozwiązanie jest potencjalną pułapką. Aby przetestować eksperymentalny bolid, Honda do GP Francji na torze Rouen-Les-Essarts zgłosiła lokalnego bohatera – Jo Schlessera, kusząc go wysokim wynagrodzeniem. Nieustraszony, stojąc przed życiową szansą, wspierany przez Honda France zgodził się wystartować.
Do wyścigu Schlesser startował z końca stawki, gdy jego partner John Surtees jadący starszym bolidem walczył o zwycięstwo. Już na drugim okrążeniu doszło do tragedii. Na zakręcie Six Frères Honda RA302 przy dużej prędkości zaczęła ślizgać się jadąc całą szerokością toru, po czym na wyjściu Six Frères feralny bolid uderzył bokiem w skarpę. Uderzenie było tak silne, że silnik eksplodował i cała zawartość baku zapaliła się. Bolid momentalnie objęły płomienie, a 200 litrów paliwa, które miały wystarczyć na 58 okrążeń, zajęły całą szerokość toru a magnezowa karoseria zapaliła się wytwarzając bardzo wysoką temperaturę uniemożliwiając dojście do wraku. Lekka, nowoczesna karoseria wykonana z magnezu bardzo szybko zamieniła się w popiół do końca trzymając uwięzionego kierowcę.
Wypadek wstrząsnął światem Formuły 1. Śmierć Francuza w brutalny sposób pokazała braki w bezpieczeństwie F1. Pomimo tego nie wyciągnięto żadnych wniosków. Budowa karoserii z magnezu nadal była dozwolona i nikt nie przejmował się zabezpieczeniem toru do GP Holandii na torze Circuit Zandvoort, kiedy to w identycznym wypadku zginął czołowy kierowca Piers Courage. Zespół Honda z końcem sezonu wycofał się z Formuły 1.
Przyjaciel Jo Schlessera, Guy Ligier, oddając mu hołd zawsze nazywał swoje bolidy rozpoczynając od liter JS.

</doc>
<doc id="1545600" url="https://pl.wikipedia.org/wiki?curid=1545600" title="Gerhard Mitter">
Gerhard Mitter

Gerhard Karl Mitter (ur. 30 sierpnia 1935 w Schönlinde, zm. 1 sierpnia 1969 w Schwedenkreuz) – niemiecki kierowca Formuły 1 urodzony w Schönlinde w Sudetenland, ale jego rodzina została stamtąd wysiedlona do Leonbergu blisko Stuttgartu, gdy miał 10 lat.
Kariera.
Mitter zaczynał ściganie od motocykli. Jako młodzieniec dołączył do kierowców Formuły Junior, stając się najlepszym niemieckim kierowcą z ponad 40 zwycięstwami. W 1963 roku Gerhard Mitter zajął 4 miejsce w wyścig GP na Nürburgringu.
Mitter uczestniczył w siedmiu Grand Prix zaczynając 23 czerwca 1963 roku. Wówczas zdobył sumę trzech punktów w mistrzostwach. W swoim domowym Mitter w BMW GP Niemiec w 1963 roku startował w dwuletnim Porsche 718. Zaimponował tym ludziom Formuły 1 i zespół Lotus dał mu szansę poprowadzić profesjonalny bolid w następnych latach.
Mitter ścigał się także w wielu innych seriach odnosząc dużo zwycięstw w latach 1966-1968 w Europejskich Mistrzostwach Hillclimb dla Porsche. W 1968 roku jego łupem padł 24-godzinny wyścig Daytona (Porsche 907), a w 1969 roku zwyciężył Targa Florio w Porsche 908.
Wypadek.
W 1969 roku, dzięki dużej długości toru, organizowane były Grand Prix F1 i F2 jednocześnie na torze Nürburgring, z tym, że kierowcy F2 byli klasyfikowani osobno. Mitter startował w BMW 269 jako zawodnik Formuły 2. Podczas treningu doszło jednak do wypadku, w którym zginął młody Niemiec. Przyczyną wypadku najprawdopodobniej był defekt zawieszenia lub układ kierowniczy. Kierowcy zespołu BMW: Hubert Hahne i Dieter Quester wycofali się z wyścigu. Tak samo postąpił dawny kolega z zespołu Porsche Hans Herrmann.

</doc>
<doc id="1545617" url="https://pl.wikipedia.org/wiki?curid=1545617" title="My Sacrifice">
My Sacrifice

My Sacriice – pierwszy singel grupy Creed z jej trzeciego albumu Weathered. Utwór osiągnął pierwsze miejsce na liście przebojów Mainstream Rock Tracks i czwarte na Billboard Hot 100.

</doc>
<doc id="1545619" url="https://pl.wikipedia.org/wiki?curid=1545619" title="Poślizg wysmukły">
Poślizg wysmukły

Poślizg wysmukły ("Hydrometra stagnorum") – gatunek owada z rodziny poślizgowatych (Hydrometridae). Występuje powszechnie na terenie niemal całej Europy, najczęściej na obszarach przybrzeżnych wód wolno-płynących, jezior, torfowisk i bagien, a także w strefie przybrzeżnej. Do ruchu ślizgowego po powierzchni wody wykorzystują zjawisko napięcia powierzchniowego.
"Hydrometra stagnorum" są zwykle bezskrzydłe, ale występują też formy krótkoskrzydłe i długoskrzydłe. Zagrożone potrafią odskoczyć, jednak częściej udają martwe lub kamuflują się.
Opis (z wyróżnieniem cech grupy i cech gatunku).
Hydrometridae charakteryzują się silnie wydłużonym ciałem, długą, szczytową częścią głowy przed oczami, półkolistymi oczyma i występowaniem 4 lub 5 członowych, cienkich czułek. Obserwuje się ryjek z poprzecznie żeberkowaną powierzchnią, która pomaga w utrzymaniu go w ofierze. Długie nogi są zakończone 2 pazurkami i aroliami. Często występuje polimorfizm skrzydłowy.
Wyróżnia się dwie podrodziny i około 100 gatunków w obrębie rodziny. U przedstawicieli podrodziny Hydrometridae nie ma na zapiersiu ujścia "omphalium" – gruczołu zapachowego. Rodzaj "Hydrometra" jest rozpowszechniony na wszystkich kontynentach, szczególnie na terenach tropikalnych i subtropikalnych.
U "Hydrometra stangnorum" występuje dymorfizm płciowy w postaci różnic wielkości ciała, ubarwienia i szerokości odwłoka. Samce osiągają długość ciała 6,7–7,6 mm, a zabarwienie jest ciemnobrunatne lub czarne z jaśniejszą pręgą wzdłuż przedplecza, z głową rdzawo-brązową (nasada i część szczytowa). Samice są natomiast rdzawo-żółte z ciemnobrunatnymi żyłkami półpokryw, spodem głowy, tułowia i odwłoka oraz miodowymi czułkami, ryjkiem i nogami. Ich wielkość wynosi 7,8–9,1 mm, mają szerszy odwłok.
"Hydrometra stagnorum" są zwykle bezskrzydłe, ale występują też formy krótkoskrzydłe i długoskrzydłe. Spód ciała poślizgów pokrywa gęsty, niezwilżający się meszek, który chroni ciało przed nasiąkaniem. Larwy są podobne do imago, lecz nie występują u nich wykształcone skrzydła.
Występowanie.
Na terenie całej Europy (w tym na Wyspach Brytyjskich, Ibizie, Majorce, Minorce, Cyprze i Wyspach Kanaryjskich) z wyjątkiem kraju Bośni i Hercegowiny. Na wschodzie znajdowany na terenie Ukrainy i niewielkim obszarze południowo-wschodniej Rosji. Spotkany w całej Polsce, choć  częściej widywany w południowej, oraz środkowej części. Występuje również na terenie Iranu.
Ekologia.
Spotykane są na obszarach przybrzeżnych wód wolno-płynących, jezior, torfowisk i bagien. Do ruchu ślizgowego po powierzchni wody wykorzystują zjawisko napięcia powierzchniowego. Są widywane również na roślinach strefy przybrzeżnej, mchach i wilgotnych kamieniach. Zagrożone potrafią odskoczyć, jednak częściej udają martwe lub kamuflują się. Największą aktywność wykazują o zmierzchu. Są drapieżnikami i padlinożercami. Zjadają małe owady, które wpadły do wody lub wypłynęły na jej powierzchnię, ale żywią się również skoczogonkami, rozwielitkami i larwami komarów. Zimę spędzają na lądzie w kryjówkach np. chowając się pod kamieniami. Okres rozrodu przypada na wczesne lato. Samica składa kilkukrotnie podłużne jaja i często przyczepia je do części roślin znajdujących się nad powierzchnią wody. Wyróżnia się 5 stadiów niedorosłych, a formę imago osiągają po okresie od 4 do 6 tygodni.
Znaczenie w ochronie środowiska.
Nie żyją w wodzie, więc mają ograniczoną wartość jako bioindykatory środowisk wodnych. Natomiast mają istotny wpływ na kontrolę liczebności komarów, ponieważ żywią się ich larwami. Gatunek "Hydrometra stagnorum" został oznaczony w „Natura 2000 Formularz standardowych danych” jako „Inne ważne gatunki zwierząt i roślin” na obszarze PLH26_08 Doliny Górnej Pilicy z motywacją D i populacją P- osiadłą.
Znaczenie dla gospodarki.
Biorą udział w regulacji populacji szkodników upraw rolnych (ryżu, kukurydzy, roślin olejowych, roślin owocowych, ziemniaków) na terenie Iranu, prowincji Zanjan.
Aktualne kierunki badań naukowych.
Obecne badania nad "Hydrometra stagnorum" (jako jednego z przedstawicieli Heteroptera) dotyczą usprawnienia monitoringu środowisk jeziornych i około-jeziornych. Sprawdzane są zależności między różnymi cechami zbiorników wodnych, a występującymi na ich terenie i w okolicy przedstawicielami Heteroptera. Co więcej sprawdzany jest wpływ "Hydrometra stagnorum" na regulację populacji szkodników roślin uprawnych na terenie Iranu (prowincja Zanjan).

</doc>
<doc id="1545625" url="https://pl.wikipedia.org/wiki?curid=1545625" title="Encefalopatia Kri">
Encefalopatia Kri



</doc>
<doc id="1545631" url="https://pl.wikipedia.org/wiki?curid=1545631" title="Dalajlama XIV">
Dalajlama XIV



</doc>
<doc id="1545635" url="https://pl.wikipedia.org/wiki?curid=1545635" title="Peck Prior">
Peck Prior

Peck John Prior (ur. grudzień 1957) – amerykański montażysta filmowy.
Samodzielną karierę rozpoczął w 1989 roku, wcześniej był asystentem montażystów filmowych. W 1991 roku zwrócił na siebie uwagę filmowców, udanie montując trzy filmy, które następnie odniosły hollywoodzki sukces. Były to: "Szansa dla karierowicza", "Niesforna Zuzia" i "Lot Intrudera". Pracował przy czterech filmach z komikiem Robem Schneiderem.

</doc>
<doc id="1545636" url="https://pl.wikipedia.org/wiki?curid=1545636" title="Nodocephalosaurus">
Nodocephalosaurus



</doc>
<doc id="1545641" url="https://pl.wikipedia.org/wiki?curid=1545641" title="Dalajlama XI">
Dalajlama XI



</doc>
<doc id="1545642" url="https://pl.wikipedia.org/wiki?curid=1545642" title="Dalajlama XII">
Dalajlama XII



</doc>
<doc id="1545643" url="https://pl.wikipedia.org/wiki?curid=1545643" title="Dalajlama XIII">
Dalajlama XIII



</doc>
<doc id="1545650" url="https://pl.wikipedia.org/wiki?curid=1545650" title="Operacja Atalanta">
Operacja Atalanta

Operacja EUNavFor Atalanta – antypiracka operacja morska i wojskowa Unii Europejskiej rozpoczęta 8 grudnia 2008 u wybrzeży Somalii. Priorytetem operacji jest ochrona statków na tamtejszych akwenach przed somalijskimi piratami. Jest to pierwsza operacja Unii Europejskiej na morzu. W skład kontyngentu wchodzi europejska flota powietrzno-morska: sześć okrętów wojennych oraz trzy samoloty z ośmiu krajów UE. Dowódcą misji został brytyjski wiceadmirał Philip Jones, natomiast na kwaterę główną operacji wybrano Northwood, na brytyjskim wybrzeżu. Okręty unijne mogą używać ognia, schwytani piraci są stawiani przed sądem państwa, którego siły ich schwytały.
Kolejna zmiana NATO w ramach unijnej operacji Atalanta rozpoczęła się 24 marca 2009 roku. W wyniku tego do wód Zatoki Adeńskiej przybyły kolejne okręty. Następną operacją NATO była operacja Ocean Shield, zainicjowana 17 sierpnia 2009 roku.
Mandat operacji przedłużony został do końca 2014 roku.
Jednostki zaangażowane w operację.
Okręty wojenne.
Okręty wchodzące w skład operacji Eunavfor Atalanta, pływające w Rogu Afryki w sierpniu 2009:

</doc>
<doc id="1545651" url="https://pl.wikipedia.org/wiki?curid=1545651" title="Dominik Kolasiński">
Dominik Kolasiński

Dominik Kolasiński (ur. 13 sierpnia 1838 w Mielcu, zm. 11 kwietnia 1898 w Detroit) – ksiądz rzymskokatolicki, działacz ruchu polskokatolickiego w Stanach Zjednoczonych Ameryki, organizator parafii narodowej w Detroit
Życiorys.
Ksiądz rzymskokatolicki.
Dominik Kolasiński został wyświęcony na księdza 25 lipca 1864 roku w Krakowie. Przed przybyciem do Stanów Zjednoczonych Ameryki pracował jako wikariusz w parafii w Czernichowie w diecezji krakowskiej. 
W 1882 roku przybył jako emigrant do Stanów Zjednoczonych Ameryki, uzyskał zgodę biskupa Detroit na sprawowanie funkcji kapłańskich i zaczął posługę jako wikariusz w parafii św. Wojciecha w Detroit. Z czasem po odejściu księdza Jana Wołłowskiego z tej placówki został jej proboszczem.
W parafii św. Wojciecha w Detroit dał się poznać jako świetny gospodarz, organizator życia parafialnego i budowniczy. Jego staraniem wzniesiono nowy kościół parafialny oraz wzrosła liczba wiernych. Był jednak osobą rządną wpływów, prowadził prywatne interesy z przedsiębiorcami, agitował na rzecz lokalnych polityków i lubił życie towarzyskie. Zraził tym do siebie biskupa Detroit, Caspara Henriego Borgessa. W 1885 roku został więc suspendowany i usunięty z probostwa.
Niezadowoleni z decyzji ordynariusza polscy wierni w mieście podnieśli więc bunt i nie akceptując zmian personalnych, nie wpuścili na placówkę nowego proboszcza, Józefa Dąbrowskiego.
Biskup Caspar Borgess pod wpływem wydarzeń w parafii św. Wojciecha nakazał więc zamknąć kościół parafialny i obłożył go interdyktem. 
Dominik Kolasiński w tym czasie korzystając z pomocy swoich sympatyków zabarykadował się na plebanii parafii św. Wojciecha i opuścił ją dopiero pod naciskiem władz Detroit, które obarczyły go odpowiedzialnością za zakłócanie porządku i prowokowanie społeczności polskiej do zamieszek w mieście. 
W 1886 roku ksiądz Dominik Kolasiński został zesłany dyscyplinarnie do parafii w Minto w stanie Dakota Północna, gdzie podjął się pracy duszpasterskiej wśród miejscowych polskich kolonistów.
Ksiądz polskokatolicki.
W grudniu 1888 roku na zaproszenie swoich sympatyków Dominik Kolasiński powrócił do Detroit. Nie uzyskał jednak akceptacji ze strony nowego ordynariusza Detroit, Johna Foleya i nie mógł powtórnie objąć probostwa na parafii św. Wojciecha. Zaczął więc organizować nabożeństwa w prywatnych domach i salach. Z czasem powziął się budowy kościoła Najsłodszego Serca Panny Maryi bez uprzedniej zgody biskupa, co stanowiło jawne zerwanie łączności z Kościołem rzymskokatolickim.
W latach 1888-1894 ksiądz Dominik Kolasiński był pierwszym proboszczem polskiej parafii narodowej w Detroit. Od 1892 roku zaczął współpracować z niezależnym biskupem, Josephem René Vilattem, którego zaprosił na celebransa uroczystości poświęcenia kościoła Najsłodszego Serca Panny Maryi.
W 1893 roku Dominik Kolasiński ukończył budowę swojej świątyni. Pojawiły się jednak problemy. Parafianie nie byli zdolni finansować utrzymania monumentalnego kościoła. Pomimo wysiłków kościół został sprzedany na licytacji poniżej kosztów jego wartości. Wówczas Dominik Kolasiński i jego wierni odwołali się do sądu przedstawiając dowody na nieważność tej transakcji.
Sąd uznał słuszność skargi i wyznaczył nową licytację, na której parafianie przy pomocy pożyczki uzyskanej w Kanadzie, zdołali odkupić świątynię. Powyższe kłopoty osłabiły niezależną parafię polonijną w Detroit, która zaczęła szukać drogi pojednania z Kościołem rzymskokatolickim.
Rekoncyliacja.
W 1894 roku ksiądz Dominik Kolasiński zawarł ugodę z Delegaturą Apostolską w Waszyngtonie i pogodził się z Kościołem rzymskokatolickim. 18 lutego 1894 roku w Detroit złożył publiczną rekoncyliację. 
Założona przez niego parafia Najsłodszego Serca Panny Maryi przeszła pod jurysdykcję rzymskokatolickiego biskupa Detroit. Dominik Kolasiński do śmierci zachował probostwo. Uzyskał również dla prowadzonej przez siebie placówki autonomię w kwestiach gospodarczych.

</doc>
<doc id="1545652" url="https://pl.wikipedia.org/wiki?curid=1545652" title="Strzeleckie Stawy">
Strzeleckie Stawy

Strzeleckie Stawy (słow. "Strelecké plesá", "Nižné Strelecké plesá", niem. "Aschloch-Seen", "Jägerbreitenseen", węg. "Hagymás-tavak", "Vadász-lejtő-tavak") – grupa dwóch stawów znajdujących się w górnych partiach Doliny Staroleśnej w słowackich Tatrach Wysokich. Strzeleckie Stawy wchodzą w skład 27 Staroleśnych Stawów, które rozsypane są w całej Dolinie Staroleśnej. Leżą w Strzeleckiej Kotlinie, u podnóży Strzeleckiej Turni, a poniżej Strzeleckich Pól. Nie prowadzą do nich żadne znakowane szlaki turystyczne, lecz można je zobaczyć z żółtego szlaku schodzącego z Czerwonej Ławki.
W skład Strzeleckich Stawów wchodzą:
Nazewnictwo.
Polska nazwa Strzeleckich Stawów pochodzi od Strzeleckich Pól, która dawniej dotyczyła również Strzeleckiej Kotliny. Nazwa niemiecka "Aschloch-Seen" pochodzi od nazwy Siwych Stawów ("Schnittlauchseen") – w gwarze spiskoniemieckiej są to synonimy. Mniej więcej do połowy XIX w. traktowano Strzeleckie Stawy i Siwe Stawy jako jedną grupę, więc posiadały one takie samo nazewnictwo. Węgierskie nazwy Strzeleckich Stawów funkcjonują podobnie jak niemieckie.

</doc>
<doc id="1545654" url="https://pl.wikipedia.org/wiki?curid=1545654" title="Operacja Eunavfor Atalanta">
Operacja Eunavfor Atalanta



</doc>
<doc id="1545656" url="https://pl.wikipedia.org/wiki?curid=1545656" title="Ekipa">
Ekipa



</doc>
<doc id="1545658" url="https://pl.wikipedia.org/wiki?curid=1545658" title="Kosów Huculski">
Kosów Huculski



</doc>
<doc id="1545661" url="https://pl.wikipedia.org/wiki?curid=1545661" title="George McKenzie">
George McKenzie

George McKenzie (ur. 22 września 1900 w Leith, zm. 5 kwietnia 1941 tamże) – brytyjski bokser wagi koguciej. W 1920 roku na letnich igrzyskach olimpijskich w Antwerpii zdobył brązowy medal.
Kariera zawodowa.
W latach 1922-1929 stoczył 45 walk, z których 36 wygrał, 7 przegrał, a 2 zremisował.

</doc>
<doc id="1545663" url="https://pl.wikipedia.org/wiki?curid=1545663" title="Gotfred Johansen">
Gotfred Johansen

Gotfred Svend Kristian Johansen (ur. 4 maja 1895 w Kopenhadze, zm. 2 lutego 1978 w Helsingør) – duński bokser wagi lekkiej. W 1920 roku na letnich igrzyskach olimpijskich w Antwerpii zdobył srebrny medal.
Jego syn Eigil Johansen, był zapaśnikiem, olimpijczykiem z Helsinek w 1952 roku.

</doc>
<doc id="1545665" url="https://pl.wikipedia.org/wiki?curid=1545665" title="Parafia św. Wawrzyńca w Nakle nad Notecią">
Parafia św. Wawrzyńca w Nakle nad Notecią

 Parafia św. Wawrzyńca w Nakle nad Notecią – parafia rzymskokatolicka należąca do dekanatu Nakło w diecezji bydgoskiej.
Została utworzona na przełomie XI/XII w.
Do parafii należy zachodnia część Nakła nad Notecią oraz Bielawy, Lubaszcz i Olszewka.

</doc>
<doc id="1545666" url="https://pl.wikipedia.org/wiki?curid=1545666" title="Strzel łoskotnik">
Strzel łoskotnik

Strzel łoskotnik ("Brachinus crepitans") owad z rodzaju "Brachinus" (strzel), należącego do rodziny biegaczowatych. 
Jest jednym z dwóch gatunków strzeli występujących w Polsce.

</doc>
<doc id="1545668" url="https://pl.wikipedia.org/wiki?curid=1545668" title="Jean Gachet">
Jean Gachet

Jean Gachet (ur. 2 czerwca 1894 w Saint-Étienne, zm. 4 lutego 1968 tamże) – francuski bokser wagi piórkowej. Na Letnich Igrzyskach Olimpijskich 1920 w Antwerpii zdobył srebrny medal, przegrywając w finale z Paulem Fritschem.

</doc>
<doc id="1545669" url="https://pl.wikipedia.org/wiki?curid=1545669" title="Ivan Ilic">
Ivan Ilic



</doc>
<doc id="1545670" url="https://pl.wikipedia.org/wiki?curid=1545670" title="Brachinus crepitans">
Brachinus crepitans



</doc>
<doc id="1545673" url="https://pl.wikipedia.org/wiki?curid=1545673" title="Gaoliang">
Gaoliang

Gaoliang (chin. trad. 高粱酒, chin. upr. 高粱酒, pinyin "gāoliáng jǐu") – rodzaj wódki wytwarzanej z uprawianego w Chinach i szerzej, w Azji Wschodniej, odmiany sorga, przeważnie sorga japońskiego. 

</doc>
<doc id="1545674" url="https://pl.wikipedia.org/wiki?curid=1545674" title="Krisztián Pars">
Krisztián Pars

Krisztián Pars (ur. 18 lutego 1982 w Körmend) – węgierski lekkoatleta, młociarz.
Pierwszy międzynarodowy sukces węgierski sportowiec odniósł w 1999 kiedy to został mistrzem świata juniorów młodszych. Dwa lata później zdobył złoty medal i tytuł mistrza Europy juniorów. W 2003 roku w Bydgoszczy wygrał młodzieżowy czempionat Starego Kontynentu. W pierwszym występie na igrzyskach olimpijskich (2004) zajął czwarte miejsce (po dyskwalifikacji Iwana Cichana). Szósty zawodnik mistrzostw świata w Helsinkach w roku 2005. W swoim debiucie w mistrzostwach Europy w 2006 był piąty. Rok później uplasował się na piątym miejscu mistrzostw globu. W konkursie rzutu młotem na igrzyskach olimpijskich w Pekinie (2008) Pars zajął czwarte miejsce, po dyskwalifikacji za doping dwóch białoruskich medalistów to jemu przyznano srebrny medal. W 2010 Sportowy Sąd Arbitrażowy z siedzibą w Lozannie uznał testy antydopingowe za nieważne, ponieważ laboratorium w Pekinie nie spełniało międzynarodowych standardów i Węgier powrócił na czwarte miejsce. W trzecim występie na mistrzostwach globu (Berlin 2009) był czwarty, a rok później wywalczył brązowy medal mistrzostw Europy. Wicemistrz świata z Daegu (2011) i Moskwy (2013). W czerwcu 2012 został mistrzem Europy, a miesiąc później zdobył złoty medal na igrzyskach olimpijskich w Londynie. W 2013 został wicemistrzem świata.
Reprezentant kraju w pucharze Europy w rzutach lekkoatletycznych, pucharze Europy oraz drużynowym czempionacie Starego Kontynentu.
Rekord życiowy: 82,69 (16 sierpnia 2014, Zurych). Pars jest aktualnym rekordzistą Węgier juniorów w rzucie młotem (81,34 w 2001). Wielokrotny medalista mistrzostw kraju w różnych kategoriach wiekowych.

</doc>
<doc id="1545675" url="https://pl.wikipedia.org/wiki?curid=1545675" title="Paul Fritsch">
Paul Fritsch

Paul François Nicolas Fritsch (ur. 25 lutego 1901 w Paryżu, zm. 22 września 1970 w Boulogne-Billancourt) – francuski bokser wagi piórkowej. Na letnich igrzyskach olimpijskich w Antwerpii zdobył złoty medal, pokonując w finale swego rodaka Jeana Gacheta i tym samym został pierwszym bokserem nieanglojęzycznego kraju który zdobył złoty medal na igrzyskach.

</doc>
<doc id="1545679" url="https://pl.wikipedia.org/wiki?curid=1545679" title="Samuel Mosberg">
Samuel Mosberg

Samuel Mosberg (ur. 14 czerwca 1896 w Nowym Jorku, zm. 30 sierpnia 1967) – amerykański bokser wagi lekkiej. W 1920 na letnich igrzyskach olimpijskich w Antwerpii zdobył złoty medal.

</doc>
<doc id="1545680" url="https://pl.wikipedia.org/wiki?curid=1545680" title="William Cuthbertson">
William Cuthbertson

William Cuthbertson (ur. 21 lipca 1902 w Dunfermline, zm. 24 listopada 1963 tamże) – brytyjski bokser wagi muszej. W 1920 roku na Letnich Igrzyskach Olimpijskich 1920 w Antwerpii zdobył brązowy medal.

</doc>
<doc id="1545681" url="https://pl.wikipedia.org/wiki?curid=1545681" title="Dariusz Iwaneczko">
Dariusz Iwaneczko

Dariusz Iwaneczko (ur. 14 października 1965 w Przemyślu) – polski historyk, nauczyciel akademicki, urzędnik państwowy i samorządowy.
Życiorys.
Ukończył historię na Katolickim Uniwersytecie Lubelskim, a także studia podyplomowe z prawa administracyjnego na Uniwersytecie Marii Curie-Skłodowskiej. Stopień doktora nauk humanistycznych uzyskał na Uniwersytecie Jagiellońskim w 2004 na podstawie pracy pt. "Opór społeczny a władza w Polsce Południowo-Wschodniej 1980–1989". Pracował w administracji rządowej i samorządowej oraz w ochronie zdrowia, w 1997 odbył staż w urzędach administracji publicznej w Holandii.
W 2001 został pracownikiem Instytutu Pamięci Narodowej w Rzeszowie, a w 2004 wykładowcą w Państwowej Wyższej Szkoły Wschodnioeuropejskiej w Przemyślu. Jest autorem publikacji historycznych, w tym książek "UB w Przemyślu 1944–1956" oraz "Władza a opór społeczny w Polsce południowo-wschodniej". W 2015 objął obowiązki dyrektora oddziału IPN w Rzeszowie.
W latach 2005–2007 zajmował stanowisko wicewojewody podkarpackiego. Bez powodzenia kandydował do Sejmu z listy Prawa i Sprawiedliwości. W 2008 objął stanowisko zastępcy prezydenta Przemyśla. W 2010 został wybrany do rady miasta, a w 2014 z powodzeniem ubiegał się o ponowny wybór do tego gremium.

</doc>
<doc id="1545684" url="https://pl.wikipedia.org/wiki?curid=1545684" title="Klan McKwacz">
Klan McKwacz



</doc>
<doc id="1545685" url="https://pl.wikipedia.org/wiki?curid=1545685" title="Bogatek ośmioplamkowy">
Bogatek ośmioplamkowy

Bogatek ośmioplamkowy ("Buprestis octoguttata", syn. "Buprestis albopunctata" Schaeffer, 1776) – owad z rodzaju "Buprestis", należącego do rodziny bogatkowatych. Rozprzestrzeniony jest w Europie, zwłaszcza wschodniej, Afryce Północnej, Kaukazie i Syberii.

</doc>
<doc id="1545689" url="https://pl.wikipedia.org/wiki?curid=1545689" title="Maurycy Grodzieński">
Maurycy Grodzieński

Maurycy Grodzieński (ur. 1866, zm. 8 sierpnia 1927 w Warszawie) – polski architekt i budowniczy żydowskiego pochodzenia.
Życiorys.
Działał w Warszawie. Studiował i następnie pracował w Warszawskiej Szkole Sztuk Pięknych. Był także dyrektorem Szkoły Rzemiosł. Przez pewien czas współpracował z Adolfem Zeligsonem. Zaprojektował fabrykę Wellera i gmach Banku Dyskontowego, był autorem przebudowy kawiarni artystycznej Mała Ziemiańska oraz dobudowy chóru do synagogi im. Małżonków Nożyków, wraz z Henrykiem Stifelmanem zaprojektował Dom Opieki dla Opuszczonych Dzieci Żydowskich (dziś mieści się tam Instytut Gruźlicy i Chorób Płuc w Warszawie). Zbudował także Zakład Dietetyczno-Przyrodoleczniczy dr. Gustawa Krukowskiego i dr. Adama Wizla w Otwocku (obecnie Zespół Szkół nr 1).
Miał syna Władysława (1898–194?), architekta, współprojektanta wieżowca Prudentialu.
Pochowany jest na cmentarzu żydowskim przy ulicy Okopowej w Warszawie (kwatera 12, rząd 17).

</doc>
<doc id="1545698" url="https://pl.wikipedia.org/wiki?curid=1545698" title="Linia Verde (metro w Lizbonie)">
Linia Verde (metro w Lizbonie)

Linia Verde (pol: Linia Zielona) – jedna z 4 linii metra w Lizbonie. Ma około 9 km długości i 13 stacji.
Historia.
Rossio, pierwsza stacja należąca do tej linii, została otwarta w 1963 roku. W 1972 linia została przedłużona do Alvalade i objęła m.in. stacje Socorro (obecnie Martim Moniz), Alameda i Areeiro. W 1993 została ona rozbudowana o odcinek Alvalade - Campo Grande. W 1998 została zakończona budowa węzła przesiadkowego Baixa-Chiado, co pozwoliło na połączenie z linią Azul i przedłużenie do stacji Cais do Sodré.
W roku 2002 po raz kolejny wydłużono linię – do stacji Telheiras.

</doc>
<doc id="1545708" url="https://pl.wikipedia.org/wiki?curid=1545708" title="Czasopismo Poświęcone Prawu i Umiejętnościom Politycznym">
Czasopismo Poświęcone Prawu i Umiejętnościom Politycznym

Czasopismo Poświęcone Prawu i Umiejętnościom Politycznym – miesięcznik wydawany w Krakowie w latach 1863–1869 przez Michała Koczyńskiego – profesora Uniwersytetu Jagiellońskiego. 
Pismo było organem Wydziału Prawa i Administracji krakowskiej uczelni, publikowano w nim wyniki badań historycznych, filozoficznych, politycznych i prawniczych, krytyki i analizy dzieł polskich i zagranicznych, a także bieżącą kronikę bibliograficzną dzieł prawniczych, nekrologi i zapowiedzi nowych publikacji. Poza profesorami Uniwersytetu Jagiellońskiego z pismem współpracowali także prof. Uniwersytetu Lwowskiego Józefat Zielonacki, radca sądu krajowego lwowskiego Karol Hillbricht, Ludwik Gumplowicz, Leon Blumenstock i krakowski filantrop Konstanty Hoszowski.

</doc>
<doc id="1545709" url="https://pl.wikipedia.org/wiki?curid=1545709" title="Bazylea II">
Bazylea II



</doc>
<doc id="1545710" url="https://pl.wikipedia.org/wiki?curid=1545710" title="Niżni Strzelecki Staw">
Niżni Strzelecki Staw

Niżni Strzelecki Staw (słow. "Strelecké plesá", "Nižné Strelecké plesá") – staw położony na wysokości ok. 2028 m n.p.m. w górnych partiach Doliny Staroleśnej, w słowackich Tatrach Wysokich. Staw ten nie jest dokładnie pomierzony, ale jego głębokość to ok. 2,5 m. Leży w kotlinie zwanej Strzelecką Kotliną, u podnóża Strzeleckiej Turni. Jest największy z grupy Strzeleckich Stawów wchodzących w skład 27 Staroleśnych Stawów, drugi staw to Wyżni Strzelecki Staw, który znajduje się nieco na północny zachód od niego. Do Niżniego Strzeleckiego Stawu nie prowadzi żaden znakowany szlak turystyczny, jednak można go zobaczyć z żółtego szlaku schodzącego z Czerwonej Ławki.
Nazewnictwo.
Polska nazwa Niżniego Strzeleckiego Stawu pochodzi od Strzeleckich Pól, która dawniej dotyczyła również Strzeleckiej Kotliny. Nazwy słowackie "Strelecké plesá" i "Nižné Strelecké plesá" dotyczą obydwu Strzeleckich Stawów, ponieważ w słowackim nazewnictwie nie ma wyodrębnionych nazw tych stawów.

</doc>
<doc id="1545715" url="https://pl.wikipedia.org/wiki?curid=1545715" title="Celestial Fan Edition">
Celestial Fan Edition



</doc>
<doc id="1545717" url="https://pl.wikipedia.org/wiki?curid=1545717" title="Orla Przełączka Niżnia">
Orla Przełączka Niżnia

Orla Przełączka Niżnia (, , ) – położona na wysokości około 2150 m przełączka w polskich Tatrach Wysokich. Znajduje się w długiej wschodniej grani Świnicy pomiędzy Orlą Basztą (2175 m) a Orlimi Turniczkami, a konkretnie niższą z nich Małą Orlą Turniczką (ok. 2158 m). Południowe stoki tej grani opadają do Dolinki Buczynowej, północne do doliny Pańszczycy.
Przełączka ma dwa siodła, położone tuż obok siebie i przedzielone niewielką kopką. Z siodełka wschodniego na północno-zachodnią stronę, do żlebu z Granackiej Przełęczy opada bardzo wąska i stroma rynna, z siodełka zachodniego do tego samego żlebu opada stromy żlebek. Również do Dolinki Buczynowej z przełączki opada żleb.
Przez Obydwa siodełka Orlej Przełączki Niżniej przechodzi szlak turystyczny Orlej Perci. Z Granackiej Przełęczy nie biegnie on jednak przez szczyty Orlich Turniczek, lecz jej stromymi północnymi ścianami po skalnym gzymsie ubezpieczonym łańcuchami. Wejście na przełączkę możliwe jest dzięki zamontowanej drabinie, zejście na drugą stronę grani ubezpieczone jest dwoma łańcuchami.
W rejonie przełączki dopuszczalna jest także wspinaczka skalna, ale tylko od strony Dolinki Buczynowej. Drogi wspinaczkowe:

</doc>
<doc id="1545719" url="https://pl.wikipedia.org/wiki?curid=1545719" title="Kościół Katolicki Zakonu Mariawitów w Niemczech">
Kościół Katolicki Zakonu Mariawitów w Niemczech



</doc>
<doc id="1545720" url="https://pl.wikipedia.org/wiki?curid=1545720" title="Prowincja Francuska Kościoła Starokatolickiego Mariawitów">
Prowincja Francuska Kościoła Starokatolickiego Mariawitów



</doc>
<doc id="1545723" url="https://pl.wikipedia.org/wiki?curid=1545723" title="Kościół Starokatolicki Mariawitów w USA i Kanadzie">
Kościół Starokatolicki Mariawitów w USA i Kanadzie



</doc>
<doc id="1545725" url="https://pl.wikipedia.org/wiki?curid=1545725" title="Tradycyjny katolicyzm">
Tradycyjny katolicyzm



</doc>
<doc id="1545729" url="https://pl.wikipedia.org/wiki?curid=1545729" title="Ramón Novarro">
Ramón Novarro

Ramón Novarro, znany również jako Ramón Samaniego lub Ramon Samaniegos, właśc. José Ramón Gil Samaniego (ur. 6 lutego 1899 w Durango, zm. 30 października 1968 w Los Angeles) – meksykański aktor filmowy występujący w hollywoodzkich produkcjach. Łącznie wystąpił w ponad 60 filmach kinowych i serialach telewizyjnych. Ma swoją gwiazdę na Hollywood Walk of Fame przy 6350 Hollywood Boulevard. W 1960 zdobył nagrodę specjalną podczas rozdania Złotych Globów „dla znakomitej gwiazdy kina niemego”. Był kuzynem aktorki Dolores del Río. Mimo że urodził się w Meksyku, nie jest pełnokrwistym Meksykaninem. Jego rodzice pochodzili z Hiszpanii.
Życiorys.
Przyszedł na świat 6 lutego 1899 w Durango w Meksyku jako syn Elenor Gavilan i M. N. Samaniegosa. Jego rodzina miała dobry status społeczny, ojciec Ramona był dentystą. Ramon był najstarszym z 13 dzieci państwa Samaniego. Będąc dzieckiem, śpiewał w kościelnym chórze i uczył się gry na pianinie. W 1910 wybuchła rewolucja meksykańska i rodzina została zmuszona do emigracji. Kolejną dekadę spędzili w ubóstwie.
W 1914 wraz z młodszym bratem Mariano przeprowadzili się do Los Angeles, gdzie Ramonowi szybko udało się znaleźć powiązane z filmem zajęcia, m.in. był statystą. Jego początki w filmie nie są do końca znane, gdyż wiele filmów niemych, których Ramon stał się z czasem gwiazdorem, nie przetrwało, dlatego za jego oficjalny debiut uznaje się rolę w filmie "The Little American" (1917), wyreżyserowanym przez Cecila B. DeMille’a. Po tym występie, jeszcze pod swoim prawdziwym nazwiskiem, kontynuował karierę, statystując w filmach Paramountu. 
Jego wielki moment nadszedł wraz z zagraniem głównej roli w filmie "Scaramouche" (1923). Niespełna 24-letni Novarro wystąpił w nim u boku Lewisa Stone’a i pięknej Alice Terry, prywatnie żony reżysera Reksa Ingrama. Zaprzyjaźnił się z państwem Ingram, a Rex doradził mu, by zmienił swój pseudonim artystyczny na łatwiejszy do zapamiętania dla Amerykanów. Ingram promował go jako konkurencję dla Rudolpha Valentino – Ramón był prawdziwym latynosem. Mimo rywalizacji o tytuł najbardziej uwielbianego kochanka ekranu, prywatnie Novarro i Valentino byli przyjaciółmi. 
W 1925 zagrał swoją najsławniejszą, tytułową rolę w "Ben-Hurze". Jego niewiele zakrywające stroje ukazały bosko wyrzeźbione ciało, co tylko przysporzyło mu wielbicieli i wielbicielek. Novarro dołączył do hollywoodzkiej elity. Jego pozycja latynoskiego gwiazdora numer jeden w Hollywood została zagwarantowana wraz z niespodziewaną przedwczesną śmiercią Valentino. Wówczas o miano najbardziej uwielbianego aktora walczył z inną gwiazdą Metro-Goldwyn-Mayer, Johnem Gilbertem. Od tej pory pojawiał się u boku największych gwiazd: w 1927 partnerował Normie Shearer w filmie "The Student Prince in Old Heidelberg", a rok później Joan Crawford w "Across to Singapore". 
Podczas, gdy wiele gwiazd filmu niemego pożegnało się z karierą filmową wraz z nadejściem ery dźwięku, Novarro nie miał tego problemu, a jego głos tylko uatrakcyjniał projekty, w których brał udział. W 1931 wystąpił u boku Grety Garbo w filmie "Mata Hari", a w 1933 wraz z Myrną Loy w "The Barbarian". Ale mimo sukcesów tych filmów, popularność Ramona spadała. Kiedy kontrakt z wytwórnią Metro-Goldwyn-Mayer wygasł w 1935, Louis B. Mayer nie był zainteresowany jego przedłużeniem. Aktor od tej pory grywał sporadycznie, w różnych wytwórniach różnych krajów, ale raczej bez powodzenia. Próbował też swoich sił na Broadwayu, lecz również tam nie odnosił sukcesów. Nie cierpiał jednak niedostatku. W latach swoich największych sukcesów zarabiał astronomiczną jak na tamte czasy sumę ponad 100 tys. dolarów za film. Rozsądnie zainwestował pieniądze, co zapewniło mu komfort. 
Był zdeklarowanym homoseksualistą. Kłóciło się to jednocześnie z jego głębokim przywiązaniem do religii katolickiej, w której został wychowany. Aby ukryć orientację aktora, której odkrycie przez media spowodowałyby upadek mitu męskiego kochanka, Louis B. Mayer chciał zaaranżować małżeństwo aktora z kobietą. Ten jednak nie wyraził na to zgody.
Novarro zakończył życie śmiercią tragiczną. Pod koniec października 1968, 69-letni aktor zapłacił dwóm młodym braciom, 22-letniemu Paulowi i 17-letniemu Tomowi Ferguson, aby przyszli do jego domu i uprawiali z nim seks. Jednak bracia Ferguson mieli inne intencje. Wierzyli, że majętny aktor musiał ukryć w swoim domu pokaźną sumę. Zamordowali aktora, nie wierząc mu, że w rzeczywistości nie przechowywał on w domu majątku. Uciekli z zaledwie 20 dolarami, jakie znaleźli w jego portfelu. Przyczyną śmierci Novarro było gwałtowne zakrztuszenie się własną krwią, której upływ spowodowało ciężkie pobicie. Ciało aktora pochowano w Los Angeles na katolickim cmentarzu Calvary. Bracia Ferguson, szybko złapani i wzajemnie się obwiniający, zostali skazani na długoletnie więzienie, ale wyszli na wolność, po skutecznej apelacji. Jednak za popełnione potem zbrodnie, w przypadku Paula Fergusona m.in. za gwałt, z czasem powrócili za więzienne kraty.
Pod koniec 2005 nowojorski Wings Theatre wystawił sztukę pt. "Through a Naked Lens". Oparta jest ona na faktach z życia Novarro, pomieszanymi z literacką fikcją. Sztuka traktuje o drodze do sławy Novarro oraz jego romansie z hollywoodzkim dziennikarzem Herbertem Howe. Związek Novarro i Howe’a został również opisany przez dwóch biografów: Allana R. Ellenbergera w książce zatytułowanej pseudonimem artystycznym Navarro oraz André Soaresa w biografii "Poza rajem: Życie Ramona Novarro" (ang. "Beyond Paradise: The Life of Ramon Novarro"). Ramónowi przypisuje się również związek z amerykańskim autorem i podróżnikiem Richardem Halliburtonem, swoim wieloletnim przyjacielem.

</doc>
<doc id="1545732" url="https://pl.wikipedia.org/wiki?curid=1545732" title="Akademia della Crusca">
Akademia della Crusca

Akademia della Crusca () – narodowa włoska akademia lingwistyczno-literacka. 
Założył ją Anton Francesco Grazzini w 1582 roku we Florencji. Celem jej założenia było dbanie o czystość i poprawność dialektu toskańskiego (ówczesnego języka włoskiego Odrodzenia). W ramach prac Akademii wydawano słowniki i zestawienia poprawnościowe, jako wyznaczniki traktując dzieła Dantego Alighieriego, Francesca Petrarki oraz Giovanniego Boccaccia. Od 1612 rozpoczęto wydawanie "Vocabulario degli Accademici della Crusca" – słownika, na którym wzorowały się inne narody europejskie. Słownik ten miał kluczowy wpływ na ukształtowanie się klasycznego języka włoskiego.
W latach 1783–1811 włączona do Akademii Florentyńskiej. Współcześnie za jeden z priorytetów Akademii uznawane jest regulowanie norm języka włoskiego.

</doc>
<doc id="1545733" url="https://pl.wikipedia.org/wiki?curid=1545733" title="Portret szlachcica (obraz El Greca)">
Portret szlachcica (obraz El Greca)

Portret szlachcica z ręką złożoną na piersi lub Przysięga szlachcica lub Szlachcic z dłonią na piersi – portret malarza pochodzenia greckiego Dominikosa Theotokopulosa, znanego jako El Greco.
Datowanie obrazu nie jest pewne. Według jednych został namalowany pomiędzy 1583 a 1585 rokiem, według innych pochodzi z tego samego okresu co "Męczeństwo świętego Maurycego" (1580-1582) będące królewskim zamówieniem do Escorialu.
Postać patrzącego wprost na widza mężczyzny przypomina wzory greckie, leżące u podstaw twórczości portretowej El Greca. Szlachcic ukazany jest w nienaturalnej pozycji, z nietypowo złączonymi palcami dłoni. Dłoń przyłożona do piersi oznacza składanie przysięgi. Medal zawieszony na długim łańcuchu, ginący w fałdach ubrania jest odznaczeniem typowym dla zakonów rycerskich. Pod względem kolorystyki medal nawiązuje do rękojeści szpady, świadczącej o szlacheckim pochodzeniu mężczyzny. Kunsztownie zdobiona garda szpady świadczy również o doskonałości rękodzielniczej, z jakiej słynęło Toledo. Według niektórych hipotez portret szlachcica może być autoportretem El Greca.

</doc>
<doc id="1545735" url="https://pl.wikipedia.org/wiki?curid=1545735" title="Zespół Gitelmana">
Zespół Gitelmana

Zespół Gitelmana (łac. "syndroma Gitelmani", ang. Gitelman's syndrome; familial hypokalemia – hypomagnesemia) – zespół chorobowy dziedziczony autosomalnie recesywnie i wywołany uszkodzeniem znajdującego się w kanaliku nerkowym dalszym kotransportera Na-Cl wrażliwego na tiazydy.
Historia.
Ten zespół chorobowy został nazwany od nazwiska badacza, który w 1966 roku po raz pierwszy go opisał, Hillela Gitelmana.
Etiopatogeneza.
Defekt występujący u osób z zespołem Gitelmana spowodowany jest mutacją genu SLC12A3 znajdującego się na chromosomie 16. W przebiegu zespołu Gitelmana dochodzi do hipokaliemii, zasadowicy nieoddechowej, zmniejszenia wydalania jonów wapnia z moczem i hipomagnezemii. Choroba zwykle rozpoznawana jest w wieku dojrzewania lub dojrzałym.
Zespół Gitelmana jest jedną z najczęstszych tubulopatii. Zapadalność oceniana jest na ok. 25 przypadków na milion, a częstość występowania heterozygot na ok. 1% w populacji kaukaskiej
Objawy.
albo

</doc>
<doc id="1545737" url="https://pl.wikipedia.org/wiki?curid=1545737" title="Krasimir Rusiew">
Krasimir Rusiew



</doc>
<doc id="1545740" url="https://pl.wikipedia.org/wiki?curid=1545740" title="Galen Marek">
Galen Marek

Galen Marek – fikcyjna postać z uniwersum Gwiezdnych wojen. Znany też jako Starkiller. Główny bohater gry komputerowej ".
Walczył czerwonym mieczem świetlnym, a jako Jedi niebieskim. Jego ojcem był Kento Marek. Był jednym z nielicznych, którzy potrafią korzystać z Mocy w niszczycielskiej skali.
Głównym bohaterem gry " jest jego klon.
Życiorys.
Wczesne życie.
Galen urodził się na Kashyyyku, kilka lat przed wojnami klonów. Jego matka zmarła przed rozkazem 66, więc musiał zostać wychowywany tylko przez ojca. W 18 BBY na planetę przybył Darth Vader, w celu zabicia jego ojca. Rozpoczął się pojedynek. Kiedy Vader miał zadać Kentowi ostateczny cios, Galen odebrał mu Mocą miecz świetlny. Kento kazał mu uciekać, lecz został uduszony. Potem, do chaty Kenta wpadł oddział szturmowców. Ich dowódca, myśląc, że Galen zamierza zabić Vadera, rozkazał go zastrzelić. Vader jednak wziął swój miecz świetlny i odbijał strzały. Potem zabrał go z Kashyyyka, wyczuwając jego wrażliwość na Moc, lecz ukrył jego istnienie przed Imperatorem. Na Imperatora zaplanował spisek, mający na celu zabicie go i zapanowanie ze swoim uczniem nad galaktyką.
Ściganie Jedi.
Po piętnastu latach szkolenia Vader przydzielił Starkillerowi pierwsze zadanie: zabić rycerza Jedi Rahma Kotę i przynieść jego miecz świetlny. Galen odleciał na misję swoim statkiem: "Rogue Shadow". Na pokładzie byli też: kapitan i pilot Juno Eclipse (między którymi zaczęło rodzić się uczucie) oraz holodroid PROXY, z którym Galen przyjaźnił się od wielu lat.
Rahm Kota.
Zanim dotarł do Koty, musiał się przedrzeć przez jego ludzi i szturmowców. Kota w czasie walki powiedział Galenowi, że w jego przyszłości wyczuwa siebie. Galen oślepił Kotę i zrzucił go w głąb Nar Shaddaa pewien śmierci starca... Zabrał jego miecz świetlny.
Kazdan Paratus.
Za pomocą PROXY-ego skontaktował się z Vaderem, którego szpiedzy odkryli kolejnego Jedi: Kazdana Paratusa. Planeta była galaktycznym śmietnikiem, więc uczeń Vadera musiał się przedrzeć przez grupę zbieraczy śmieci, której szefem był Drexl Roosh. Później zabił Paratusa w Świątyni Jedi na Raxus Prime.
Shaak Ti.
Vader wysłał Galena na Felucię, informując go, że jego szpiedzy odkryli następnego Jedi: Mistrzynię Shaak Ti. Starkiller przedzierając się do Shaak Ti, zabił wielu Felucian oraz cztery Rancory. W końcu dotarł do niej. Po krótkim pojedynku Ti powiedziała Markowi, że jest tylko niewolnikiem Vadera, i że Sithowie zawsze zdradzają siebie nawzajem, po czym spadła do jamy Sarlacca, by zachować honor. Później skontaktował się z Vaderem o udanej misji na Felucii. Ten kazał wrócić mu na Executora, mówiąc, że niedługo spełni się przeznaczenie Galena.
Pierwsza „Śmierć”.
Galen wrócił na Executora. Powiedział swemu mistrzowi, że zebrała się flota Imperatora. Galen myślał, że Vader zwabił Sidiousa. Vader odpowiedział mu, że nie zwabił go. Wkrótce do sali przybył Imperator. Vader w tym momencie zaatakował swego ucznia, gniewnie oświadczając, że szpiedzy Imperatora odkryli jego istnienie. Pozwolił mu upaść na ziemię, a sam wyłączył swój miecz świetlny. Kiedy Imperator dotarł do Vadera, zobaczył na podłodze ciężko rannego Galena. Domyślił się, że jest on uczniem Vadera i że Mroczny Lord go zdradził. Żeby Imperator przebaczył Vaderowi, Galen musiał umrzeć. Z pomocą Mocy Vader cisnął nim o ściany, a następnie wypchnął przez okno.
Galen jednak przeżył, bowiem złapał go droid, który przetransportował go na Empiricala, gdzie obudził się sześć miesięcy później.
Tworzenie Rebelii.
Poszukiwania Rahma Koty.
Galen zaczął szukać Koty w kantynach w Mieście w Chmurach. Po wyciągnięciu informacji od właściciela jednej z kantyn, musiał pokonać ochronę. W końcu dotarł do kantyny, gdzie zastał Kotę niewidomego przy stole. Galen kazał mu uciekać, a sam zajął się ochroną kantyny. Potem zabijał szturmowców, żeby nadążyć za Kotą. Gdy już dotarł, został odepchnięty przez Imperialnego Gwardzistę Cienia, który miał misję, żeby zabić Kotę. Galen odepchnął Gwardzistę i jego ludzi, powodując jego śmierć. Zabrał Kotę na Rogue Shadow.
Trzecia wizyta na Kashyyyku.
Po wybiciu kolejnego garnizonu szturmowców dotarł do sali, gdzie Vader walczył z Kentem Markiem. Starkiller zobaczył zjawę, która okazała się później jego ojcem.
Misja ratunkowa na Kashyyyku.
Po lądowaniu na Kashyyyku Galen rozpoczął misję. Przedarł się do bazy szturmowców, z pomocą Wookieech. Tam zabił dowódcę oddziału: Ozzika Sturna, który znajdował się wewnątrz osobistego AT-KT. Pomimo ostrzeżeń Koty, wszedł do szopy i nagle został odwiedzony przez swojego ojca Kenta Mareka w postaci Ducha Mocy. Kento przeprosił syna mówiąc że nigdy nie chciał by życie swojego syna tak wyglądało po czy wyjawił mu prawdziwe imię, które brzmiało Galen Marek. Po tych słowach Kento znikł. Galen znalazł w chacie niebieski kryształ do miecza świetlnego, który należał kiedyś do jego ojca. Po wyjściu z szopy Galen przedarł się przez siły Imperialne, znajdujące się na planecie, i uwolnił Leię Organę. Kota przydzielił mu następną misję: lecieć na Felucię i uratować senatora Baila Organę, ojca Lei.
Druga wizyta na Felucii.
Po wylądowaniu Galen pomógł oddziałowi rebeliantów, który miał zadanie znaleźć Organę. Od pilota promu imperialnego dowiedział się o miejscu pobytu porwanego senatora. Po zlokalizowaniu Organy, Galen go uwolnił. Lecz wtedy wróciła Maris Brood, która nasłała na Galena byczego rancora. Galen pokonał bestię i poszedł szukać Brood. Znalazł ją i zaczęła się walka. Prawie pokonana Maris nasłała na Galena kolejnego rancora. Po pokonaniu bestii znowu walczył z byłą uczennicą Shaak Ti, pokonując ją. Starkiller mimo protestów senatora darował jej życie i puścił ją wolno bo obiecał, że będzie się trzymać z dala od Ciemnej Strony Mocy. Po powrocie na Cień Łotra z Galenem skontaktował się jego były mistrz, przydzielając mu misję: zniszczyć fabrykę Gwiezdnych Niszczycieli nad Raxus Prime.
Misja na Raxus Prime.
Po przebiciu się przez szturmowców Galen dotarł do pocisku, który może zniszczyć fabrykę nad planetą. Został jednak zatrzymany przez Gwardzistę Cienia. Po pokonaniu, dusząc przeciwnika i wrzucając go do pocisku. Potem odpalił pocisk, który zniszczył fabrykę i wszystkie Gwiezdne Niszczyciele. Jeden z niszczycieli przetrwał, lecz został zniszczony chwilę później przez Galena. Kota kazał mu lecieć do Miasta w Chmurach, do senatora Garma Bel Iblisa.
Powstanie Rebelii.
Zniszczenie fabryki Gwiezdnych Niszczycieli nad Raxus Prime sprawiło, że do Rebelii przyłączyło się dwóch senatorów: Mon Mothma i Garm Bel Iblis. Spotkali się na Korelii, by podpisać traktat o powstaniu Rebelii. Bogactwo Organy sfinansowałoby bunt, Iblis wsparłby Sojusz flotą, a Mothma żołnierzami. Galen byłby przywódcą buntu. Po chwili miejsce spotkania zaatakowali szturmowcy z Vaderem na czele. Kota złapał za miecz świetlny, lecz Vader go podniósł i rzucił nim o ścianę. Wtedy Galen Marek zrozumiał, że Vader nie zamierzał z nim pokonać Imperatora, i że był tylko narzędziem do złapania rebeliantów. Następnie Galen zaatakował Vadera, jednak ten uderzył go za pomocą Mocy i wyrzucił ze świątyni. Gdy Sith miał zabić Galena temu skoczył na ratunek PROXY udający Obi-Wana Kenobiego. PROXY zginął, jednak Starkiller uciekł.
Śmierć.
Po przedarciu się przez szturmowców dotarł na miejsce, gdzie Imperator osądzał jeńców. Po pokonaniu Vadera, walczył z Imperatorem, którego pokonał, ale nie zabił. Kiedy przyleciał Cień Łotra, Imperator ponownie zaczął razić Kotę Błyskawicami Mocy. Bez namysłu Galen przyjął na siebie atak Imperatora. Obawiając się, że Vader złapie jeńców rebelianckich, stworzył eksplozję, tragiczną dla niego samego w skutkach. Zginął, poświęcając się, by jeńcy mieli czas na ucieczkę.
Klon.
W "" Lord Vader klonuje Starkillera na planecie Kamino. Klonowanie przebiega pomyślnie, jednak klon Galena wciąż posiada strzępki wspomnień swojego pierwowzoru, co Vader tłumaczy procesem przyspieszonego klonowania, który wciąż jest „niedoskonały”. Z powodu owych fragmentów wspomnień klon Starkillera (będący postacią sterowaną przez gracza), znając prawdziwe oblicze Vadera atakuje go i ucieka z Kamino. Podczas całej gry postać gracza trafia m.in. na Dagobah (gdzie spotyka Mistrza Yodę) oraz na planetę Cato Neimoidia gdzie ratuje Rahma Kotę z rąk Merilliona Tarko. Pod koniec gry klon Starkillera wraca na Kamino w celu uratowania Juno Eclipse, która została pojmana przez Vadera. W końcowym etapie gry klon Galena staje do pojedynku z Vaderem. Gracz po pokonaniu swojego oponenta ma możliwość wyboru pomiędzy zakończeniem Jasnej Strony Mocy, a zakończeniem Ciemnej Strony Mocy.
Zakończenie jasnej strony.
Jeśli gracz wybierze zakończenie jasnej strony, klon Starkillera postanowi oszczędzić pokonanego Vadera z powodu znanych przez niego sekretów Imperium. Ów Lord Sith zostaje zabrany do niewoli, a klon Galena wraz z Juno odlatują statkiem "Rogue Shadow". Gra kończy się sceną, w której widzimy statek "Slave I" należący do Boby Fetta, który śledzi odlatujący statek Starkillera i Juno.
Zakończenie ciemnej strony.
Gdy gracz z kolei wybierze zakończenie Ciemnej Strony Mocy, postać sterowana przez gracza uniesie swoje miecze świetlne w celu dobicia Vadera, jednak klon Starkillera zostaje przebity mieczem świetlnym przez zakapturzonego wojownika. Oprócz głównego bohatera gry, zabija on także obecnych na platformie Generała Kotę oraz kilku rebeliantów. Po tym zdarzeniu Vader wstaje z kolan i zwierza się konającemu klonowi Starkillera, iż wcześniej kłamał mówiąc, że proces klonowania jest „niedoskonały”. Tajemniczy wojownik zdejmuje swój kaptur i okazuje się być kolejnym klonem Starkillera. Postać sterowana przez gracza umiera, a klon Starkillera obojętnie spogląda na martwe ciało Juno, po czym otrzymuje od Vadera zadanie zniszczenia Rebelii.
Dziedzictwo.
Śmierć Starkillera zainspirowała buntowników, by zakończyć to co rozpoczęli na Korelii. Juno, Kota i senatorowie spotkali się w starej chacie należącej do rodziny Marek na planecie Kashyyyk. Księżniczka Leia zaproponowała by, herbem Rebelii był herb rodzinny Galena na co inni przystali.
Juno zapytała Kotę czy wiedział, że człowiek, który utworzył przymierze jest tą samą osobą, która próbowała go zabić. Kota wyjawił jej, że zawsze wiedział, a mimo to zgodził się mu pomóc w utworzeniu przymierza, ponieważ spostrzegł w jego umyśle jedną jasną rzecz, której się trzymał: Juno.
Galen zmienił los galaktyki. Jego przymierze przeżyło i zmieniło galaktykę na zawsze. Przymierze ostatecznie wygrało Galaktyczną wojnę domową, i Republika w końcu została przywrócona jako Nowa Republika, która później przeistoczyła się w Galaktyczną Federacje Niezależnych Sojuszów.
Alternatywy.
W niekanonicznym zakończeniu gry "" Galen postanawia zemścić się na Vaderze za śmierć ojca i za zdradę. Zeskakuje z mostu na wieżę Imperatora i atakuje Vadera. Osłabiony wcześniejszą walką Vader słabiej się bronił. Galen zakończył walkę, przebijając Vadera mieczami: swoim i Vadera, po czym idzie do Imperatora. Tam Kota chciał uciec Sidiousowi, lecz ten poraził go błyskawicą Mocy. Mówi Galenowi, by ten zabił Kotę i poświęcił się Ciemnej Stronie. Galen włącza miecz świetlny, gotów zabić byłego mistrza, lecz zaatakował Imperatora.
"Zdradziłeś swego mistrza i sprzymierzeńców. Wiedziałem, że mnie kiedyś zdradzisz. A teraz skazałeś na zagładę siebie i swoich przyjaciół."
Imperator był jednak na to przygotowany. Zablokował cios, po czym odepchnął Galena w górę i poraził błyskawicą Mocy. Następnie wyrzucił go na lądowisko. Tam Galen zobaczył, że Bail Organa i inni przywódcy, oprócz Koty, zostali zabici. Juno przyleciała, by ich zabrać z Gwiazdy Śmierci. Palpatine użył Mocy, by rzucić Rogue Shadow w Galena. Nie wiadomo, co się stało z Kotą, ale najprawdopodobniej został zabity przez Dartha Sidiousa.
"Wiązałem z tobą wielkie nadzieje. Mogłeś być moim następcą. Ale teraz... Wciąż mi się do czegoś jeszcze przydasz. Wciąż są wrogowie do odnalezienia i zniszczenia. Będziesz wykonywał moje zlecenia. Aż do czasu, kiedy znajdę nowego ucznia. Wtedy jak Vader, zostaniesz odrzucony. Wykończyć go."
Galen obudził się na stole operacyjnym podczas odbudowy jego ciała. Miał na sobie hełm i zbroję. Prawdopodobnie te dwie rzeczy utrzymywały go przy życiu. Palpatine powiedział, że Galen mógłby być bardziej lojalny, i że będzie jego uczniem dopóki nie znajdzie sobie nowego, i że zabije go tak samo jak on Vadera. Teraz rozkazał droidom, by skończyły odbudowywać ciało Galena. Galen został uczniem Sidiousa, jak Vader przed nim i od tej pory nazywał się Darth Stalker.
W odsłonie Ultimate Sith Edition Starkiller na rozkaz Imperatora miał przekonać Jabbę do sprzymierzenia się z Imperium, co mu się nie udało. Podczas ucieczki z pałacu Jabby zabił Bobę Fetta odrzucając Mocą wystrzelony przez niego pocisk, rozsadzając go.

</doc>
<doc id="1545743" url="https://pl.wikipedia.org/wiki?curid=1545743" title="Niszczyciele rakietowe typu Cassard">
Niszczyciele rakietowe typu Cassard

Niszczyciele rakietowe typu Cassard ("FAA70") – seria dwóch francuskich niszczycieli rakietowych (we Francji klasyfikowanych jako fregaty) należących do Francuskiej Marynarki Wojennej. Okręty są przeciwlotniczą odmianą niszczycieli typu "Georges Leygues".

</doc>
<doc id="1545744" url="https://pl.wikipedia.org/wiki?curid=1545744" title="Fregaty typu Cassard">
Fregaty typu Cassard



</doc>
<doc id="1545748" url="https://pl.wikipedia.org/wiki?curid=1545748" title="Bernard Krakowski">
Bernard Krakowski

Bernard Julian Krakowski (ur. 7 stycznia 1929 w Bydgoszczy, zm. 30 grudnia 1971 w Gdyni) – polski polonista, nauczyciel, pracownik naukowo-dydaktyczny Wyższej Szkoły Pedagogicznej w Gdańsku i Uniwersytetu Gdańskiego.
Był synem urzędnika kolejowego Czesława i Anny z domu Noack. Od 1945 pracował jako urzędnik i kształcił się jednocześnie w I Państwowym Gimnazjum i Liceum Męskim w Bydgoszczy. Po ukończeniu tej szkoły w 1950 podjął studia z filologii polskiej na Wydziale Humanistycznym Wyższej Szkoły Pedagogicznej w Gdańsku. Od 1949 należał do Związku Młodzieży Polskiej, a od 1952 do Polskiej Zjednoczonej Partii Robotniczej. Jeszcze jako student pełnił od 1952 obowiązki asystenta w Katedrze Podstaw Marksizmu-Leninizmu Wyższej Szkoły Pedagogicznej. W 1955 uzyskał na Uniwersytecie Wrocławskim dyplom magistra filologii polskiej na podstawie pracy "Udział Stanisława Leszczyńskiego w formowaniu postaw ideowych polskiego Oświecenia", napisanej pod kierunkiem Tadeusza Mikulskiego.
W latach 1955-1960 był nauczycielem w IV Liceum Ogólnokształcącym w Gdyni i jednocześnie asystentem kontraktowym w Katedrze Historii Literatury Polskiej Wyższej Szkoły Pedagogicznej w Gdańsku. W 1960 przeszedł na stałe zatrudnienie na uczelni jako starszy asystent. Prowadził zajęcia z literatury staropolskiej, oświeceniowej i powszechnej. Przez pewien czas pełnił funkcję sekretarza komitetu uczelnianego PZPR, a także z ramienia grupy młodych pracowników wchodził w skład senatu uczelni. Pracę doktorską "Oratorstwo polityczne na forum Sejmu Czteroletniego. Rekonesans" przygotował pod kierunkiem prof. Bronisława Nadolskiego i obronił w czerwcu 1966. Od października 1966 był adiunktem w Katedrze Historii Literatury Polskiej gdańskiej WSP (po utworzeniu Uniwersytetu Gdańskiego w 1970 – w Zakładzie Historii Literatury Polskiej).
Polskie oratorstwo doby oświeceniowej stanowiło główny przedmiot zainteresowań badawczych Krakowskiego. W swoich badaniach nie ograniczał się do analizy filologicznej wystąpień oratorskich, ale starał się uwzględniać takie elementy, jak gest, modulacja, odbiór ze strony słuchaczy. Pionierski charakter tych prac wskazywał m.in. Mieczysław Klimowicz (recenzja w "Pamiętniku Literackim", 1971, zeszyt 3). Część z materiałów dysertacji doktorskiej Krakowski opublikował w "Gdańskich Zeszytach Humanistycznych" (seria "Prace Historycznoliterackie") – "Z badań nad oratorstwem Sejmu Czteroletniego" (1965, nr 1), a zmienioną wersję całej rozprawy w 1968 nakładem Gdańskiego Towarzystwa Naukowego. Był również autorem szesnastu artykułów w "Polskim Słowniku Biograficznym", życiorysów postaci polskiego Oświecenia, m.in. Antoniego Kossowskiego, Katarzyny Kossakowskiej i Antoniego Kossakowskiego. Ponadto opublikował artykuł "Nad "Zagadkami" Sejmu Czteroletniego" ("Zeszyty Naukowe Uniwersytetu Gdańskiego", seria "Prace Historycznoliterackie", 1974, nr 3) oraz fragmenty pracy magisterskiej ""Głos wolny" Leszczyńskiego z r. 1743" ("Zeszyty Naukowe Wydziału Humanistycznego Wyższej Szkoły Pedagogicznej w Gdańsku", 1962, tom 1). 
Gromadził materiały do rozprawy habilitacyjnej o działalności oratorskiej Juliana Ursyna Niemcewicza, a władze Uniwersytetu Gdańskiego wystąpiły do kierownictwa resortu o nominację Krakowskiego na docenta; wniosek wsparty był pozytywnymi recenzjami Bronisława Nadolskiego, Mieczysława Klimowicza, Romana Pollaka i Emanuela Rostworowskiego, który szczególnie cenił wkład gdańskiego naukowca w "Polski Słownik Biograficzny". Na przeszkodzie nominacji stanęła śmierć Krakowskiego 30 grudnia 1971.
Żonaty był z Gabrielą z Jerzykiewiczów, nauczycielką (od 1958); miał dwoje dzieci.

</doc>
<doc id="1545750" url="https://pl.wikipedia.org/wiki?curid=1545750" title="Wiktor Leonenko">
Wiktor Leonenko



</doc>
<doc id="1545752" url="https://pl.wikipedia.org/wiki?curid=1545752" title="Grayiinae">
Grayiinae

Grayiinae – monotypowa podrodzina węży z rodziny połozowatych (Colubridae).
Zasięg występowania.
Podrodzina obejmuje gatunki występujące w Sudanie, Czadzie, Mali, Nigrze, Senegalu, Gambii, Gwinei Bissau, Gwinei, Sierra Leone, Liberii, Wybrzeżu Kości Słoniowej, Burkina Faso, Ghanie, Togo, Beninie, Republika Środkowoafrykańskiej, Nigerii, Kamerunie, Gwinei Równikowej, Gabonie, Kongu, Demokratycznej Republice Konga, Ugandzie, Rwandzie, Burundi, Kenii, Tanzanii, Angoli i Zambii.
Systematyka.
Podział systematyczny.
Do podrodziny należy jeden rodzaj z następującymi gatunkami: 

</doc>
<doc id="1545753" url="https://pl.wikipedia.org/wiki?curid=1545753" title="Izaak Osipowicz Dunajewski">
Izaak Osipowicz Dunajewski



</doc>
<doc id="1545754" url="https://pl.wikipedia.org/wiki?curid=1545754" title="Florian Jan Czerwiński">
Florian Jan Czerwiński



</doc>
<doc id="1545757" url="https://pl.wikipedia.org/wiki?curid=1545757" title="Jezioro Maszewskie">
Jezioro Maszewskie

Jezioro Maszewskie – jezioro rynnowe na Równinie Nowogardzkiej, położone w gminie Maszewo, w powiecie goleniowskim, w woj. zachodniopomorskim. Nad południową jego częścią leży miasto Maszewo, w którym funkcjonuje kąpielisko.
Jezioro jest największym zbiornikiem koło Maszewa – jego powierzchnia wynosi 12,77 ha. Ma wydłużony kształt o przebiegu południkowym, o długości 1,4 km i szerokości do 150 m. Od północy wpada do niego rzeka Leśnica. Poniżej środkowej części występuje krótkie zwężenie do ok. 20–30 m.
Zbiornik posiada strome brzegi, których wysokość zboczy sięga 18 m. Na północ od Jeziora Maszewskiego w rynnie znajdują dwa zbiorniki o pow. 2,0 i 5,0 ha oraz szereg mniejszych. Przez większość z nich przepływa rzeka Leśnica.
Według danych z 2008 jakość wody kąpieliska nad Jeziorem Maszewskim odpowiada wymaganiom sanitarnym.
Północne brzegi pokrywa szeroki pas drzew, a na północ w rynnie rzeki rośnie niewielki las. Całe jezioro jest otoczone drzewostanem liściastym, brzegi poza plażą są porośnięte trzciną. Nad południowo-wschodnim brzegiem biegnie droga wojewódzka nr 113.
Według typologii rybackiej jest to jezioro karasiowe. 
Jezioro Maszewskie obecny kształt przybrało w wyniku wybudowania grobli w pobliżu dzisiejszego mostu przy młynie. Spływ wody wykorzystywano do napędzania młyna, jak również do chłodzenia turbin elektrowni. W celu zasilenia jeziora w większą ilość wody doprowadzono ją z rzeki Stepniczki (obecnie nie istnieje) dodatkowo zasilano je przez podziemne źródełka. Jezioro było zagospodarowane na kąpielisko miejskie – w okresie międzywojennym zbudowano pawilon z drewna w stylu domku japońskiego, do którego w okresie letnim od czerwca do końca września przenoszona była cała działalność domu kultury. W latach 50. zbudowano molo oraz postawiono kabiny kąpielowe (1965). Pawilon spalił się 19 listopada 1978, zniszczeniu uległo również molo. Obecne wejście główne na plażę zostało wybudowane dzięki zasypaniu pozostałych bagien w latach pięćdziesiątych.

</doc>
<doc id="1545758" url="https://pl.wikipedia.org/wiki?curid=1545758" title="Grayia (ujednoznacznienie)">
Grayia (ujednoznacznienie)



</doc>
<doc id="1545759" url="https://pl.wikipedia.org/wiki?curid=1545759" title="Benjamin Block">
Benjamin Block

Benjamin von Block (ur. 1631 w Lubece – zm. 1690 w Ratyzbonie) – niemiecko-węgierski malarz.
Block urodził się w rodzinie artystów. W 1655 roku podróżował po Włoszech, gdzie studiował najnowsze kanony w sztuce. Po powrocie do kraju wyjechał do Wiednia, gdzie poznał węgierskiego malarza Ferenca Nádasdego który zaproponował mu aby zaczął tworzyć swoje prace na Węgrzech. Wyjechawszy na Węgry, Block stworzył tam kilka znanych portretów w tym samego Ferenca jak i jego żony. Obydwa dzieła przetrwały do dnia dzisiejszego.
Następnie tworzył w Lorecie oraz Győrze, gdzie malował obrazy dla zakonu Jezuitów. Wówczas jego główną tematyką jego prac była religia, a także postacie z nią związanymi w tym m.in. namalował portret ówczesnego papieża, Aleksandra VII.
W ciągu następnych lat swojego życia, Block odbył liczne podróże do Włoch, odwiedzając takie miasta jak Siena, Florencja oraz Wenecja. W 1664 roku wrócił do rodzinnych Niemiec gdzie ożenił się i zamieszkał w Norymberdze.

</doc>
<doc id="1545764" url="https://pl.wikipedia.org/wiki?curid=1545764" title="Wózek z Trundholm">
Wózek z Trundholm

Wózek z Trundholm – wózek kultowy znaleziony w 1902 roku w północno-zachodniej części Zelandii w Danii. Odkryto go podczas orki w gminie Trundholm, stąd też wziął swoją nazwę. Datuje się go powszechnie na II okres epoki brązu według chronologii Oskara Monteliusa, czyli ok. 1700–1300 p.n.e. Obecnie znajduje się w Muzeum Narodowym (Nationalmuseet) w Kopenhadze.
Budowa.
Tworzyło go sześciokołowe podwozie o długości 60 centymetrów, na którym z przodu była zamontowana figurka konia, z tyłu zaś pokryta złotą folią brązowa tarcza o wadze 1,55 kilograma. Została ona wykonana z dwóch zespojonych ze sobą wypukłych krążków, wykonanych techniką odlewu. Powierzchnia tarczy jest bogato zdobiona ornamentem złożonym z motywów geometrycznych (koncentryczne kręgi, spirale). Pod szyją konia znajduje się niewielkie uszko, które być może służyło do połączenia za pomocą rzemienia bądź sznurka, z uszkiem na krawędzi krążka. Interesujący jest przy tym fakt, że figurka konia także jest osadzona na podwoziu.
Interpretacje.
Krążek pokryty złotą folią przedstawia zapewne bóstwo słoneczne. Wizerunek wozu z tarczą słoneczną i zaprzęgiem końskim jest częstym tematem scen figuralnych z epoki brązu i wczesnej epoki żelaza, wiązanych z bardzo powszechnym w tych czasach kultem Słońca. Podobnie przedstawiany jest w greckiej mitologii bóg Helios. Uwagę przykuwa jednak osadzenie konia na podwoziu, co może wskazywać na to, że także koń jest symbolem bóstwa, najpewniej bóstwa płodności, są to jednak tylko przypuszczenia.

</doc>
<doc id="1545768" url="https://pl.wikipedia.org/wiki?curid=1545768" title="Harsiese II">
Harsiese II

Harsiese II – "Hem-neczer-Tepi-en-Amon-Re" – "Boski Ojciec Pierwszy Prorok Amona-Re Horus-syn-Izydy"- wielki kapłan Amona-Re. Być może wnuk Harsiese I. Władzę kapłańską objął po zamieszkach, jakie wybuchły w czasie pontyfikatu syna Takelota II – Osorkona, który to w wyniku owych zamieszek zmuszony był do ucieczki z Teb i schronienia się w Nubii. Wydarzenia te miały prawdopodobnie miejsce w czasie gdy Takelot II ogłosił się królem w Tebaidzie na około trzy lata przed końcem panowania Osorkona II w Tanis. Po około 10 latach wygnania Osorkon podjął próbę powrotu do Teb i odzyskania tronu pontyfikalnego, jednakże ponownie zmuszony został do ucieczki w wyniku na nowo rozgorzałych gwałtownych zamieszek. Władzę kapłańską nadal utrzymywał Harsiese, sprawując ją niejako w "zastępstwie" Osorkona. Prawdopodobny jest znaczący jego wpływ na objęcie władzy w Tebaidzie przez Padibasteta, założyciela XXIII dynastii wywodzącej się z Leontopolis, co może wskazywać na uzyskanie rzeczywistej samodzielnej władzy kapłańskiej dopiero po śmierci Osorkona.
Imię Harsiese wzmiankowane jest kilkakrotnie w tekstach stanowiących zapis poziomu wylewów Nilu w Karnaku.
W czasie jego pontyfikatu władzę sprawowali:

</doc>
<doc id="1545769" url="https://pl.wikipedia.org/wiki?curid=1545769" title="James Thompson (kierowca)">
James Thompson (kierowca)

James Thompson (ur. 26 kwietnia 1974 w Yorku) – brytyjski kierowca wyścigowy, obecnie kierowca zespołu LADA Sport Lukoil w serii World Touring Car Championship. Dwukrotny mistrz British Touring Car Championship (w latach 2002 oraz 2004).

</doc>
<doc id="1545770" url="https://pl.wikipedia.org/wiki?curid=1545770" title="Pusty Staw Staroleśny">
Pusty Staw Staroleśny

Pusty Staw Staroleśny (słow. "Pusté pleso", "Pusté pleso I", "Dolné Pusté pleso", niem. "Trümmersee", węg. "Törmelék-tó", "Omladék-tó") – staw położony na wysokości ok. 2055 m n.p.m. w górnych partiach Doliny Staroleśnej, w słowackich Tatrach Wysokich. Pomiary pracowników TANAP-u z lat 60. XX w. wykazują, że ma powierzchnię ok. 1,2 ha, wymiary 165 × 93 m i głębokość ok. 6,5 m. Leży w kotlinie zwanej Pustą Kotliną, u podnóża Świstowego Szczytu. Jest jednym z 27 Staroleśnych Stawów, które rozsypane są po całej Dolinie Staroleśnej. W pobliżu znajdują się dwa mniejsze stawki, są to Mały Pusty Stawek i Puste Oko. Do Pustego Stawu Staroleśnego nie prowadzą żadne znakowane szlaki turystyczne.
Nazewnictwo.
Nazwa Pustego Stawu Staroleśnego pochodzi od otoczenia, w którym się znajduje. Leży pośród surowego, wysokogórskiego krajobrazu otoczony piargami i złomami opadającymi ze zboczy Świstowego Szczytu. Nazewnictwo Pustej Kotliny zostało utworzone później, pochodzi od tegoż stawu.

</doc>
<doc id="1545771" url="https://pl.wikipedia.org/wiki?curid=1545771" title="Jan Baptysta Tęczyński">
Jan Baptysta Tęczyński

Jan Baptysta Tęczyński herbu Topór (ur. 1540, zm. w grudniu 1563 w Kopenhadze) – wojewoda bełski (1563) i starosta lubelski (1560-1563), dziedzic Kraśnika, dyplomata, hrabia (tytuł Świętego Imperium Rzymskiego od 1527 roku). 
Jego ojcem był Stanisław Gabriel Tęczyński h. Topór, kasztelan lwowski, wojewoda krakowski i sandomierski. Matką była Anna Bogusz, a siostrą Katarzyna Tęczyńska (1544-1592), żona Jerzego Olelkowicza i następnie Krzysztofa Mikołaja Pioruna Radziwiłła. 
W młodości studiował na Akademii Krakowskiej. W 1561 r. otrzymał urzędy starosty urzędowskiego i lubelskiego. Był w tym czasie najmłodszym senatorem Rzeczypospolitej. Wyjechał w 1556 r. z Kraśnika do Paryża na cztery lata, wysłany przez ojca w celu pobierania nauk. Odbył podróże edukacyjne do Francji (1556-1560) oraz do Bazylei (1557) i Hiszpanii (1559-1560). 
W 1561 roku został wysłany przez króla z poselstwem do Szwecji i Finlandii. Podczas pobytu na dworze szwedzkim zakochał się w królewnie Cecylii – córce króla Gustawa Wazy i siostrze Eryka i zaczął zabiegać o jej rękę. Po uzyskaniu zgody na małżeństwo wrócił do Polski. By zdobyć fundusze „darował wieczyście” (za pożyczki) miasto Kraśnik wraz z zamkiem i okolicznymi wsiami swoim kuzynom Janowi i Andrzejowi Tęczyńskim. 
We wrześniu 1563 roku wyruszył drogą morską wraz ze swoim kuzynem Janem Tęczyńskim - starostą rohatyńskim i towarzyszącym im orszakiem, by sfinalizować zabiegi o rękę Cecylii. Do ślubu jednak nie doszło. W drodze do Szwecji Tęczyńscy zostali uwięzieni przez Duńczyków, którzy wtedy prowadzili wojnę ze Szwedami. Jan Baptysta zmarł w grudniu 1563 roku w więzieniu w Kopenhadze. Jego ciało sprowadził do Polski kuzyn – ordynat Jan Zamoyski, który prawdopodobnie był też fundatorem nagrobku, wykonanego w pracowni słynnego Santi Gucciego. Jan Baptysta został pochowany w Kraśniku w rodzinnej kaplicy, w kościele parafialnym.
Historię tej miłości i nieszczęśliwej podróży opisał Jan Kochanowski w utworze "Pamiątka wszytkimi cnotami hojnie obdarzonemu Janowi Baptiście hrabi na Tęczynie" oraz Julian Ursyn Niemcewicz w romansie historycznym "Jan z Tęczyna. Powieść historyczna" (1825).

</doc>
<doc id="1545774" url="https://pl.wikipedia.org/wiki?curid=1545774" title="Dracaena (Teiidae)">
Dracaena (Teiidae)

Dracaena – rodzaj jaszczurki z rodziny tejowatych (Teiidae).
Zasięg występowania.
Rodzaj obejmuje gatunki występujące w Peru, Ekwadorze, Kolumbii, Francuskiej, Brazylii, Boliwii i Paragwaju. 
Systematyka.
Podział systematyczny.
Do rodzaju należą następujące gatunki: 

</doc>
<doc id="1545776" url="https://pl.wikipedia.org/wiki?curid=1545776" title="FK Borac Banja Luka">
FK Borac Banja Luka

Fudbalski Klub Borac – bośniacki klub piłkarski z siedzibą w mieście Banja Luka.
Historia.
Klub założony został 4 lipca 1926 roku pod początkową nazwą "Radnički sportski klub Borac" (czyli Robotniczy Klub Sportowy Borac). Klub założyła grupa miłośników futbolu, w skład której wchodzili m.in. Veselin Masleša, Rudolf „Rudi” Hiter, Savo Novaković, Mustafa Softić i Nikola Kuković. Pierwszym sukcesem nowo powstałego klubu było zwycięstwo w 1928 roku w turnieju rozegranym w Sarajewie.
W 1945 klub zmienił nazwę na "Fudbalski klub Borac". Po trzech latach gry w trzeciej lidze jugosłowiańskiej klub w 1953 awansował do drugiej ligi.
"Borac" awansował do pierwszej ligi jugosłowiańskiej w sezonie 1961/62, jednak od razu spadł z powrotem do drugiej ligi. Ponowny awans do najwyższej ligi klub uzyskał w sezonie 1970/71 i tym razem rozegrał w pierwszej lidze cztery sezony z rzędu.
Sezon 1974/75 "Borac" spędził w drugiej lidze, z której dzięki dobrej grze powrócił do pierwszej ligi i tym razem utrzymał się w niej przez 5 sezonów - do 1980 roku. Ponadto w 1975 dotarł do finału Pucharu Jugosławii, gdzie przegrał z Hajdukiem Split 0:1. Ponieważ Hajduk zdobył mistrzostwo Jugosławii, wystartował w Pucharze Mistrzów, natomiast Borac wziął udział w Pucharze Zdobywców Pucharów w sezonie 1975/76. W pierwszej rundzie losowanie było dla drużyny z Jugosławii szczęśliwe, gdyż przeciwnikiem okazał się luksemburski klub US Rumelange. "Borac" po dwóch efektownych zwycięstwach (9:0 i 5:1) awansował do 1/8 finału. Tutaj przeciwnik był z najwyższej półki - był nim belgijski klub RSC Anderlecht. W stolicy Belgii Anderlecht wygrał zdecydowanie 3:0. U siebie "Borac" wygrał tylko 1:0 i odpadł z rozgrywek. Jedynym pocieszeniem był fakt, że zwycięski rywal okazał się w tym sezonie zdobywcą pucharu.
Następne 9 sezonów "Borac" spędził w drugiej lidze. W 1988 roku "Borac" osiągnął swój największy sukces na arenie krajowej – po zwycięskim 1:0 finale z Crveną Zvedzą Belgrad zdobył Puchar Jugosławii. Dzięki temu drugi raz pokazał się w europejskich pucharach – w Pucharze Zdobywców Pucharów w sezonie 1988/89. Tym razem już w pierwszej rundzie wylosowano trudnego rywala - był nim zdobywca Pucharu ZSRR, klub Metalist Charków. U siebie "Borac" wygrał pewnie 2:0, jednak w Charkowie przegrał aż 0:4 i odpadł z turnieju.
Ostatni raz w pierwszej lidze jugosłowiańskiej klub grał w latach 1989 - 1992. W sezonie 1990/91 "Borac" zajął najwyższe w swojej historii, czwarte miejsce w pierwszej lidze jugosłowiańskiej. W 1992 "Borac" wygrał Puchar Europy Środkowej, znany pod nazwą Puchar Mitropa. Jednocześnie to była ostatnia edycja tych rozgrywek.
W pierwszej lidze Bośni i Hercegowiny "Borac" zadebiutował w sezonie 2002/03 (wcześniej kluby z Republiki Serbskiej nie uczestniczyły w rozgrywkach), zajmując 7 miejsce. W sezonie 2003/04 klub dotarł do finału Pucharu Bośni i Hercegowiny, gdzie po remisie 1:1 przegrał 2:4 w rzutach karnych z klubem Modriča Maxima. W sezonie 2009/2010 Borac wygrał puchar, po wygranym dwumeczu finałowym z Željezničar dzięki golom na wyjeździe (1:1 i 2:2). W sezonie 2010/2011 klub został mistrzem kraju, a 10 lat później powtórzył to osiągnięcie.

</doc>
<doc id="1545779" url="https://pl.wikipedia.org/wiki?curid=1545779" title="Fudbalski Klub Borac">
Fudbalski Klub Borac



</doc>
<doc id="1545780" url="https://pl.wikipedia.org/wiki?curid=1545780" title="Moczydło (jezioro na Pojezierzu Kaszubskim)">
Moczydło (jezioro na Pojezierzu Kaszubskim)



</doc>
<doc id="1545782" url="https://pl.wikipedia.org/wiki?curid=1545782" title="Przedsiębiorstwo Komunikacji Miejskiej w Jastrzębiu-Zdroju">
Przedsiębiorstwo Komunikacji Miejskiej w Jastrzębiu-Zdroju

Przedsiębiorstwo Komunikacji Miejskiej w Jastrzębiu-Zdroju - przewoźnik działający głównie na zlecenie Międzygminnego Związku Komunikacyjnego mający swoją siedzibę w Jastrzębiu-Zdroju.
Historia.
PKM Jastrzębie-Zdrój działał do 1991 roku jako oddział ZP-9 WPK Katowice. 
Do roku 2000 istniała zajezdnia PKM w Wodzisławiu Śląskim.
Obecnie PKM Jastrzębie-Zdrój posiada jedną zajezdnię na terenie Jastrzębia-Zdroju.

</doc>
<doc id="1545784" url="https://pl.wikipedia.org/wiki?curid=1545784" title="Lamprophis">
Lamprophis

Lamprophis – rodzaj węża z podrodziny Lamprophiinae w rodzinie Lamprophiidae.
Zasięg występowania.
Rodzaj obejmuje gatunki występujące w Afryce (Etiopia, Seszele, Mozambik, Namibia, Botswana, Eswatini, Lesotho i Południowa Afryka).
Charakterystyka.
Są to małe, niejadowite węże. Samice rosną do długości 120 cm, natomiast samce do 75 cm. Zamieszkują zarośla, lasy, sawanny, rejony górskie a także w pobliżu siedlisk ludzkich. Samice składają przeciętnie 8-12 jaj. Głównym składnikiem pożywienia tych węży są gryzonie.
Systematyka.
Podział systematyczny.
Do rodzaju należą następujące gatunki:
W przeszłości do rodzaju "Lamprophis" zaliczane były też inne gatunki afrykańskich węży, m.in. wąż mahoniowy ("L. fuliginosus"), "L. capensis", "L. inornatus" czy "L. swazicus"; badania Kelly'ego i współpracowników (2011) wskazują jednak, że gatunki te nie tworzą kladu, do którego nie należeliby również przedstawiciele rodzajów "Lycodonomorphus", "Bothrophthalmus", "Bothrolycus", "Pseudoboodon" i "Gonionotophis". Autorzy przenieśli część gatunków zaliczanych do rodzaju "Lamprophis" we wcześniejszych publikacjach do odrębnych rodzajów "Boaedon", "Lycodonomorphus" i "Inyoka".

</doc>
<doc id="1545785" url="https://pl.wikipedia.org/wiki?curid=1545785" title="Lamprophis fuliginosus">
Lamprophis fuliginosus



</doc>
<doc id="1545788" url="https://pl.wikipedia.org/wiki?curid=1545788" title="Kendall Holt">
Kendall Holt

Kendall Holt (ur. 4 czerwca 1981 w Paterson) – amerykański bokser, były zawodowy mistrz świata organizacji WBO w kategorii junior półśredniej (do 140 funtów).
Zawodową karierę rozpoczął w 2001 roku. Pierwszej porażki doznał w czerwcu 2004 roku w swojej szesnastej walce – został znokautowany już w pierwszej rundzie przez Thomasa Davisa. Po tej porażce Holt stoczył kolejne dwie zwycięskie walki, a 4 lutego 2005 roku pokonał przez techniczny nokaut w ósmej rundzie Davida Díaza. Do końca 2006 roku wygrał jeszcze trzy pojedynki, między innymi z Isaakiem Hlatshwayo.
20 kwietnia 2007 roku w pojedynku eliminacyjnym WBO pokonał na punkty Mike'a Arnaoutisa i stał się oficjalnym pretendentem tej organizacji do tytułu mistrzowskiego. 1 września tego samego roku Holt zmierzył się z mistrzem WBO, Ricardo Torresem. Walka odbyła się w Barranquilli w Kolumbii. Holt miał przewagę i w szóstej rundzie posłał Kolumbijczyka na deski, jednak w jedenastej rundzie dał się zaskoczyć i był liczony. Amerykanin zdołał podnieść się z ringu, jednak chwilę później sędzia przerwał pojedynek, ponieważ Holt unikał walki i nie zadawał żadnych ciosów. Po walce Holt tłumaczył, że kolumbijscy kibice rzucali na ring kubki z napojami i inne przedmioty, dodatkowo ktoś z obozu Torresa próbował go łapać za nogi. Domagał się też pojedynku rewanżowego.
Na ring powrócił w lutym 2008 roku, pokonując decyzją większości Bena Tackie. 5 lipca tego samego roku doszło do pojedynku rewanżowego z Torresem. Walka trwała zaledwie 61 sekund i miała niecodzienny przebieg. Już w 13 sekundzie Holt po raz pierwszy leżał na deskach, jednak zdołał się podnieść. Kilka sekund później ponownie był liczony przez sędziego. Chwilę później Amerykanin zadał cios na korpus rywala, a następnie bokserzy zderzyli się przypadkowo głowami, co zamroczyło Kolumbijczyka i pozwoliło Holtowi go znokautować.
13 grudnia 2008 pokonał niejednogłośną decyzją na punkty niepokonanego wcześniej rodaka Demetriusa Hopkinsa. Mistrzowski tytuł stracił 4 kwietnia 2009 roku, przegrywając na punkty w walce unifikacyjnej z mistrzem świata federacji WBC, Timothy Bradleyem, mimo że jego rywal dwukrotnie był w tej walce liczony.
27 lutego 2010 przegrał w pojedynku eliminacyjnym IBF z południowoafrykańskim bokserem, Kaizerem Mabuzą. Holt nie wyszedł do walki po przerwie między szóstą i siódmą rundą. Powrócił na ring 29 stycznia 2011 roku i zmierzył się z Leninem Arroyo, którego znokautował 1 rundzie. 13 maja 2011 roku stoczył kolejny pojedynek. Jego rywalem był, były mistrz wagi lekkiej Julio Diaz, którego Holt pokonał przez techniczny nokaut w 3 rundzie.

</doc>
<doc id="1545797" url="https://pl.wikipedia.org/wiki?curid=1545797" title="Lycodonomorphus">
Lycodonomorphus

Lycodonomorphus – rodzaj węża z podrodziny Lamprophiinae w rodzinie Lamprophiidae.
Zasięg występowania.
Rodzaj obejmuje gatunki występujące w Afryce (Kongo, Demokratyczna Republika Konga, Rwanda, Tanzania, Zambia, Angola, Malawi, Mozambik, Zimbabwe, Botswana, Eswatini, Lesotho i Południowa Afryka). 
Systematyka.
Podział systematyczny.
Do rodzaju należą następujące gatunki: 

</doc>
<doc id="1545798" url="https://pl.wikipedia.org/wiki?curid=1545798" title="Rada Ustawodawcza Wiktorii">
Rada Ustawodawcza Wiktorii

Rada Ustawodawcza Wiktorii ("Victorian Legislative Council") – izba wyższa parlamentu australijskiego stanu Wiktoria. Powstała w 1851, równocześnie z ustanowieniem Wiktorii osobną kolonią brytyjską (wcześniej jej terytorium stanowiło część Nowej Południowej Walii).
Rada liczy 40 członków wybieranych zawsze równocześnie z wyborami do Zgromadzenia Ustawodawczego Wiktorii. Teoretycznie odbywają się one co cztery lata, ale gubernator ma prawo skrócić na wniosek premiera stanowego kadencję parlamentu. Na potrzeby wyborów do Rady, stan podzielony jest na osiem okręgów wyborczych, zaś w każdym wybiera się pięciu członków. Stosuje się przy tym metodę pojedynczego głosu przechodniego. Taka ordynacja wyborcza obowiązuje od roku 2006. Wcześniej Rada liczyła 44 członków wybieranych w jednomandatowych okręgach wyborczych na kadencję równą dwóm kadencjom Zgromadzenia. Przy okazji każdych wyborów do izby niższej, odnawiano połowę składu Rady.
Rada posiada kompetencje analogiczne do Izby Lordów w brytyjskim systemie politycznym (z wyjątkiem kwestii sądowniczych). W przypadku większości projektów ustaw posiada prerogatywy równe izbie niższej, jednak jest wyłączona z procesu legislacyjnego, gdy rozpatrywane są projekty o charakterze budżetowym.

</doc>
<doc id="1545799" url="https://pl.wikipedia.org/wiki?curid=1545799" title="PKM Jastrzębie-Zdrój">
PKM Jastrzębie-Zdrój



</doc>
<doc id="1545800" url="https://pl.wikipedia.org/wiki?curid=1545800" title="Ludwik I turyński">
Ludwik I turyński

Ludwik I (zm. 12 stycznia 1140) – landgraf Turyngii.
Ludwik I był synem Ludwika Skoczka i jego żony Adelajdy von Stade. Jego starszy brat Herman zmarł w 1114 w cesarskiej niewoli i Ludwik został następcą swojego ojca. Początkowo zarządzał rodowymi posiadłościami wraz z młodszym bratem Henrykiem Raspe I (zamordowany w 1130).
Zapewne w 1122 poślubił Jadwigę, córkę hrabiego Giso IV, która wniosła mu dobra w Hesji i Nadrenii. Henryk Raspe I poślubił wdowę po Giso IV i został opiekunem jego syna Giso V. Po bezpotomnej śmierci Giso V w 1137 jego dobra przypadły siostrze Jadwidze i jej mężowi Ludwikowi I.
Ludwik I wspierał cesarza Lotara III, który w 1131 mianował go landgrafem Turyngii. Po śmierci Lotara wspierał Hohenstaufów. Ludwik został pochowany w klasztorze Reinhardsbrunn.
Dzieci Ludwika I:

</doc>
<doc id="1545802" url="https://pl.wikipedia.org/wiki?curid=1545802" title="Przedsiębiorstwo Komunikacji Miejskiej w Jastrzębiu Zdroju">
Przedsiębiorstwo Komunikacji Miejskiej w Jastrzębiu Zdroju



</doc>
<doc id="1545803" url="https://pl.wikipedia.org/wiki?curid=1545803" title="PKM Jastrzębie Zdrój">
PKM Jastrzębie Zdrój



</doc>
<doc id="1545807" url="https://pl.wikipedia.org/wiki?curid=1545807" title="Wilhelm Eisenlohr">
Wilhelm Eisenlohr

Wilhelm Eisenlohr (ur. 1 stycznia 1799 w Pforzheim, zm. 10 lipca 1872 w Karlsruhe) – niemiecki fizyk.
Życiorys.
Od 1817 Eisenlohr studiował fizykę i matematykę na Uniwersytecie w Heidelbergu. W 1819 był profesorem matematyki i fizyki w liceum w Mannheim. Od roku 1840 był profesorem fizyki na Politechnice w Karlsruhe.
Eisenlohr założył pierwszą szkołę handlową w Baden w Mannheim. W 1847 założył szkołę zegarmistrzów w Schwarzwaldzie. W 1865 przeszedł na emeryturę.
Był stryjecznym bratem Friedricha Eisenlohra.
Wydał: "Lehrbuch der Physik". Stuttgart (1876)

</doc>
<doc id="1545808" url="https://pl.wikipedia.org/wiki?curid=1545808" title="Skansen budownictwa puszczańskiego w Granicy">
Skansen budownictwa puszczańskiego w Granicy

Skansen budownictwa puszczańskiego – niewielki skansen (trzy zagrody) we wsi Granica k. Kampinosu. Reprezentuje w dużej mierze zanikłe drewniane budownictwo ludowe Puszczy Kampinoskiej. Stanowi realizację niewielkiego fragmentu planowanego tu niegdyś Parku Etnograficznego. Wchodzi w skład Ośrodka Dydaktyczno-Muzealnego im. Jadwigi i Romana Kobendzów, należącego do Kampinoskiego Parku Narodowego.
Uwarunkowania.
Obszar Puszczy Kampinoskiej i terenów do niej przyległych, charakteryzuje bardzo duża zmienność warunków naturalnych, będących skutkiem cofania się lądolodu z terenu Polski po zlodowaceniu północnopolskim. Topniejące wody lodowca tworzyły wielką, blisko 20 km szerokości rzekę, czego efektem było wyżłobienie Pradoliny Warszawsko-Berlińskiej. Kompleks Puszczy Kampinoskiej znajduje się w Kotlinie Warszawskiej, stanowiącej fragment pradoliny. Jej brzeg stanowią skarpy Wysoczyzny Płońskiej od północy i Równiny Łowicko-Błońskiej od południa.
Budowa morfologiczna terenu puszczy (Wisła, taras zalewowy, taras akumulacyjny z naprzemiennie występującymi obszarami wydmowymi i bagiennymi – byłymi kępami i łachami oraz nurtami pra-Wisły, taras wysoki-erozyjny) determinowała czas, miejsce i formy osiedlania się na tym terenie ludzi. Zróżnicowane postaci osadnictwa powiązane były z rolniczym zagospodarowaniem terenów dookoła puszczy, eksploatacją zasobów jej wnętrza oraz uproduktywnianiem obszarów okresowo zalewanych przez Wisłę. Następstwem tego było występowanie na tak stosunkowo niewielkim terenie kilku różnorodnych typów osadnictwa, co jest swoistym ewenementem.
Rozmieszczenie układów urbanistycznych i duża różnorodność fizjonomii zabudowy wsi wykazuje ścisłą zależność od warunków środowiska naturalnego i topografii terenu.
Koncepcja.
W 1984 roku Konserwator Zabytków m.st. Warszawy podjął decyzję o utworzeniu Muzeum Skansenowskiego Puszczy Kampinoskiej. Jednakże skansen w Lipkowie nie został zrealizowany ze względu na wyznaczenie, po uzgodnieniach z Dyrekcją KPN, lepszej lokacji, przede wszystkim nie ograniczającej już na starcie nowo powstającego muzeum swą powierzchnią. Postulowany nowy teren parku etnograficznego znajdował się we wsi Granica koło Kampinosu, oddalonej o około 2 km od szosy Leszno-Kampinos-Żelazowa Wola. Wieś ta, położona na tarasie akumulacyjnym, początek swój wiązała z osadnictwem budniczym i po raz pierwszy wymieniona była w 1795 roku jako Budy Granica. Nazwę zaś swą zawdzięczała najprawdopodobniej lokalizacji na granicy obszarów o odmiennej fizjonomii (bagna i wydmy), bądź odmiennych stosunkach własnościowych (parcelacja gruntów wsi przez dziedzica majątku Łazy około 1880 roku, przy najbliższym sąsiedztwie lasów narodowych).
Właściwa wieś Granica rozlokowana jest na zachód od drogi prowadzącej z Komorowa. Po jej wschodniej stronie, od 1919 roku znajduje się zespół 4 leśniczówek w stylu tzw. architektury narodowej, składający się na zabudowania Nadleśnictwa Kampinos. Leśniczówki mieściły kancelarię nadleśnictwa oraz mieszkania kasjera, nadleśniczego i leśniczego. W 1964 roku w byłej „kasjerówce” nadleśnictwa otwarto Muzeum Przyrodnicze Kampinoskiego Parku Narodowego, które stało się zaczątkiem powołanego w 1990 roku Ośrodka Dydaktyczno-Muzealnego. Pozostałe budynki do dnia dzisiejszego pełnią swą pierwotną rolę, mieszcząc siedzibę Obwodu Ochronnego Kampinos (byłego leśnictwa), Stacji Bazowej Zintegrowanego Monitoringu Środowiska Przyrodniczego „Pożary” oraz pomieszczenia biurowe Obrębu Ochronnego Kampinos (byłego nadleśnictwa) i Obwodu Ochronnego Zamczysko. Ostatnia z leśniczówek służy nadleśniczemu (Konserwatorowi Obrębu Kampinos) za mieszkanie.
Ten właśnie zespół zabytkowej zabudowy wraz z jego zapleczem gospodarczym miał stanowić oparcie dla powstającego tu parku etnograficznego. Postulowany teren skansenu obejmował obszar około 110 ha i zawarty był pomiędzy Kanałem Olszowieckim B (północnym) od południa, Rezerwatem (obecnie Obszarem Ochrony Ścisłej) „Granica” od północy, gruntami wsi Józefów od wschodu, a od zachodu granicą biegnącą wzdłuż drogi Komorów-Granica, wysuniętą od niej na wschód o około 600 m. Na planie realizacyjnym zagospodarowania przestrzennego z 1986 zachodnia granica parku pokrywała się z drogą, wschodnia przebiegała za ostatnią z leśniczówek (zamieszkaną obecnie przez nadleśniczego), północna i południowa pozostały bez zmian, tak że teren zajęty pod park etnograficzny obejmować miał około 45 ha.
Tenże plan realizacyjny zagospodarowania przestrzennego parku etnograficznego w Granicy zakładał ekspozycję złożoną z następujących zespołów budownictwa:
Późniejsze uszczegółowienie planu koncepcyjnego I etapu budowy z 1987 roku zakładało nieco inny kształt tego zespołu, który składać się miał z trzech zagród. Obok będącej od 1986 roku w realizacji zagrody Widymajera planowano w nim jeszcze dwie zagrody. Jedna z nich tworzyć miała z powyższą ciąg, przylegając do niej od południa, druga zaś, umiejscowiona na wprost zagrody Widymajera, po przeciwnej stronie drogi, dawać wraz z nią miała namiastkę zwartej „ulicówki”.
Pojedyncze obiekty ujęte w planie realizacyjnym zagospodarowania przestrzennego parku etnograficznego w Granicy to:
Zagrody i ich otoczenie miały być zagospodarowane w charakterystyczny dla danego układu osadniczego sposób, a odrębne zespoły odseparowane od siebie zadrzewieniami, polami uprawnymi i pastwiskami. Tereny rekreacyjne miały przylegać od północy do drogi pomiędzy częścią usługową (1, 2, 3) a zespołem leśniczówek (5, 6). Ruch kołowy planowano kończyć przed skrzyżowaniem z drogą Józefów-Przyćmień. Parking zaplanowano więc w obecnej jego lokalizacji, po wschodniej stronie drogi Komorów-Kampinos, na wysokości wału przeciwpowodziowego, kilkadziesiąt metrów przed skrzyżowaniem.
Obiekty.
Obecnie na zabudowania skansenu składają się jedynie trzy zagrody, nazwane od ostatnich właścicieli budynków mieszkalnych zagrodami Widymajera, Wiejckiej i Połcia.
Dwie pierwsze znajdują się w niewielkiej odległości i posadowione są we właściwej strefie pierwotnej ekspozycji, stanowiąc część planowanego w tym miejscu „sektora rolniczego” (zespołów charakterystycznych dla Równiny Łowicko-Błońskiej, a więc „ulicówki” i „rzędówki zwartej”). Zespół dwóch zagród „sektora rolniczego” położony jest wzdłuż drogi, która, po rozpoczętej w 1999 roku akcji sadzenia przy niej dębów przez wybitne osobistości życia publicznego nosi obecnie miano Alei Trzeciego Tysiąclecia.
Zagroda Widymajera.
Zagroda pierwsza, „Widymajera”, prezentuje gospodarstwo zamożnego chłopa, typowe dla terenu Równiny Łowicko-Błońskiej. Stanowi ją pięć następujących obiektów:
Zagroda Wiejckiej.
Zagroda druga, „Wiejckiej”, jest przykładem średniozamożnego gospodarstwa, typowego dla budownictwa ludowego terenu Równiny Łowicko-Błońskiej. Stanowi ją pięć następujących obiektów:
Zagroda Połcia.
Trzecia zagroda, „Połcia”, nie przewidziana pierwotnie na cele ekspozycji, umiejscowiona jest oddzielnie, w strefie zaplecza usługowego projektowanego skansenu. Mimo że zlokalizowana została poza granicą właściwego terenu ekspozycji, zaaranżowana miała być na zagrodę tzw. biedniacką, odpowiadającą charakterem skromnej chałupie. Dom Tomasza Połcia przeniesiono z pobliskiej osady i posadowiono w tym miejscu w 1985 roku. Jako że decyzja o przeniesieniu domu podjęta została przed przystąpieniem do projektowania wstępnej koncepcji parku etnograficznego w Granicy, zlokalizowany on został tak, aby nie kolidować z przyszłym zagospodarowaniem skansenu, a jednocześnie móc pełnić rolę małego punktu gastronomicznego, zaplecza administracyjnego obsługi skansenu bądź punktu sprzedaży biletów, przewodników i folderów. Obecnie zabudowania zagrody stanowią:

</doc>
<doc id="1545809" url="https://pl.wikipedia.org/wiki?curid=1545809" title="Marcin Matuszewski">
Marcin Matuszewski



</doc>
<doc id="1545813" url="https://pl.wikipedia.org/wiki?curid=1545813" title="Aleksandr Gurjanow">
Aleksandr Gurjanow

Aleksandr Gurjanow (Gurianow) (ros. Александр Э. Гурьянов, ur. 10 października 1950 w Moskwie) – rosyjski fizyk i historyk, badacz problematyki zesłań i więzienia ludności polskiej w czasach ZSRR, zatrudniony w Stowarzyszeniu „Memoriał”.
Życiorys.
Wychowany w Polsce. Syn architekta Edmunda Goldzamta. Zwycięzca 11. Olimpiady Astronomicznej (1968) i absolwent VI Liceum Ogólnokształcącego im. Tadeusza Reytana w Warszawie (1968) . Rozpoczął studia na Wydziale Fizyki Uniwersytetu Warszawskiego (1968/1969). Ukończył astronomię na Wydziale Fizyki Moskiewskiego Uniwersytetu Państwowego (1975), w 1985 roku obronił tam pracę doktorską. Od 1978 do 1993 pracował jako naukowiec w Instytucie Fizyki Atmosfery Rosyjskiej Akademii Nauk (do 1991 roku – Akademii Nauk ZSRR).
W 1993 zatrudnił się w moskiewskiej placówce badawczo-oświatowej Stowarzyszenia „Memoriał”: Ośrodku Badań, Informacji i Upowszechniania „Memoriał”. Jest koordynatorem Komisji Polskiej Stowarzyszenia „Memoriał”. Autor licznych publikacji o sowieckich represjach wobec Polaków. Redaktor i współautor pracy "Represje przeciw Polakom i obywatelom polskim", wydanej w Moskwie. Współredaktor i współautor serii tomów "Indeks Represjonowanych" wydawanych przez Ośrodek „Karta” w Warszawie. Z ramienia „Memoriału” prowadził działania na rzecz sądowej rehabilitacji ofiar zbrodni katyńskiej, a następnie, po oddaleniu przez rosyjski sąd pozwów „Memoriału” (sąd uznał, że organizacja ta nie reprezentuje poszkodowanych), jako obserwator w procesach przed sądami w Rosji wytoczonych przez rodziny poszkodowanych.

</doc>
<doc id="1545818" url="https://pl.wikipedia.org/wiki?curid=1545818" title="Tożsamość polaryzacyjna">
Tożsamość polaryzacyjna

Tożsamość polaryzacyjna lub wzór polaryzacyjny – wzór będący odpowiednikiem wzorów skróconego mnożenia dla elementów rzeczywistych przestrzeni unitarnych.
Twierdzenie.
Jeśli formula_1 i formula_2 są elementami rzeczywistej przestrzeni unitarnej formula_3 to prawdziwy jest następujący wzór, nazywany tożsamością polaryzacyjną:
Zastępując w równaniu formula_2 przez formula_5 otrzymuje się wzór
co odpowiada równości występującej w twierdzeniu cosinusów.
Dodanie równań oraz daje
co odpowiada tożsamości równoległoboku.
Z kolei odejmując stronami od , dostaje się
Warto zauważyć analogie powyższych wzorów do następujących wzorów skróconego mnożenia: równanie odpowiada , a równanie odpowiada , a powyższa suma oraz poniżej sumie i . Tożsamość jest odpowiednikiem wzoru na kwadrat dwumianu:
z kolei w , podobnie jak wyżej, zmieniono znak formula_8
ostatecznie suma i , to
Wyprowadzenie.
Każdą przestrzeń unitarną da się w naturalny sposób wyposażyć w normę, daną wzorem
Iloczyn skalarny
jest wynikiem rozdzielności pierwszego czynnika względem sumy drugiego składnika, która zachodzi ze względu na liniowość iloczynu skalarnego. Rozdzielność kolejnych czynników względem sum pierwszych czynników po prawej stronie powyższego równania daje
a ponieważ iloczyn skalarny jest przemienny, to równanie to upraszcza się dalej do
Przyłożenie definicji normy z równania do daje równanie , czyli tożsamość polaryzacyjną.
Uogólnienia.
Tożsamości mogą być uogólnione na wielomiany jednorodne (tj. formy algebraiczne) dowolnego stopnia.

</doc>
<doc id="1545823" url="https://pl.wikipedia.org/wiki?curid=1545823" title="Puchar Świata w narciarstwie alpejskim mężczyzn 1967/1968">
Puchar Świata w narciarstwie alpejskim mężczyzn 1967/1968

Puchar Świata w narciarstwie alpejskim mężczyzn sezon 1967/1968 jest to 2 edycja tej imprezy. Cykl ten rozpoczął się w niemieckim Bad Hindelang 4 stycznia 1968 roku, a zakończył się 7 kwietnia 1968 roku w amerykańskim Heavenly Valley.

</doc>
<doc id="1545831" url="https://pl.wikipedia.org/wiki?curid=1545831" title="Arie Aksztajn">
Arie Aksztajn

Arie Aksztajn (ur. 1929 w Wilnie, zm. 3 lipca 2015 w Rosz Pina) – polsko-izraelski artysta żydowskiego pochodzenia.
Swoje dzieciństwo spędził w Łodzi. Ukończył zaledwie trzy klasy szkoły powszechnej. Podczas II wojny światowej został przesiedlony do łódzkiego getta. Następnie został wraz z matką wywieziony do niemieckiego obozu koncentracyjnego Auschwitz-Birkenau, który przeżył, podczas gdy matka zmarła. Po zakończeniu wojny przeprowadził się do Niemiec. W 1948 roku wyemigrował do Izraela. Był marynarzem na statku rybackim, później pomocnikiem geologa przy poszukiwaniach złóż ropy naftowej w Arad. Następnie przeprowadził się do miasteczka Rosz Pina, gdzie aż do śmierci pracował jako malarz i rzeźbiarz. Nigdy nie nauczył się języka hebrajskiego.
Jego własnoręcznie lepione gliniane figurki przedstawiające postacie zapamiętane z dawnej Łodzi znalazły się w izraelskich muzeach. Wspomnienia z dzieciństwa zawarł w wydanej w Izraelu książce "Ciotka Ester".

</doc>
<doc id="1545836" url="https://pl.wikipedia.org/wiki?curid=1545836" title="Drugi rząd Andriusa Kubiliusa">
Drugi rząd Andriusa Kubiliusa

Drugi rząd Andriusa Kubiliusa – piętnasty rząd Republiki Litewskiej od ogłoszenia niepodległości w 1990.
Andrius Kubilius został mianowany premierem 28 listopada 2008, a jego rząd rozpoczął funkcjonowanie po zaakceptowaniu programu przez Sejm, co nastąpiło 9 grudnia 2008. Rząd powstał po dymisji poprzedniego gabinetu w związku z wyborami do parlamentu kolejnej kadencji. Został utworzony przez koalicję czterech ugrupowań, do których należały: Związek Ojczyzny – Litewscy Chrześcijańscy Demokraci (TS-LKD), Partia Wskrzeszenia Narodowego (TPP), Ruch Liberalny Republiki Litewskiej (LRLS) oraz Związek Liberałów i Centrum (LiCS). 
Rząd podał się do dymisji 12 lipca 2009 po zaprzysiężeniu nowej prezydent Dalii Grybauskaitė, która dymisję tę przyjęła. 17 lipca tego samego roku Andrius Kubilius został ponownie mianowany premierem, a 22 lipca powołał nową radę ministrów (w dotychczasowym składzie z jedną zmianą). Gabinet funkcjonował przez całą czteroletnią kadencję. Po wyborach parlamentarnych w 2012 został zastąpiony przez rząd, na czele którego stanął socjaldemokrata Algirdas Butkevičius. Ostatecznie proces kształtowania nowego rządu zakończył się w dniu 13 grudnia 2012.

</doc>
<doc id="1545840" url="https://pl.wikipedia.org/wiki?curid=1545840" title="Gierland">
Gierland



</doc>
<doc id="1545844" url="https://pl.wikipedia.org/wiki?curid=1545844" title="Zofia Lewenstam">
Zofia Lewenstam

Zofia Jadwiga Lewenstam z domu Sadowska (ur. 24 marca 1920 w Kachowce nad Dnieprem, zm. 27 grudnia 2013 w Słupsku) – lekarka, uczestniczka powstania warszawskiego, Honorowy Obywatel Miasta Słupska.
Życiorys.
W 1937 r. złożyła egzaminy maturalne w Łodzi, skąd pochodziła jej rodzina. Wkrótce podjęła studia medyczne w Poznaniu, które musiała jednak przerwać po wybuchu II wojny światowej. Po rocznej tułaczce trafiła do Warszawy, gdzie ponownie podjęła pracę i naukę na tajnym Wydziale Medycznym Uniwersytetu Poznańskiego i Warszawskiego. Zaangażowała się również w działalność konspiracyjną, zostając szeregowcem-łączniczką II Oddziału Komendy Głównej Armii Krajowej (pseudonim „Hanka”, potem „Maryjka”). Razem z mężem Kazimierzem Lewenstamem (poślubionym 1 lipca 1944 r.) wzięła udział w walkach w powstaniu warszawskim na Starówce, wielokrotnie wykazując się odwagą ratując rannych z pola bitwy. Po upadku Starówki dostała się do niewoli. Do kwietnia 1945 r. była więźniem niemieckich obozów kolejno w: Pruszkowie, Ravensbrück, Flossenbürg, Dortmund – podobóz Buchenwald oraz Bergen-Belsen.
Po wyzwoleniu powróciła do Łodzi, a jesienią 1945 r. wznowiła studia w Poznaniu. Dyplom samodzielnego uprawiania zawodu lekarza otrzymała w styczniu 1948 r. W tym samym roku podjęła pracę na Wydziale Lekarskim Uniwersytetu im. Adama Mickiewicza w Poznaniu. W 1953 r. uzyskała I stopień specjalizacji, a już w listopadzie 1954 r. II stopień specjalizacji w zakresie chorób wewnętrznych. W okresie tym Zofia Lewenstam prowadziła też Przykliniczną Poradnię Hematologiczną.
W 1954 r. w wyniku nakazu pracy, który wystawiono jej mężowi, trafiła do Słupska, gdzie objęła stanowisko Ordynatora Oddziału Chorób Wewnętrznych tutejszego Szpitala Miejskiego, które sprawowała przez 29 lat. Poza pracą w Oddziale utworzyła poradnie specjalistyczne: endokrynologiczną (z której wyodrębniła się później diabetologiczna), a także pierwszą w Polsce działającą poza miastem akademickim, poradnię kardiologiczną (1956 r.). Ponadto była też działaczką i okresowo Przewodniczącą Oddziału Polskiego Towarzystwa Lekarskiego oraz założycielką Oddziału Towarzystwa Internistów Polskich. W latach siedemdziesiątych pełniła obowiązki wicedyrektora Wojewódzkiego Szpitala Zespolonego w Słupsku.
Do przejścia na emeryturę w 1993, Zofia Lewenstam przepracowała w Słupsku 39 lat, kształcąc w tym czasie grono około 50 specjalistów w zakresie interny. Będąc na emeryturze, jeszcze przez 10 lat pracowała w Poradni Kardiologicznej. Za swoją działalność była wielokrotnie odznaczana, m.in. Złotym Krzyżem Zasługi (1976 r.) i Krzyżem Kawalerskim Orderu Odrodzenia Polski (1982 r.). Zwieńczeniem jej pracy zawodowej był medal „Gloria Medicinae” (1997 r.) – najwyższe odznaczenie Polskiego Towarzystwa Lekarskiego.
Ponadto Zofia Lewenstam była członkinią Światowego Związku Żołnierzy Armii Krajowej. W 1976 r. została odznaczona londyńskim Krzyżem Armii Krajowej, a w 1983 r. Warszawskim Krzyżem Powstańczym, w 1986 r. otrzymała Krzyż Oświęcimski. Uznana za Kombatanta, Osobę Represjonowaną i Inwalidę Wojennego, uprawnioną do noszenia Krzyża Więźnia Politycznego.
Zofia Lewenstam została też uhonorowana przez władze lokalne. W 1983 r. otrzymała odznakę honorową „Za zasługi dla Województwa Słupskiego”, a w grudniu 2008 r. Rada Miejska Słupska nadała jej tytuł Honorowego Obywatela Miasta. W 2017 jej imieniem nazwano rondo w Słupsku. Pochowana na cmentarzu Powązkowskim w Warszawie.

</doc>
<doc id="1545848" url="https://pl.wikipedia.org/wiki?curid=1545848" title="Utopía">
Utopía

Utopía - drugi studyjny album Belindy. Wydany 3 października 2006, dystrybucją EMI Music. Album został nagrodzony Grammy 29 sierpnia 2007 roku. 
Lista utworów.
Single
Utopia 2.
25 września 2007 roku wyszła nowa wersja z dodatkowymi 5 translacjami po angielsku + DVD. 
Utopia EU Edition.
25 września 2007 wyszła też wersja dla Unii Europejskiej. Zawierała dodatkowo 13 translacji po angielsku.

</doc>
<doc id="1545849" url="https://pl.wikipedia.org/wiki?curid=1545849" title="Nadieżda Durowa">
Nadieżda Durowa

Nadieżda Andrejewna Durowa (ros. Надежда Андреевна Дурова, ur. w Jełabudze, zm. 2 kwietnia 1866 tamże) − rosyjska oficer, pierwsza w tej roli kobieta w historii Rosji, pisarka.
Życiorys.
Durowa urodziła się w 1783. W 1812 zaciągnęła się do rosyjskiej armii jako Aleksander Sokołow, by walczyć przeciw francuskiej inwazji. Służbę pełniła do 1816, gdy opuściła ją w randze rotmistrza. Jej postać stała się słynna w całej Rosji, a odwaga została przez cesarza Aleksandra I nagrodzona Krzyżem św. Jerzego.
W 1836 opublikowała swoje wspomnienia "Kawalerzysta-dziewica", do stworzenia których zachęcił ją poeta Aleksander Puszkin. Napisała także kilka powieści, m.in. postulujących równouprawnienie kobiet.

</doc>
<doc id="1545850" url="https://pl.wikipedia.org/wiki?curid=1545850" title="Wodzisław Śląski (gmina)">
Wodzisław Śląski (gmina)

Wodzisław Śląski (1945–46 "Wodzisław Śląski-Wieś") – dawna gmina wiejska istniejąca w latach 1945–1954 w woj. śląskim, katowickim i stalinogrodzkim (dzisiejsze woj. śląskie). Siedzibą władz gminy był Wodzisław Śląski, który stanowił odrębną gminę miejską.
Gmina wiejska Wodzisław Śląski-Wieś powstała w grudniu 1945 w powiecie rybnickim w woj. śląskim ("śląsko-dąbrowskim"). Według stanu z 1 stycznia 1946 gmina składała się z 5 gromad: Czyżowice, Marusze, Turza (obecnie "Turza Śląska"), Turzyczka i Wilchwy. 6 lipca 1950 zmieniono nazwę woj. śląskiego na "katowickie", a 9 marca 1953 kolejno na "woj. stalinogrodzkie".
Według stanu z 1 lipca 1952 gmina składała się w dalszym ciągu z 5 gromad (bez zmian). Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy. Obecnie większość obszaru dawnej gminy (poza dawnymi gromadami Czyżowice i Turza) jest częścią miasta Wodzisław Śląski; 1 stycznia 1973 roku włączono do niego Marusze, Turzyczkę i Wilchwy.

</doc>
<doc id="1545852" url="https://pl.wikipedia.org/wiki?curid=1545852" title="Cnemidophorus">
Cnemidophorus

Cnemidophorus – rodzaj jaszczurki z rodziny tejowatych (Teiidae).
Występowanie.
Głównie Ameryka Południowa od Kolumbii po Argentynę; jeden gatunek ("C. lemniscatus") występuje też w Ameryce Środkowej od Panamy po Gwatemalę, a ponadto został introdukowany na Florydzie.
Charakterystyka.
Mają dobrze rozwinięte kończyny, szybko i sprawnie biegają. Czasem w czasie biegu unoszą się na dwóch nogach. Niektóre gatunki rozmnażają się partenogenetycznie – bez udziału samców.
Systematyka.
Etymologia.
"Cnemidophorus": "knēmis", κνημιδος "knēmidos" „nagolennik”; -φορος "-phoros" „noszenie”, od φερω "pherō" „nosić”.
Podział systematyczny.
Do rodzaju należą następujące gatunki:

</doc>
<doc id="1545862" url="https://pl.wikipedia.org/wiki?curid=1545862" title="Nadezhda Durova">
Nadezhda Durova



</doc>
<doc id="1545864" url="https://pl.wikipedia.org/wiki?curid=1545864" title="Kentropyx">
Kentropyx

Kentropyx – rodzaj jaszczurki z rodziny tejowatych (Teiidae).
Zasięg występowania.
Rodzaj obejmuje gatunki występujące w Kolumbii, Ekwadorze, Peru, Boliwii, Wenezueli, Brazylii, Gujanie Francuskiej, N Surinamie, Gujanie, na Małych Antylach (Barbados oraz Trynidad i Tobago), w Paragwaju i Argentynie. 
Systematyka.
Podział systematyczny.
Do rodzaju należą następujące gatunki: 

</doc>
<doc id="1545865" url="https://pl.wikipedia.org/wiki?curid=1545865" title="Jezioro Wełtyńskie">
Jezioro Wełtyńskie



</doc>
<doc id="1545866" url="https://pl.wikipedia.org/wiki?curid=1545866" title="Galicowa Grapa">
Galicowa Grapa

Galicowa Grapa – szczyt o wysokości 980 m n.p.m. na Pogórzu Bukowińskim (Gliczarowskim) należącym do Pogórza Spisko-Gubałowskiego, w gminie Poronin. Nazwa pochodzi od popularnego w rejonie nazwiska Galica.
Opis wzniesienia.
Wzniesienie charakteryzuje się asymetrią stoków. Południowy, pokryty lasem świerkowym i opadający do doliny potoku Poroniec stok, jest znacznie bardziej stromy, niż odwadniane przez Świdrów Potok, przeważnie odkryte stoki po przeciwnej stronie. Jest ostatnim szczytem w grzbiecie przebiegającym ze zwornika w Gliczarowie Górnym na zachód. U zachodnich podnóży, w miejscu, gdzie ów grzbiet kończy się, opadając w dolinę, Poroniec łączy się z Zakopianką, tworząc Biały Dunajec. Wierzchołek również jest zwornikiem, gdyż odbiega z niego w kierunku północno-zachodnim krótkie ramię opadające w dolinę Białego Dunajca.
Na końcowym, obniżającym się ku dolinie Białego Dunajca odcinku grzbietu Galicowej Grapy zlokalizowana jest Skocznia narciarska „Galicowa Grapa”. Miejscowi górale wznieśli w 1910 roku w pobliżu szczytu góry stalowy krzyż upamiętniający rocznicę zwycięstwa pod Grunwaldem. Ze szczytu góry widać panoramę Tatr.

</doc>
<doc id="1545871" url="https://pl.wikipedia.org/wiki?curid=1545871" title="Teius (Teiidae)">
Teius (Teiidae)

Teius – rodzaj jaszczurki z rodziny tejowatych (Teiidae).
Zasięg występowania.
Rodzaj obejmuje gatunki występujące w Brazylii, Boliwii, Paragwaju, Urugwaju i Argentynie. 
Morfologia.
Długość ciała średnio 144 mm; ogon 2,2–2,4 dłuższy od ciała.
Systematyka.
Podział systematyczny.
Do rodzaju należą następujące gatunki: 

</doc>
<doc id="1545876" url="https://pl.wikipedia.org/wiki?curid=1545876" title="Osorkon (arcykapłan Amona)">
Osorkon (arcykapłan Amona)

Osorkon – "Hem-neczer-Tepi-en-Amon-Re Osorkon" – "Boski Ojciec Pierwszy Prorok Amona-Re Osorkon"- wielki kapłan Amona-Re.
Prawdopodobnie syn Takelota II i Karomy III, wnuk Nimlota II. W wyniku gwałtownych protestów, skierowanych przeciw niemu i jego zwolenników, zmuszony do emigracji. W jego zastępstwie władzę kapłańską sprawował Harsiese II. Wydarzenia te były prawdopodobnie współczesne objęciu władzy przez Takelota II – jego ojca. W 10. roku panowania Takelota II, Osorkon podjął nieudaną próbę odzyskania władzy kapłańskiej.
Istnieje hipoteza, utożsamiająca arcykapłana Osorkona z późniejszym faraonem – Osorkonem III. W takim wypadku mógł sprawować funkcje kapłańskie na długo przed objęciem władzy królewskiej. 
W czasie jego pontyfikatu władzę sprawowali:

</doc>
<doc id="1545878" url="https://pl.wikipedia.org/wiki?curid=1545878" title="Hulk (piłkarz)">
Hulk (piłkarz)

Hulk, właśc. Givanildo Vieira de Souza (wym. braz.: ; ur. 25 lipca 1986 w Campina Grande) – brazylijski piłkarz występujący na pozycji napastnika w brazylijskim klubie Clube Atlético Mineiro. W latach 2009–2021 reprezentant Brazylii.
Kariera klubowa.
W sezonie 2004 był piłkarzem brazylijskiej Vitórii, w której rozegrał dwa mecze. W latach 2005–2008 występował w klubach japońskich. M.in. w 2006 roku reprezentował barwy Consadole Sapporo – w rozgrywkach drugiej ligi strzelił 25 goli (zdobył m.in. cztery bramki w wygranym 6:1 spotkaniu z Shonan Bellmare) i zajął drugie miejsce w klasyfikacji najlepszych strzelców. Rok później (2007) występował w Tokyo Verdy – w 42 meczach zdobył 37 bramek i został królem strzelców drugoligowych rozgrywek. Na okazały bilans Hulka złożyły się m.in. trzy hat-tricki, które strzelił w pojedynkach z Kyoto Sanga (4:1), Vegalta Sendai (4:1) i Thespa Kusatsu (3:1).
W 2008 roku przeszedł do FC Porto. W nowym zespole zadebiutował 24 sierpnia w meczu z CF Os Belenenses, w którym strzelił gola, zapewniając swojej drużynie zwycięstwo 2:0. Wraz z Porto trzykrotnie został mistrzem Portugalii (2009, 2011, 2012), trzy razy zdobył puchar kraju (2009, 2010, 2011 – w finałowym meczu z Vitórią strzelił jednego z sześciu goli dla swojego klubu), trzy razy wywalczył Superpuchar Portugalii (2009, 2010, 2011) oraz w 2011 roku wygrał rozgrywki Ligi Europy – w finałowym spotkaniu z Bragą wystąpił przez pełne 90 minut. Ponadto w sezonie 2010/2011 z dorobkiem 23 goli został królem strzelców portugalskiej ekstraklasy.
3 września 2012 roku podpisał pięcioletni kontrakt z rosyjskim Zenitem Petersburg. Kwota transferu oscylowała w granicach 50 milionów euro. Zadebiutował w przegranym 0:1 spotkaniu z Terekiem Grozny.
30 czerwca 2016 roku został zawodnikiem chińskiego klubu Shanghai SIPG. Kwota transferu wyniosła 55,8 miliona euro.
Kariera reprezentacyjna.
W reprezentacji Brazylii zadebiutował 14 listopada 2009 roku w wygranym 1:0 meczu z Anglią, w którym w drugiej połowie zmienił Luísa Fabiano. 26 maja 2012 strzelił swoje pierwsze gole w barwach narodowych – zdobył dwie bramki w towarzyskim spotkaniu z Danią, przyczyniając się do zwycięstwa 3:1.
W 2012 roku uczestniczył w igrzyskach olimpijskich, w trakcie których wystąpił w pięciu meczach i strzelił jednego gola – zdobył bramkę w doliczonym czasie gry przegranego 1:2 spotkania finałowego z Meksykiem.

</doc>
<doc id="1545879" url="https://pl.wikipedia.org/wiki?curid=1545879" title="Ameiva">
Ameiva

Ameiva – rodzaj jaszczurki z rodziny tejowatych (Teiidae).
Zasięg występowania.
Rodzaj obejmuje gatunki występujące w Ameryce Środkowej, na Małych Antylach i w Ameryce Południowej.
Systematyka.
Podział systematyczny.
Do rodzaju należą następujące gatunki:
Harvey i współpracownicy (2012) przenieśli do odrębnych rodzajów szereg gatunków zaliczanych we wcześniejszych publikacjach do rodzaju "Ameiva". Autorzy przenieśli gatunek "Ameiva vittata" do rodzaju "Contomastix", gatunek "A. edracantha" do rodzaju "Medopheos", a gatunki "A. anomala", "A. bridgesii", "A. chaitzami", "A. festiva", "A. leptophrys", "A. niceforoi", "A. orcesi", "A. quadrilineata", "A. septemlineata" i "A. undulata" – do rodzaju "Holcosus". Ponadto Harvey i współpracownicy wydzielają z gatunku "A. bifrontata" odrębny gatunek "Ameiva concolor".

</doc>
<doc id="1545882" url="https://pl.wikipedia.org/wiki?curid=1545882" title="Heimatschutz">
Heimatschutz



</doc>
<doc id="1545887" url="https://pl.wikipedia.org/wiki?curid=1545887" title="Niewiasta (pismo)">
Niewiasta (pismo)

Niewiasta – tygodnik literacki wydawany w Krakowie w latach 1860–1863 pod redakcją Kazimierza Józefa Turowskiego.
Pismo odegrało dużą rolę w kształtowaniu nowego punktu widzenia na sprawę kobiecą, gdyż występowało przeciw tradycyjnym formom wychowania dziewcząt i popierało kulturową i prawną emancypację kobiet. Poza tekstami o charakterze filozoficznym i pedagogicznym ukazywały się na łamach pisma różne formy literackie, a także poważne rozprawy dydaktyczne, recenzje, omówienia prac literackich i historycznych, wiadomości z nauk przyrodniczych i informacje z życia artystycznego oraz przegląd najnowszej mody.
Do stałych współpracowników tygodnika zaliczali się: Michał Bałucki, Adam Bełcikowski, Józef Dzierzkowski, Karol Estreicher, Władysław Koziebrodzki, Józef Kremer, Karol Libelt, Anna Libera, Władysław Łoziński, Gabriela Puzynina, ks. Walerian Serwatowski, Alfred Szczepański, Józef Szujski, Jan Kanty Turski, Paulina Wilkońska, Eleonora Ziemięcka.
Ukazało się 112 numerów tego pisma.

</doc>
<doc id="1545891" url="https://pl.wikipedia.org/wiki?curid=1545891" title="Vygaudas Usackas">
Vygaudas Usackas



</doc>
<doc id="1545892" url="https://pl.wikipedia.org/wiki?curid=1545892" title="Analiza składniowa">
Analiza składniowa

Analiza składniowa () – proces analizy tekstu, w celu ustalenia jego struktury gramatycznej i zgodności z gramatyką języka. Słowo "parsing" pochodzi od "pars" ("ōrātiōnis"), które oznacza "część mowy". Analiza składniowa najczęściej poprzedzona jest analizą leksykalną.
Języki naturalne.
W systemach analizy języka naturalnego (np. tłumaczenie automatyczne) stosuje się programy komputerowe do rozwiązywania problemów związanych z językami używanymi przez ludzi. Automatyzacja tłumaczenia czy analizy składniowej jest zagadnieniem trudnym ze względu na charakter języków naturalnych – ich reguły często są skomplikowane, zawierają liczne wyjątki, a znaczenie poszczególnych fraz w wielu wypadkach zależy od kontekstu. Wybór gramatyki, która będzie używana dla danego języka, zależy od specyfiki konkretnego języka i rozpatrywanego zagadnienia, liczą się też względy obliczeniowe. Niektóre systemy analizy używają gramatyk funkcjonalnych, ale generalnie analiza z ich wykorzystaniem jest problemem NP-zupełnym.
Większość współczesnych parserów jest przynajmniej częściowo oparta na statystyce. Najpierw analizie statystycznej poddawane korpus języka, co pozwala systemowi zgromadzić informacje o częstości występowania poszczególnych wyrazów i fraz w różnych kontekstach (zobacz: uczenie maszynowe). Wykorzystuje się przy tym metody takie, jak PCFG, badanie entropii oraz sieci neuronowe. Większość wiodących systemów używa statystyk leksykalnych (porównują podobieństwo części mowy i poszczególnych słów). Takie systemy podlegają jednak zjawisku nadmiernego dopasowania i wymagają pewnych korekt.
Algorytmy analizy składniowej dla języków naturalnych nie mogą polegać na tak „ładnych” gramatykach jak te stworzone ręcznie dla języków programowania. Tak, jak było wspomniane wcześniej niektóre gramatyki formalne są bardzo skomplikowane obliczeniowo w parsingu; generalnie, nawet jeśli chciana struktura nie jest bezkontekstowa, jakieś bezkontekstowe przybliżenie jest używane aby wykonać pierwsze dopasowanie. Algorytmy które używają gramatyk bezkontekstowych często bazują na pewnej odmianie algorytmu CYK, zwykle z jakąś heurystyką żeby odrzućić mało prawdopodobne dopasowania, co oszczędza czas. Niektóre systemy rezygnują z dokładności na rzecz szybkości, np. liniowa wersja metody przesunięcie-redukcja.
Języki programowania.
Parser jest najczęściej używany jako część kompilatora albo interpretera. Analizuje kod źródłowy programu napisanego w języku programowania, żeby móc przedstawić go w swojej wewnętrznej formie. Języki programowania zazwyczaj są tak projektowane gramatyką bezkontekstową, gdyż mogą być wtedy stosowane szybkie i efektywne parsery. Ponieważ ogólne metody analizy języków bezkontekstowych mają złożoność formula_1 często są to pewne podklasy gramatyk bezkontekstowych (np. LALR).
Przeważnie gramatyką bezkontekstową nie da się wyrazić wszystkich reguł projektowanego języka. Nieformalnie mówiąc, powodem jest to że pamięć takiego języka jest ograniczona. Gramatyka nie może pamiętać obecności konstrukcji dla bardzo długiego wyrażenia; jest to niezbędne dla języków w których np. nazwa (nazwa zmiennej) musi być zadeklarowana zanim się do niej odwoła. Bardziej złożone gramatyki potrafią sprawdzać takie zasady, jednak wtedy analiza składni nie jest już tak efektywna. Powszechną strategią jest tworzenie mniej restrykcyjnych parserów dla gramatyk bezkontekstowych, dopuszczających pewne nieprawidłowe konstrukcje, które są filtrowane w późniejszym etapie (analiza semantyczna).
Metody analizy składniowej.
Analiza możne być przeprowadzana różnymi metodami, np.:
Analiza zstępująca (top-down).
Może być postrzegana jako próba znalezienia lewego wyprowadzenia (ang. "leftmost derivation") strumienia wejściowego, przez szukanie drzew wyprowadzenia, wykorzystując zstępujące rozwijanie zgodnie z daną gramatyką. Znaki są przeglądane od lewej do prawej strony. Parsery LL oraz rekurencyjnie zstępujące są przykładami parserów top-down, które nie radzą sobie z lewostronnie rekurencyjnymi produkcjami. Chociaż uważa się, że prosta implementacja analizy zstępującej nie radzi sobie z bezpośrednią i pośrednią rekursją lewostronną oraz może wymagać wykładniczego czasu i przestrzeni przy gramatykach niejednoznacznych, bardziej zaawansowane algorytmy używane do analizy zstępującej, stworzone przez Frosta, Hafiza oraz Callaghana rozwiązują problem lewostronej rekursji i niejednoznaczności w czasie wielomianowym. Ten algorytm może generować zarówno lewe, jak i prawe wyprowadzenie.
Analiza wstępująca (bottom-up).
Parser próbuje przepisywać wejście, poprzez zastępowanie znalezionych prawych stron produkcji gramatyki ich lewymi stronami, aż do uzyskania tylko symbolu startowego. Przykładami parserów wstępujących są parsery LR
Analizator składniowy (parser).
Analizator składniowy lub parser to program odpowiedzialny za przeprowadzenie analizy składniowej. Zazwyczaj, jest jedną z części translatora lub interpretera, która sprawdza składnię oraz buduje strukturę danych – często jest to rodzaj drzewa składni, drzewa AST lub innej struktury gramatycznej. Parser może pracować na pojedynczych znakach tekstu, lecz często wygodniej jest pracować na całych słowach (podczas analizy zdania). Do wstępnego podzielenie tekstu na słowa (ang. "token") używany jest osobny moduł nazywany lekserem lub analizatorem leksykalnym. Parsery mogą być tworzone ręcznie, lecz częściej są generowane przez generatory parserów (np. Yacc) na podstawie opisu gramatyki.
Przykład.
Następujący przykład prezentuje typowy przypadek przeprowadzania analizy składniowej prostego języka wyrażeń arytmetycznych, z dwoma poziomami gramatyki: leksykalnym i składniowym.
Faza pierwsza jest generacją tokenów (analizą leksykalną), w trakcie której strumień wejściowy jest dzielony na znaczące symbole, określone przez gramatykę wyrażeń regularnych. Na przykład program kalkulatora mógłby przetwarzać ciąg znaków taki jak „12*(3+4)^2” i dzielić to na symbole 12, *, (, 3, +, 4, ), ^, 2, gdzie każdy coś oznacza w kontekście wyrażenia arytmetycznego.
Lekser mógłby zawierać reguły, które mówiłyby, że znaki *, +, ^, (, ) zaznaczają początek nowego znaku, tak że ciągi bez znaczenia jak „12*” albo „(3” nie byłyby brane pod uwagę.
Następna faza to analiza składni (analiza syntaktyczna), która sprawdza czy symbole tworzą dopuszczalne wyrażenie. To zazwyczaj jest robione w oparciu o gramatykę bezkontekstową, która definiuje rekurencyjnie komponenty tworzące wyrażenie oraz ich kolejność. Jednakże nie wszystkie zasady, definiujące języki programowania mogą zostać wyrażone przy pomocy czystej gramatyki bezkontekstowej, na przykład zgodność typów oraz właściwa deklaracja identyfikatorów. Te zasady mogą zostać formalnie wyrażone za pomocą gramatyki atrybutywnej.
Faza końcowa to analiza semantyczna, która opracowuje znaczenie dopiero co zweryfikowanego wyrażenia i podejmuje odpowiednie działania. W przypadku kalkulatora, zadaniem jest obliczenie wyrażenia. Kompilator mógłby w tym miejscu generować kod wynikowy.
Do definiowana tych akcji może być również użyta gramatyka atrybutywna.

</doc>
<doc id="1545893" url="https://pl.wikipedia.org/wiki?curid=1545893" title="Tupinambis">
Tupinambis

Tupinambis – rodzaj jaszczurki z rodziny tejowatych (Teiidae).
Zasięg występowania.
Rodzaj obejmuje gatunki występujące w Ekwadorze, Kolumbii, Wenezueli, na Trynidadzie, w Gujanie, Surinamie, Gujanie Francuskiej, Brazylii, Peru i Argentynie. 
Systematyka.
Podział systematyczny.
Do rodzaju należą następujące gatunki: 

</doc>
<doc id="1545894" url="https://pl.wikipedia.org/wiki?curid=1545894" title="Noworocznik Katolicki dla Dam">
Noworocznik Katolicki dla Dam

Noworocznik Katolicki dla Dam – pismo wydane w Krakowie w roku 1855 z inicjatywy Walerego Wielogłowskiego. Było to pierwsze w dziejach prasy krakowskiej pismo poświęcone sprawom kobiecym. Opowiadało się przeciw udziałowi kobiet w życiu politycznym i społecznym. Pismo nie spotkało się z zainteresowaniem czytelników – ukazał się tylko jeden numer.

</doc>
<doc id="1545896" url="https://pl.wikipedia.org/wiki?curid=1545896" title="Jan Paweł Rogalski">
Jan Paweł Rogalski

Jan Paweł Rogalski, pierowtnie Jan Szlamowicz, ps. "Paweł" (ur. 18 sierpnia 1908 w Warszawie, zm. 16 marca 1993 w Warszawie) – polski anarchista, członek Anarchistycznej Federacji Polski.
Życiorys.
Urodził się w rodzinie żydowskiej, jako syn Szymona (zm. 1939) i Edwardy (zm. 1942). Miał dwie siostry: Felicję (1917–1994, żonę działacza socjalistycznego Pawła Grossmana) i Esterę, zamordowaną wraz z dwójką dzieci podczas II wojny światowej. Jego żoną była Helena Edwarda Sławeczyńska (1912-2007).
Przed II wojną światową był pracownikiem gazety „Ostatnie Wiadomości”. W 1924 redagował socjalistyczny „Nowy Zew”. Dwa lata później rozpoczął studia w Wolnej Wszechnicy Polskiej na Wydziale Nauk Polityczno-Społecznych. W 1927 wstąpił do Anarchistycznej Federacji Polski, gdzie współpracował z Jerzym Borejszą oraz rozpoczął działalność w grupie samokształceniowej Benjamina Wolmana. Za swoją działalność został aresztowany w 1929. W następnym roku wyjechał do Francji, gdzie m.in. studiował na Uniwersytecie Paryskim; do Polski wrócił w 1932.
W październiku 1939 wraz z Romanem Jabłonowskim organizował socjalistyczny ruch oporu. W sierpniu 1942 dzięki pomocy Bernarda Konrada Świerczyńskiego wraz z żoną uciekł z getta warszawskiego i zamieszkał po aryjskiej stronie w mieszkaniu przy ulicy Sieleckiej 54. W czasie powstania warszawskiego wraz z rodziną został nieskutecznie aresztowany przez Ukraiński Legion Samoobrony. Do końca wojny ukrywał się w Nadarzynie.
W 1946 współzakładał łódzki Spółdzielczy Instytut Wydawniczy „Słowo”, którego działalność została skrytykowana rok później na posiedzeniu Komitetu Centralnego Polskiej Partii Robotniczej (spółdzielnię zamknięto w 1949). W styczniu 1947 na zaproszenie Rosy Pesotty wyjechał do Stanów Zjednoczonych w celu przeprowadzenia wykładów na temat warszawskiego getta oraz powstania. Od 1949 do końca działalności zawodowej pracował w wydawnictwie Książka i Wiedza.
Pochowany jest wraz z żoną na cmentarzu żydowskim przy ulicy Okopowej w Warszawie.

</doc>
<doc id="1545898" url="https://pl.wikipedia.org/wiki?curid=1545898" title="Kalina (pismo)">
Kalina (pismo)

Kalina – tygodnik beletrystyczny wydawany w Krakowie od 1 października 1866 do 15 października 1870 pod redakcją Tadeusza Wojciechowskiego i przy współpracy zwolenników emancypacji kobiet Michała Bałuckiego (piszącego pod pseudonimem "Elpidon") i Alfreda Szczepańskiego, oraz Narcyzy Żmichowskiej, Ludwiki Leśniowskiej i innych.
Ukazały się 143 numery tego pisma.

</doc>
<doc id="1545899" url="https://pl.wikipedia.org/wiki?curid=1545899" title="Systemy uniksopodobne">
Systemy uniksopodobne



</doc>
<doc id="1545903" url="https://pl.wikipedia.org/wiki?curid=1545903" title="Nowy Staw (Puszcza Bukowa)">
Nowy Staw (Puszcza Bukowa)



</doc>
<doc id="1545904" url="https://pl.wikipedia.org/wiki?curid=1545904" title="Powstanie Bokserów">
Powstanie Bokserów



</doc>
<doc id="1545908" url="https://pl.wikipedia.org/wiki?curid=1545908" title="Marian Wolańczyk">
Marian Wolańczyk

Marian Wolańczyk (ur. 1 lutego 1888 w Cieszanowie, zm. 20 czerwca 1961 w Bytomiu) – polski nauczyciel, bibliotekarz, kierownik i dyrektor Biblioteki Śląskiej Akademii Medycznej.
Życiorys.
Studia odbył w Wiedniu i we Lwowie, m.in. pod kierunkiem Wilhelma Bruchnalskiego, wieńcząc je dyplomem doktora nauk humanistycznych w 1921. Pracował jako nauczyciel języka polskiego we Lwowie, Rzeszowie i Bytomiu. We Lwowie należał do Spółki Akcyjnej Książnica-Atlas. Był również aktywnym członkiem Towarzystwa Gimnastycznego „Sokół”, początkowo jako sportowiec, potem działacz. Opracował historię „Sokoła” małopolskiego, opublikowaną w 1927 pod tytułem "Macierz sokola w 60-letnim rozwoju (1867-1927)". Pisywał też do czasopism. Do 1939 był prezesem Przewodnictwa Dzielnicy Małopolskiej „Sokoła”.
Po wojnie osiadł na Śląsku. W 1948 współorganizował Bibliotekę Akademii Lekarskiej w Rokitnicy (niebawem włączonej do Zabrza); przyszło mu pełnić funkcję kierownika biblioteki uczelni, którą wraz z przekształceniami organizacyjnymi przemianowano na Śląską Akademię Lekarską, następnie na Śląską Akademię Medyczną. Przekształceniom poddawana była również sama biblioteka, która pod jego kierownictwem zmieniała siedzibę i profil. 1 marca 1958 objął stanowisko dyrektora biblioteki i zajmował je do końca życia.
Został odznaczony m.in. Złotym Krzyżem Zasługi i Krzyżem Kawalerskim Orderu Odrodzenia Polski.

</doc>
<doc id="1545916" url="https://pl.wikipedia.org/wiki?curid=1545916" title="Ugoszcz (Szczecin)">
Ugoszcz (Szczecin)



</doc>
<doc id="1545917" url="https://pl.wikipedia.org/wiki?curid=1545917" title="Noe Dawidsohn">
Noe Dawidsohn

Noe Dawidsohn (także Noech Dawidsohn, ur. 1877, zm. 12 stycznia 1928 w Warszawie) – polski lekarz okulista i działacz syjonistyczny żydowskiego pochodzenia. 
Studiował na Cesarskim Uniwersytecie Warszawskim, dyplom otrzymał w 1900 roku. Był ordynatorem oddziału oftalmicznego Szpitala Dziecięcego Bersohnów i Baumannów przy ulicy Sienneji pierwszym dyrektorem Domu Akademickiego Młodzieży Żydowskiej. Zmarł w 1928 roku, pochowany jest na cmentarzu żydowskim przy ulicy Okopowej w Warszawie (kwatera 10, uliczka 1), zaś autorem jego nagrobka jest Abraham Ostrzega.

</doc>
<doc id="1545918" url="https://pl.wikipedia.org/wiki?curid=1545918" title="Anatolij Demianenko">
Anatolij Demianenko



</doc>
<doc id="1545923" url="https://pl.wikipedia.org/wiki?curid=1545923" title="Miniwan">
Miniwan



</doc>
<doc id="1545927" url="https://pl.wikipedia.org/wiki?curid=1545927" title="GTR (ujednoznacznienie)">
GTR (ujednoznacznienie)



</doc>
<doc id="1545937" url="https://pl.wikipedia.org/wiki?curid=1545937" title="Pałuki (kraina historyczna)">
Pałuki (kraina historyczna)



</doc>
<doc id="1545941" url="https://pl.wikipedia.org/wiki?curid=1545941" title="Samuel Wysocki">
Samuel Wysocki

Samuel Wysocki, SP (ur. 20 października 1706 w Sandomierzu, zm. 1 marca 1771 w Warszawie) – pijar, kaznodzieja.
6 sierpnia 1724 wstąpił do zakonu Pijarów. Uczył wymowy w szkołach swego zgromadzenia, następnie był kaznodzieją w Krakowie i Warszawie. W 1751 będąc prowincjałem został mianowany konsultorem prowincji i rektorem domu warszawskiego. Pod nazwiskiem "Samuela S. Floriano" wydał przeszło 25 tomów kazań po polsku i łacinie.

</doc>
<doc id="1545947" url="https://pl.wikipedia.org/wiki?curid=1545947" title="Wydział Historyczny Uniwersytetu Jagiellońskiego">
Wydział Historyczny Uniwersytetu Jagiellońskiego

Wydział Historyczny Uniwersytetu Jagiellońskiego – jednostka organizacyjna Uniwersytetu Jagiellońskiego. Powstał w 1992 w wyniku podziału Wydziału Filozoficzno-Historycznego na dwa osobne Wydziały (drugim był Wydział Filozoficzny). Pierwszym dziekanem wydziału był dr hab. Maciej Salamon.
Władze Wydziału.
W kadencji 2020–2024

</doc>
<doc id="1545952" url="https://pl.wikipedia.org/wiki?curid=1545952" title="Wieki Stare i Nowe">
Wieki Stare i Nowe

Wieki Stare i Nowe (przed 2009 "Wieki stare i nowe") – polskie czasopismo historyczne Instytutu Historii Uniwersytetu Śląskiego. Teksty w nim zawarte poruszają zagadnienia wszystkich epok historycznych, od starożytności do czasów współczesnych. Pierwszy tom "Wieków Starych i Nowych" ukazał się w 2000. Pierwszymi redaktorami serii byli Idzi Panic i Maria Wanda Wanatowicz.
W 2005 roku znalazło się na liście czasopism punktowanych przez Ministerstwo Nauki i Szkolnictwa Wyższego. W 2009 roku zmieniono tytuł z "Wieki stare i nowe" na "Wieki Stare i Nowe" oraz numerację czasopisma.

</doc>
<doc id="1545954" url="https://pl.wikipedia.org/wiki?curid=1545954" title="Masakra Whitmana">
Masakra Whitmana

Masakra Whitmanów (zwana także masakrą pod Walla-Walla) miała miejsce w dniu 29 listopada 1847 r. w pobliżu dzisiejszego miasta Walla Walla w stanie Waszyngton (ówcześnie Terytorium Oregon). W dokonanej przez Indian z plemienia Cayuse i Umatilla masakrze śmierć poniósł lekarz i misjonarz Marcus Whitman, jego żona oraz 15 białych osadników.
Zdarzenie wywołało wojnę z Indianami Cayuse i uznawane jest za jeden z najbardziej znanych epizodów w historii osadnictwa białych w Ameryce. Masakra była tragicznym zakończeniem trwającej wiele lat przyjaźni pomiędzy Whitmanem, założycielem pierwszej Misji w Oregonie a zamieszkującymi ten region Indianami. Zdarzenie ukazywane jest jako skutek różnic kulturalnych dzielących białych osadników i Indian. W znacznym stopniu do niezadowolenia tubylców przyczyniła się epidemia odry, która pochłonęła wiele ofiar po stronie Indian. Winą za śmierć tubylców miano obarczać Whitmana, któremu zarzucano brak chęci do niesienia pomocy. Wielu historyków przedstawia małżeństwo Whitmanów w glorii bohaterów wczesnego okresu pionierstwa. Inni widzą w nich białych osadników, starających się narzucić Indianom własną kulturę i religię.
Przyczyny.
W roku 1836 Marcus Whitman wraz z Henrym H. Spaldingiem w towarzystwie małżonek przekroczyli Góry Skaliste. Eliza Hart Spalding oraz Narcyza Whitman były pierwszymi białymi kobietami, które znalazły się na obszarze Oregon Country. Z pomocą doktora Johna McLoughlina i za jego radą grupa zatrzymała się w pobliżu Fortu Walla Walla, zakładając Misję Waiilatpu.
W pobliżu Misji swoje siedziby miały plemiona indiańskie Cayuse i Umatilla. W kolejnych latach osiedlali się tu liczni biali osadnicy. Wśród nich znalazł się przybyły tu w roku 1847 Joe Lewis. Mocno sfrustrowany złym traktowaniem przez białych na wschodzie kontynentu, od początku starał się podjudzać Cayusów przeciwko osadnikom. Lewis opowiadał Indianom m.in. że Whitman, który w owym czasie pomagał Indianom chorym na odrę, w rzeczywistości miał przyczynić się do jej rozpowszechniania. Tradycją wśród Cayusów było zabijanie własnych szamanów i uzdrowicieli, w przypadku śmierci chorego. W doktorze Whitmanie Indianie widzieli odpowiedzialnego za śmierć wielu swoich ludzi. Kanadyjski malarz Paul Kane, przebywający gościnnie w Misji na krótko przed masakrą, w swoich pamiętnikach potwierdza napiętą sytuację pomiędzy osadnikami a Indianami.
Czynników, które przyczyniły się do tragicznego w skutkach zdarzenia mogło być wiele. Oprócz wybuchu epidemii były to: niechęć i arogancja Narcyzy Whitman do Indian i ich stylu życia, opór Indian przed wpływem misjonarzy na zmianę ich kultury, konflikt pomiędzy protestanckimi misjonarzami a katolickimi księżmi, starającymi się przekonać tubylców na swoją stronę. Niektórzy duchowni mieli za złe Whitmanowi, że nie chce odsprzedać im Misji, dlatego postanowili zdobyć ją przy pomocy Indian, którym przedstawiali Whitmana jako roznosiciela chorób. Według różnych wersji duchownymi tymi mieli być Pierre Jean de Smet, John Baptist Brouillet i Joseph Cataldo.
Atak na Misję.
Dnia 29 listopada Indianie prowadzeni przez pięciu wojowników: (Tiloukaikt, Tomahas, Kiamsumpkin, Iaiachalakis i Klokomas) dokonali napadu na Misję. Prowodyrem ataku był Joe Lewis, który wcześniej podjudził Indian do ataku. Próby powstrzymania napastników przez starszyznę plemienną skończyły się fiaskiem. Doktor Whitman został okrutnie zamęczony. Pomimo ciężkich ran, żył on jeszcze kilka godzin po ataku, po tym gdy odzyskał na jakiś czas przytomność. Oprócz niego śmierć poniosła także jego żona, a także kilkunastu osadników. 54 kobiety i dzieci dostały się do niewoli, pełniąc rolę jeńców. O ich uwolnienie postarał się jeden z handlarzy skór z Kompanii Hudsona, który wymienił jeńców za 62 koce, 63 bawełniane koszule, 24 sztuki broni, 600 naboi i siedem funtów tabaki.
Konsekwencje.
Atak na Misję zapoczątkował długoletnie zmagania pomiędzy osadnikami a Indianami. Wzburzeni masakrą osadnicy wysyłali przeciwko Cayuse uzbrojonych mężczyzn, mających za cel ukaranie winnych. Nowy gubernator Oregonu generał Joseph Lane rozpoczął rozmowy z Indianami od których zażądał wydania morderców. Wódz Cayuse odrzekł jednak dyplomatycznie, że w toczonej od lat wojnie jego lud stracił więcej ludzi, niż biali podczas ataku na Misję. Odpowiedź wodza oczywiście nie zadowoliła gubernatora. Po długich rokowaniach cała piątka Indian zadeklarowała w końcu osobiste stawiennictwo przed sądem w Oregonie. Po długim procesie na Indian zapadł wyrok skazujący. Werdykt sądu był sporny, gdyż wielu ze świadków nie było uczestnikami zdarzenia. Dnia 3 czerwca 1850 r. Tiloukaikt, Tomahas, Kiamasumpkin, Iaiachalakis i Klokomas zostali powieszeni.
Masakra w Oregonie przyczyniła się do zainteresowania się kongresu amerykańskiego warunkami życia w tym regionie i ustanowienia tam nowego stanu (14 sierpnia 1848).

</doc>
<doc id="1545955" url="https://pl.wikipedia.org/wiki?curid=1545955" title="Bogdan Jakubowski">
Bogdan Jakubowski

Bogdan Jakubowski (ur. 1 kwietnia 1948 w Inowrocławiu) – polski bokser, medalista mistrzostw Europy.
Kariera sportowa.
Naukę boksu rozpoczął w swoim rodzinnym mieście w 1963 roku w klubie Goplania Inowrocław. Następnym klubem w karierze była Avia Świdnik, a karierę kończył w 1983 roku, w barwach Olimpii Poznań. W klubie tym zawodnik osiągnął największe sportowe sukcesy. Uczestniczył w mistrzostwach Europy w Bukareszcie 1969, zdobywając brązowy medal w kategorii lekkopółśredniej. Dwa lata później startując w mistrzostwach Europy w Madrycie 1971, został wyeliminowany w ćwierćfinale tej samej wagi. Startując w mistrzostwach Polski, zdobył tytuł wicemistrzowski w wadze lekkopółśredniej w 1974 roku. Dwukrotnie wystąpił w reprezentacji Polski, odnosząc 2 zwycięstwa w latach (1971 - 1974).
Walcząc w ringu stoczył 310 walk, z czego 258 wygrał, 20 zremisował i 32 pojedynki przegrał.

</doc>
<doc id="1545956" url="https://pl.wikipedia.org/wiki?curid=1545956" title="Buprestis octoguttata">
Buprestis octoguttata



</doc>
<doc id="1545957" url="https://pl.wikipedia.org/wiki?curid=1545957" title="Wulfsen">
Wulfsen

Wulfsen – miejscowość i gmina położona w niemieckim kraju związkowym Dolna Saksonia, w powiecie Harburg, należy do gminy zbiorowej (niem. "Samtgemeinde") Salzhausen.
Położenie geograficzne.
Wulfsen leży w północnej części Pustaci Lüneburskiej ok. 5 km na południe od Winsen (Luhe) i ok. 30 km na południe od Hamburga. Od północy i wschodu sąsiaduje z dzielnicami Winsen (Luhe): Bahlburgiem i Pattensen, od południa graniczy z gminą Garstedt i od zachodu z gminą Toppenstedt. Od zachodu i północy płynie rzeczka "Aubach" nazywana też "Garlstorfer Aue".
Historia.
Wulfsen jest po raz pierwszy wzmiankowany w dokumencie nr 433 z 9 maja 1252 wydanym przez biskupstwo Verden. Dla wykazania wszystkich dóbr biskupich sporządzono wyczerpujący spis wszystkich miejscowości nowo wyświęconemu na biskupa Verden w 1251 Gerhardowi I hrabiemu von Hoya. Później uzyskał on przydomek "pobożny". W tym spisie pod pozycją VI występuje Wulfsen.
Oryginalny cytat ze spisu:
"(VI.) Hae (sic) sunt ville, in quibus dominus episcopus habet minimatum dicimam; (A) De offitio Saltzenshusen:" 
"Tres ville Gellersen, Ordessen, Batzentorpe, ... Badelennburg, Wulfersen, Tagthorpe, Gerstede, Toppenstede, ..."

</doc>
<doc id="1545959" url="https://pl.wikipedia.org/wiki?curid=1545959" title="OFF CINEMA">
OFF CINEMA



</doc>
<doc id="1545963" url="https://pl.wikipedia.org/wiki?curid=1545963" title="Jerzy Hulewicz">
Jerzy Hulewicz

Jerzy Teodor Hulewicz (ur. 4 lipca 1886 w Kościankach, zm. 1 lipca 1941 w Warszawie) – pisarz, teoretyk sztuki, grafik i malarz reprezentujący nurt ekspresjonistyczny. 
Życiorys.
Syn Leona, wielkopolskiego ziemianina, i Heleny z Kaczkowskich. Miał trzy siostry: Katarzynę, Stanisławę, Antoninę i trzech braci: Bohdana, Witolda i Wacława.
Wraz z braćmi uczęszczał do szkoły średniej w Trzemesznie. Za przynależność do tajnego Związku Samokształcenia i do Koła Towarzystwo Tomasza Zana został wyrzucony z gimnazjum. Stało się to przed ukończeniem sześciu klas. Groziła mu trzyletnia służba wojskowa w stopniu szeregowca oraz brak możliwości nauki na terenie Rzeszy Niemieckiej. W tej sytuacji Leon Hulewicz zażądał skreślenia syna z listy obywateli państwa pruskiego i rozpoczął starania o nadanie obywatelstwa austriackiego. Trudności w uzyskaniu obywatelstwa austriackiego nie przeszkodziły Jerzemu Hulewiczowi w ukończeniu gimnazjum we Lwowie, a następnie rozpoczęciu studiów na Wydziale Filologicznym Uniwersytetu Jagiellońskiego oraz Akademii Sztuk Pięknych w Krakowie u profesorów Unierzyńskiego i Stanisławskiego. W latach 1907–1910 studiował malarstwo w Paryżu i w Szwajcarii, a w roku 1913 w Monachium. Pierwszą wystawę prac malarskich i grafik miał w roku 1907. 
W roku 1916 założył w Poznaniu, wraz z braćmi Bohdanem i Witoldem, Spółkę Wydawniczą „Ostoja”. 1 października 1917 roku, z inicjatywy i przy finansowym wsparciu Jerzego Hulewicza, ukazał się pierwszy numer dwutygodnika „Zdrój”. W latach 1917–1922 Hulewicz był jego redaktorem i kierownikiem artystycznym. Uczestniczył w powstaniu wielkopolskim, a w latach 1919–1920 ochotniczo służył w 5 Pułku Piechoty Legionów. W roku 1921 wraz z bratem Witoldem, był inicjatorem założenia poznańskiego oddziału Związku Zawodowego Literatów Polskich. W roku 1926 przeniósł się do Warszawy. W tym czasie współpracował z czasopismami „Kurier Poranny” i „Zwierciadło” .
Podczas okupacji wydawał w Warszawie prasę podziemną. Zmarł nagle 1 lipca 1941 roku. 
Od 1 czerwca 1912 roku był żonaty z Wandą Karpińską, córką Antoniego Karpińskiego.

</doc>
<doc id="1545964" url="https://pl.wikipedia.org/wiki?curid=1545964" title="Hydrometra stagnorum">
Hydrometra stagnorum



</doc>
<doc id="1545967" url="https://pl.wikipedia.org/wiki?curid=1545967" title="Grupa Csepel">
Grupa Csepel

Grupa Csepel – grupa kultury archeologicznej Nagyrév, czasem uznawana jednak za grupę kultury pucharów dzwonowatych. Jej nazwa pochodzi od wyspy Czepel na Dunaju.
Geneza.
Grupa ta wiąże się z przybyciem na tereny naddunajskie ludności kultury pucharów dzwonowatych. Ludność ta zetknęła się tutaj z osadnictwem grupy Makó-Kosihy-Čaka kultury Vučedol-Zók. Świadczą o tym zabytki z inwentarza tej grupy, charakterystyczne dla ludności obu tych kultur. Uznaje się ją powszechnie za część horyzontu wczesnonagyrevskiego.
Chronologia i obszar występowania.
Badacze przekonani są o tym, że grupa ta jest młodsza od grupy Makó-Kosihy-Čaka, przynajmniej na obszarze jej występowania. Nie wyklucza się jednak współistnienia grupy Makó-Kosihy-Čaka w południowo-zachodniej Słowacji z omawianą jednostką. Możemy ją więc datować według lat kalibrowanych na 2300–2200/2150 p.n.e. Jej zasięg obejmuje wąski pas od kolana Dunaju na północy do wyspy Czepel na południe od Budapesztu.
Gospodarka.
Podstawą gospodarki była dla tej ludności hodowla koni, bydła oraz uprawa ziemi. Uderzająca jest bardzo duża ilość kości konia. Chodzi o konia udomowionego, hodowanego zapewne w stadach razem z bydłem w dolinie Dunaju. Społeczności grupy Csepel były mobilne, więc często zakładano nowe osady i zmieniano pastwiska. 
Osadnictwo i budownictwo.
Osady zakładano nisko nad Dunajem, jednak powyżej terasy zalewowej. Po osadach pozostały różnej rodzaju jamy, a także ślady po słupach, nie tworzące regularnych układów. Jamy dość często występują w dość dużym zagęszczeniu. Ich rozmiary są różne. We wszystkich tych obiektach natrafia się na dużą ilość materiału zabytkowego, zwłaszcza ceramiki i kości. Nie spotyka się natomiast polepy ze śladami konstrukcji, przez co uważa się, że ściany domów były wykonane z lekkiego materiału. Nie udało się niestety uchwycić jakich rozmiarów były te osady w czasie funkcjonowania. Możliwe, że wiąże się to z dużą mobilnością tych grup.
Obrządek pogrzebowy.
Ciała zmarłych chowano na zapleczu osad, w niewielkiej od nich odległości. Nie tworzą one wyodrębnionych cmentarzysk, tylko są rozrzucone łańcuchowo w mniejszych lub większych skupiskach. Odległości pomiędzy konkretnymi pochówkami są różne, tak samo jak odległości pomiędzy skupiskami pochówków. Jedno takie skupisko tworzy zazwyczaj tylko kilka grobów. Zdecydowaną przewagę mają pochówki ciałopalne urnowe oraz jamowe z warstwą ciałopalenia. Urną jest przeważnie amfora przykryta misą i otoczona kilkoma mniejszymi naczyniami. Groby ciałopalne jamowe przypominają rozmiarami i kształtem groby szkieletowe. Przepalone kości wraz z resztkami stosu zsypane są na jedną kupkę lub rozrzucone po całej jamie. Ponadto znajdują się w grobach także inne naczynia oraz dary grobowe. W grobach szkieletowych zmarli ułożeni są na boku prawym lub lewym z nogami silnie podkurczonymi, głową zorientowani są na północ lub południe. Zauważono, że inwentarz typowy dla kultury pucharów dzwonowatych występuje zazwyczaj w grobach szkieletowych lub ciałopalnych jamowych, rzadko natomiast w ciałopalnych urnowych. Inaczej jest za to z typowymi dla dzwonowców płytkami łuczniczymi, które występują we wszystkich rodzajach grobów.
Inwentarz.
W inwentarzu występują formy charakterystyczne dla kultury pucharów dzwonowatych. W ceramice są to właśnie puchary o kształcie odwróconego dzwonu, zazwyczaj z jednym uchem, zdobione strefowo techniką stempelkową lub radełkową. Puchary te występują zarówno na osadach jak i w grobach, jednak w porównaniu z inną ceramiką jest ich mało. Ponadto na inwentarz składają się też charakterystyczne dla dzwonowców misy, niekiedy z czterema nóżkami, a oprócz wyrobów ceramicznych guzki z otworami V-kształtnymi oraz kamienne płytki łucznicze służące do ochrony przedramienia przed puszczoną cięciwą łuku. Występują w grupie Csepel także misy na pustej nóżce, charakterystyczne dla grupy Makó-Kosihy-Čaka, jednak są one tutaj inaczej zdobione. Ponadto bardzo wysoki procent stanowią niezdobione kubki uchate, różniące się od siebie rozmiarami i proporcjami. Inną częstą w ceramice formą są dzbany, które różnią się między sobą, nie przekraczając jednak wysokością 20 centymetrów. Poza tym mamy także różnego rodzaju misy, dwuuche garnki amforowate, amfory o przysadzistym kształcie (o maksymalnej średnicy brzuśca większej, niż wysokość naczynia) oraz „przykrywki” gliniane. Z innych wyrobów glinianych sporadycznie spotykamy dwustożkowe przęśliki. 
Wśród wyrobów metalowych występują sztylety z trzonkiem o krótkim, szerokim i trójkątnym ostrzu, szydła kwadratowe w przekroju poprzecznym, o jednym końcu spiczastym, drugim zaś tępym i spłaszczonym oraz ozdoby, w tym: druciane pierścienie, zausznice oraz szpile z tarczowatą, zrolowaną główką. W inwentarzu wyrobów kamiennych mamy wspomniane już płytki łucznicze, a także trójkątne retuszowane grociki do strzał łuku, płoszczowate ostrza i małe siekierki. Dość liczne są także produkty z kości i rogu.
Zanik i wpływ na powstanie innych jednostek.
Grupa Csepel zanika w latach 2200/2150 p.n.e. Stała się zalążkiem do powstania całkiem nowej postvučedolskiej jednostki kulturowej, nazywanej kulturą Nagyrév.

</doc>
<doc id="1545969" url="https://pl.wikipedia.org/wiki?curid=1545969" title="Philippe Bergeroo">
Philippe Bergeroo

Philippe Bergeroo (ur. 13 stycznia 1954 w Ciboure) – francuski piłkarz grający na pozycji bramkarza.
Kariera klubowa.
Bergeroo urodził się w Kraju Basków. Karierę piłkarską rozpoczął w amatorskim klubie Saint-Jean-de-Luz. W 1971 został bramkarzem Girondins Bordeaux, grającego w pierwszej lidze Francji i w sezonie 1971/1972 zadebiutował w niej, jednak przez pierwsze trzy sezony był tylko rezerwowym. W sezonie 1974/1975 zaczął grać w pierwszym składzie Bordeaux. Od 1975 stał się czołowym zawodnikiem zespołu i jedną z jego gwiazd obok Alaina Giresse'a i Jeana Gallice'a. Do końca sezonu 1977/1978 rozegrał dla Bordeaux 133 ligowe spotkania.
Latem 1978 Bergeroo przeszedł do innego pierwszoligowca, Lille OSC. Tam także stał się pierwszym bramkarzem i w 1979 zajął z Lille 6. miejsce w lidze, a obok Pierre’a Pleimeldinga, Žarka Olarevicia i Roberta Cabrala stał się jedną z gwiazd drużyny. W Lille spędził łącznie 5 sezonów, jednak nie osiągnął większych sukcesów. Łącznie w tym okresie wystąpił w lidze 180 razy.
Od 1983 Bergeroo ponownie grał w nowym klubie, tym razem w Toulouse FC, m.in. z reprezentantami kraju: Christianem Lopezem, Guyem Lacombe’em, Gérardem Solerem czy Jeanem-François Domergue’em. W drużynie z Tuluzy grał do końca sezonu 1987/1988 i rozegrał dla niej 172 mecze. Karierę zakończył w wieku 34 lat.
Kariera reprezentacyjna.
W reprezentacji Francji Bergeroo zadebiutował 10 października 1979 w wygranym 3:0 towarzyskim spotkaniu ze Stanami Zjednoczonymi. W 1984 został powołany przez Michela Hidalgo do kadry na Euro 84. Tam był rezerwowym bramkarzem dla Joëla Batsa i nie rozegrał żadnego spotkania, a Francja wywalczyła mistrzostwo Europy. Z kolei w 1986 jako dubler Batsa zdobył brązowy medal na mistrzostwach świata w Meksyku. Łącznie w kadrze „Tricolores” rozegrał 3 spotkania.
Kariera trenerska.
Po zakończeniu kariery piłkarskiej Bergeroo został trenerem. Najpierw pracował z młodzieżą w INSEP, czyli Institut National du Sport et de l'Education Physique, a w 1990 został trenerem bramkarzy reprezentacji Francji. Pracował z trzema selekcjonerami: Michelem Platinim, Gérardem Houllierem i Aimé Jacquetem. W 1998 został asystentem Ricarda Gomesa, a potem Alaina Giresse'a w Paris Saint-Germain, a w 1999 sam objął stanowisko pierwszego trenera i pracował na nim do 2001. W 2002 trenował piłkarzy Stade Rennais FC, a w latach 2003–2004 był selekcjonerem kadry U-17. Od 11 września 2013 selekcjoner piłkarskiej reprezentacji Francji kobiet.

</doc>
<doc id="1545973" url="https://pl.wikipedia.org/wiki?curid=1545973" title="Drage (Dolna Saksonia)">
Drage (Dolna Saksonia)

Drage – miejscowość i gmina położona w niemieckim kraju związkowym Dolna Saksonia, w powiecie Harburg, jest częścią składową gminy zbiorowej (niem. "Samtgemeinde") Elbmarsch.
Leży ok. 25 km na południowy wschód od Hamburga i ok. 5 km na północny wschód od Winsen (Luhe).
Dzielnice gminy.
Do gminy Drage należą następujące dzielnice: Drage, Stove, Drennhausen, Elbstorf, Schwinde, Krümse, Hunden, Mover i Fahrenholz.

</doc>
<doc id="1545975" url="https://pl.wikipedia.org/wiki?curid=1545975" title="Maria Wanda Wanatowicz">
Maria Wanda Wanatowicz

Maria Wanda Wanatowicz (ur. 1941) – polska historyk, profesor zw. dr hab., wykładowca w Uniwersytecie Śląskim do 31 sierpnia 2013 r., kierownik Zakładu Historii Polski 1918 - 1945 do 28 lutego 2011 r., członkini Instytutu Historii PAN. W latach 2002-2008 dyrektor Instytutu Historii Uniwersytetu Śląskiego.
Zainteresowania badawcze.
Zainteresowania badawcze koncentruje na historii Śląska XIX i XX wieku, prezentowanej w kontekście ogólnopolskim, porównawczym. Dotyczą one różnorodnych zagadnień, jak: ubezpieczenia społeczne, ruchy migracyjne i ich konsekwencje, środowisko inteligencji na Śląsku, stosunek społeczeństwa innych ziem polskich do Śląska i jego mieszkańców w XIX i XX wieku, stosunki narodowościowe na pograniczu śląskim i świadomość narodowa jego mieszkańców w XIX i XX wieku, miejsce Śląska w dziejach nowożytnego narodu polskiego. Opublikowała z tego zakresu 6 monografii autorskich, ponad 100 artykułów, pod jej redakcją ukazało się kilkadziesiąt prac zbiorowych.

</doc>
<doc id="1545978" url="https://pl.wikipedia.org/wiki?curid=1545978" title="Piłkarz roku na Ukrainie">
Piłkarz roku na Ukrainie

Piłkarz roku na Ukrainie – coroczny plebiscyt na najlepszego ukraińskiego piłkarza grającego w kraju lub poza jego granicami. O wyniku plebiscytu decydują głosy oddane przez przedstawicieli wydań prasowych i internetowych, agencji informacyjnych, radia i telewizji oraz służb prasowych piłkarskich klubów Premier Lihi.
W latach 1969–1990 organizatorem była gazeta „Mołod’ Ukrainy” , od 1991 – nowo utworzona piłkarska gazeta „Ukraiński Futbol”, którą publikowała gazeta „Molod’ Ukrainu”. Wcześniej laureatów roku wybierała gazeta „Radianski Sport” (od 1965 nazywała się „Sportywna Gazeta”) oraz w 1968 gazeta „Komsomolskoje Znamia”.
Inna sportowa gazeta „Komanda” też prowadzi swój plebiscyt na najlepszego piłkarza Mistrzostw Ukrainy, o wyniku którego decydują głosy oddane przez głównych trenerów i kapitanów klubów Premier Lihi. W tym plebiscycie można głosować też na piłkarzy wszystkich narodowości grających w Mistrzostwach Ukrainy. Gazeta też wyznacza najlepszego piłkarza miesiąca oraz roku.
Piłkarzami, którzy najczęściej byli wyróżniani tytułem, są: Ołeh Błochin (9 razy), Andrij Szewczenko (6 razy) i Wiktor Łeonenko (3 razy). W rywalizacji klubowej najwięcej zwycięstw notowały Dynamo Kijów, zawodnicy którego wygrywali 30 razy i A.C. Milan, zawodnik którego wygrywał pięciokrotnie.

</doc>
<doc id="1545980" url="https://pl.wikipedia.org/wiki?curid=1545980" title="Piłkarz roku w Mistrzostwach Ukrainy">
Piłkarz roku w Mistrzostwach Ukrainy

Piłkarz roku w Mistrzostwach Ukrainy – coroczny plebiscyt na najlepszego piłkarza grającego w Mistrzostwach Ukrainy. O wyniku plebiscytu decydują głosy oddane przez głównych trenerów i kapitanów klubów Premier Lihi. Gazeta też wyznacza najlepszego piłkarza miesiąca.
Od sezonu 2008/2009 Premier-liha wybiera najlepszego piłkarza.
Inne czasopisma piłkarskie oraz serwisy internetowe, np. magazyn „Futbol”, gazeta „Ukraiński Futbol”, też prowadzą swój plebiscyt na najlepszego piłkarza na Ukrainie.

</doc>
<doc id="1545981" url="https://pl.wikipedia.org/wiki?curid=1545981" title="2MASS J09393548-2448279">
2MASS J09393548-2448279

2MASS J09393548-2448279 – układ podwójny położony w gwiazdozbiorze Pompy. Na układ składają się dwa brązowe karły, każdy z nich o masie pomiędzy 30 a 40 mas Jowisza i jasności ponad milion razy mniejszej niż jasność Słońca.
Obiekt 2MASS J09393548-2448279 został odkryty w 1999 w ramach programu Two Micron All-Sky Survey (2MASS), ale nie podejrzewano wówczas, że jest to układ podwójny. Dodatkowe obserwacje dokonane przy pomocy Teleskopu Spitzera pozwoliły na ustalenie temperatury obiektu, która wynosi ok. 565 do 635 K.
Dzięki obserwacjom z Anglo-Australian Observatory udało się określić odległość obiektu od Ziemi – wynosi ona 17 lat świetlnych (był to wówczas piąty najbliżej położony brązowy karzeł). Po ustaleniu odległości obiektu od Ziemi wyliczono, że jest on dwukrotnie jaśniejszy niż wynikałoby to z jego temperatury i odległości – oznacza to, że ma on dwukrotnie większą powierzchnię, czyli że obiekt ten jest układem podwójnym składającym się z dwóch brązowych karłów, a nie jak sądzono wcześniej pojedynczym brązowym karłem.

</doc>
<doc id="1545983" url="https://pl.wikipedia.org/wiki?curid=1545983" title="Parlament Wiktorii">
Parlament Wiktorii

Parlament Wiktorii ("Parliament of Victoria") – najwyższy organ władzy ustawodawczej w australijskim stanie Wiktoria. Choć Rada Legislacyjna Wiktorii działała już od 1851, parlament jako taki powstał w 1856, gdy ta ówczesna brytyjska kolonia uzyskała autonomię.
Izbę niższą parlamentu stanowi wybierane w okręgach jednomandatowych Zgromadzenie Ustawodawcze, liczące 88 członków. Rada Ustawodawcza jest izbą wyższą, zaś 40 wchodzących w jej skład osób wyłaniane jest w ośmiu okręgach wielomandatowych. Kadencja trwa cztery lata, ale gubernator ma prawo ją skrócić na wniosek premiera stanowego.
Relacje między izbami oparte są na modelu zaczerpniętym z parlamentu brytyjskiego. Choć formalnie obie izby mają zbliżone uprawnienia w procesie legislacyjnym, w praktyce izbą ważniejszą i silniejszą jest Zgromadzenie. To właśnie tam rodzi się większość inicjatyw ustawodawczych, ponadto to lider największej partii lub koalicji w Zgromadzeniu zostaje automatycznie premierem stanu. Rada jest także wyłączona z prac nad ustawami o charakterze budżetowym.
Gmach Parlamentu Wiktorii w Melbourne jest największym budynkiem użyteczności publicznej wzniesionym w koloniach australijskich przez cały XIX wiek. W latach 1901–1927 – gdy w oczekiwaniu na ukończenie budowy Canberry Melbourne pełniło funkcję tymczasowej stolicy Australii – obiekt ten był użyczany parlamentowi federalnemu. Parlament Wiktorii obradował wówczas w Royal Exhibition Building.

</doc>
<doc id="1545986" url="https://pl.wikipedia.org/wiki?curid=1545986" title="Mistrzostwa Świata Juniorów Młodszych w Lekkoatletyce 1999">
Mistrzostwa Świata Juniorów Młodszych w Lekkoatletyce 1999

1. Mistrzostwa Świata Juniorów Młodszych w Lekkoatletyce – zawody lekkoatletyczne dla sportowców do lat 17 zorganizowane pod egidą Międzynarodowego Stowarzyszenia Federacji Lekkoatletycznych (IAAF) na stadionie Wojskowego Klubu Sportowego Zawisza w Bydgoszczy między 16 i 18 lipca 1999 roku. 
W latach 90. XX wieku Bydgoszcz chciała zorganizować lekkoatletyczne mistrzostwa świata juniorów jednak nie otrzymała prawa do organizacji tych zawodów. Po porażce polskiej kandydatury władze IAAF, z szefem organizacji Włochem Primo Nebiolo, zaproponowały Polskiemu Związkowi Lekkiej Atletyki przeprowadzenie inauguracyjnej edycji mistrzostw świata dla juniorów młodszych (16-17 lat). Oficjalnie decyzja IAAF o przyznaniu Bydgoszczy organizacji zawodów zapadła 18 marca 1998 podczas mistrzostw świata w biegach przełajowych w Marrakeszu.
W zawodach wzięło udział 1055 zawodników ze 131 krajów. Zawody z trybun bydgoskiego stadionu śledziło pierwszego dnia 17 000 widzów, drugiego 9000 oraz trzeciego 16 000. 

</doc>
<doc id="1545987" url="https://pl.wikipedia.org/wiki?curid=1545987" title="Mistrzostwa Świata Juniorów Młodszych w Lekkoatletyce 2001">
Mistrzostwa Świata Juniorów Młodszych w Lekkoatletyce 2001

2. Mistrzostwa Świata Juniorów Młodszych w Lekkoatletyce – międzynarodowe zawody lekkoatletyczne, organizowane pod egidą IAAF, dla zawodników do lat 17. Mistrzostwa odbywały się w węgierskim Debreczynie (na Gyulai István Atlétikai Stadion) od 12 do 15 lipca 2001 roku. Reprezentanci Polski wywalczyli cztery medale: złoto zdobył Karol Grzegorczyk oraz męska sztafeta szwedzka (Tomasz Kaska, Piotr Zrada, Piotr Kędzia, Karol Grzegorczyk), srebro wywalczył Piotr Kędzia, a brązowy krążek wywalczyła tyczkarka Anna Olko.

</doc>
<doc id="1545989" url="https://pl.wikipedia.org/wiki?curid=1545989" title="Moravice">
Moravice

Moravice (niem. "Mohra") – rzeka na północnym wschodzie Czech, w dorzeczu Odry, główny, prawy dopływ Opawy; wypływa w Wysokim Jesioniku, w pobliżu Pradziada, płynie na prawie całej długości przez tereny górzyste, w kierunkach przeważnie wschodnich; uchodzi w pobliżu polskiej granicy; na rzece znajdują się sztuczne zbiorniki Slezská Harta i Kružberk; główne miasto nad rzeką – Hradec nad Moravicí. Na pewnym odcinku tworzy granicę między Morawami a Śląskiem.
Przepływa przez miejscowości: Malá Morávka, Dolní Moravice, Břidličná, Kružberk, dawne uzdrowisko Jánské Koupele, Hradec nad Moravicí, Branka u Opavy i Opava. Największy dopływ to Hvozdnice.

</doc>
<doc id="1545991" url="https://pl.wikipedia.org/wiki?curid=1545991" title="Lista odcinków serialu Miasteczko Point Pleasant">
Lista odcinków serialu Miasteczko Point Pleasant

Lista odcinków amerykańskiego serialu Miasteczko Point Pleasant (ang. "Point Pleasant").

</doc>
<doc id="1545992" url="https://pl.wikipedia.org/wiki?curid=1545992" title="Cayetano Saporiti">
Cayetano Saporiti

Cayetano Saporiti (ur. 14 lutego 1887 w Montevideo, zm. 1954 tamże) – urugwajski piłkarz grający na pozycji bramkarza.
Kariera klubowa.
Przez całą karierę związany był Montevideo Wanderers, z którym zdobył trzynaście tytułów.
Kariera reprezentacyjna.
W reprezentacji Urugwaju zadebiutował w sierpniu 1905 roku w meczu z Argentyną, w trakcie turnieju o Copa Lipton 1905.
Wziął udział w nieoficjalnych mistrzostwach Ameryki Południowej Copa América 1910, gdzie Urugwaj zajął drugie miejsce za Argentyną – na turnieju zagrał w obu meczach – z Chile i Argentyną (stracił 4 bramki).
Brał udział w pierwszych w dziejach mistrzostwach Ameryki Południowej podczas turnieju Copa América 1916 – gdzie zdobył tytuł pierwszego mistrza Ameryki Południowej, a piłkarz zagrał we wszystkich trzech meczach – z Chile, Brazylią (stracił bramkę) i Argentyną. Rok później był w kadrze kadry na turnieju Copa América 1917, gdzie Urugwaj ponownie zdobył mistrzostwo Ameryki Południowej. Saporiti zagrał we wszystkich 3 meczach – z Chile, Brazylią i Argentyną. W tym ostatnim meczu w 70 minucie doznał kontuzji i Urugwaj musiał grać w osłabieniu, gdyż regulamin nie przewidywał wtedy zmian zawodników w trakcie meczu (w bramce zastąpił go obrońca Manuel Varela).
Po raz ostatni na kontynentalnych mistrzostwach wystąpił w turnieju Copa América 1919, gdzie zdobył srebrny medal. Saporiti zagrał w trzech meczach – z Argentyną (stracił 2 bramki), z Brazylią (stracił 2 bramki) i decydującym o mistrzostwie barażu z Brazylią, gdzie w normalnym czasie zachował czyste konto i dopiero zdobyta w dogrywce bramka Friedenreicha przesądziła o mistrzowskim tytule dla rywali. W meczu z Chile zastąpił go Roberto Chery, bramkarz klubu CA Peñarol.
Łącznie w reprezentacji Urugwaju rozegrał 50 meczów, w których stracił 64 bramki.
Sukcesy.
Klubowe.
Wanderers
Reprezentacyjne.
Urugwaj

</doc>
<doc id="1545993" url="https://pl.wikipedia.org/wiki?curid=1545993" title="Niedźwiadki (Góry Wałbrzyskie)">
Niedźwiadki (Góry Wałbrzyskie)

 Niedźwiadki (niem. "Butter Berg") - trój wierzchołkowe wzniesienie 604 m, 623 m i 629 m n.p.m., w południowo-zachodniej Polsce, w Sudetach Środkowych, w Górach Wałbrzyskich.
Góra położona jest w północno-wschodniej części Gór Wałbrzyskich, na terenie miasta Wałbrzycha, na wschód od dzielnicy Podgórze.
Trój kulminacyjny grzbiet w kształcie rozciągniętego stożka o dość stromych zboczach z charakterystycznymi trzema wierzchołkami, które mimo małej wysokości względnej w stosunku do płaszczyzny szczytowej, czynią wzniesienie łatwo rozpoznawalnym w terenie. Jest szczytem, który góruje ponad 100 m nad najwyżej położonymi na południowo-zachodnim zboczu zabudowaniami. Południowo-zachodnie zbocze Niedźwiadków opada w stronę zabudowań Podgórza, północne ku Nowemu Miastu, a wschodnie w kierunku zabudowań Rusinowej. Na południowym wschodzie, w rejonie siodła dzielącego grzbiet od następnego członu, rozłożone są zabudowania Doliny Szwajcarskiej. Za siodłem rozciąga się grzbiet z kulminacją Wołowca.
Góra o zróżnicowanej budowie geologicznej. Szczyt zbudowany jest ze skał wulkanicznych. W grzbiecie Niedźwiadków występuje autoklastyczna brekcja magmowa w postaci rozkruszonej i wtórnie zlepionej lawy, często z wtrąceniami przeobrażonej w wysokiej temperaturze skały osadowej. Zbocza i najbliższe otoczenie pokrywają skały osadowe – zlepieńce, piaskowce i łupki, w których znajdują się pokłady węgla kamiennego. Na zboczach leżą głazy narzutowe, które są śladem zasięgu lodowca.
Wzniesienie w całości porośnięte lasem mieszanym regla dolnego z domieszką świerka, u podnóży znajdują się nieużytki, ogrody i zabudowania.
Turystyka.
Grzbietem przebiega szlak turystyczny

</doc>
<doc id="1545997" url="https://pl.wikipedia.org/wiki?curid=1545997" title="Lewino (jezioro)">
Lewino (jezioro)

Lewino – jezioro na Równinie Goleniowskiej, położone w gminie Przybiernów, w powiecie goleniowskim, w woj. zachodniopomorskim. Lewino znajduje się w północno-zachodniej części Puszczy Goleniowskiej. Powierzchnia zbiornika wynosi 3,12 ha.
Według typologii rybackiej jest to jezioro karasiowe. 
Niecały 1 km na północny zachód leży leśniczówka Borowik. Natomiast 2 km na wschód przebiega droga krajowa nr 3.
Nazwa Lewino funkcjonuje od 1949 roku, kiedy to została zmieniona z poprzedniej niemieckiej nazwy "Levin See".

</doc>
<doc id="1546002" url="https://pl.wikipedia.org/wiki?curid=1546002" title="Fundacja „Strumień Życia”">
Fundacja „Strumień Życia”

Fundacja „Strumień Życia” – niedochodowa (non-profit) organizacja chrześcijańska o charakterze ewangelikalnym, założona w 1993 w Warszawie. Powiązana z nurtem kościołów miejscowych, ściśle współpracuje z amerykańskim wydawnictwem Living Stream Ministry.
Fundacja zajmuje się głównie działalnością wydawniczą. Jej staraniem ukazało się do tej pory ponad pięćdziesiąt pozycji książkowych, będących przekładami na język polski publikacji autorstwa dwóch chrześcijańskich kaznodziei Watchmana Nee i Witnessa Lee. Fundacja jest także wydawcą chrześcijańskiego kwartalnika "Strumień".
Fundacja nagrała cykl ponad stu audycji radiowych poświęconych studiom ksiąg Biblii. Audycje te emitowało m.in. Radio CCM.
"Strumień Życia" organizuje także wspólnie z fundacją "Rhema" (Dystrybutorzy Literatury Remy) konferencje, szkolenia i seminaria biblijne.

</doc>
<doc id="1546005" url="https://pl.wikipedia.org/wiki?curid=1546005" title="Jezioro Czarne (Równina Gryficka)">
Jezioro Czarne (Równina Gryficka)

Jezioro Czarne – jezioro na Równinie Gryfickiej, położone w gminie Przybiernów, w powiecie goleniowskim, w woj. zachodniopomorskim. Jezioro Czarne znajduje się w północnej części Puszczy Goleniowskiej. Według danych powierzchnia zbiornika wynosi 1,76 ha, jednak inne źródło podaje 2,6 ha.
Według typologii rybackiej jest to jezioro karasiowe. 
Jezioro Czarne znajduje się na południe od Jeziora Przybiernowskiego, a ok. 0,5 km na północny wschód leży osada Owczarnia. Zbiornik znajduje się na obszarze Nadleśnictwa Rokita. Od 30 czerwca 2008 jezioro znajduje się na terenie rezerwatu przyrody „Jezioro Czarne” (rezerwat florystyczny, o powierzchni 39,99 ha).

</doc>
<doc id="1546018" url="https://pl.wikipedia.org/wiki?curid=1546018" title="Trzęsacz (jezioro)">
Trzęsacz (jezioro)

Trzęsacz – jezioro na Równinie Goleniowskiej, położone w gminie Stepnica, w powiecie goleniowskim, w woj. zachodniopomorskim. 
Powierzchnia zbiornika wynosi 1,36 ha.
Jezioro powytopiskowe, nieprzepływowe. Należy do zlewni cząstkowej Gowienicy. Według typologii rybackiej należy do jezior karasiowych. Znajduje się w obrębie wstępnie udokumentowanego złoża torfu. 
W odległości ok. 400 m na północ płynie rzeka Świdnianka.
Nazwa Trzęsacz funkcjonuje od 1949 roku, kiedy to została zmieniona z poprzedniej niemieckiej nazwy "Teufels See".

</doc>
<doc id="1546020" url="https://pl.wikipedia.org/wiki?curid=1546020" title="Wojewódzki Sztab Wojskowy we Wrocławiu">
Wojewódzki Sztab Wojskowy we Wrocławiu

Wojewódzki Sztab Wojskowy we Wrocławiu - terenowy organ Ministra Obrony Narodowej w sprawach operacyjno-obronnych i administracji wojskowej, z siedzibą przy ul. Obornickiej 130 we Wrocławiu.
Od 1 stycznia 2011 wrocławskiemu Sztabowi podlegają Wojskowe Komendy Uzupełnień: Bolesławiec, Głogów, Kłodzko, nowo utworzona Wrocław oraz Pracownia psychologiczna we Wrocławiu. W tym dniu w związku z uzawodowieniem Armii zostały rozformowane Komendy: Jelenia Góra, Legnica, Świdnica, Wrocław 1, Wrocław 2 i Wrocław 3.
23 czerwca 2015 roku podsekretarz stanu Maciej Jankowski, działając z upoważnienia Ministra Obrony Narodowej, wprowadził odznakę pamiątkową oraz oznakę rozpoznawczą Wojewódzkiego Sztabu Wojskowego we Wrocławiu, zatwierdził wzór odznaki i legitymacji oraz nadał regulamin odznaki.

</doc>
<doc id="1546022" url="https://pl.wikipedia.org/wiki?curid=1546022" title="Wojewódzki Sztab Wojskowy w Szczecinie">
Wojewódzki Sztab Wojskowy w Szczecinie

Wojewódzki Sztab Wojskowy w Szczecinie – terenowy organ Ministra Obrony Narodowej w sprawach operacyjno-obronnych i administracji wojskowej, z siedzibą przy ul. Potulickiej 3 w Szczecinie.
Podległość.
WSzW służbowo podlega pod Sztab Generalny Wojska Polskiego.
WSzW w Szczecinie podlegają:
Komendanci: mjr Wojciech Gut, płk dypl. Czesław Drewniak, ppłk mgr Marek Balcerek, ppłk mgr Wojciech Kordański, ppłk Marek Konieczny. Od 1 stycznia 2011 jednostka przejęła obszar administrowany przez WKU w Szczecinie-Podjuchach, która wcześniej siedzibę miała w Gryfinie.

</doc>
<doc id="1546023" url="https://pl.wikipedia.org/wiki?curid=1546023" title="Zielonczyn (jezioro)">
Zielonczyn (jezioro)

Zielonczyn – jezioro na Równinie Goleniowskiej, położone w gminie Stepnica, w powiecie goleniowskim, w woj. zachodniopomorskim. Jezioro powytopiskowe, leży na obszarze zlewni Zalewu Szczecińskiego w okolicy miejscowości Zielonczyn. 
Powierzchnia zbiornika wynosi 3,99 ha, głębokość 2 m, lustro wody położone jest na wysokości 7,4 m n.p.m.
Według typologii rybackiej jest jeziorem karasiowym.

</doc>
<doc id="1546025" url="https://pl.wikipedia.org/wiki?curid=1546025" title="Wojewódzki Sztab Wojskowy w Gdańsku">
Wojewódzki Sztab Wojskowy w Gdańsku

Wojewódzki Sztab Wojskowy w Gdańsku – terenowy organ Ministra Obrony Narodowej w sprawach operacyjno-obronnych i administracji wojskowej, z siedzibą przy ul. Do Studzienki 45 w Gdańsku.
Od 1 lipca 2007 szefem Sztabu był kmdr mgr inż. Janusz Sylwester. Od 1 lutego 2012 szefem WSzW w Gdańsku był płk dypl. Tadeusz Krawczyk. Od 1 lutego 2017 na stanowisko Szefa WSzW został wyznaczony płk Andrzej Płocha.
Podległość.
WSzW w Gdańsku podlegają:
Historia WKU Gdynia.
Po II wojnie światowej, w marcu 1945 na podstawie Rozkazu Naczelnego Dowódcy Wojska Polskiego nr 010/Org. rozpoczęła działalność Gdyńska Rejonowa Komenda Uzupełnień podległa Dowódcy Pomorskiego Okręgu Wojskowego.
W skład RKU wchodziło:
Pierwszym Komendantem Rejonowej Komendy Uzupełnień został mjr Jan Serwadczak, który jednocześnie pełnił funkcję Komendanta Wojskowego Miasta Gdyni.
RKU obejmowało swym zasięgiem:
Do głównych zadań RKU należało:
Komisja poborowa funkcjonująca na terenie Gdyni, obejmowała swym zasięgiem powiaty Kartuzy i Morski wraz z Półwyspem Helskim.
Od początku powstania organy administracji wojskowej ściśle współpracowały z władzami administracji rządowej miast i powiatów, organami porządkowymi, jednostkami wojskowymi, organizacjami społecznymi oraz zakładami pracy.
W 1949 RKU przystąpiła do powszechnej rejestracji mężczyzn i założyła nową ewidencję oraz rozpoczęła wydawanie nowych książeczek wojskowych. Do realizacji tych zadań powołano trzy komisje w powiatach Gdynia, Kartuzy i Morskim.
Wielokrotnie RKU zmieniała swoją siedzibę. W 1948 przeniesiona była na ul. Sieroszewskiego 7, a w 1951 na ul. Waszyngtona 1.
W marcu 1952 zmieniono podległość RKU z Okręgu Wojskowego do Wojskowej Komendy Wojewódzkiej w Gdańsku, a w kwietniu tego roku zmieniono jej nazwę z Rejonowej Komendy Uzupełnień na Wojskową Komendę Rejonową.
W 1954 przeniesiono jej siedzibę z ul. Waszyngtona 1 na ul. 10 lutego 29a. Od dnia 3 września 1955 WKR miał swoją nową siedzibę przy ul. Świętojańskiej 72.
W 1957 następuje nowy podział administracyjny i WKR Gdynia obejmuje swoim działaniem dwa miasta Gdynię i Sopot.
W 1965 z dniem 1 stycznia na podstawie Rozkazu Ministra Obrony Narodowej z dnia 5 grudnia 1964 zostaje powołany Miejski Sztab Wojskowy, a Wojskowa Komenda Rejonowa zostaje rozwiązana i włączona w jego skład.
Zgodnie z zarządzeniem Ministra Obrony Narodowej nr 130 z dnia 31 maja 1975 w sprawie terytorialnego zasięgu działania Wojskowych Komend Uzupełnień, oraz na podstawie Rozkazu Dowódcy Pomorskiego Okręgu Wojskowego nr 055/Org. z dnia 14 czerwca 1975. Z dniem 1 sierpnia 1975 powołano Wojskową Komendę Uzupełnień w Gdyni o zasięgu terytorialnym:
W 1975 Wojskowa Komenda Uzupełnień została przeniesiona z ul. Świętojańskiej do budynku Logistyki Dowództwa Marynarki Wojennej przy ul. Pułaskiego 7 gdzie funkcjonuje do dziś.

</doc>
<doc id="1546026" url="https://pl.wikipedia.org/wiki?curid=1546026" title="Wojewódzki Sztab Wojskowy w Krakowie">
Wojewódzki Sztab Wojskowy w Krakowie

Wojewódzki Sztab Wojskowy w Krakowie – terenowy organ Ministra Obrony Narodowej w sprawach operacyjno-obronnych i administracji wojskowej, z siedzibą przy ul. Rydla 19 w Krakowie.
Podległość.
Szef WSzW w Krakowie podlegał Dowódcy Śląskiego Okręgu Wojskowego we Wrocławiu.
W 2011 roku Terenowe Organa Administracji Wojskowej przeszły kolejną reorganizację. Zlikwidowane zostały Okręgi Wojskowe, w związku z czym od dnia 1 stycznia 2012 roku, WSzW znajdują się w bezpośrednim podporządkowaniu Szefa Inspektoratu Wsparcia Sił Zbrojnych.

</doc>
<doc id="1546028" url="https://pl.wikipedia.org/wiki?curid=1546028" title="Wojewódzki Sztab Wojskowy w Olsztynie">
Wojewódzki Sztab Wojskowy w Olsztynie

Wojewódzki Sztab Wojskowy (WSzW) w Olsztynie – terenowy organ Ministra Obrony Narodowej w sprawach operacyjno-obronnych i administracji wojskowej.
Wojewódzki Sztab Wojskowy w Olsztynie podlega pod Sztab Generalny Wojska Polskiego w Warszawie.
Historia Wojewódzkiego Sztabu Wojskowego w Olsztynie.
Początki administracji wojskowej na Warmii i Mazurach sięgają 1945 roku. Podstawą jej tworzenia był Rozkaz Szefa Sztabu Generalnego WP z dnia 21 sierpnia 1945. Wtedy to, na obszarze dawnych Prus Wschodnich, zostało sformowanych siedem Rejonowych Komend Uzupełnień w takich ośrodkach jak: Kętrzyn, Lidzbark Warmiński, Morąg, Olecko, Olsztyn, Ostróda i Pisz. Sześć lat później, Zarządzeniem Ministra Obrony Narodowej z dnia 17 grudnia 1951 roku, powołano Wojskową Komendę Wojewódzką w Olsztynie, obejmującą zasięgiem swojego działania województwo olsztyńskie i białostockie. Datę tę należy traktować jako początek narodzin obecnie funkcjonującego Wojewódzkiego Sztabu Wojskowego w Olsztynie. Nazwa "Wojewódzki Sztab Wojskowy", pojawiła się 31 stycznia 1963 roku i była konsekwencją Rozkazu Ministra Obrony Narodowej z dnia 20 listopada 1962 roku oraz Zarządzenia Szefa Sztabu Generalnego WP Nr 0143/Org. z dnia 21 listopada 1962 roku. Do 31 stycznia 1963 r. sformowano Wojewódzkie Sztaby Wojskowe dla województw: lubelskiego, białostockiego, kieleckiego, olsztyńskiego i rzeszowskiego. Po przeformowaniu, Zarządzeniem Szefa Sztabu Generalnego WP z dnia 23 czerwca 1995 roku, Wojewódzkiego Sztabu Wojskowego w Wojewódzki Sztab Wojskowy- Regionalny Sztab Wojskowy, z dniem 1 lipca 1996 r., jego zasięg terytorialny uległ rozszerzeniu i objął województwa: ciechanowskie, elbląskie, olsztyńskie i ostrołęckie.
Ramowy zakres działania określał, iż nowo powstający WSzW-RSzW spełniać będzie funkcje terytorialnego organu dowodzenia, odpowiedzialnego za koordynację przygotowań jednostek wojskowych, organów i instytucji uczestniczących w konflikcie zbrojnym w obronie obszaru regionu (województwa).
Pierwszą siedzibą Wojewódzkiego Sztabu Wojskowego w Olsztynie był budynek Prezydium Wojewódzkiej Rady Narodowej przy ul. Mikołaja Kopernika 48.
Kolejno siedzibami WSzW były:
W związku z reformą podziału administracyjnego kraju, która weszła w dniu 1 stycznia 1999 r., z początkiem 1999 roku powrócono do nazwy Wojewódzki Sztab Wojskowy w Olsztynie. Realizuje on zadania określone w ustawach i przepisach wykonawczych na obszarze województwa warmińsko-mazurskiego.
Struktura organizacyjna.
Wojewódzkiemu Sztabowi Wojskowemu podlegają:

</doc>
<doc id="1546030" url="https://pl.wikipedia.org/wiki?curid=1546030" title="Św. Dorota">
Św. Dorota



</doc>
<doc id="1546031" url="https://pl.wikipedia.org/wiki?curid=1546031" title="Jezioro Dołgie (powiat goleniowski)">
Jezioro Dołgie (powiat goleniowski)

Jezioro Dołgie – jezioro na Równinie Goleniowskiej, położone w gminie Stepnica, w powiecie goleniowskim, w woj. zachodniopomorskim.
Bezodpływowa misa jeziora w przeważającej części jest zarośnięta. Granica linii brzegowej jest trudna do określenia, brzegi są niedostępne (bagienne i zarośnięte). 
Powierzchnia zbiornika wynosi 1,4 ha. Pozostała część to tereny bagienne, stanowiące m.in. miejsce żerowania bielika, bociana czarnego.
Według typologii rybackiej jest jeziorem karasiowym. 
W odległości ok. 0,6 km na północny wschód leży mała osada Machowica.

</doc>
<doc id="1546032" url="https://pl.wikipedia.org/wiki?curid=1546032" title="Wojewódzki Sztab Wojskowy w Warszawie">
Wojewódzki Sztab Wojskowy w Warszawie

Wojewódzki Sztab Wojskowy w Warszawie - terenowy organ wykonawczy Ministra Obrony Narodowej w sprawach operacyjno-obronnych i administracji wojskowej na obszarze województwa mazowieckiego
WSzW w Warszawie podlega Szefowi Sztabu Generalnego Wojska Polskiego. Jego siedziba mieści się przy ul. Winnickiej 1 w Warszawie.
Zadania Wojewódzkiego Sztabu Wojskowego.
Podstawowe zadania WSzW to: 
Struktura organizacyjna.
Na mocy rozporządzenia Ministra Obrony Narodowej z 7 grudnia 1998 roku oraz zarządzenia nr 129/Org. Ministra Obrony Narodowej z 29 grudnia 1998 roku przemianowano regionalne sztaby wojskowe na wojewódzkie sztaby wojskowe (WSzW), którym ustalono zasięg terytorialny w obrębie województwa. WSzW w Warszawie podporządkowano 20 wojskowych komend uzupełnień (WKU): Ciechanów, Garwolin, Grójec, Kozienice, Mińsk Mazowiecki, Mława, Nowy Dwór Mazowiecki, Ostrołęka, Otwock, Płock, Pruszków, Radom, Siedlce i Wyszków oraz sześć warszawskich – Mokotów, Ochota, Praga Południe, Praga Północ, Śródmieście i Żoliborz.
W związku z prowadzoną restrukturyzacją wojska, w 2002 roku wszedł w życie nowy etat WSzW, zmieniający jego strukturę wewnętrzną i zmniejszający liczbę kadry zawodowej. Zgodnie z rozporządzeniem Ministra Obrony Narodowej z 16 maja 2002 roku Szefowi WSzW w Warszawie podlegało 17 WKU na obszarze województwa mazowieckiego (rozformowano 3 WKU w: Mławie, Otwocku i Pruszkowie).
Następnie Zgodnie z rozporządzeniem Ministra Obrony Narodowej z 4 marca 2010 roku na terenie województwa mazowieckiego od dnia 1 stycznia 2011 roku funkcjonuje i podlega Wojewódzkiemu Sztabowi Wojskowemu w Warszawie 12 Wojskowych Komend Uzupełnień:
Rozformowano 6 WKU: Grójec, Kozienice, Nowy Dwór Mazowiecki, Praga Południe, Praga Północ, Żoliborz i sformowano 1 WKU Warszawa - Praga.
Szefowie WSzW.
szefami WSzW byli:

</doc>
<doc id="1546033" url="https://pl.wikipedia.org/wiki?curid=1546033" title="Dołgie Wielkie">
Dołgie Wielkie



</doc>
<doc id="1546035" url="https://pl.wikipedia.org/wiki?curid=1546035" title="Wojewódzki Sztab Wojskowy w Łodzi">
Wojewódzki Sztab Wojskowy w Łodzi

Wojewódzki Sztab Wojskowy w Łodzi – terenowy organ Ministra Obrony Narodowej w sprawach operacyjno-obronnych i administracji wojskowej na terenie województwa łódzkiego, z siedzibą przy ul. Źródłowej 52 w Łodzi.
Podległość.
Szef WSzW w Łodzi podlega Szefowi Sztabu Generalnego Wojska Polskiego.
WSzW w Łodzi podlegają:
Szefowie WSzW.
Szefami instytucji byli:

</doc>
<doc id="1546038" url="https://pl.wikipedia.org/wiki?curid=1546038" title="Jezioro Dołgie">
Jezioro Dołgie

5 jezior w Polsce:

</doc>
<doc id="1546043" url="https://pl.wikipedia.org/wiki?curid=1546043" title="Jezioro Dołgie Wielkie">
Jezioro Dołgie Wielkie

2 jeziora w Polsce:
Zobacz też:

</doc>
<doc id="1546049" url="https://pl.wikipedia.org/wiki?curid=1546049" title="Yaziz">
Yaziz



</doc>
<doc id="1546050" url="https://pl.wikipedia.org/wiki?curid=1546050" title="Gerhard Kremer">
Gerhard Kremer



</doc>
<doc id="1546056" url="https://pl.wikipedia.org/wiki?curid=1546056" title="Feldflieger Abteilung">
Feldflieger Abteilung

Feldflieger Abteilung (FFA) – polowy oddział lotniczy – jednostki liniowe lotnictwa niemieckiego "Luftstreitkräfte" na początku I wojny światowej.
Pierwsza jednostka tego typu została utworzona w 1912 roku, była to Feldflieger-Abteilung 1 dysponujące czterema samolotami, 21 oficerami i 306 szeregowymi. W momencie rozpoczęcia I wojny światowej w sierpniu 1914 lotnictwo niemieckie było w pierwszej fazie organizacji. Istniały 33 jednostki FFA (30 pruskich oraz 3 bawarskie) przydzielone po jednej do każdego z ośmiu dowództw armii oraz po jednej do każdego z 25 korpusów armijnych. Każda jednostka składała się z 6 dwumiejscowych samolotów. Ich rola polegała na rozpoznaniu stanowisk nieprzyjaciela oraz przewożeniu rozkazów pomiędzy jednostkami.
Do końca marca 1915 roku liczba jednostek lotniczych FFA została zwiększona do 72. W związku ze zmianami zachodzącymi w lotnictwie pojawiły się także pierwsze wyspecjalizowane jednostki bombowe ("Kampfstaffel" Kasta) oraz w kilka miesięcy później myśliwskie ("Jagdstaffel" Jasta). 

</doc>
<doc id="1546058" url="https://pl.wikipedia.org/wiki?curid=1546058" title="Théodore Steeg">
Théodore Steeg

Théodore Steeg (ur. 19 grudnia 1868 w Libourne w Żyrondzie, zm. 19 grudnia 1950 w Paryżu) był francuskim politykiem w okresie trzeciej republiki, deputowanym z okręgu Seine w latach 1906-14 oraz senatorem z tego samego departamentu w latach 1914-40.
W czasie swojej kariery politycznej pełnił również funkcję generalnego gubernatora Algierii (1921-25) oraz głównego rezydenta Maroka (1925-29).
Od 13 grudnia 1930 do 27 stycznia 1931 roku stał na czele rządu, opartego na konserwatywnej większości w parlamencie (przejściowo był również ministrem ds. kolonii). Podczas swojej kariery politycznej piastował wiele urzędów w ministerstwach, włącznie z urzędem ministra spraw wewnętrznych w czasie I wojny światowej:
1. Minister Oświecenia Publicznego i Sztuk Pięknych w rządzie Ernesta Monisa (2 marca 1911 - 13 stycznia 1912)
2. Minister spraw wewnętrznych w rządzie Raymonda Poincare'a (14 stycznia 1912 - 21 stycznia 1913)
3. Minister oświecenia publicznego i sztuk pięknych w trzecim i czwartym rządzie Aristide'a Brianda (21 stycznia - 21 marca 1913)
4. Minister oświecenia publicznego i sztuk pięknych w piątym rządzie Alexandre'a Ribota (20 marca - 1 września 1917)
5. Minister spraw wewnętrznych w rządzie Paula Painleve'a (1 września - 16 listopada 1917)
6. Minister spraw wewnętrznych w pierwszym i drugim rządzie Alexandre'a Milleranda oraz w rządzie Georges'a Leyguesa (20 stycznia 1920 - 16 stycznia 1921)
7. Minister sprawiedliwości w drugim rządzie Painleve'a (17 kwietnia - 10 października 1925)
8. Minister sprawiedliwości w rządzie Camille'a Chautempsa (21 lutego - 1 marca 1930)
9. Minister ds. kolonii we własnym rządzie (13 grudnia 1930 - 27 stycznia 1931)
10. Minister ds. kolonii w rządzie Camille'a Chautempsa (18 stycznia - 13 marca 1938)
Gabinet Theodore'a Steega, 13 grudnia 1930 - 27 stycznia 1931.
Théodore Steeg - Premier i minister ds. kolonii 
Aristide Briand - minister spraw zagranicznych
Louis Barthou - minister wojny
Georges Leygues - minister spraw wewnętrznych
Louis Germain-Martin - minister finansów
Louis Loucheur - minister gospodarki narodowej, handlu i przemysłu
Maurice Palmade - minister skarbu
Édouard Grinda - minister pracy i ochrony praw socjalnych 
Henri Chéron - minister sprawiedliwości 
Albert Sarraut - minister floty wojennej
Charles Daniélou - minister floty handlowej 
Paul Painlevé - minister lotnictwa
Camille Chautemps - minister oświecenia publicznego i sztuk pięknych
Robert Thoumyre - minister ds. świadczeń socjalnych
Victor Boret - minister rolnictwa 
Édouard Daladier - minister robót publicznych
Henri Queuille - minister zdrowia
Georges Bonnet - minister poczty i telekomunikacji
Zmiany:
23 grudnia 1930 - Maurice Dormann zastąpił Thoumyre na stanowisku ministra ds. świadczeń socjalnych.

</doc>
<doc id="1546059" url="https://pl.wikipedia.org/wiki?curid=1546059" title="Josef Wiesel">
Josef Wiesel

Josef Heinrich Wiesel (ur. 25 czerwca 1876 w Wiedniu, zm. 18 grudnia 1928) – austriacki lekarz, internista.
Studiował na Uniwersytecie Wiedeńskim, tytuł doktora medycyny otrzymał w 1901 roku, w 1908 roku habilitował się i wykładał na macierzystej uczelni. Od 1917 roku prymariusz Szpitala Franciszka Józefa. W 1921 roku został profesorem asystentem. Zajmował się przede wszystkim nadnerczami, przedstawił metodę barwienia komórek chromafinowych (metoda Wiesela). Opisał też splot nerwowy serca, dawniej nazywany splotem Wiesela (Wiesel paraganglion).

</doc>
<doc id="1546060" url="https://pl.wikipedia.org/wiki?curid=1546060" title="Mały Pusty Stawek">
Mały Pusty Stawek

Mały Pusty Stawek (słow. "Malé Pusté pliesko", "Pusté pliesko", "Pusté plieso II", "Horné Pusté pleso") – staw położony na wysokości ok. 2067 m n.p.m. w górnych partiach Doliny Staroleśnej, w słowackich Tatrach Wysokich. Pomiary pracowników TANAP-u z lat 60. XX w. wykazują, że ma powierzchnię ok. 0,15 ha, wymiary 69 × 31 m i głębokość ok. 4,3 m. Leży w kotlinie zwanej Pustą Kotliną, nieco na północny wschód powyżej Pustego Stawu Staroleśnego, u podnóża Świstowego Szczytu. Swoim kształtem przypomina sierp. Jest jednym z 27 Staroleśnych Stawów, które rozsypane są po całej Dolinie Staroleśnej. Oprócz niego w Pustej Kotlinie znajdują się dwa inne stawy, są to: Pusty Staw Staroleśny (największy) i Puste Oko. Do Małego Pustego Stawku nie prowadzą żadne znakowane szlaki turystyczne.
Nazewnictwo.
Nazwa Małego Pustego Stawku pochodzi od Pustego Stawu Staroleśnego. Leżą one w otoczeniu pól piargów i złomów opadających spod Świstowego Szczytu i Świstowej Przełęczy.

</doc>
<doc id="1546062" url="https://pl.wikipedia.org/wiki?curid=1546062" title="Pas radiacyjny">
Pas radiacyjny



</doc>
<doc id="1546066" url="https://pl.wikipedia.org/wiki?curid=1546066" title="Grudzień 2008 w sporcie">
Grudzień 2008 w sporcie

11 grudnia 2008.
Polski kajakarz Adam Seroczyński został zdyskwalifikowany przez Międzynarodowy Komitet Olimpijski i pozbawiony czwartego miejsca w kajakowym wyścigu K2 na Letnich Igrzyskach Olimpijskich w Pekinie. (Onet.pl, Decyzja komitetu dyscyplarnego MKOl)

</doc>
<doc id="1546068" url="https://pl.wikipedia.org/wiki?curid=1546068" title="Jagdstaffel 7">
Jagdstaffel 7

Jagdstaffel 7 – Königlich Preußische Jagdstaffel Nr. 7 – Jasta 7 – jednostka lotnictwa niemieckiego Luftstreitkräfte z okresu I wojny światowej.
Jednostka została utworzona w Martincourt w sierpniu 1916 roku, jako jedna z pierwszych 12 eskadra w pierwszym etapie reorganizacji lotnictwa. Organizację nowej eskadry, która powstała na bazie KEK Bantheville, powierzono porucznikowi Fritzowi von Bronsart-Schellendorf. Została zmobilizowana w dniu 21 września 1916 roku.
Eskadra walczyła na samolotach Fokker D.VII, Fokker Dr.I na froncie zachodnim.
"Jasta 5" w całym okresie wojny odniosła 126 zwycięstwa. W okresie od września 1916 do listopada 1918 roku jej straty wynosiły 11 zabitych w walce, 12 rannych oraz 2 zabitych w wypadkach.
Łącznie przez jej personel przeszło 11 asów myśliwskich:

</doc>
<doc id="1546070" url="https://pl.wikipedia.org/wiki?curid=1546070" title="Agnieszka z Kuenringu">
Agnieszka z Kuenringu

Agnieszka z Kuenringu – kochanka króla czeskiego Przemysła Ottokara II.
Agnieszka była damą dworu Małgorzaty Babenberg pierwszej żony Przemysła Ottokara II. Zwano ją "Palcerzik" z powodu krótko ostrzyżonych włosów. Jej związek z królem został nawiązany zapewne wkrótce po jego ślubie z Małgorzatą, który nastąpił 11 lutego 1252.
Ze związku Przemysła Ottokara II i Agnieszki z Kueringu pochodziło troje lub czworo dzieci:
W 1260 papież Aleksander IV legitymizował dzieci, ale nie przyznał Mikołajowi praw do czeskiego tronu. Rok później Przemysł Ottokar rozwiódł się z Małgorzatą i poślubił Kunegundę Halicką. Agnieszka z Kueringu zniknęła ze źródeł historycznych. Przypuszczalnie wróciła z Małgorzatą do Austrii.

</doc>
<doc id="1546071" url="https://pl.wikipedia.org/wiki?curid=1546071" title="Andrzej Izdebski (ujednoznacznienie)">
Andrzej Izdebski (ujednoznacznienie)



</doc>
<doc id="1546076" url="https://pl.wikipedia.org/wiki?curid=1546076" title="Abertamy">
Abertamy

Abertamy (niem. "Abertham") – miasto w Czechach, w kraju karlowarskim, w powiecie Karlowe Wary, położone na obszarze historycznych Czech, w zachodniej części kraju, 16 km na północ od Karlowych War. Miasto leży na wysokości 840 m n.p.t. w Rudawach i znane jest głównie ze swoich walorów rekreacyjnych (sporty zimowe). Miejscowość tworzą Abertamy i wieś Hřebečná, ludność obu miejscowości wynosi razem 1413 mieszkańców (2005).
Historia.
Pierwsze wzmianki o miejscowości pochodzą z roku 1529. W 1579 otrzymały status królewskiego miasta i otrzymały herb (prawa miejskie). W latach 1531–1558 eksploatowano tu złoża srebra, a 15 września 1590 zanotowano silne trzęsienie ziemi. Jednym ze źródeł dochodów mieszkańców, było wytwarzanie cynowych naczyń na bazie surowca z miejscowych złóż. W okresie wojny trzydziestoletniej miasto podupadło do rangi miasteczka.
Bieda panowała aż do początku XIX wieku, kiedy rozpoczęto w Abertamach produkcję rękawiczek z kozich skór, które dzięki dobrej jakości i różnorodności stały się znane szeroko poza regionem. Drobna produkcja została skonsolidowana po II wojnie światowej w zakłady produkujące rękawiczki. Inną miejscową specjalnością były sery na bazie koziego mleka, często przyprawiane miejscowymi ziołami. 
W trakcie eksploatacji złóż srebra miejscowi górnicy zetknęli się z czarnym minerałem, na podstawie którego mogli określić, kiedy kończy się żyła srebra. Gdy w XIX wieku Maria Skłodowska-Curie odkryła uran okazało się, że to właśnie ten minerał występuje w tej postaci w złożach srebra. Złoża uranu pozwoliły po II wojnie światowej na rozwój jego wydobycia w okolicy. W tym celu władze komunistyczne założyły obóz pracy. 
W 1946 w miejscowości założono średnią szkołę leśną. W 1998 zamknięto miejscowe zakłady produkcji rękawiczek.
22 czerwca 2007 roku Abertamy ponownie otrzymały status miasta.

</doc>
<doc id="1546077" url="https://pl.wikipedia.org/wiki?curid=1546077" title="Sven-Ole Thorsen">
Sven-Ole Thorsen

Sven-Ole Thorsen (ur. 24 września 1944 w Kopenhadze) – duński aktor filmowy i telewizyjny, kaskader, kulturysta, strongman i producent filmowy, często grał ekranowe role gigantów lub złoczyńców, które były w jakiś sposób pobite przez mniejszych przeciwników w stylu Dawid i Goliat, ale również wcielał się w heroiczne postacie takie jak legendarny wojownik Gunnar w "Saga Wikingów" ("The Viking Sagas", 1995) u boku Ralfa Möllera.
Życiorys.
Kariera.
W 1972 otworzył siłownię Sporting Health Club. Był mistrzem w kulturystyce, podnoszeniu ciężarów i zdobył czarny pas karate Shōtōkan. Prowadził seminaria z Frankiem Zane, Mike Menzerem i Kálmánem Szkalákiem.
Pierwszy raz wystąpił na kinowym ekranie jako Thorgrim w filmie Johna Miliusa "Conan Barbarzyńca" (1982). W 1983 wygrał konkurs Strongest Man w Danii.
Do Hollywood przybył w 1985 i grał w filmach u boku Arnolda Schwarzeneggera, m.in.: "Jak to się robi w Chicago", "Czerwona gorączka", "Predator". Oprócz tego można go było dostrzec w filmach: "Nieuchwytny cel", "Szczury z supermarketu", "George prosto z drzewa" i "Gladiator". Gościnnie zagrał w serialach takich jak "Drużyna A" i "Słoneczny patrol".
26 października 2007 roku została wydana jego autobiografia "Stærk mand i Hollywood" ("Strongman w Hollywood") i była bardzo dobrze przyjęta. Pierwsze wydanie tej książki podobno wyprzedano w ciągu 24 godzin.
Życie prywatne.
Podczas realizacji "Conana Barbarzyńcy" (1982) jego wzrost wynosił 196 cm (6 stóp, 5 cali), ważył 138 kg (304 funtów), zgodnie z jego autobiografią (str. 24 i 110).
Z pierwszego małżeństwa ma dwóch synów – Michaela i Martina. W latach 70. poznał swoją drugą żonę, szwedzką artystkę cyrkową, zaklinaczkę węży, piosenkarkę pop i sportsmenkę Anniqę Järle; ex-partnerkę swojego przyjaciela mistrza boksu wagi ciężkiej Hansa Jørgena Jacobsena (1940-1999), z którym miała syna. Pobrali się w 1982. Na jego czterdziestych urodzinach zdecydowali, że opuszczą Danię i wyjadą do Stanów Zjednoczonych, co miało miejsce w kwietniu 1985. W 1991 doszło do rozwodu. W latach 1990-2007 związany był z Grace Jones. W 1995 roku zaczął spotykać się z Ericą Huff, córką wokalistki soul Leon Huff. Zamieszkał w Santa Monica w Kalifornii. W wolnym czasie zajmuje się sztuką, rzeźbi w drewnie, swoje rzeźby zaprezentował w duńskim magazynie „Euroman”.

</doc>
<doc id="1546078" url="https://pl.wikipedia.org/wiki?curid=1546078" title="Biotribologia">
Biotribologia

Biotribologia – dziedzina tribologii zajmująca się opisem tarcia oraz zużycia i smarowania w węzłach tarcia występujących w organizmach żywych.
Węzłami tarcia ślizgowego w organizmie człowieka są na przykład stawy biodrowe, łokciowe, kolanowe. Zachodzi sprzężenie wartości oddziaływań sił w mięśniach i w układzie kostno-szkieletowym na parametry eksploatacyjne pracy stawów człowieka w aspekcie biomechaniki, a w szczególności kinetyki ruchu. Tymi zależnościami zajmuje się właśnie biotribologia.

</doc>
<doc id="1546080" url="https://pl.wikipedia.org/wiki?curid=1546080" title="Metoda redukcji mas i sił">
Metoda redukcji mas i sił

Metoda redukcji mas i sił – w dynamice maszyn – metoda szybkiego wyprowadzania różniczkowego równania ruchu dla układów o jednym stopniu swobody. Jest to metoda powszechnie stosowana w przemyśle, gdyż w większości przypadków jest znacznie szybsza od konwencjonalnej metody równań Lagrange’a. Wadą tej metody jest to, iż ogranicza się jedynie do układów o jednym stopniu swobody. Idea tej metody polega na sprowadzeniu wszystkich mas (lub momentów bezwładności, w przypadku ruchu obrotowego) występujących w układzie do jednej masy zredukowanej, oraz wszystkich sił (lub momentów siły dla ruchu obrotowego) działających na układ do jednej siły zredukowanej.
Wówczas równania ruchu można przedstawić następująco:
gdzie:
gdzie:
Metodę tą można stosować analogicznie dla układów elektrycznych, po zastąpieniu wielkości mechanicznych ich elektrycznymi odpowiednikami. Jest ona jednak słabo rozpowszechniona wśród elektryków.

</doc>
<doc id="1546081" url="https://pl.wikipedia.org/wiki?curid=1546081" title="Jerzy Brudny">
Jerzy Brudny

Jerzy Brudny (ur. 1863 w Pogórzu koło Skoczowa, zm. 17 maja 1940 w Ogrodzonej) – polski poeta.
Pochodził z Kowali. Uczył się w szkole ewangelickiej w Skoczowie. Ze względów zdrowotnych lub finansowych nie mógł kontynuować edukacji. Po odbyciu służby wojskowej ożenił się w 1888 z Zuzanną Cholewik i zamieszkał w Roztropicach. Mieli jedną córkę, Annę (ur. 1892 r.) Po rozwodzie przeniósł się do Skoczowa, gdzie podjął pracę jako robotnik kolejowy.
Później zajmował się ogrodnictwem i zbieraniem ziół. Od 1903 do 1936 wydał kilkanaście tomików swoich wierszy, rozważań religijnych oraz powieści historyczno-religijnych. Pisał je literacką polszczyzną. Często poruszał temat dziejów protestantyzmu na Śląsku Cieszyńskim, unikał za to tematów społecznych i polityczno-narodowych. Pochwalał jednocześnie lojalność monarchii habsburskiej oraz działalność narodową wykraczającą poza próby zachowania języka polskiego.
Badacze zwracają uwagę, że "Był jedynym wśród pisarzy ludowych na Śląsku, który nie publikował swych utworów w gazetach, a wydawał je w formie samodzielnych zwartych publikacji".
Prowadził głównie żywot wędrowca, szukając na jarmarkach i odpustach okazji do sprzedania swoich ziół i tomików wierszy. Jeszcze po wybuchu II wojny światowej wędrował z Gumien, gdzie w tym czasie najczęściej mieszkał, w okolice Goleszowa i Trzyńca. Zmarł w czasie jednej z takich wędrówek w Ogrodzonej, gdzie zatrzymał się u jednego z gospodarzy.
Tomiki.
Jerzy Brudny napisał kilkanaście tomików, wśród nich:

</doc>
<doc id="1546082" url="https://pl.wikipedia.org/wiki?curid=1546082" title="Bohdan Massalski">
Bohdan Massalski

Bohdan Massalski (zm. przed 7 maja 1634) – kniaź, sędzia ziemski wołkowyski.
Był przedstawicielem rodziny Massalskich, bocznej linii Rurykowiczów. Syn Michała Bohuszewica i jego żony Tomiły Wołłowiczówny. Brat Fryderyka, sędziego ziemskiego trockiego, i Janusza.
Identyfikuje się go z Bohdanem Massalskim, który 17 czerwca 1569 w Łucku złożył przysięgę na wierność Koronie. Deputat z Wołkowyska do trybunału w 1581. Podsędek wołkowyski od 1600. Sędzia ziemski wołkowyski od 29 grudnia 1625.
W 1584 zakupił część Ołtupowszczyny, a w 1602 dobra Choreszewicze w powiecie wołkowyskim. Po śmierci brata Fryderyka był opiekunem jego córek, Katarzyny, Aleksandry i Maryny.
Nie jest znana dokładna data śmierci Bohdana. Nie żył 7 maja 1634, kiedy sędzią ziemskim wołkowyskim w jego miejsce został Krzysztof Olędzki.
Poślubił Marynę Piotrównę Skrobotównę. Z tego małżeństwa pochodzili synowie Jerzy, Andrzej i Teodor (Fiodor). Nieznana z imienia córka Bohdana poślubiła Hieronima Jelca.

</doc>
<doc id="1546083" url="https://pl.wikipedia.org/wiki?curid=1546083" title="Fryderyk Massalski">
Fryderyk Massalski

Fryderyk Massalski (zm. przed 1625) – kniaź, sędzia ziemski trocki.
Był przedstawicielem rodziny Massalskich, bocznej linii Rurykowiczów. Syn, zapewne najstarszy, Michała Bohuszewica i jego żony Tomiły Wołłowiczówny. Brat Bohdana, sędziego ziemskiego wołkowyskiego, i Janusza.
Po raz pierwszy pojawia się w dokumentach w 1582. W 1599 został sędzią ziemskim trockim. Wymieniony jako żyjący w dokumencie z 4 listopada 1605, kiedy ze swoim bratem Bohdanem zamienili się majątkiem. Fryderyk otrzymał trzecią część majątku zwanego Strawi, oddając w zamian trzecią część Ołtupowszczyzny.
Przed 1600 poślubił Katarzynę Narbutównę. Po śmierci Massalskiego Katarzyna poślubiła Samuela Strażewskiego (Strzyżewskiego). Dawniej przypisywano Fryderykowi jeszcze jedną żonę - Helenę Radzimińską, wdowę po Stanisławie Grodeckim. Obecnie ten pogląd jest zarzucony przez literaturę historyczną. Katarzyna i Fryderyk Massalscy mieli trzy córki: Katarzynę, Aleksandrę i Marynę. Po śmierci opiekowali się nimi matka i stryj Bohdan.

</doc>
<doc id="1546084" url="https://pl.wikipedia.org/wiki?curid=1546084" title="Henryk Brodaty i jego czasy">
Henryk Brodaty i jego czasy

Henryk Brodaty i jego czasy – monografia autorstwa Benedykta Zientary wydana po raz pierwszy w 1975. Poświęcona jest historii Polski od połowy XII wieku do 1241, a głównym bohaterem jest książę Henryk I Brodaty. 
Charakterystyka.
W przedmowie autor wskazywał na cele monografii, która „nie może być mikrografią; musi być przyczynkiem do wyjaśnienia szerszych zagadnień”.
Tytuł książki nawiązuje do monografii Stanisława Smolki "Mieszko Stary i jego wiek" (1881); w ten sposób Zientara akcentował poglądy Smolki na „metodę tworzenia monografii «wielkich postaci dziejowych»”.
Zientara przedstawia losy Henryka Brodatego na szerokim tle dziejów polskich i europejskich. W swojej monografii wykazał, że kolonizacja niemiecka dotarła na Śląsk jeszcze przed najazdem mongolskim w 1241; zwrócił też uwagę na rolę Henryka Brodatego przy sprowadzeniu Krzyżaków do Polski.
Zwraca się uwagę na znajomość źródeł i literatury, jaką wykazał się Zientara, pisząc "Henryka Brodatego". Fakt obiektywnego przedstawienia kwestii narodowych wpłynął m.in. na pozytywną ocenę monografii dokonaną przez niemieckich historyków. Walter Kuhn proponował, by dzieło polskiego historyka przetłumaczyć na język niemiecki.
Wznowienie.
W 1997, z inicjatywy Bronisława Nowaka, monografia Zientary została wznowiona. W porównaniu do pierwszego wydania przypisy z końca książki przeniesiono na koniec poszczególnych rozdziałów, wzbogacono o nowe ilustracje oraz uzupełniono przypisy o najważniejsze publikacje wydane po 1975, zaznaczając je kwadratowymi nawiasami.

</doc>
<doc id="1546085" url="https://pl.wikipedia.org/wiki?curid=1546085" title="Jan Moskała">
Jan Moskała

Jan Moskała – wójt Ustronia w latach 1649-1652.
Pochodził z Brennej. W 1649 nabył wójtostwo od Krzyśka. W 1652 sprzedał je Maciejowi Wejdzie, także pochodzącemu z Brennej.

</doc>
<doc id="1546086" url="https://pl.wikipedia.org/wiki?curid=1546086" title="Przenośnik zgrzebłowo-rurowy">
Przenośnik zgrzebłowo-rurowy

Przenośnik zgrzebłowo-rurowy – urządzenie transportowe w którym przymocowane do cięgna elementy poprzeczne zwane zgarniakami przesuwają się wewnątrz rury, przemieszczając transportowany materiał w określone miejsce. Przenośniki zgrzebłowo-rurowe zaliczają się do przenośników zgrzebłowych, jednak znacznie różnią się od nich pod względem konstrukcyjnym.
Obszar zastosowania.
Do najważniejszych zalet przenośników zgrzebłowo-rurowych należy zaliczyć:
Przenośniki zgrzebłowo-rurowe są więc stosowane do bezpylnego odbioru i transportu technologicznego wszelkich pyłów i innych substancji drobnoziarnistych. Poprzez regulację prędkości przenośnika możliwe jest dozowanie transportowanego materiału. Przenośniki te najczęściej są stosowane do transportu pyłu spod lejów np. elektrofiltrów do zbiorczego punktu zwilżania pyłu (skąd jest dalej transportowany innymi przenośnikami np. na hałdę).
Podstawowe parametry przenośników zgrzebłowo-rurowych:
Budowa.
Każdy przenośnik zgrzebłowo-rurowy składa się z: głowicy napędowej, segmentów rurowych, oraz cięgna z zamocowanymi zgarniakami. Przenośniki zgrzebłowo-rurowe często mają także głowice kierunkowe i inne opcjonalne elementy (jak np. mieszalniki które przy okazji mieszają transportowany materiał). Trasa przenośnika (wzdłuż osi cięgna) musi tworzyć krzywą zamkniętą.
Na głowicy napędowej (zwanej też stacją napędową) zamontowany jest motoreduktor, na wyjściu którego znajduje się tzw. gwiazda napędowa, która posiada kształtowe wypustki, umożliwiające ciągnięcie cięgna.
Segmenty rurowe są zazwyczaj stalowymi rurami o przekroju okrągłym. Czasami się jednak spotyka inne kształty (np. prostokątne), lub nadbudowane rury (przenośniki do transportu materiałów o dużej granulacji), wtedy takie przenośniki spotykane są także pod nazwą "przenośniki zgrzebłowo-korytowe".
Ze względu na rodzaj cięgna, przenośniki zgrzebłowo-rurowe można podzielić na następujące grupy:
Na cięgnie oprócz zgarniaków mogą być zamontowane także inne elementy, takie jak np. skrobaki, czyszczące przenośnik z osadów itp.
Aby cięgno prawidłowo współpracowało z gwiazdą napędową, niezbędny jest jego odpowiedni naciąg. Ów naciąg jest realizowany poprzez którąś z gwiazd (zazwyczaj w głowicy kierunkowej 180°), która jest zamontowana przesuwnie.
Najważniejsi producenci.
Z powodu zastrzeżeń patentowych Europejski rynek przenośników zgrzebłowo-rurowych jest zdominowany przez 2 firmy: niemiecką firmę "Schrage" (przenośniki z cięgnem łańcuchowym) i polską firmę "Ferind" (przenośniki z cięgnem linowym).
Ponadto w Stanach Zjednoczonych przenośniki zgrzebłowo-rurowe są produkowane przez firmę "Dynamtech Conveyor".

</doc>
<doc id="1546087" url="https://pl.wikipedia.org/wiki?curid=1546087" title="Rdest plamisty">
Rdest plamisty

Rdest plamisty ("Polygonum persicaria") – gatunek z rodziny rdestowatych ("Polygonaceae"). Pospolity w całej Polsce chwast i roślina lecznicza wykorzystywana w lecznictwie ludowym. Według nowszych ujęć taksonomicznych gatunek ten zaliczony został do rodzaju "Persicaria" i ma nazwę "Persicaria maculosa" Gray.
Rozmieszczenie geograficzne.
Naturalny zasięg geograficzny obejmuje rozległe przestrzenie Azji od Dalekiego Wschodu, Chin, Indonezji poprzez Azję Środkową (na południu sięgając po Nepal) po rejon Kaukazu. W Europie przez jedne źródła uznawany za naturalny jedynie w części wschodniej (Rosja), inne wskazują na bardziej rozległy zasięg przyznając, że na części terenów gatunek został zawleczony. Spotykany jest niemal w całej Europie. W Polsce gatunek uznawany za rodzimy, pospolity na całym terenie.
Biologia i ekologia.
Roślina jednoroczna. Występuje w miejscach wilgotnych na brzegach rzek, na przydrożach, na polach i w ogrodach jako chwast w uprawach warzyw i roślin okopowych. Kwitnie od lipca do października, jest rośliną miododajną. Roślina jest trująca dla świń.
Zmienność.
Gatunek bardzo zmienny pod względem sposobu wzrostu oraz kształtu liści i kwiatostanu. Tworzy mieszańce z rdestem ostrogorzkim, mniejszym, szczawiolistnym i łagodnym.

</doc>
<doc id="1546089" url="https://pl.wikipedia.org/wiki?curid=1546089" title="Honownica">
Honownica

Honownica – obrabiarka służąca do honowania, tzn. obróbki wykańczającej bardzo dokładnych powierzchni (najczęściej otworów), w których wymagana jest "wielokierunkowa struktura powierzchni" (np. cylindry silników spalinowych), co bardzo trudno jest osiągnąć np. poprzez szlifowanie otworów.
Budowa i zasada działania.
Honownica składa się z: korpusu, układu napędowego, wrzeciona, oraz przegubowo przymocowanego do niego narzędzia. Narzędziem stosowanym do honowania jest głowica wyposażona na obwodzie od trzech do dwunastu osełek. Podczas gładzenia głowica połączona przegubowo z wrzecionem obrabiarki wykonuje ruch obrotowy oraz ruch posuwisto-zwrotny. Skojarzenie tych ruchów powoduje, że każde ziarno osełki zakreśla linię śrubową. Prędkość obrotowa głowicy nie powinna być wielokrotnością podwójnych posuwów głowicy, mamy wtedy pewność, że każde ziarno osełki nie trafi na te same tory obróbki. Najczęściej spotyka się honownice z posuwem ręcznym, wtedy najlepsze efekty przynosi obróbka z licznymi zmianami prędkości posuwu.
Poza honownicami do otworów są także spotykane honownice do powierzchni płaskich, stożków, powierzchni sferycznych i wałów.

</doc>
<doc id="1546090" url="https://pl.wikipedia.org/wiki?curid=1546090" title="Głos (gazeta w Czechach)">
Głos (gazeta w Czechach)

Głos – "Gazeta Polaków w Republice Czeskiej" – polska gazeta wydawana w Czechach, wcześniej w Czechosłowacji od 9 czerwca 1945 roku. W latach 1945- 2017 była wydawana pod nazwą "Głos Ludu".
Historia.
Od 1945 do 1989 była organem Komunistycznej Partii Czechosłowacji. Początkowo wydawana jako tygodnik, później ukazywała się dwa razy w tygodniu, w latach 1951-2017 – trzy. Od roku 2018 doszło do zmiany nazwy na Głos, gazeta ukazuje się dwa razy w tygodniu.
Na samym początku siedzibą redakcji był Frysztat, następnie Czeski Cieszyn i Ostrawa – Mariańskie Góry, a od 2003 ponownie Czeski Cieszyn. Od lipca 2018 siedziba redakcji mieści się w gmachu Zarządu Głównego Polskiego Związku Kulturalno-Oświatowego.
W 2018 gazeta „Głos” została uhonorowana Nagrodą im. Macieja Płażyńskiego w kategorii „redakcja medium polonijnego” ("za profesjonalizm oraz konsekwentny wysiłek, którego efektem jest wydawanie kilka razy w tygodniu gazety dla Polaków w Czechach"). 

</doc>
<doc id="1546092" url="https://pl.wikipedia.org/wiki?curid=1546092" title="Łożysko wieńcowe">
Łożysko wieńcowe

Łożysko wieńcowe – jest to łożysko toczne, wielkogabarytowe (o średnicy wewnętrznej powyżej 0,3 m), charakteryzujące się tym, iż pierścienie łożyskowe są tak ukształtowane, że pozwalają na mocowanie ich za pomocą śrub bezpośrednio do dwóch części nośnych urządzenia (korpusu maszyny) – jednego obrotowego, a drugiego stałego. Bardzo często jeden z pierścieni stanowi wieniec zębaty (stąd pochodzi nazwa tego łożyska).
Zastosowanie.
Łożyska wieńcowe stosuje się do łożyskowania wolnoobrotowych, wysoko obciążonych części obrotowych wielkogabarytowych maszyn roboczych. Najczęściej znajdują zastosowanie w kolumnach obrotowych koparek i żurawi, a także w wieżyczkach czołgów i innych pojazdów wojskowych.
Zalety i cechy charakterystyczne.
Największą zaletą łożysk wieńcowych jest zwarta budowa, co jest bardzo ważne zwłaszcza w łożyskowaniu mobilnych maszyn wielkogabarytowych (w ślad za mniejszymi gabarytami idzie obniżenie środka ciężkości). Pozostałe zalety to łatwa i prosta obsługa przy montażu i demontażu (w porównaniu do konwencjonalnych łożysk tocznych), znaczne zmniejszenie oporów ruchu, a także możliwość przenoszenia – obok obciążeń osiowych i promieniowych – momentów działających w płaszczyznach przechodzących przez oś wzdłużną łożyska. Łożyska wieńcowe cechuje bardzo duża obciążalność i niskie robocze prędkości obrotowe (5÷15 obr./min.), co za tym idzie, oblicza się je jedynie na obciążenia statyczne.

</doc>
<doc id="1546093" url="https://pl.wikipedia.org/wiki?curid=1546093" title="Anna Brożek (filozof)">
Anna Brożek (filozof)

Anna Magdalena Brożek (ur. 11 maja 1980 w Krakowie) – polska pianistka i filozofka, profesor nauk humanistycznych.
Życiorys.
W 2003 ukończyła filozofię w Papieskiej Akademii Teologicznej w Krakowie, a w 2004 studia pianistyczne w Akademii Muzycznej w Krakowie w klasie fortepianu Andrzeja Pikula. W 2006 obroniła doktorat z filozofii na Uniwersytecie Warszawskim – "Logiczna analiza terminologii muzycznej" (promotor – Jacek Juliusz Jadacki). Została adiunktką w Zakładzie Semiotyki Logicznej Instytutu Filozofii UW. W 2008 uzyskała na tymże uniwersytecie habilitację w zakresie nauk humanistycznych (praca – "Pytania i odpowiedzi. Tło filozoficzne, teoria, zastosowania praktyczne"), a w 2015 – w Akademii Muzycznej w Krakowie habilitację w zakresie sztuki muzycznej pt. "Obraz duszy polskiej w mazurkach Romana Maciejewskiego". 28 lipca 2015 otrzymała tytuł profesora nauk humanistycznych.
Członkini Rady Naukowej Collegium Invisibile oraz Komitet Nauk Filozoficznych PAN. Została wybrana do Akademii Młodych Uczonych PAN na kadencję 2016–2021. Laureatka Nagrody Narodowego Centrum Nauki za rok 2017 w obszarze nauk humanistycznych, społecznych i o sztuce.

</doc>
<doc id="1546096" url="https://pl.wikipedia.org/wiki?curid=1546096" title="Krzysiek (wójt Ustronia)">
Krzysiek (wójt Ustronia)

Krzysiek (zm. po 1649) – pierwszy znany wójt Ustronia.
Jego imię pojawia się w najstarszej zachowanej księdze gruntowej Ustronia z lat 1647-1652 prowadzonej przez Piotra Żygotę, urzędnika księżnej Elżbiety Lukrecji. W oryginale imię wójta zapisano jako "Krzizick". Imię to odczytał historyk Franciszek Popiołek jako Jirzik (Jerzyk). Pomyłkę tego badacza sprostował inny historyk zajmujący się dziejami Śląska Cieszyńskiego, Janusz Spyra. Zwrócił on uwagą na to, że we wspomnianej księdze pojawiają się świadkowie ze strony "Krziszkowej", co dodatkowo przesądza o odczytaniu imienia.
Krzysiek był wójtem do 1649, kiedy sprzedał wójtostwo Janowi Moskale.
Był on wójtem jedynie nad pełnorolnymi gospodarzami; w 1647 pojawił się osobny wójt nad komornikami, którym został Jerzy Śliwka (księżna Elżbieta Lukrecja dała Śliwce do wyboru albo odbywać robociznę przy dworze, albo zostać wójtem dla komorników).

</doc>
<doc id="1546097" url="https://pl.wikipedia.org/wiki?curid=1546097" title="Koenzym 1">
Koenzym 1



</doc>
<doc id="1546102" url="https://pl.wikipedia.org/wiki?curid=1546102" title="Jarzębiec (przystanek kolejowy)">
Jarzębiec (przystanek kolejowy)

Jarzębiec – przystanek kolejowy w województwie warmińsko-mazurskim, w Polsce.
W roku 2017 przystanek obsługiwał 0–99 pasażerów na dobę.

</doc>
<doc id="1546103" url="https://pl.wikipedia.org/wiki?curid=1546103" title="Trudny przypadek">
Trudny przypadek

Trudny przypadek (ang. "hard case") – w teorii prawa sytuacja, w której organ wydający decyzję w procesie stosowania prawa ma do wyboru kilka możliwych rozwiązań, z których wszystkie można uznać za poprawne.
Problem trudnych przypadków dyskutowany był przede wszystkim w krajach anglosaskich, stając się jednym z głównych punktów spornych między różnymi koncepcjami teoretycznymi.
Zagadnienie trudnych przypadków pojawia się u Johna Austina. Austin, sprowadzając prawo do rozkazu suwerena, zauważa problem niejasności i niezupełności prawa. Aby temu zaradzić, suweren deleguje część swojej władzy na sędziów, by ci wyjaśniali i dookreślali niejasności prawne. Sędziowie stają się więc podobni suwerenowi, a ich rozkaz staje się prawem.
Nieostrość języka, czyli otwarty charakter tekstu prawnego, jest także przyczyną powstawania trudnych przypadków dla Herberta L. A. Harta. W trudnych przypadkach sędzia zmuszony jest wyjść poza obowiązujący system prawa i podjąć decyzję opierając się na innych przesłankach.
Koncepcja ta została skrytykowana przez Ronalda Dworkina, przede wszystkim za przypisywanie sędziom roli prawotwórczej. Opierając się na swojej integralnej filozofii prawa, autor ten wskazuje, że system prawny składa się nie tylko z reguł, ale także z zasad i nakazów polityki. Trudny przypadek to sytuacja, w której pojawia się niejasność odnośnie do reguł. Podejmując decyzję, sędzia powinien więc sięgnąć do zasad i nakazów polityki. Pozwalają one rozstrzygnąć trudny przypadek, jednocześnie nie wychodząc poza system prawny.

</doc>
<doc id="1546106" url="https://pl.wikipedia.org/wiki?curid=1546106" title="Trudne sprawy">
Trudne sprawy



</doc>
<doc id="1546107" url="https://pl.wikipedia.org/wiki?curid=1546107" title="Tancerze z Arun">
Tancerze z Arun

Tancerze z Arun (tytuł oryg. "The Dancers of Arun") – powieść fantasy amerykańskiej autorki Elizabeth A. Lynn, wydana w 1979 r. (w Polsce – 2003 r. „wydawnictwo Solaris”).
Jest to druga część z cyklu "Kroniki Tornoru". Książka była nominowana do Nagrody World Fantasy jako najlepsza powieść i zajęła 12 miejsce w głosowaniu o nagrodę Locusa w kategorii powieść fantasy.
Opis fabuły.
Akcja rozgrywa się w krainie zwanej Arun. Kerris, kaleki chłopak bez jednej ręki, mieszka w Twierdzy Tornor, gdzie pracuje jako skryba. Ma silny dar telepatyczny jednak nie umie nad nim panować. Co pewien czas łączy się z umysłem swojego brata który jest czirisem i mieszka w mieście Elat na południu. Po 17 latach przyjeżdża po brata i zabiera go do Elat by mógł się szkolić. Wraz z grupą czirisów jedzie na południe do miasta czarowników. Okazuje się, że plemię Asechów zaatakowało Elat i podpaliło domy. Chcą oni, aby czarownicy nauczyli ich władać swoimi darami.

</doc>
<doc id="1546112" url="https://pl.wikipedia.org/wiki?curid=1546112" title="Zasada prawna">
Zasada prawna



</doc>
<doc id="1546113" url="https://pl.wikipedia.org/wiki?curid=1546113" title="Zasady prawne">
Zasady prawne



</doc>
<doc id="1546118" url="https://pl.wikipedia.org/wiki?curid=1546118" title="Półokrąg">
Półokrąg

Półokrąg – łuk okręgu wyznaczony przez kąt środkowy o mierze 180°. Końce półokręgu leżą więc na jednej średnicy. Promieniem półokręgu jest promień okręgu, którego częścią jest półokrąg.
Twierdzenie o kącie wpisanym w półokrąg.
Twierdzenie to, przypisywane Talesowi, mówi że każdy kąt wpisany w półokrąg oparty na jego podstawie jest kątem prostym.
Wyznaczanie średnich.
Wykorzystując właściwości półokręgu, można konstrukcyjnie wyznaczyć średnie z dwóch liczb formula_1 i formula_2
Średnia arytmetyczna.
Należy skonstruować półokrąg o podstawie równej formula_3 Promień tego półokręgu jest średnią arytmetyczną z obu liczb (rys. 2 – czerwona linia)
Średnia geometryczna.
Konstruując półokrąg taki sam jak w poprzednim przykładzie, należy narysować odcinek o początku w miejscu zetknięcia się odcinków o długościach formula_1 i formula_6 prostopadły do podstawy, o końcu leżącym na łuku półokręgu. Długość tego odcinka jest równa średniej geometrycznej liczb formula_1 i formula_8 (rys. 2 – brązowa linia)
Można to wykazać, wykorzystując twierdzenie Pitagorasa oraz fakt, że kąt oparty o odcinek o długości formula_10 jest kątem prostym.

</doc>
<doc id="1546119" url="https://pl.wikipedia.org/wiki?curid=1546119" title="Wojewódzki Sztab Wojskowy w Zielonej Górze">
Wojewódzki Sztab Wojskowy w Zielonej Górze

Wojewódzki Sztab Wojskowy w Zielonej Górze (WSzW Zielona Góra) – terenowy organ wykonawczy Ministra Obrony Narodowej w sprawach operacyjno-obronnych i rządowej administracji niezespolonej, z siedzibą w Zielonej Górze przy ul. Batorego 56, podporządkowany Szefowi Sztabu Generalnego Wojska Polskiego.
Szczegółowe zadania szefów wojewódzkich sztabów wojskowych i wojskowych komendantów uzupełnień, jako organów rządowej administracji niezespolonej oraz siedziby i terytorialny zasięg działania wojewódzkich sztabów wojskowych i wojskowych komend uzupełnień określone zostały w rozporządzeniu Ministra Obrony Narodowej z dnia 31 marca 2004 r. w sprawie wojewódzkich sztabów wojskowych i wojskowych komend uzupełnień.
Zadania zmienione zostały w rozporządzeniu Ministra Obrony Narodowej z dnia 4 marca 2010 r. w sprawie wojewódzkich sztabów wojskowych i wojskowych komend uzupełnień.
Terytorialny zasięg działania WSzW w Zielonej Górze i podporządkowanych mu wojskowych komend uzupełnień obejmuje województwo lubuskie.
WSzW w Zielonej Górze utrzymuje kontakty partnerskie z Krajowym Dowództwem Brandenburgii w Poczdamie, z którym między innymi współorganizuje coroczne wojskowe zawody sportowo-obronne „Marsz Nadodrzański”. Współpracuje również z Regionalnym Dowództwem Wojskowym w Libercu.
Z dniem 31 grudnia 2010 zniesiona została Wojskowa Komenda Uzupełnień w Sulęcinie.
24 października 2013 roku Minister Obrony Narodowej Tomasz Siemoniak wprowadził odznakę pamiątkową Wojewódzkiego Sztabu Wojskowego w Zielonej Górze, zatwierdził wzór odznaki i jej legitymacji oraz nadał regulamin odznaki.
Podległe WKU.
W ramach reorganizacji administracji wojskowej rozformowane zostały:

</doc>
<doc id="1546124" url="https://pl.wikipedia.org/wiki?curid=1546124" title="Birdy Nam Nam">
Birdy Nam Nam

Birdy Nam Nam – grupa turntablistyczna z Francji założona w 2002 przez Crazy-B, DJ Pone, DJ Need i Little Mike. Podczas swojej kariery zdobyli wiele nagród, m.in. na drużynowych mistrzostwach świata DMC Technics 2002. Członkowie Birdy Nam Nam używają gramofonów jako instrumentów muzycznych, a nie jako urządzeń, które mają jedynie odtwarzać muzykę.
Dyskografia.
Pozostała dyskografia.
Utwór „Trans Boulogne Express” pojawił się w filmie Transporter 3 (scena pościgu z udziałem Audi A8 i Mercedesa klasy E).

</doc>
<doc id="1546127" url="https://pl.wikipedia.org/wiki?curid=1546127" title="Pogorzel (przystanek kolejowy)">
Pogorzel (przystanek kolejowy)

Pogorzel - nieczynny przystanek kolejowy w Pogorzeli, w gminie Gołdap, w województwie warmińsko-mazurskim, w Polsce.

</doc>
<doc id="1546129" url="https://pl.wikipedia.org/wiki?curid=1546129" title="Łożysko baryłkowe">
Łożysko baryłkowe

Łożysko baryłkowe – łożysko toczne z elementami tocznymi w kształcie baryłek.
Historia.
Łożysko baryłkowe zostało wynalezione i opatentowane w 1907 przez szwedzkiego konstruktora i fabrykanta, Svena Wingquista (1876–1953). Następnie założył on w Göteborgu fabrykę "AB Svenska Kullagerfabriken" zajmującą się produkcją tych łożysk. Obecnie fabryka ta, pod nazwą SKF, jest jednym z największych światowych producentów łożysk tocznych.
Budowa.
Jak sama nazwa wskazuje, elementy toczne w tym łożysku mają kształt baryłek. Są to bryły obrotowe, których powierzchnia boczna ma kształt lekko sferyczny, czasami (w łożyskach baryłkowych wzdłużnych) zwężający się ku górze. Kulista bieżnia pierścienia zewnętrznego powoduje, że pierścień wewnętrzny wraz z koszykiem i elementami tocznymi może się wychylać. Łożyska baryłkowe poprzeczne produkowane są zarówno z otworem walcowym, jak i stożkowym, do zamocowania na tulei wciskanej bądź wciąganej. Smarowane mogą być zarówno smarem plastycznym jak i olejem.
Łożyska baryłkowe zazwyczaj występują jako dwurzędowe, aczkolwiek można spotkać także odmiany jednorzędowe. Ponadto łożyska baryłkowe występują zarówno jako łożyska poprzeczne, jak i wzdłużne.
Cechy i zastosowanie.
Są to łożyska zaprojektowane specjalnie do łożyskowania wałów wielkogabarytowych maszyn. Mogą więc przenosić bardzo duże obciążenia, zarówno osiowe jak i promieniowe (łożyska baryłkowe dwurzędowe mogą przenosić obciążenia osiowe w obu kierunkach). Ponadto łożysko to zalicza się do łożysk samonastawnych, przy czym maksymalne wychylenie zależy od obciążenia łożyska i zazwyczaj nie przekracza 2°.
Największą wadą łożysk baryłkowych jest stosunkowo duża masa. W tych konstrukcjach, w których liczy się obniżenie masy, łożyska baryłkowe są stopniowo wypierane przez posiadające podobne parametry, ale znacznie lżejsze łożyska toroidalne.

</doc>
<doc id="1546130" url="https://pl.wikipedia.org/wiki?curid=1546130" title="Kabaret Kapota">
Kabaret Kapota

Kapota – kabaret z Łodzi.
Twórcami kabaretu byli Wojciech Kawecki i Rafał Sochalski. Występował m.in. z Elżbietą Jodłowską, Ewą Sonnenburg i Zbigniewem Piaseckim.
Kabaret Kapota zdobył nagrodę "Złote Rogi Kozicy" i Nagrodę Publiczności na Konfrontacjach Kabaretowych w Zakopanem w 1984r, ponadto uzyskał II nagrodę w konkursie piosenki kabaretowej XXI Krajowego Festiwal Piosenki Polskiej w Opolu w 1984 za piosenki „Czy to romans, czy mazurek” i „Ballada dziadowska”. Na Ogólnopolskich Spotkaniach Estradowych "OSET 87" w Rzeszowie zdobył I nagrodę za najlepszy program estradowy, pt. "Stara prawda w Nowym Świecie". GRAND PRIX - OSPA 93 na Ogólnopolskim Przeglądzie Piosenki Kabaretowej w Ostrołęce w 1993 r.

</doc>
<doc id="1546131" url="https://pl.wikipedia.org/wiki?curid=1546131" title="Port lotniczy Toluca">
Port lotniczy Toluca

Port lotniczy Toluca (IATA: TLC, ICAO: MMTO) – międzynarodowy port lotniczy położony 16 km od Tolucy, w stanie Meksyk, w Meksyku.

</doc>
<doc id="1546133" url="https://pl.wikipedia.org/wiki?curid=1546133" title="Nepal Airlines">
Nepal Airlines

Nepal Airlines – nepalskie narodowe linie lotnicze z siedzibą w Katmandu. Głównym węzłem jest port lotniczy Katmandu.

</doc>
<doc id="1546135" url="https://pl.wikipedia.org/wiki?curid=1546135" title="Debourg">
Debourg

Debourg – stacja metra w Lyonie, na linii B. Stacja została otwarta 4 września 2000.

</doc>
<doc id="1546136" url="https://pl.wikipedia.org/wiki?curid=1546136" title="Live Encounters">
Live Encounters

Live Encounters – jedyny oficjalnie nagrany i profesjonalnie sfilmowany polski koncert zespołu Deep Purple z recenzją Piotra Kaczkowskiego zamieszczoną na okładce wydawnictwa.
Materiał muzyczny to zapis koncertu, który odbył się w 3 czerwca 1996 roku w katowickim spodku. Płyta wydana przez Metal Mind Productions.

</doc>
<doc id="1546137" url="https://pl.wikipedia.org/wiki?curid=1546137" title="Grigol Waszadze">
Grigol Waszadze

Grigol Waszadze (gruz. გრიგოლ ვაშაძე, ur. 19 lipca 1958 w Tbilisi) – gruziński dyplomata i polityk, minister spraw zagranicznych od 5 grudnia 2008 do 25 października 2012.
Życiorys.
W 1981 ukończył prawo międzynarodowe w Moskiewskim Państwowym Instytucie Stosunków Międzynarodowych. Od 1988 do 1990 odbywał studia podyplomowe w Akademii Dyplomatycznej w Moskwie.
W latach 1981–1988 pracował w Ministerstwie Spraw Zagranicznych ZSRR w Departamencie Organizacji Międzynarodowych oraz Departamencie Kosmosu i Broni Nuklearnej. Brał również udział w negocjacjach na temat układu START I.
Po rozpadzie ZSRR Waszadze wycofał się z polityki i rozpoczął prywatną działalność biznesową. W latach 1990–2008 kierował własną firmą "Georgia Arts Management". W tym czasie mieszkał w Moskwie.
Do Gruzji Waszadze powrócił w 2005. 6 lutego 2008 został mianowany wiceministrem spraw zagranicznych w gabinecie premiera Lado Gurgenidze. 1 listopada 2008 w nowym rządzie premiera Grigola Mgalobliszwilego objął stanowisko ministra kultury, ochrony pomników i sportu. Zajmował je do 5 grudnia 2008, kiedy to został mianowany ministrem spraw zagranicznych. Kierował gruzińską dyplomacją do 25 października 2012.
Grigol Waszadze od 1988 jest żonaty z tancerką baletową, Nino Ananiaszwili, z którą ma dwoje dzieci. Poza gruzińskim, posiadał również obywatelstwo rosyjskie. 23 czerwca 2010 otrzymał zgodę strony rosyjskiej na zrzeczenie się obywatelstwa rosyjskiego. Mówi w języku gruzińskim, rosyjskim, angielskim, francuskim, włoskim, hiszpańskim oraz portugalskim.

</doc>
<doc id="1546138" url="https://pl.wikipedia.org/wiki?curid=1546138" title="Stade de Gerland (stacja metra)">
Stade de Gerland (stacja metra)

Stade de Gerland – stacja początkowa metra w Lyonie, na linii B. Stacja została otwarta 4 września 2000. W pobliżu znajduje się stadion Stade Gerland.

</doc>
<doc id="1546140" url="https://pl.wikipedia.org/wiki?curid=1546140" title="I Am... Tour">
I Am... Tour

I Am... Tour – światowa trasa koncertowa amerykańskiej piosenkarki rhythm and bluesowej Beyoncé Knowles, promująca jej trzeci album studyjny "I Am... Sasha Fierce". Objęła Amerykę Północną, Europę, Azję, Afrykę, Australię, Bliski Wschód oraz Amerykę Południową.
I Am... Tour zajęła miejsce 15. na liście najbardziej dochodowych tras koncertowych 2009 roku, zarabiając ponad 57 milionów dolarów na 57 koncertach, w tym 25 w pełni wyprzedanych. Występy wokalistki zobaczyło 697 tysięcy osób. Dochód z trasy wzrósł do 86 milionów dolarów po 93 koncertach.
19 sierpnia 2009 roku na oficjalnej stronie internetowej Knowles pojawiła się informacja, że trasa została nominowana do nagrody "Billboardu" w kategorii wyboru fanów.
Tło.
3 października 2008 roku magazyn "Billboard" poinformował, iż Knowles ma zamiar wyruszyć w trasę koncertową wiosną 2009 roku, by promować album "I Am... Sasha Fierce". Daty europejskiego etapu ogłoszone zostały 11 grudnia 2008 roku. W wywiadzie dla "Entertainment Weekly" Knowles powiedziała: „Pracowałam nad tą trasą przez osiem miesięcy [...] Brałam udział w próbach i starałam się uzgodnić listę utworów. Jestem podekscytowana i nie mogę spać, chcąc wciąż być na próbach. To jedyna rzecz, o której mogę myśleć, i której nie mogę się doczekać.”
Trasa rozpoczęła się 26 marca w Rexall Place w kanadyjskim Edmonton, a jej pierwszy etap zakończył się w Seattle. Drugi objął Europę, rozpoczynając się w Zagrzebiu, a kończąc piętnastoma występami w Wielkiej Brytanii i Irlandii.
W związku z bardzo dużym zainteresowaniem biletami w Europie, 28 maja 2009 roku na stronie internetowej wokalistki pojawiło się ogłoszenie, że trasa rozszerzona została o kilka koncertów, w tym w: Liverpoolu, Newcastle, Birmingham i Dublinie. Bilety na te występy stały się dostępne w sprzedaży 5 czerwca i 3 lipca.
Północnoamerykański etap rozpoczął się 21 czerwca dwoma koncertami w Madison Square Garden w Nowym Jorku, a zakończył czterema występami w Encore Theater w Wynn Las Vegas. W czasie tego etapu Knowles wystąpiła przed 80.000 ludzi na festiwalu Essence Music Festival, który odbył się w Louisiana Superdome w Nowym Orleanie. Była to jednocześnie pierwsza edycja festiwalu, na którą bilety wyprzedano w całości.
Po koncertach w Ameryce Północnej Knowles zaśpiewała podczas Summer Sonic Festival w Osace i Tokio. Występy zebrały pozytywne opinie, wskutek czego trasa rozszerzona została o dodatkowe koncerty w Japonii. Po koncertach w Azji wokalistka wybrała się na wakacje do Europy. Podczas nich wystąpiła zaledwie raz – 29 sierpnia dała koncert przed ponad 50 tysięcy ludzi w ramach ceremonii otwarcia nowego stadionu Donbass Arena w Doniecku.
Kolejny etap trasy rozpoczął się 15 września w Melbourne, dwa dni po występie wokalistki na gali MTV Video Music Awards 2009, na której zaśpiewała „Single Ladies (Put a Ring on It)”, a zakończył 24 września w Perth.
We wrześniu 2009 roku pojawiły się plotki, jakoby Knowles miała wystąpić w Izraelu. Większość szczegółów ustalona została z menedżerami, gdy wokalistka przebywała w Las Vegas. Mimo iż daty nie zostały oficjalnie ogłoszone, Beyoncé dała trzy koncerty w Tel Awiwie w styczniu 2010 roku.
Następny etap trasy objął Azję i rozpoczął się 12 października w Kobe, co było pierwszym koncertem wokalistki w tym mieście. Spodziewano się, że Knowles wystąpi w stolicy Malezji Kuala Lumpur, po tym jak w 2007 roku jej koncert został odwołany. Jednak podobnie jak w przypadku The Beyoncé Experience plany wywołały kontrowersje wśród partii muzułmańskich, którym nie odpowiadały sceniczne stroje Beyoncé. Tym samym koncert został przesunięty na późniejszy termin.
Po koncertach w Azji, Beyoncé powróciła do Europy, by wystąpić w Rosji, Grecji i Wielkiej Brytanii, gdzie po raz kolejny całkowicie wyprzedano bilety na każdy z 26 koncertów. Występy z 14, 15 i 16 listopada w Londynie zostały nagrane i ukażą się na DVD na początku 2010 roku. Podczas jednego z tych koncertów na scenie pojawili się gościnnie Jay-Z i Kanye West.
Kostiumy.
Po kilku latach emerytury, francuski projektant Thierry Mugler został głównym autorem strojów Beyoncé. Zachwyciła się ona bowiem jego pracami na gali Metropolitan Museum of Art Costume Institute. Ważną częścią wystawy „Superbohaterowie, Moda i Fantazja” były stroje haute couture jego projektu. Mugler stworzył złożoną z 72 części garderobę dla Knowles oraz jej tancerzy i zespołu. Po tym ogłoszono, że zostanie on doradcą kreatywnym, gdyż będzie miał wkład w projekt całego show, od oświetlenia do choreografii.
Mugler wyjaśnił, że projektując stroje dla Knowles chciał pokazać „dualizm między byciem kobietą i wojowniczką” i „zrozumieć te dwie strony z własną percepcją dwóch aspektów”, używając słów „Kobieca. Wolna. Wojownicza. Dzika” jako inspiracji. Uważał, że „Sasha Fierce jest innym aspektem osobowości Beyoncé, która jest Fierce (ang. "dzika") na scenie, a Beyoncé w życiu realnym”, twierdząc: „Beyoncé jest bardzo obytym 'zwierzęciem scenicznym', co oznacza, że jest naprawdę instynktowna. Wyraża siebie przez dwa aspekty swojej osobowości. Na scenie jest Sashą Fierce, a w swojej najprawdziwszej osobowości jest Beyoncé."
Część kostiumów, zarówno na scenie, jak i w wideoklipach, zawiera kilka elementów zaprojektowanych przez Muglera wcześniej, ale większość stanowią nowe stroje, stworzone specjalnie dla wokalistki.
Mugler powiedział o swojej roli doardcy kreatywnego: „Ja byłem odpowiedzialny za to, żeby wizje Beyoncé stały się rzeczywistością. Na scenie będzie mnóstwo dramatyzacji i metamorfoz. Część bardzo silnych efektów zainspirowała sama Beyoncé i tylko ona mogła sprawić, by działy się na scenie. Byłem również asystentem reżysera sesji zdjęciowej divy, która odbyła się głównie z myślą o występach. Miałem swój wkład także w różne efekty wizualne i kreatywne koncertów.” Stwierdził również: „Sens mise-en-scène lub użycia wszystkiego, co mamy, w tym technologii, świateł, oprawy i kostiumów był taki, aby wyrazić emocje i energię, którą dzielimy, i z którą chcieliśmy się podzielić z innymi."
Show.
I Am... Tour.
Główna scena miała prosty projekt i zawierała schody, duży ekran LED w tle oraz szklane podnośniki dla zespołu Knowles, Suga Mama. Istniała również mniejsza scena, położona w połowie obiektu, na którą wokalistka wychodziła podczas ostatnich piosenek.
Koncerty rozpoczynało pojawienie się sylwetki Knowles na środku głównej sceny. Śpiewała ona pierwszy wers „Déjà Vu”, a światła ujawniały ją w złoto-srebrnym kostiumie z kokardą. Wykonywała wtedy „Crazy in Love”, a następnie „Naughty Girl”, „Freakum Dress” i „Get Me Bodied”. Podczas tanecznej przerwy w „Get Me Bodied” wokalistka schodziła ze sceny, by zmienić kostium.
Pojawiała się później na szczycie schodów w białym stroju, śpiewając „Smash Into You”. Następnie wykonywała „Ave Maria”, a pod koniec piosenki tancerki przemieniały kostium w suknię ślubną z welonem. Po tym Knowles śpiewała fragment „Angel” Sary McLachlan i część klasycznej „Ave Maria” Schuberta. Ślubny strój był wtedy zdejmowany, a wokalistka kontynuowała „Broken-Hearted Girl”. Następnie, na ekranie, wyświetlany był wstęp wideo złożony z niepublikowanych scen z teledysku „If I Were a Boy”. Knowles pojawiała się na scenie w charakterystycznej kurtce i skórzanej spódniczce, wykonując utwór. W jego połowie wykonywany był fragment „You Oughta Know” Alanis Morissette.
Po zainspirowanej rockiem wersji „If I Were a Boy” na ekranie pojawiał się wstęp wideo wyreżyserowany przez Thierry’ego Muglera. Składał się z fragmentów „Sweet Dreams” i przedstawiał Beyoncé ubraną w kostium mający przypominać ciało robota, konfrontującą się z gepardem. Było to krótkie intro poprzedzające wykonanie utworu „Diva”, podczas którego Knowles miała na sobie bikini, kostium w gepardzie cętki oraz czarną pelerynę, zdejmowaną w trakcie piosenki. Po tym na ekranie wyświetlany był kolejny materiał, ukazujący wokalistkę śpiewającą i tańczącą w wieku 5 lat. Beyoncé śpiewała następnie „Radio” i „Me, Myself and I”. Zanim przeszła do kolejnych piosenek, „Ego” oraz „Hello”, następowała szybka zmiana stroju ze świecącego bikini na czarną kamizelkę.
Koncert kontynuowany był krótkim występem The Mamas, wokalistek pobocznych, po którym wyświetlane było kolejne wprowadzające wideo, ukazujące rzut monetą między Beyoncé i Sashą Fierce. Po nim Knowles pojawiała się na scenie w złotej sukni. Podczas „Baby Boy” wykonywała kilka figur akrobatycznych. Następnie przechodziła na mniejszą scenę, gdzie kontynuowała tę samą piosenkę, wplatając w nią fragment „You Don’t Love Me (No, No, No)” Dawn Penn. Kolejnymi utworami były: „Irreplaceable”, „Check on It”, połączenie hitów Destiny’s Child, „Upgrade U” i „Video Phone”. W trakcie „Say My Name” wokalistka podchodziła do jednej osoby z publiczności i pytała o jej imię, a później o to jak ona, Beyoncé, się nazywa. Pod koniec piosenki przebiegała wśród publiczności do głównej sceny, podczas gdy tancerze tańczyli do miksu utworów Destiny’s Child i „Beautiful Liar”.
Podczas przedostatniej sekcji koncertów Knowles pojawiała się na scenie w długiej sukni z koralików. Śpiewała wtedy „At Last”, „Listen” i „Scared of Lonely” (tylko w niektórych obiektach). Po tym na ekranie wyświetlany był wstęp wideo pochodzący z YouTube, ukazujący fanów tańczących do „Single Ladies (Put a Ring on It)”. Następnie wokalistka wykonywała ten sam utwór w czarnej, ozdobionej biżuterią spódniczce. Finałową piosenką była „Halo”. W niektórych obiektach Knowles wybierała osobę z publiczności, z którą następnie śpiewała „Happy Birthday”.
Po wykonaniu wszystkich utworów Knowles wchodziła na szczyt schodów i kilkakrotnie powtarzała „I am”, oczekując na tę samą odpowiedź publiczności. Następnie mówiła „I am... yours” i opuszczała scenę.
"I Am... Yours".
Z pojemnością mniejszą niż 1.500 miejsc, Encore Theater w Las Vegas był najmniejszym i najbardziej kameralnym obiektem, w którym Knowles wystąpiła podczas trasy I Am... Tour. "I Am... Yours" stanowi zapis koncertu artystki, który odbył się tam 2 sierpnia 2009 roku. Knowles wykonywała podczas niego piosenki z "I Am... Sasha Fierce" oraz "B'Day" i "Dangerously in Love". Koncert określony został jako okazja na większe zrozumienie Beyoncé jako wokalistki oraz jako człowieka.
Suga Mama, zespół Beyoncé, przybył do hotelu na tydzień przed koncertem i poświęcał 10 godzin dziennie na próby, aby zmienić standardowy program dotychczasowych występów. Bowiem po raz pierwszy, wyłącznie na jeden wieczór, zmieniona została lista utworów. Większość z nich wykonana była akustycznie. Poza tym artystka śpiewała piosenki, które nigdy wcześniej nie były grane na żywo, w tym m.in.: „That's Why You’re Beautiful” oraz „Resentment”. Beyoncé wystąpiła w nowych kostiumach zaprojektowanych dla niej przez Thierry’ego Muglera, który odpowiadał również za stroje podczas pozostałych koncertów. Projekt sceny także uległ zmianom – był prosty i elegancki. Z kolei do zespołu dołączyła nowa orkiestra.
Trzy koncerty w Las Vegas rozpoczynały się każdego wieczora bajkową narracją przedstawiającą wokalistkę publiczności. Ona sama zaś przemierzała całą salę, mając na sobie jeden z pięciu strojów projektu Muglera. Zmierzając na scenę śpiewała utwór „Hello”, a po dotarciu przechodzodziła do ballady „Halo”. Następnie wykonywała akustyczną wersję „Sweet Dreams”, przachodzącą później w „Dangerously in Love 2”, która z kolei zawierała fragmenty „Sweet Love” Anity Baker. Po krótkiej przerwie, w trakcie której Beyoncé zmieniała strój, śpiewała „That's Why You’re Beautiful”, łącząc piosenkę z klasykiem Prince’a, „The Beautiful Ones”. Kolejnymi utworami były: „Listen”, „Scared of Lonely”, „Irreplaceable”, „Ego” oraz „If I Were a Boy”, zawierający fragmenty „You Oughta Know” Alanis Morissette.
Po szybkiej zmianie stroju Knowles ponownie pojawiała się na scenie i mówiła o swojej przeszłości, dorastaniu, rodzinie i Destiny’s Child. Po tym wykonała miks piosenek grupy, złożony z: „Bootylicious”, „No, No, No”, „Bug a Boo”, „Bills, Bills, Bills” i „Say My Name”, mówiąc między poszczególnymi utworami o problemach, z jakimi członkinie grupy borykały się nim odniosły sukces. Następnie artystka wypowiedziała się na temat swojej kariery filmowej, głównie o roli w filmie "Austin Powers i Złoty Członek", którego muzyka tytułowa grana była w tle. W odniesieniu się do obrazu kolejnym utworem był „Work It Out”.
Knowles następnie opowiedziała o sobie jako artystce solowej i o każdym z jej dotychczasowych albumów. Przyznała, że jej wytwórnia twierdziła, że na debiutanckiej płycie nie ma ani jednego hitu, a ona rozczarowała wydawców. W odpowiedzi na to zaśpiewała „Crazy in Love” i „Naughty Girl”, a później „Get Me Bodied”, „Déjà Vu” oraz „Resentment”.
Koncert zakończył się przemową Knowles na temat miłości do męża i opowieścią o tym, że wszystko zaczęło się od współpracy, a zakończyło bajką. Po tym wykonała utwory „’03 Bonnie &amp; Clyde” oraz „Satellites”, które według niej pasowały idealnie do sytuacji. Ostatnią piosenką była „Single Ladies (Put a Ring on It)”, wykonana z pełną choreografią. Po finale wokalistka podziękowała wszystkim zgromadzonym oraz tym, którzy wspierali ją podczas koncertów i w ramach całej kariery.
26 listopada 2009 roku telewizja ABC wyemitowała specjalny program "Beyoncé: I Am... Yours", przedstawiający urywki koncertów, materiał zza kulis oraz rzadkie widea z dzieciństwa wokalistki.
Daty koncertów.
Koncerty odwołane
Koncert w Mansfield, oryginalnie zaplanowany na 22 lipca 2008 roku, został odwołany przez promotora. Live Nation podała, że przyczyną były problemy logistyczne z transportem sprzętu do Comcast Center.
Ze względu na zmiany międzynarodowego planu koncertów, odwołane zostały dwa występy w Australii: w Brisbane (13 września) i Sydney (20 września). Kolejny koncert w Brisbane został przeniesiony z 12 na 20 września.
Odwołany został również koncert w Kuala Lumpur, zaplanowany na 25 października. 
Nagrywanie i emisja.
Koncert w Encore Theater w Las Vegas został nagrany i wydany na DVD "".
Koncert w Vancouver z 31 marca został nagrany, a jego fragmenty wykorzystane zostały w celach komercyjnych. Zdjęcia z tego występu znalazły się w oficjalnej książce dokumentującej trasę oraz na innych promocyjnych przedmiotach.
Dwie piosenki z koncertu w Nowym Orleanie, „If I Were a Boy” i „Single Ladies”, zostały nagrane i wyemitowane przez telewizję TV One.
Pięć utworów z koncertu na Ukrainie: „Crazy in Love”, „Freakum Dress”, „Get Me Bodied”, „Smash Into You” oraz '"Broken-Hearted Girl” wyemitowanych zostało na antenie ukraińskiej telewizji jako część transmisji z otwarcia Donbass Arena.
"Crazy in Love” i „Single Ladies” wykonywane w Osace zostały nagrane, by promować japoński etap trasy.
"Crazy in Love” oraz „Naughty Girl” z koncertu F1 Rocks w Singapurze zostały nadane przez Channel HD 5.
"Crazy in Love”, „Naughty Girl” i „Freakum Dress” z koncertu w Pekinie nadawane były na żywo przez Internet.
"Crazy in Love” z koncertu na stadionie Explanada del Estadio Monumental w Peru został wyemitowany przez telewizję Frecuencia Latina.

</doc>
<doc id="1546141" url="https://pl.wikipedia.org/wiki?curid=1546141" title="Tłuczeń">
Tłuczeń

Tłuczeń, szuter, szaber – rodzaj kruszywa naturalnego łamanego ze skały. Jego ziarna charakteryzuje szorstka powierzchnia; kształtem zbliżone są do ostrosłupa lub sześcianu.
Wykorzystywany do produkcji betonów oraz do nawierzchni drogowych i kolejowych.

</doc>
<doc id="1546159" url="https://pl.wikipedia.org/wiki?curid=1546159" title="Łożysko stożkowe">
Łożysko stożkowe

Łożysko stożkowe – łożysko toczne, w którym elementy toczne mające zazwyczaj kształt stożków ściętych, poruszają się po bieżni, która również jest stożkiem. Łożysko to charakteryzuje się tym, że obciążenia osiowe, które może przenieść, są tego samego rzędu, co możliwe do przeniesienia obciążenia promieniowe. Łożyska stożkowe wyróżnia niskie tarcie, niewielka ilość wytwarzanego ciepła i niski poziom hałasu.
Historia.
Łożysko stożkowe zostało wynalezione i opatentowane w 1898 r. przez Henry'ego Timkena. Rok później założył on w Saint Louis firmę "Timken Roller Bearing Axle Company" zajmującą się produkcją łożysk stożkowych.
Budowa.
Elementami tocznymi w łożysku stożkowym są stożki o niewielkiej zbieżności. Linie rzutowania wszystkich powierzchni stożkowych przecinają się w jednym punkcie osi łożyska. Stosunek maksymalnych obciążeń promieniowych do obciążeń osiowych, jakimi może być obciążone łożysko, zależy od odległości tego punktu do powierzchni czołowej łożyska. Jest to typowe "łożysko dzielone" – każdy z pierścieni łożyska, jak i koszyk z elementami tocznymi można od siebie oddzielić bez użycia większej siły. Dlatego też, po zainstalowaniu łożyska na wale, musi być ono cały czas obciążone spoczynkową siłą osiową. Z powodu tej specyficznej, dzielonej konstrukcji, łożysko to nie jest produkowane z wbudowanymi uszczelnieniami. W związku z tym, aby zapewnić odpowiednie smarowanie i zabezpieczyć przed wypływem środka smarnego, łożyska te osadza się w specjalnych oprawach łożyskowych, lub w zamkniętych "komorach łożyskowych". Łożyska stożkowe, tak jak większość innych łożysk tocznych, mogą być wykonane jako jedno-, lub wielorzędowe (spośród wielorzędowych, najczęściej spotyka się łożyska stożkowe czterorzędowe, które służą do łożyskowania walców walcarek.
Zastosowanie.
Łożyska stożkowe znajdują zastosowanie wszędzie tam, gdzie na wałach występują zarówno siły promieniowe, jak i znaczne siły osiowe, których nie są w stanie przenieść łożyska kulkowe.

</doc>
<doc id="1546160" url="https://pl.wikipedia.org/wiki?curid=1546160" title="Puchar Europy w Lekkoatletyce 1994">
Puchar Europy w Lekkoatletyce 1994

15. Puchar Europy w lekkoatletyce – europejska impreza lekkoatletyczna, która odbyła się w czerwcu 1994 roku. Organizacją pucharu Europy zajmowało się Europejskie Stowarzyszenie Lekkoatletyczne.
Superliga.
Zawody Superligi Pucharu Europy rozegrano w Birmingham w Wielkiej Brytanii 25 i 26 czerwca. Wśród pań i panów zwyciężyła reprezentacja Niemiec.
I liga.
Zawody I ligi odbyły się w Walencji 11 i 12 czerwca. Zawody wśród mężczyzn wygrali Hiszpanie, a wśród kobiet najlepsze okazały się reprezentantki Polski.
II liga.
Zawody II ligi odbyły się w trzech grupach na stadionach w Lublanie, Stambule i Dublinie.

</doc>
<doc id="1546161" url="https://pl.wikipedia.org/wiki?curid=1546161" title="Zębiełek szary">
Zębiełek szary

Zębiełek szary ("Crocidura attenuata") – gatunek ssaka z rodziny ryjówkowatych (Soricidae). 
Występowanie.
Ssak ten występuje w Kambodży, Chinach, Indiach, Laosie, Malezji, Birmie, Filipinach, Tajwanie, Tajlandii i Wietnamie. Prawdopodobnie występuje też w Bhutanie, Indonezji, Nepalu i Pakistanie.
Charakterystyka.
Futro jest koloru szaro-brązowego, spód ciała nieco jaśniejszy. Ogon jest ciemnobrązowy. Nogi pokryte są krótkimi włosami. Zamieszkuje górskie i nizinne tropikalne wilgotne lasy, zarośla i w pobliżu rzek. Spotkać go też można w lasach bambusowych. Gatunek ten jest liczny i ogólnie stabilny. W niektórych rejonach rywalizuje z ryjówką aksamitną. W Azji Południowej jest zagrożony przez utratę siedlisk i gatunki inwazyjne.

</doc>
<doc id="1546169" url="https://pl.wikipedia.org/wiki?curid=1546169" title="Inwoluta">
Inwoluta

Inwoluta (inaczej "funkcja ewolwentowa") – funkcja stosowana do opisu kształtu zarysu ewolwentowego koła zębatego.
Definicja.
Inwoluta jest to kąt zawarty między promieniem początkowego punktu ewolwenty i promieniem rozpatrywanego punktu tej ewolwenty. Jest on równy tangensowi kąta zarysu danego punktu ewolwenty pomniejszonemu o kąt zarysu tego punktu (wyrażony w mierze kątowej), co można zapisać:
gdzie:
Zastosowanie.
Inwolutę stosuje się w obliczeniach przekładni zębatych o kołach o zarysie ewolwentowym, gdzie opisuje ona kształt zarysu zęba.
Drugim zastosowanie inwoluty jest kontrola jakości wytwarzanych kół zębatych. Przy pomocy specjalnych przyrządów pomiarowych mierzy się poszczególne parametry koła, z których oblicza się "kąt zarysu zęba" formula_3 Następnie oblicza się odpowiadającą mu inwolutę, którą porównuje się ze wzorcową wartością inwoluty zamieszczoną w tablicach. Przy produkcji większości kół zębatych do szybkoobrotowych przekładni konieczna jest znajomość inwoluty do dwunastego miejsca po przecinku w celu zapewnienia odpowiedniej dokładności wykonania. Niestety nieznane są metody analitycznego obliczenia kąta, znając jego inwolutę, dlatego w tym celu stosuje się tablice lub metody numeryczne.

</doc>
<doc id="1546170" url="https://pl.wikipedia.org/wiki?curid=1546170" title="Macross Plus">
Macross Plus

 – 4-odcinkowa OVA i pełnometrażowy film wchodzący w skład serii anime Macross. Jest to pierwszy sequel oryginalnego serialu, który należy do kanonicznej linii czasowej tego uniwersum (Shoji Kawamori ogłosił, że akcja "Macross II: Lovers Again" ma miejsce w alternatywnym (równoległym) świecie Macrossa). Ponadto, "Macross Plus" jest jedną z pierwszych produkcji anime, w których użyto animacji komputerowej. W Polsce, OVA i film był dystrybuowany przez Planet Manga.
Opis fabuły.
Jest rok 2040. Od zakończenia wojny między ludzkością a kosmiczną rasą Zentreadi mija już ćwierć wieku i rasa ludzka zaczyna powoli wracać do dawnej świetności, odbudowując Ziemię i tworząc nowe kolonie na wielu planetach poza Układem Słonecznym. Porucznik Isamu Alva Dyson jest jednym z najlepszych ale i najbardziej nieokiełznanych pilotów w siłach U.N. Spacy. Pewnego dnia zostaje karnie przeniesiony do garnizonu na swojej rodzinnej planecie Eden, gdzie ma zostać pilotem testowym w wojskowym projekcie Supernova, mającym na celu wyłonić następcę używanego obecnie transformowalnego myśliwca VF-11B Thunderbolt. Isamu zostaje przydzielony do zbudowanego przez firmę Shinsei Industries myśliwca YF-19. Szybko odkrywa jednak, że YF-21 firmy General Galaxy, z którym ma konkurować, jest pilotowane przez jego przyjaciela z młodzieńczych lat, Gulda Goa Bowmana. Dawna rywalizacja między mężczyznami ponownie odżywa i szybko staje się niezdrowo zaciekła. Sytuację pogarsza przybycie na Eden Myung Fang Lone, ich przyjaciółki, z którą rozdzieliły ich wydarzenia z przeszłości, a o której względy będą od teraz walczyć tak w cywilu, jak i w przestworzach.
Film kinowy.
"Macross Plus: Movie Edition" składa się z ujęć, które wchodziły w skład oryginalnej wersji OVA i około 20 minut materiału stworzonego specjalnie na potrzeby wersji kinowej. Ponadto pewne elementy fabuły zostały zmodyfikowane lub usunięte.

</doc>
<doc id="1546171" url="https://pl.wikipedia.org/wiki?curid=1546171" title="Puchar Europy w Lekkoatletyce 1993">
Puchar Europy w Lekkoatletyce 1993

14. Puchar Europy w lekkoatletyce - europejska impreza lekkoatletyczna, która odbyła się w czerwcu 1993 roku. Organizacją pucharu Europy zajmowało się Europejskie Stowarzyszenie Lekkoatletyczne.
Superliga.
Zawody Superligi Pucharu Europy rozegrano 26 i 27 czerwca na Stadio Olimpico w Rzymie. W związku z faktem iż obiekt ten dysponuje 9 torową bieżnią w zawodach wystartowało 9, a nie jak zwykle 8, reprezentacji narodowych. Rywalizację wśród pań i panów wygrała ekipa Rosji.
I liga.
Zawody I ligi (tzw. Finał B) odbyły się w stolicy Belgii - Brukseli 12 i 13 czerwca.

</doc>
<doc id="1546172" url="https://pl.wikipedia.org/wiki?curid=1546172" title="Lycophidion">
Lycophidion

Lycophidion – rodzaj węża z podrodziny Lamprophiinae w rodzinie Lamprophiidae.
Zasięg występowania.
Rodzaj obejmuje gatunki występujące w Afryce (Mali, Senegal, Gambia, Gwinea Bissau, Gwinea, Sierra Leone, Liberia, Wybrzeże Kości Słoniowej, Ghana, Togo, Benin, Nigeria, Czad, Kamerun, Republika Środkowoafrykańska, Sudan, Egipt, Erytrea, Etiopia, Somalia, Kenia, Uganda, Burundi, Rwanda, Gabon, Kongo, Demokratyczna Republika Konga, Tanzania, Malawi, Mozambik, Zambia, Angola, Namibia, Botswana, Zimbabwe i Południowa Afryka).
Systematyka.
Podział systematyczny.
Do rodzaju należą następujące gatunki:

</doc>
<doc id="1546173" url="https://pl.wikipedia.org/wiki?curid=1546173" title="Wasil Sicharulidze">
Wasil Sicharulidze

Wasil Sicharulidze (gruz. ვასილ სიხარულიძე, ur. 30 maja 1968 w Tbilisi) – gruziński dyplomata i polityk, ambasador Gruzji w USA w latach 2006–2008, minister obrony od 2008 do 2009.
Życiorys.
W 1993 ukończył studia na Uniwersytecie Medycznym w Tbilisi. Od 1993 do 1995 pracował jako lekarz psychiatra w Instytucie Psychiatrii w Tbilisi.
W latach 1995–1996 był dyrektorem wykonawczym Gruzińskiej Rady Atlantyckiej. Od 1996 do 2000 pracował jako doradca parlamentarnej Komisji Obrony i Bezpieczeństwa. Od 2000 do 2002 był dyrektorem Departamentu ds. NATO w Ministerstwie Spraw Zagranicznych, a w 2002 został mianowany zastępcą szefa gruzińskiej misji przy NATO w Brukseli. Od marca do lipca 2004 pracował jako zastępca sekretarza Narodowej Rady Bezpieczeństwa.
W lipcu 2004 otrzymał nominację na stanowisko wiceministra obrony, a w październiku 2005 objął funkcję pierwszego wiceministra obrony, odpowiedzialnego za planowanie, stosunki międzynarodowe oraz sprawy prawne. W grudniu 2005 został mianowany na stanowisko Ambasadora Gruzji w Stanach Zjednoczonych, akredytowanego również w Kanadzie oraz Meksyku. Do wypełniania obowiązków ambasadora przystąpił w marcu 2006.
9 grudnia 2008 premier Grigol Mgalobliszwili powołał Sicharulidzego na stanowisko ministra obrony. 27 sierpnia 2009 został zdymisjonowany. Jednocześnie objął funkcję doradcy prezydenta Micheila Saakaszwilego ds. zagranicznych.
Wasil Sicharulidze jest żonaty, ma dwie córki.

</doc>
<doc id="1546175" url="https://pl.wikipedia.org/wiki?curid=1546175" title="Gabriela V. Šarochová">
Gabriela V. Šarochová

Gabriela V. Šarochová (ur. 2 września 1968 w Pradze) – czeska historyk.
Ukończyła gimnazjum w Mělníku. Ukończyła studia na Wydziale Filozoficznym Uniwersytetu Karola w Pradze specjalizując się w historii późnego średniowiecza. Pracowała w dziale holocaustu Muzeum Żydowskiego w Pradze. Od 2000 r. jest doktorantką Katedry Historii i Dydaktyki Historii Wydziału Pedagogicznego Uniwersytetu Karola. Jest mężatką. Ma troje dzieci.

</doc>
<doc id="1546176" url="https://pl.wikipedia.org/wiki?curid=1546176" title="WKU Radom">
WKU Radom



</doc>
<doc id="1546182" url="https://pl.wikipedia.org/wiki?curid=1546182" title="Wojskowa Komenda Uzupełnień w Wyszkowie">
Wojskowa Komenda Uzupełnień w Wyszkowie



</doc>
<doc id="1546184" url="https://pl.wikipedia.org/wiki?curid=1546184" title="Nika Gilauri">
Nika Gilauri

Nikoloz „Nika” Gilauri (gruz. ნიკოლოზ (ნიკა) გილაური, ur. 14 lutego 1975 w Tbilisi) – gruziński polityk, minister energetyki (2004–2007), minister finansów (2007–2009) oraz wicepremier Gruzji (2008-2009). Premier Gruzji od 6 lutego 2009 do 4 lipca 2012.
Życiorys.
Nika Gilauri studiował międzynarodowe stosunki gospodarcze na Państwowym Uniwersytecie Tbilisi. W 1998 ukończył naukę języka angielskiego w Bournemouth College w Wielkiej Brytanii. W 1999 ukończył finanse i ekonomię na Uniwersytecie w Limerick w Irlandii. Od 1999 do 2000 studiował w Temple University w Filadelfii. W 2000 uzyskał tytuł magistra zarządzania międzynarodowym biznesem.
Równolegle do studiów, w 1999 rozpoczął pracę w Dublin International Financial Centre jako menedżer ds. zarządzania majątkiem. W 2000 został konsultantem finansowym ds. projektów oszczędzania energii w Philadelphia Small Business Development Centre. W 2001 został doradcą finansowym w gruzińskiej firmie Telecom, a rok później konsultantem finansowym ds. gruzińskiego rynku energetycznego dla hiszpańskiej korporacji Iberdrola. W latach 2003–2004 był konsultantem irlandzkiej kompanii ESB w ramach kontraktu z Gruzińskim Państwowym Systemem Elektrycznym.
Kariera polityczna.
Po rewolucji róż, 17 lutego 2004 objął w nowo utworzonym rządzie Zuraba Żwanii stanowisko ministra energetyki. 30 sierpnia 2007 objął funkcję ministra finansów. 9 grudnia 2008 otrzymał nominację na stanowisko pierwszego wicepremiera w rządzie Grigola Mgalobliszwilego.
30 stycznia 2009 premier Mgalobliszwili ogłosił swoją rezygnację ze stanowiska z powodów zdrowotnych i na swego następcę wyznaczył Nikę Gilauriego. Tego samego dnia prezydent Micheil Saakaszwili powierzył Gilauriemu urząd premiera Gruzji. 6 lutego kandydaturę Gilauriego zatwierdził parlament. W głosowaniu nowego premiera poparło 106 parlamentarzystów, a 8 było przeciw.
30 czerwca 2012 prezydent Saakaszwili ogłosił rezygnację Gilauriego ze stanowiska szefa rządu, desygnując jednocześnie na to stanowisko ministra spraw wewnętrznych Iwane Merabiszwiliego. Zdaniem komentatorów zmiany w rządzie miały stanowić nowe otwarcie przed zaplanowanymi na październik wyborami parlamentarnymi. Nowy rząd zaprzysiężony został 4 lipca 2012 i zapowiedział skupienie się na sprawach bezrobocia, rolnictwa i opieki zdrowotnej. Nika Gilauri objął stanowisko prezesa państwowej spółki JSC Partnership Fund.

</doc>
<doc id="1546189" url="https://pl.wikipedia.org/wiki?curid=1546189" title="Wojskowa Komenda Uzupełnień w Mielcu">
Wojskowa Komenda Uzupełnień w Mielcu



</doc>
<doc id="1546190" url="https://pl.wikipedia.org/wiki?curid=1546190" title="Motoreduktor">
Motoreduktor

Motoreduktor – maszyna napędowa, będąca normalnie nierozłącznym, zintegrowanym połączeniem napędu elektrycznego z przekładnią mechaniczną, a czasami także z urządzeniami dodatkowymi, takimi jak sprzęgło jednokierunkowe, hamulec, itp. Dzięki zwartej budowie, motoreduktor zajmuje kilka (a czasami nawet kilkanaście) razy mniej miejsca niż „rozproszony” układ napędowy.
Budowa.
Motoreduktor zastępuje konwencjonalne układy napędowe, składające się z silnika, kilku przekładni (w tym często wielkogabarytowej przekładni pasowej), sprzęgieł, itp. W motoreduktorze wszystkie elementy napędu, redukcji prędkości, przeniesienia momentu, itp. znajdują się w jednej obudowie, względnie w kilku na stałe połączonych ze sobą segmentach. Dzięki wielostopniowym przekładniom, uzyskuje się wypadkowe przełożenie osiągające nawet kilkudziesięciu tysięcy.
Motoreduktory dzieli się ze względu na rodzaj zastosowanej przekładni zębatej na ostatnim stopniu przełożenia. Tak więc najczęściej spotykane motoreduktory to:
Zalety i wady.
Najważniejszą zaletą motoreduktorów są niewielkie wymiary oraz umieszczenie niemal całego układu napędowego maszyny w jednym miejscu, w jednej obudowie. Projektant nie musi się więc skupiać na doborze czy projektowaniu poszczególnych elementów składowych, dobiera jedynie motoreduktor z katalogu na podstawie zadanych parametrów:
Przy przenoszeniu dużych mocy i jednocześnie dużym przełożeniu, motoreduktory osiągają bardzo duże rozmiary, dlatego w tych przypadkach lepiej zastosować konwencjonalny, rozproszony układ napędowy. Jest to najważniejsza wada motoreduktorów.

</doc>
<doc id="1546191" url="https://pl.wikipedia.org/wiki?curid=1546191" title="Wojskowa Komenda Uzupełnień w Człuchowie">
Wojskowa Komenda Uzupełnień w Człuchowie



</doc>
<doc id="1546192" url="https://pl.wikipedia.org/wiki?curid=1546192" title="Wielojęzyczne tablice drogowe">
Wielojęzyczne tablice drogowe

Wielojęzyczne tablice drogowe – tablice drogowe z nazwami własnymi (przeważnie nazwami miejscowości) i innymi napisami podanymi w dwóch lub więcej językach. Tablice tego typu mogą być ustawiane na obszarach wielojęzycznych, obszarach gdzie występują mniejszości narodowe, w krajach gdzie stosowane są niełacińskie systemy pisma (wtedy na tablicy mogą pojawić się nazwy zapisane alfabetem łacińskim, np. w języku angielskim), a także na drogach istotnych z punktu widzenia zagranicznych podróżnych (na tablicach pojawiają się napisy w którymś z najbardziej znanych języków, często angielskim).

</doc>
<doc id="1546193" url="https://pl.wikipedia.org/wiki?curid=1546193" title="Wojskowa Komenda Uzupełnień w Białymstoku">
Wojskowa Komenda Uzupełnień w Białymstoku



</doc>
<doc id="1546194" url="https://pl.wikipedia.org/wiki?curid=1546194" title="Dżezwa">
Dżezwa

Dżezwa (tur. "cezve", od arab. "ja*dh*wa(t)", czyli płonący węgiel), potocznie tygielek – rozpowszechnione w Turcji, na Bałkanach, Kaukazie i w Rosji naczynie kuchenne w kształcie kolby stożkowej, zwykle miedziane, wyposażone w długą rączkę i służące do sporządzania kawy po turecku. Mehrdad Kia, pisząc o życiu codziennym w państwie osmańskim, zauważa, że kawę w dżezwie przyrządzano tam już w XVI wieku. 
Przygotowując kawę w dżezwie, naczynie napełnia się zimną wodą, sypie drobno zmieloną kawę, dodaje cukier i stawia na małym ogniu lub, lepiej, zagłębia w łaźni piaskowej. Płyn powinien dwa lub trzy razy podnieść się do brzegu naczynia, a z boku, spod utworzonej grubej warstwy piany, powinna ujść za każdym razem niewielka ilość pary. Kawę z dżezwy nalewa się do malutkich filiżanek, bez odcedzania. Umiejętnie zrobiona kawa również w filiżankach jest pokryta grubą warstwą piany.
Poza Turcją można spotkać dżezwy wykonane z emaliowanej stali.
Nazwy naczynia w innych językach:

</doc>
<doc id="1546195" url="https://pl.wikipedia.org/wiki?curid=1546195" title="Balvenie">
Balvenie

Balvenie Distillery – destylarnia single malt whisky, znajdująca się w mieście Dufftown w Szkocji, w rejonie Speyside.
Historia.
Na początku 1892 roku rozpoczęto pracę nad przerobieniem XVIII wiecznej posiadłości (Balvenie New House) na destylarnię. Budynek ukończono w piętnaście miesięcy i 1 maja 1893 w gorzelni Balvenie odbyła się pierwsza destylacja. Założycielem i długoletnim managerem był William Grant.
Nagrody.
Podczas 2006 International Spirits Challenge, Balvenie została odznaczona złotymi medalami za następujące whisky: Founder’s Reserve 10 Year Old, DoubleWood 12 Year Old, NewWood 17 Year Old, PortWood 21 Year Old, Thirty oraz Portwood 1991. To największa pula złotych medali zdobytych w jednym roku przez jednego producenta w historii konkursu.

</doc>
<doc id="1546198" url="https://pl.wikipedia.org/wiki?curid=1546198" title="Pomocnik (roślina)">
Pomocnik (roślina)

Pomocnik ("Chimaphila") – rodzaj roślin należących do rodziny wrzosowatych ("Ericaceae"). Obejmuje 5 gatunków. Zasięg rodzaju obejmuje wszystkie kontynenty na półkuli północnej pod wpływem klimatu umiarkowanego. 2n = 26.
Rozmieszczenie geograficzne.
Rodzaj występuje w Europie, Azji i Ameryce Północnej. Na wszystkich tych kontynentach rośnie pomocnik baldaszkowy "Ch. umbellata". W Azji wschodniej obecne są dwa gatunki ("Ch. japonica" i "Ch. monticola"). Także dwa gatunki rosną w Ameryce Północnej – "Ch. menziesii" występuje w zachodniej części kontynentu, a "Ch. maculata" we wschodniej oraz w Ameryce Środkowej. Jedynym przedstawicielem rodzaju we florze Polski jest pomocnik baldaszkowy.
Systematyka.
Należy do plemienia "Pyroleae", podrodziny "Monotropoideae", rodziny wrzosowatych "Ericaceae". W obrębie plemienia "Pyroleae" rodzaj zajmuje pozycję siostrzaną względem rodzaju gruszycznik "Moneses", z którym łączą go liczne synapomorfie – pojedyncze kwiaty, podobnie zbudowane ziarna pyłku, budowa anatomiczna słupka, podobnie funkcjonująca szypułka kwiatowa i otwierające się owoce, ta sama liczba chromosomów (x = 13). Ta para rodzajów jest siostrzana względem rodzaju gruszyczka "Pyrola", a te trzy rodzaje razem tworzą grupę siostrzaną względem rodzaju gruszynka "Orthilia" – bazalnego w obrębie plemienia "Pyroleae".

</doc>
<doc id="1546199" url="https://pl.wikipedia.org/wiki?curid=1546199" title="Konwencja Metryczna">
Konwencja Metryczna

Konwencja Metryczna – traktat podpisany przez siedemnaście państw w 1875 roku w celu ujednolicenia systemu metrycznego na świecie. Depozytariuszem jest rząd Francji, językiem miarodajnym francuski.
W tym samym czasie utworzono Międzynarodowe Biuro Miar i Wag (BIPM) z siedzibą w Sevres, które jest finansowane ze składek sygnatariuszy traktatu. Obecnie Międzynarodowa Konwencja Metryczna ma 63 członków, a stowarzysza dalszych 37. Polska podpisała Konwencję 12 maja 1925 roku.
Poszczególne państwa w ramach Konwencji przedstawiają własne naukowe opracowania metrologiczne, które są weryfikowane, dyskutowane i następnie przyjmowane jako wspólne ustalenia. Polską instytucją, która bierze udział w pracach i reprezentuje Polskę na arenie międzynarodowej, jest Główny Urząd Miar.
Obecnie (2008) celem Konwencji jest doskonalenie systemu metrycznego, osiągnięcie spójności pomiarowej m.in. przez porównania wzorców oraz zawieranie porozumień przez kraje członkowskie w sprawie wzajemnego uznawania wzorców jednostek miar oraz świadectw wzorcowania i pomiarów wydawanych przez krajowe instytucje metrologiczne.
Najwyższym organem Konwencji Metrycznej jest Generalna Konferencja Miar (CGPM). Generalnej Konferencji Miar podlega Międzynarodowy Komitet Miar i Wag (CIPM). CIPM nadzoruje działalność Międzynarodowego Biura Miar i Wag, powołuje Komitety Doradcze, a także przygotowuje projekty uchwał Generalnej Konferencji Miar.

</doc>
<doc id="1546200" url="https://pl.wikipedia.org/wiki?curid=1546200" title="Samuel Žbogar">
Samuel Žbogar

Samuel Žbogar (ur. 5 marca 1962 w Postojnie) – słoweński polityk i dyplomata, ambasador Słowenii i Unii Europejskiej, w latach 2008–2012 minister spraw zagranicznych.
Życiorys.
Ukończył studia z zakresu stosunków międzynarodowych na Uniwersytecie Lublańskim, po czym pracował jako doradca w kilku jednostkach administracyjnych.
W drugiej połowie lat 80. zaczął pracować w dyplomacji. W 1990 został trzecim sekretarzem w departamencie krajów sąsiedzkich w federalnym ministerstwie spraw zagranicznych Jugosławii. W 1991 po rozpadzie tego kraju objął funkcję radcy w MSZ Słowenii oraz sekretarza w słoweńskim biurze misji obserwacyjnej Wspólnot Europejskich w Zagrzebiu. W latach 1993–1995 był "chargé d’affaires" oraz pierwszym sekretarzem w ambasadzie Słowenii w Pekinie. W 1995 objął stanowisko doradcy oraz podsekretarza, a następnie dyrektora departamentu ds. Afryki, Azji, Ameryki Łacińskiej i Pacyfiku MSZ Słowenii.
W latach 1997–2001 był zastępcą stałego przedstawiciela Słowenii przy ONZ w Nowym Jorku. Od 1999 do 1999 pełnił również funkcję zastępcy przedstawiciela Słowenii w Radzie Bezpieczeństwa ONZ, w czasie sprawowania w niej mandatu przez ten kraj. Od 2001 do 2004 zajmował stanowisko sekretarza stanu w resorcie spraw zagranicznych. Od 2004 do 2008 był ambasadorem Słowenii w USA.
21 listopada 2008 objął urząd ministra spraw zagranicznych w gabinecie premiera Boruta Pahora. Sprawował go do 10 lutego 2012.
Dołączył do kadr Europejskiej Służby Działań Zewnętrznych, został powołany na specjalnego przedstawiciela Unii Europejskiej w Kosowie. W 2016 otrzymał nominację na ambasadora UE w Macedonii, zakończył urzędowanie w 2020. W 2022 powołany na stanowisko sekretarza stanu w słoweńskim ministerstwie spraw zagranicznych.

</doc>
<doc id="1546201" url="https://pl.wikipedia.org/wiki?curid=1546201" title="Örebro centralstation">
Örebro centralstation

Örebro centralstation ("Örebro C") – główny dworzec kolejowy w Örebro, w regionie Örebro, w Szwecji. Jest centralnie usytuowany w Nobeltunneln i Östra Bangatan. Stacja została wybudowana w roku 1862, została zaprojektowana przez architekta Adolfa W. Edelsvärda. Pierwotna nazwa stacji brzmiała "Örebro Norra".
Stacja ma połączenia m.in. do Hallsberg, Göteborga, Sztokholmu, Falun i Åre.

</doc>
<doc id="1546204" url="https://pl.wikipedia.org/wiki?curid=1546204" title="Macroprotodon">
Macroprotodon

 
Macroprotodon – rodzaj węża z podrodziny Colubrinae w rodzinie połozowatych (Colubridae). 
Zasięg występowania.
Rodzaj obejmuje gatunki występujące we Włoszech, w Hiszpanii, Portugalii, Gibraltarze, Maroku, Saharze Zachodniej, Algierii, Tunezji, Libii, Egipcie i Izraelu. 
Systematyka.
Etymologia.
"Macroprotodon": "makros" „długi”; πρωτο- "prōto-" „pierwszy, przedni”; οδους "odous", οδοντος "odontos" „ząb”.
Podział systematyczny.
Do rodzaju należą następujące gatunki: 
Przypisy.
 

</doc>
<doc id="1546205" url="https://pl.wikipedia.org/wiki?curid=1546205" title="Muzeum Żydowskie w Pradze">
Muzeum Żydowskie w Pradze

Muzeum Żydowskie w Pradze (cz. "Židovské muzeum v Praze") – muzeum w Pradze, któremu podlegają m.in.:

</doc>
<doc id="1546209" url="https://pl.wikipedia.org/wiki?curid=1546209" title="Wojskowa Komenda Uzupełnień w Szczecinku">
Wojskowa Komenda Uzupełnień w Szczecinku



</doc>
<doc id="1546211" url="https://pl.wikipedia.org/wiki?curid=1546211" title="Jure Borišek">
Jure Borišek

Jure Borišek (ur. 27 lipca 1986 w Šempeterze pri Gorici) – słoweński szachista, arcymistrz od 2008 roku.
Kariera szachowa.
W latach 1997–2004 wielokrotnie reprezentował Słowenię na mistrzostwach świata i Europy juniorów w różnych kategoriach wiekowych, największy sukces w tych rozgrywkach odnosząc w 2004 r. w Ürgüpie, gdzie na ME do 18 lat zdobył srebrny medal. Był również medalistą mistrzostw kraju juniorów, m.in. złotym w 2004 roku (w kategorii do 18 lat).
W swoim dorobku posiada dwa złote (2003, 2005), srebrny (2006) oraz brązowy (2004) medal indywidualnych mistrzostw Słowenii. 
Wielokrotnie reprezentował Słowenię w turniejach drużynowych, m.in.:
Normy na tytuł arcymistrza wypełnił w otwartych turniejach w Novej Goricy (2004 i 2007) oraz na drużynowych mistrzostwach Europy w Göteborgu (2007) i na olimpiadzie w Dreźnie (2008). Do innych indywidualnych sukcesów zaliczyć może m.in. dz. II m. w Budapeszcie (2001, turniej "First Saturday" FS08 IM-A) oraz dz. II m. w Schwarzach (2006, za Iliją Balinowem, wspólnie z m.in. Dusko Pavasoviciem).
Najwyższy ranking w dotychczasowej karierze osiągnął 1 grudnia 2019 r., z wynikiem 2596 punktów.

</doc>
<doc id="1546212" url="https://pl.wikipedia.org/wiki?curid=1546212" title="Jure Borisek">
Jure Borisek



</doc>
<doc id="1546213" url="https://pl.wikipedia.org/wiki?curid=1546213" title="Mehelya">
Mehelya

Mehelya – rodzaj węża z podrodziny Lamprophiinae w rodzinie Lamprophiidae.
Zasięg występowania.
Rodzaj obejmuje gatunki występujące w Afryce (Senegal, Gwinea Bissau, Gwinea, Sierra Leone, Liberia, Wybrzeże Kości Słoniowej, Ghana, Togo, być może Benin, Nigeria, Kamerun, Republika Środkowoafrykańska, Gabon, Kongo, Demokratyczna Republika Konga, Uganda i Angola). 
Systematyka.
Podział systematyczny.
Do rodzaju należą następujące gatunki: 

</doc>
<doc id="1546215" url="https://pl.wikipedia.org/wiki?curid=1546215" title="Poziewnik pstry">
Poziewnik pstry

Poziewnik pstry ("Galeopsis speciosa" Mill.) – gatunek rośliny jednorocznej należący do rodziny jasnotowatych. W Polsce jest dość rozpowszechniony na terenie całego kraju.

</doc>
<doc id="1546218" url="https://pl.wikipedia.org/wiki?curid=1546218" title="Oderisio di Sangro">
Oderisio di Sangro

Oderisio di Sangro (zm. 30 sierpnia, prawdopodobnie 1137) – włoski benedyktyn i kardynał.
Życiorys.
Wywodził się z rodziny hrabiów Marsi i był spokrewniony z opatem Oderisio de Marsi z Montecassino (1087-1105). Sam również wstąpił do zakonu benedyktynów na Montecassino. Około roku 1112 papież Paschalis II mianował go kardynałem diakonem S. Agata. Uczestniczył w papieskiej elekcji 1118. W 1123 roku został wybrany nowym opatem Montecassino, jednak trzy lata później utracił to stanowisko wskutek konfliktu z papieżem Honoriuszem II. W 1130 przystąpił do obediencji antypapieża Anakleta II i sygnował jego bulle z 8 lutego 1131 oraz 10 marca ok. 1136 (data roczna niepewna).

</doc>
<doc id="1546220" url="https://pl.wikipedia.org/wiki?curid=1546220" title="Grupa Operacyjna Knolla-Kownackiego">
Grupa Operacyjna Knolla-Kownackiego



</doc>
<doc id="1546227" url="https://pl.wikipedia.org/wiki?curid=1546227" title="Ładunek Noether">
Ładunek Noether



</doc>
<doc id="1546229" url="https://pl.wikipedia.org/wiki?curid=1546229" title="Michael Rosen">
Michael Rosen

Michael Rosen (ur. 24 stycznia 1945 w Glasgow, zm. 8 grudnia 2008 w Jerozolimie) – izraelski rabin, założyciel jesziwy Yakar w Jerozlimie.
Życiorys.
Studiował na Yeshiva Beer Yaakov w Izraelu, gdzie w 1973 roku uzyskał smichę rabinacką. Od 1979 roku prowadził założone przez siebie w Londynie żydowskie centrum edukacyjne Yakar – Center for Tradition and Creativity (z ang. "Ośrodek na rzecz Tradycji i Twórczości"), którego nazwa jest akronimem imienia jego ojca, Yaakova Kopul Rosena, a zarazem w języku hebrajskim oznacza coś drogocennego. Od 1992 roku Yakar działa również w Jerozolimie, a od pewnego czasu także w Tel Awiwie. W 1994 roku uzyskał tytuł doktora w London University College za rozprawę "A Commentary on Job Attributed to Rashbam". W 2008 roku wydał książkę o chasydyzmie "The Quest for Authenticity. The Thought of Reb Simhah Bunim".
Michael Rosen od kilku lat podupadał na zdrowiu, ostatnie kilka tygodni życia spędził w stanie śpiączki. Został pochowany 9 grudnia na cmentarzu Har HaMenuchuot w Jerozolimie. Pozostawił żonę i sześcioro dzieci.

</doc>
<doc id="1546231" url="https://pl.wikipedia.org/wiki?curid=1546231" title="100 North Tampa">
100 North Tampa

100 North Tampa – wieżowiec w Tampa, w stanie Floryda, w Stanach Zjednoczonych, o wysokości 176 m. Budynek został otwarty w 1992 i posiada 42 kondygnacje.

</doc>
<doc id="1546232" url="https://pl.wikipedia.org/wiki?curid=1546232" title="Drużynowe Mistrzostwa Świata Par Strongman 1998">
Drużynowe Mistrzostwa Świata Par Strongman 1998

Drużynowe Mistrzostwa Świata Par Strongman 1998 – doroczne, drużynowe zawody siłaczy, rozgrywane w zespołach złożonych z dwóch zawodników, reprezentujących ten sam kraj.
Data: 7, 8 sierpnia 1998 r.
Miejsce: Hardenberg, prowincja Overijssel 
WYNIKI ZAWODÓW:

</doc>
<doc id="1546233" url="https://pl.wikipedia.org/wiki?curid=1546233" title="101 Hudson Street">
101 Hudson Street

101 Hudson Street – wieżowiec w Jersey City, w stanie New Jersey, w Stanach Zjednoczonych, o wysokości 167 m. Budynek został otwarty w 1992 i posiada 42 kondygnacje.

</doc>
<doc id="1546235" url="https://pl.wikipedia.org/wiki?curid=1546235" title="Puchar Europy w Lekkoatletyce 1991">
Puchar Europy w Lekkoatletyce 1991

13. Puchar Europy w lekkoatletyce - europejska impreza lekkoatletyczna, która odbyła się w czerwcu 1991 roku. Organizacją pucharu Europy zajmowało się Europejskie Stowarzyszenie Lekkoatletyczne. 
Finał A.
Najlepsze lekkoatletyczne reprezentacje narodowe walczyły 29 i 30 czerwca na stadionie w niemieckim Frankfurcie nad Menem. Wśród mężczyzn zwycięstwo odnieśli sportowcy ze Związku Radzieckiego, a wśród kobiet najlepsze okazały się gospodynie.
Finał B.
Finał B Pucharu Europy 1991 został rozegrany 22 i 23 czerwca w Barcelonie. 
Finał C.
Zawody Finału C odbył się w dwóch grupach. 22 i 23 czerwca zawodnicy spotkali się w Viseu w Portugalii oraz w greckich Atenach.

</doc>
<doc id="1546236" url="https://pl.wikipedia.org/wiki?curid=1546236" title="Zbiór generatorów">
Zbiór generatorów

Generator, zbiór generatorów, zbiór generujący oraz wyrażenia postaci "generuje, jest generowany" mają w matematyce kilka blisko powiązanych ze sobą znaczeń technicznych:

</doc>
<doc id="1546237" url="https://pl.wikipedia.org/wiki?curid=1546237" title="Albert (kardynał S. Teodoro)">
Albert (kardynał S. Teodoro)

Albert (ur. ?, zm. 1135) – kardynał diakon S. Teodoro od września 1127 roku, mianowany przez papieża Honoriusza II. W trakcie podwójnej papieskiej elekcji w 1130 poparł wybór Innocentego II i w 1132 był jego legatem w Bergamo. Występuje jako sygnatariusz bulli papieskich z 5 grudnia 1127, 9 maja 1131, 23 listopada 1131, 1 grudnia 1131, 1 stycznia 1135 i 12 stycznia 1135.

</doc>
<doc id="1546239" url="https://pl.wikipedia.org/wiki?curid=1546239" title="Centrum Języka Państwowego">
Centrum Języka Państwowego

Centrum Języka Państwowego () – regulator w zakresie publicznego używania języka łotewskiego. 
Został ustanowiony w 1992 r. i znajduje się w stolicy Łotwy – Rydze.

</doc>
<doc id="1546240" url="https://pl.wikipedia.org/wiki?curid=1546240" title="Boji Tower">
Boji Tower

Boji Tower - wieżowiec w Lansing, w stanie Michigan, w Stanach Zjednoczonych, o wysokości 110,9 m. Budynek został otwarty w 1931 i posiada 25 kondygnacji.

</doc>
<doc id="1546243" url="https://pl.wikipedia.org/wiki?curid=1546243" title="Bank of America Tower (Tampa)">
Bank of America Tower (Tampa)

Bank of America Tower – wieżowiec w Tampa, w stanie Floryda, w Stanach Zjednoczonych, o wysokości 176 m. Budynek został otwarty w 1986 i liczy 42 kondygnacje.

</doc>
<doc id="1546245" url="https://pl.wikipedia.org/wiki?curid=1546245" title="Catherine O’Hara">
Catherine O’Hara

Catherine Anne O’Hara (ur. 4 marca 1954 w Toronto) – kanadyjsko-amerykańska aktorka filmowa i telewizyjna. Znana jest głównie z ról komediowych jako Delia w "Soku z żuka", Kate McCallister w "Kevin sam w domu" i "Kevin sam w Nowym Jorku", Sally w "Miasteczko Halloween" i cyklu filmów pseudodokumentalnych napisanych i wyreżyserowanych przez Christophera Guesta.
Życiorys.
Catherine Anne O’Hara urodziła się w Toronto, pochodzi z dużej irlandzkiej katolickiej rodziny. Rozpoczęła swoją karierę aktorską w 1974 jako członek obsady Drugiego Miasta w Toronto. Była dublerką dla Gildy Radner. Dwa lata później stworzyła serial telewizyjny "SCTV", w którym była prowadzącą. O’Hara grała w telenoweli uwodzicielkę Sue Ellen.
Regularnie służy podkładem głosu w filmach animowanych. Podczas skróconego czasu pracy we wczesnych latach osiemdziesiątych została zatrudniona by zastąpić Ann Risley. Jednakże, wróciła na plan SCTV. Zagrała dwie role u Tima Burtona w "Soku z żuka" i "Miasteczku Halloween". Zagrała matkę tytułowego bohatera w filmach "Kevin sam w domu" i "Kevin sam w Nowym Jorku".
Życie prywatne.
W 1992 roku Catherine O’Hara poślubiła kierownika produkcyjnego Bo Welcha. Mają dwóch synów: Matthew (ur. 1994) i Luke’a (ur. 1997).

</doc>
<doc id="1546246" url="https://pl.wikipedia.org/wiki?curid=1546246" title="Drużynowe Mistrzostwa Świata Par Strongman 1997">
Drużynowe Mistrzostwa Świata Par Strongman 1997

Drużynowe Mistrzostwa Świata Par Strongman 1997 – doroczne, drużynowe zawody
siłaczy, rozgrywane w zespołach złożonych z dwóch zawodników, reprezentujących ten sam
kraj.
Data: 1997 r.
Miejsce: Vaasa 
WYNIKI ZAWODÓW:

</doc>
<doc id="1546247" url="https://pl.wikipedia.org/wiki?curid=1546247" title="Saint-George SA">
Saint-George SA

Kedus Giorgis Addis Abeba - etiopski klub piłkarski z siedzbią w Addis Abebie, występujący w najwyższej klasie rozgrywkowej tego kraju.

</doc>
<doc id="1546248" url="https://pl.wikipedia.org/wiki?curid=1546248" title="Skorpiowenator">
Skorpiowenator

Skorpiowenator ("Skorpiovenator") – rodzaj teropoda z rodziny abelizaurów (Abelisauridae). Żył w późnej kredzie na terenie dzisiejszej Argentyny. Gatunek typowy rodzaju, "Skorpiovenatro bustingorryi", został opisany w oparciu o niemal kompletny szkielet niezawierający jedynie większości kości kończyn przednich oraz fragmentu ogona. Okaz ten został odkryty w dolnej warstwie osadów formacji Huincul w Patagonii (datowanych na późny cenoman, około 93 mln lat temu). W formacji tej odnaleziono również szczątki innych dużych dinozaurów drapieżnych, takich jak karcharodontozauryd "Mapusaurus" i abelizauryd "Ilokelesia". Zachowana część szkieletu, od kości przedszczękowej do dwunastego kręgu ogonowego, mierzy 4,35 m, co sugeruje, że całe zwierzę miało ok. 6 m długości.
"Skorpiovenator" został opisany i nazwany przez Canalego, Scanferlę, Agnolína i Novasa w 2009 roku. Nazw rodzajowa pochodzi z greki i łaciny i oznacza „skorpion łowca”, zaś epitet gatunkowy gatunku typowego honoruje Manuela Bustingorry'ego – właściciela farmy, na której dokonano odkrycia. Canale i współpracownicy zdefiniowali również nową nazwę Brachyrostra, która odnosi się do kladu obejmującego wszystkie abelizaurydy bliżej spokrewnione z "Carnotaurus sastrei" niż z "Majungasaurus crenatissimus". W ich analizie "Skorpiovenator" zajmuje wewnątrz tego kladu pozycję siostrzaną dla rodzaju "Ekrixinatosaurus".

</doc>
<doc id="1546249" url="https://pl.wikipedia.org/wiki?curid=1546249" title="Skorpiovenator">
Skorpiovenator



</doc>
<doc id="1546250" url="https://pl.wikipedia.org/wiki?curid=1546250" title="Chimaphila">
Chimaphila



</doc>
<doc id="1546252" url="https://pl.wikipedia.org/wiki?curid=1546252" title="Skorpiovenator bustingorryi">
Skorpiovenator bustingorryi



</doc>
<doc id="1546255" url="https://pl.wikipedia.org/wiki?curid=1546255" title="Bundesliga niemiecka w piłce nożnej (2002/2003)">
Bundesliga niemiecka w piłce nożnej (2002/2003)

Bundesligę w sezonie 2002/2003 zwyciężył Bayern Monachium. Z ligi spadły: Energie Cottbus, 1. FC Nürnberg i Arminia Bielefeld.
Kadra mistrza Niemiec.
Oliver Kahn, Stefan Wessels, Robert Kovač, Samuel Kuffour, Thomas Linke, Bixente Lizarazu, Willy Sagnol, Michael Ballack, Sebastian Deisler, Markus Feulner, Thorsten Fink, Owen Hargreaves, Jens Jeremies, Niko Kovač, Hasan Salihamidžić, Mehmet Scholl, Bastian Schweinsteiger, Michael Tarnat, Pablo Thiam, Zé Roberto, Giovane Élber, Zvjezdan Misimović, Claudio Pizarro, Roque Santa Cruz, Piotr Trochowski, Alexander Zickler.

</doc>
<doc id="1546256" url="https://pl.wikipedia.org/wiki?curid=1546256" title="Galeopsis speciosa">
Galeopsis speciosa



</doc>
<doc id="1546257" url="https://pl.wikipedia.org/wiki?curid=1546257" title="SKF">
SKF

SKF ("Svenska Kullagerfabriken AB") – szwedzki producent łożysk. Jest obecnie największym na świecie dostawcą łożysk tocznych, opraw łożyskowych, oraz części i przyrządów służących do łożyskowania.
Historia.
Na początku XX wieku młody szwedzki inżynier – Sven Wingquist – pracownik manufaktury włókienniczej "Gamlestadens Textile Industry" prowadził badania nad zmodernizowaniem węzłów łożyskowych w swoim miejscu pracy. Wynikiem tych badań było opatentowanie nowoczesnego wówczas łożyska kulkowego. Modernizacja wyszła na tyle dobrze, że dyrekcja zakładu zdecydowała się założyć fabrykę produkującą nowy typ łożysk. W roku 1907 została założona firma "Svenska Kullagerfabriken", a jej dyrektorem został Sven Wingqvist. Od roku 1909 zagraniczne oddziały firmy były tworzone pod nazwą "SKF". Firma się tak gwałtownie rozwijała, że w 1912 roku miała już swoje oddziały w 32 państwach, od Japonii i Australii po Meksyk. W tymże roku także otworzyła w Szwecji własny instytut badawczy łożysk. W 1923 zostało otworzone przedstawicielstwo w Polsce, głównie z myślą o zapotrzebowaniu rynku na łożyska toczne w tworzącym się w Polsce przemyśle maszynowym (COP). W roku 1926 jedna ze spółek-córek SKF, rozpoczęła także produkcję samochodów Volvo. W 1970 r. przedsiębiorstwo miało już 68 fabryk, w których pracowało ponad 67 tys. pracowników. W 1980 roku powstaje projekt pod nazwą FlexLink, mający na celu zwiększenie wydajności wytwarzania łożysk. W wyniku prac nad projektem powstaje konstrukcja przenośników płytkowych. Zostaje też utworzona spółka córka FlexLink. W 1995 roku zostaje nabyta Poznańska Fabryka Łożysk Tocznych.
Teraźniejszość.
Obecnie SKF jest największym na świecie producentem łożysk tocznych, opraw i smarów łożyskowych. Posiada 110 fabryk w 28 państwach (w tym w Polsce). Przedsiębiorstwo posiada własne instytuty badawcze oraz wprowadza na rynek nowe standardy i typy łożysk tocznych (np. łożysko baryłkowe, łożysko toroidalne).

</doc>
<doc id="1546259" url="https://pl.wikipedia.org/wiki?curid=1546259" title="Szkolnictwo wojskowe w PRL">
Szkolnictwo wojskowe w PRL



</doc>
<doc id="1546260" url="https://pl.wikipedia.org/wiki?curid=1546260" title="Studencka Baza Namiotowa Przysłop Potócki">
Studencka Baza Namiotowa Przysłop Potócki

Studencka Baza Namiotowa Przysłop Potócki – najmłodsza studencka baza namiotowa. Po raz pierwszy stanęła w 2007 roku. Prowadzona jest przez Oddział Uczelniany PTTK z Gliwic. Założycielem i opiekunem bazy jest Łukasz Pisarek.
Położenie.
Baza położona jest w Beskidzie Żywieckim, w grupie Wielkiej Raczy na południe od przełęczy Przysłop Potócki, pomiędzy Praszywką Wielką (1043 m n.p.m.) a Bendoszką Wielką. Leży przy czarnym szlaku z Soli na przełęcz Przegibek.
Wydarzenia i imprezy.
2007.
Uruchomienie bazy namiotowej.
2008.
Wizyta szkockiej wyprawy z Borders Exploration Group 
2012.
Rekreacyjny Rajd Rowerowy – 7–8 lipca 2012 organizowany przez SKPG Harnasie

</doc>
<doc id="1546261" url="https://pl.wikipedia.org/wiki?curid=1546261" title="Odżywka do włosów">
Odżywka do włosów

Odżywka do włosów – jeden z produktów pielęgnacyjnych, którego celem jest ochrona włosów przed uszkodzeniem oraz regeneracja zniszczonych włosów i zapobieganie dalszym uszkodzeniom. Wyróżniamy następujące rodzaje odżywek do włosów:

</doc>
<doc id="1546263" url="https://pl.wikipedia.org/wiki?curid=1546263" title="Jan Krugier">
Jan Krugier

Jan Krugier (ur. 12 maja 1928 w Radomiu, zm. 15 listopada 2008 w Genewie) – polski marszand i kolekcjoner dzieł sztuki żydowskiego pochodzenia.
Życiorys.
Urodził się w Radomiu w rodzinie żydowskiego przedsiębiorcy. Podczas II wojny światowej w 1940 został wywieziony do obozu w Treblince, a następnie do Auschwitz-Birkenau, które cudem przeżył jako jedyny z rodziny. Po zakończeniu wojny został adoptowany przez szwajcarskie małżeństwo. Studiował w akademii sztuk pięknych Kunstgewerbeschule w Zurychu, a w 1947 przeniósł się do Paryża. W Los Angeles poznał Marię Annę Poniatowską, krewną króla Stanisława Augusta, z którą dzielił zainteresowanie sztuką. Pierwszą pracą zakupioną przez nich był rysunek Georges’a Seurata.
Jan Krugier pierwszą galerię założył w 1962 w Genewie, a drugą w 1987 w Nowym Jorku. Kolekcja jego i jego żony obejmuje rysunki, gwasze, monotypie, akwarele, pastele od wczesnego renesansu po drugą połowę XX w. Wśród obrazów z XIX i XX w. są to m.in. dzieła Paula Cézanne’a, Marca Chagalla, Francisa Bacona, Balthusa, Georges’a Braque’a, Alexandra Caldera, Edgara Degasa i Henriego Matisse’a. Największą część stanowią dzieła Pabla Picassa. Galeria Krugiera zarządza także kolekcją Mariny Picasso, wnuczki malarza. W 2008 jego nowojorska galeria wystawiła po raz pierwszy fotografie, których autorką jest Eva Rubinstein.
Jan Krugier zmarł w swoim domu w Genewie.

</doc>
<doc id="1546267" url="https://pl.wikipedia.org/wiki?curid=1546267" title="Ernst Gustaf Melkersson">
Ernst Gustaf Melkersson

Ernst Gustaf Melkersson (ur. 22 stycznia 1898 w Örebro, zm. 2 grudnia 1932) – szwedzki lekarz neurolog. Studiował w Uppsali, po czym pracował w wydziale medycznym Sahlgrenska sjukhuset w Göteborgu. Zajmował się głównie chorobami nerek. Zmarł po krótkiej chorobie, w wieku 34 lat, z powodu anginy powikłanej posocznicą. Jego nazwisko jest upamiętnione w eponimicznej nazwie zespołu Melkerssona-Rosenthala, opisanego przezeń niezależnie od wrocławskiego neurologa Curta Rosenthala.

</doc>
<doc id="1546271" url="https://pl.wikipedia.org/wiki?curid=1546271" title="Przysłop potócki">
Przysłop potócki



</doc>
<doc id="1546273" url="https://pl.wikipedia.org/wiki?curid=1546273" title="Bundesliga niemiecka w piłce nożnej (2000/2001)">
Bundesliga niemiecka w piłce nożnej (2000/2001)

Ligę zwyciężył Bayern Monachium punktem wyprzedzając FC Schalke 04.
Kadra mistrza.
Bernd Dreher, Oliver Kahn, Stefan Wessels; Patrik Andersson, Sebastian Backer, Samuel Kuffour, Thomas Linke, Bixente Lizarazu, Willy Sagnol; Stefan Effenberg, Thorsten Fink, Owen Hargreaves, Jens Jeremies, Hasan Salihamidžić, Mehmet Scholl, Paulo Sérgio, Ciriaco Sforza, Thomas Strunz, Michael Tarnat, Michael Wiesinger, Patrick Mölzl, Andrew Sinkala; Giovane Élber, Berkant Göktan, Carsten Jancker, Antonio Di Salvo, Roque Santa Cruz, Alexander Zickler, Sławomir Wojciechowski.

</doc>
<doc id="1546274" url="https://pl.wikipedia.org/wiki?curid=1546274" title="Edward Thurlow">
Edward Thurlow

Edward Thurlow, 1. baron Thurlow (ur. 9 grudnia 1731 w Bracon Ash w hrabstwie Norfolk, zm. 12 września 1806 w Brighton) – brytyjski prawnik i polityk, członek stronnictwa torysów.
Życiorys.
Był najstarszym synem wielebnego Thomasa Thurlowa. Wykształcenie odebrał w King’s School w Canterbury oraz w Gonville and Caius College na Uniwersytecie Cambridge. Popadł jednak w konflikt z władzami uczelni i opuścił Cambridge bez tytułu naukowego w 1751. Przez pewien czas był radcą w korporacji Lincoln’s Inn, a w 1754 otrzymał powołanie do Inner Temple. W 1761 został Radcą Króla, a rok później ławnikiem Inner Temple.
W 1765 został wybrany do Izby Gmin jako reprezentant okręgu Tamworth. W 1770 został radcą generalnym w rządzie lorda Northa. W 1771 otrzymał stanowisko prokuratora generalnego. Na tym stanowisku dał się poznać jako przeciwnik niepodległościowych działań amerykańskich kolonistów. W 1778 został Lordem Kanclerzem i otrzymał tytuł 1. barona Thurlow, dzięki któremu zasiadł w Izbie Lordów.
Jako lord kanclerz Thurlow sprzeciwiał się postulatom reform gospodarczych i politycznych zgłaszanych przez Edmunda Burke’a i Johna Dunninga. Po upadku gabinetu Northa w marcu 1782, Thurlow utrzymał swoje stanowisko w wigowskim gabinecie lorda Rockinghama. Po śmierci Rockinghama w lipcu 1782 premierem został lord Shelburne, który również pozostawił Thurlowa na dotychczasowym stanowisku. Dopiero po upadku tego gabinetu w kwietniu 1783 Thurlow utracił swoje stanowisko.
Po kilku miesiącach w opozycji Thurlow ponownie objął w grudniu 1783 stanowisko lorda kanclerza w gabinecie Williama Pitta Młodszego. Od 1788 Thurlow był Lordem Wielkim Stewardem podczas procesu Warrena Hastingsa. Thurlow często znajdował się w konflikcie z premierem i tylko przyjaźni ze strony króla Jerzego III zachowywał stanowisko. Ostatecznie jednak został zdymisjonowany w 1792. Otrzymał wówczas kolejny tytuł barona Thurlow, który mógł być dziedziczony przez krewnych niebędących zstępnymi.
Thurlow nigdy nie sprawował już żadnej funkcji publicznej i wycofał się z polityki. W 1797 intrygował jednak na rzecz powołania rządu bez Pitta, na czele którego stanąłby lord Moira, a w którym on sam zostałby Lordem Kanclerzem. Mimo poparcia udzielonego przez księcia Walii taki rząd nigdy nie powstał. W 1802. Thurlow po raz ostatni zabrał głos na forum Izby Lordów.
Zmarł w 1806 i został pochowany w Temple Church. Nigdy się nie ożenił, ale pozostawił po sobie trzy nieślubne córki. Wraz z jego śmiercią wygasł tytuł barona kreowany w 1778. Baronia z 1786 została odziedziczona przez jego bratanka, Edwarda Hovella-Thurlowa.
Postać Thurlowa pojawia się w sztuce Alana Bennetta "Szaleństwo króla Jerzego III". W nakręconym na jej podstawie filmie z 1994 w postać lorda kanclerza wcielił się John Wood.

</doc>
<doc id="1546282" url="https://pl.wikipedia.org/wiki?curid=1546282" title="Studencka Baza Namiotowa">
Studencka Baza Namiotowa



</doc>
<doc id="1546283" url="https://pl.wikipedia.org/wiki?curid=1546283" title="Jungowie">
Jungowie

Jungowie – augsburski ród mieszczański. Okres jego świetności przypada na XVI – XVII w.
Historia rodu.
Początki.
Jungowie osiedlili się w Augsburgu pod koniec XV wieku za sprawą burmistrza tego miasta, Gossembrota, który namówił Johanna Junga (1425–1505) do przyjęcia posady lekarza miejskiego. Jego synowie, Ulrich i Ambrosius, otrzymali w 1520 od cesarza Karola V Adelsbrief z nowym herbem szlacheckim, a w 1538 weszli w skład augsburskiego patrycjatu. Przez dziesięciolecia augsburscy Jungowie pełnili wysokie urzędy, byli m.in.: osobistymi, nadwornymi lekarzami niemieckich cesarzy, kapituły katedralnej czy biskupów Augsburga, pełnili funkcję Reichshofratów (cesarski nadworny doradca) na dworze cesarza Maximiliana II, zajmowali również eksponowane stanowiska kościelne, pełniąc posługę jako kanonicy czy kapitularze.
Szczyt potęgi.
Swoją potęgę ród osiągnął w XVI wieku. Za protoplastę augsburskich Jungów uznaje się zmarłego w Zurychu kapitana żeglugi Johanna Junga (1400–1468), który w 1424 ożenił się z Anną Breisinger. Z tego związku Jungowie mieli czworo dzieci.
Najstarszy, Johann Jung junior (ur. 1425 w Zürychu, zm. 16 lutego 1505 w Augsburgu) był doktorem medycyny, studiował we Włoszech, pracował jako lekarz miejski Wimpfen/Neckar, a w latach 1468–1491 pełnił obowiązki lekarza miejskiego Ulm. Po namowach augsburskiego burmistrza Gossembrota przeniósł się do Augsburga. Po śmierci pierwszej żony, Anny Imhoff, w 1473 ożenił się ponownie z Martą Kärner (1440–1513). W 1490 został osobistym lekarzem cesarza Maksymiliana I, dzięki czemu osiągnął wysoki statut społeczny. Pozostali jego trzej bracia zostali kanonikami – Urlich w Ratyzbonie, Christoph we Freisingu, a Ambrosius w Pasawie. Johann Jung junior miał siedmioro dzieci. Najstarszy syn z pierwszego małżeństwa, Ambrosius, również został lekarzem miejskim Augsburga.
Pozostałe dzieci Johanna Junga juniora:
Do III generacji augsburskich Jungów należy najstarszy syn Johanna Junga juniora, Ambrosius Jung (ur. 1471 w Ulm, zm. 1548 w Augsburgu), doktor medycyny, który studiował w Tybindze, Padwie i Ferrarze, był osobistym lekarzem augsburskiej kapituły katedralnej oraz biskupa. Od 1518 zainteresował się reformacją. Od 1538 był patrycjuszem Augsburga. 6 lutego 1499 ożenił się z Elisabeth Lauginger, następnie, po śmierci żony, ponownie ożenił się 3 października 1519 z Magdaleną Manlich. Z tego związku Jungowie mieli czworo dzieci:
Do IV i V generacji istotniejszych Jungów należą m.in.:
Schyłek.
Ostatnimi znanymi kaznodziejami z rodu byli w 1613 magister Caspar Jung, w 1682 magister Gustav Adolph Jung. Swoją świetność rodową augsburscy Jungowie tracą na przełomie XVII i XVIII wieku.

</doc>
<doc id="1546284" url="https://pl.wikipedia.org/wiki?curid=1546284" title="Baron Thurlow">
Baron Thurlow

Baronowie Thurlow 1. kreacji (parostwo Wielkiej Brytanii)
Baronowie Thurlow 2. kreacji (parostwo Wielkiej Brytanii)

</doc>
<doc id="1546287" url="https://pl.wikipedia.org/wiki?curid=1546287" title="Wyżni Niespodziany Stawek">
Wyżni Niespodziany Stawek

Wyżni Niespodziany Stawek (słow. "Vyšné Studené pleso") – mały stawek położony na wysokości ok. 1808 m n.p.m. w górnych partiach Doliny Staroleśnej, w słowackich Tatrach Wysokich. Pomiary pracowników TANAP-u z lat 60. XX w. wykazują, że ma powierzchnię ok. 0,150 ha i wymiary 76 × 33 m. Leży w kotlinie zwanej Niespodzianym Ogródkiem, u podnóża południowej ściany Strzeleckiej Turni. Wyżni Niespodziany Stawek znajduje się w grupie Niespodzianych Stawków wchodzących w skład 27 Staroleśnych Stawów, które rozsypane są po całej Dolinie Staroleśnej. Stawek ten jest największy z grupy tychże stawków, pozostałe to: Pośredni i Niżni Niespodziany Stawek. Do Wyżniego Niespodzianego Stawku nie prowadzą żadne znakowane szlaki turystyczne.

</doc>
<doc id="1546294" url="https://pl.wikipedia.org/wiki?curid=1546294" title="Maksymilian Biro">
Maksymilian Biro

Maksymilian Biro (ur. 25 listopada 1870 w Warszawie, zm. 1941 lub 14 maja 1942 tamże) – polski lekarz neurolog żydowskiego pochodzenia. 
Życiorys.
Urodził się w 1870. Uczył się w II Gimnazjum w Warszawie, w 1887 otrzymał świadectwo dojrzałości. Studiował medycynę od 1887 do 1892 w Warszawie. Jako neurolog był uczniem Samuela Goldflama. Należał do licznych towarzystw lekarskich, był jednym z założycieli „Neurologii Polskiej”. Pracował jako wolontariusz w Szpitalu Starozakonnych na Czystem na oddziałach Edwarda Flataua i Ludwika Bregmana, potem Władysława Sterlinga i Eufemiusza Hermana. Mieszkał przy ul. Marszałkowskiej 123.
Podczas II wojny światowej został przesiedlony do getta warszawskiego, gdzie zmarł w 1941 albo według innych źródeł na serce 14 maja 1942. Został pochowany na cmentarzu żydowskim przy ulicy Okopowej w Warszawie (kwatera 68).
Życie prywatne.
Był żonaty z lekarką pediatrą Malwiną Blum, primo voto Korn (ur. 5 listopada 1885 w Gąbinie, zm. 8 września 1942 w Warszawie). Malwina Biro zginęła podczas likwidacji getta warszawskiego. Nie mieli dzieci.

</doc>
<doc id="1546299" url="https://pl.wikipedia.org/wiki?curid=1546299" title="Specjalny Oddział Mandżurski">
Specjalny Oddział Mandżurski

Specjalny Oddział Mandżurski (ros. Особый Маньчжурский отряд) – jednostka wojskowa białych podczas wojny domowej w Rosji
Historia.
W czerwcu 1917 r. esauł Grigorij M. Siemionow został wyznaczony tymczasowym przedstawicielem państwowym na obszar Zabajkala. Jego zadaniem było formowanie ochotniczych oddziałów uderzeniowych. Jednocześnie w poł. października w stanicy Bieriezowka utworzył i stanął na czele Mongolsko-Buriackiego Pułku Konnego. 19 listopada próbował zająć Wierchnieudińsk, ale po niepowodzeniu wycofał się do Mandżurii. Tam sformował Specjalny Oddział Mandżurski, składający się głównie z Mongołów i Kozaków zabajkalskich. Liczył on ok. 350 żołnierzy. Pod koniec stycznia 1918 r. zaatakował Wschodnie Zabajkale, zajmując stanice Dauria, Andrianowka i Ołowiannaja. Jednakże z powodu kontrataku wojsk bolszewickich na pocz. marca tego roku odszedł z powrotem do Mandżurii. Pomimo prób rozbrojenia przez Chińczyków, uzupełnił go nowymi żołnierzami kozackimi. Nawiązał też kontakty z dowódcami zachodnich wojsk interwencyjnych, których przedstawiciele zostali przydzieleni do sztabu oddziału. W odpowiedzi na rozwiązanie przez bolszewików Zabajkalskiego Wojska Kozackiego esauł G. M. Siemionow na czele Specjalnego Oddziału Mandżurskiego na pocz. kwietnia ponownie zaatakował Zabajkale. Jego jednostka składała się wówczas z 1 Siemionowskiego Pułku Pieszego, 2 Mandżurskiego Pułku Pieszego, 1 Mongolsko-Buriackiego Pułku Konnego, 2 Daurskiego Pułku Konnego, Oddziału Urginskiego, dwóch kompanii oficerskich, serbskiego dywizjonu konnego, dywizjonu artylerii (trzy baterie z 14 działami), kompanii inżynieryjnej i kompanii samochodowej oraz 4 pociągów pancernych. Ogółem siły te liczyły do 700 ludzi. Bolszewicy oceniali je na niecałe 4 tys. żołnierzy. Zajęły one stanicę Buriackaja oraz wioski Aksza, Ust-Ilia i Dułdurga. Dalsze natarcie na pocz. maja powstrzymały ściągnięte z całej Syberii i Dalekiego Wschodu oddziały bolszewickie, liczące ok. 13 tys. ludzi z 30 działami, w tym ok. 900 Węgrów i ok. 400 Chińczyków. Do poł. czerwca siemionowcy zostali odrzuceni na terytorium Mandżurii. Pod koniec sierpnia znowu wkroczyli na Zabajkale, wykorzystując klęski wojsk bolszewickich w walkach z Armią Syberyjską i Korpusem Czechosłowackim. Zdobyły Wierchnieudińsk, a następnie wkroczyły do Czyty. W mieście rozlokowało się dowództwo i sztab jednostki. Liczyła ona ok. 1,5 tys. żołnierzy z 4 działami. 1 września został sformowany 3 Daurski Pułk Konny, który wraz z 2 Daurskim Pułkiem Konnym utworzyły 23 września Samodzielną Brygadę Konną. Na pocz. października Specjalny Oddział Mandżurski wszedł w skład V Priamurskiego Korpusu Armijnego. Jego sztab został przekształcony w sztab korpusu. W styczniu 1919 r. głównodowodzący wojskami białych na Syberii i Dalekim Wschodzie admirał Aleksandr W. Kołczak mianował esauła G. M. Siemionowa dowódcą Czytyjskiego Okręgu Wojskowego. 18 kwietnia tego roku Specjalny Oddział Mandżurski przeorganizowano w Specjalną Mandżurską Atamana Siemionowa Dywizję w składzie Samodzielnej Armii Wschodnio-Syberyjskiej.
W 1920 r. rozkazem gen. G. M. Siemionowa został ustanowiony Krzyż Specjalnego Oddziału Mandżurskiego. 
Na emigracji w 1937 r. w 20-lecie utworzenia Specjalnego Oddziału Mandżurskiego został ustanowiony przez gen. G. M. Siemionowa Znak Specjalnego Oddziału Mandżurskiego.

</doc>
<doc id="1546300" url="https://pl.wikipedia.org/wiki?curid=1546300" title="Mistrzostwa Świata Juniorów Młodszych w Lekkoatletyce 2003">
Mistrzostwa Świata Juniorów Młodszych w Lekkoatletyce 2003

3. Mistrzostwa Świata Juniorów Młodszych w Lekkoatletyce – międzynarodowe zawody lekkoatletyczne, organizowane pod egidą IAAF, dla zawodników do lat 17. Mistrzostwa odbywały się w kanadyjskim mieście Sherbrooke (na Stade de l'Université de Sherbrooke) od 9 do 13 lipca 2003 roku. Reprezentanci Polski zdobyli dwa srebrne medale: Magdalena Sobieszek w pchnięciu kulą oraz męska sztafeta szwedzka.

</doc>
<doc id="1546301" url="https://pl.wikipedia.org/wiki?curid=1546301" title="Ludwik Eliasz Bregmann">
Ludwik Eliasz Bregmann



</doc>
<doc id="1546302" url="https://pl.wikipedia.org/wiki?curid=1546302" title="Ludwig Bregman">
Ludwig Bregman



</doc>
<doc id="1546305" url="https://pl.wikipedia.org/wiki?curid=1546305" title="Rachel G. Fox">
Rachel G. Fox

Rachel Giana Fox (ur. 23 lipca 1996 w Lawrenceville w stanie Georgia) – amerykańska aktorka telewizyjna, nominowana do Nagrody Stowarzyszenia Aktorów Filmowych jako Kayla Huntington / Kayla Scavo w serialu telewizyjnym ABC "Gotowe na wszystko". Wystąpiła w serialach "Agentka o stu twarzach", "Hannah Montana" i "Nowe przygody starej Christine", a także użyczała głosu postaciom w grach.

</doc>
<doc id="1546307" url="https://pl.wikipedia.org/wiki?curid=1546307" title="Bundesliga niemiecka w piłce nożnej (1999/2000)">
Bundesliga niemiecka w piłce nożnej (1999/2000)

Zawodnicy mistrza.
Bernd Dreher, Oliver Kahn, Stefan Wessels; Patrik Andersson, Markus Babbel, Samuel Kuffour, Thomas Linke, Bixente Lizarazu, Lothar Matthäus; Mario Basler, Stefan Effenberg, Thorsten Fink, David Jarolim, Jens Jeremies, Hasan Salihamidzic, Mehmet Scholl, Paulo Sergio, Andrew Sinkala, Thomas Strunz, Michael Tarnat, Michael Wiesinger, Sławomir Wojciechowski; Giovane Elber, Carsten Jancker, Roque Santa Cruz, Alexander Zickler.

</doc>
<doc id="1546308" url="https://pl.wikipedia.org/wiki?curid=1546308" title="Cromesquis">
Cromesquis

Cromesquis (fonet. kromeski') - znane w kuchni francuskiej i rosyjskiej paszteciki mięsne.
"Cromesquis" przyrządza się najczęściej z pieczonego mięsa drobiowego lub dziczyzny. Po pokrojeniu w kostkę, mięso zanurza się w sosie, a następnie zawija w siatkę, formując podłużny krokiecik (o wadze ca. 80-100 g). Krokiecik zanurza się w cieście naleśnikowym o dużej gęstości albo panieruje, doprawia pieprzem, a następnie smaży na głębokim tłuszczu. "Cromesquis" podaje się z sosem pomidorowym lub maderowym (w wersji rosyjskiej także z natką pietruszki).
Czas przygotowania potrawy około 20-25 minut.
Catherine Owen w 1881 roku określała "cromesquis" przygotowywane z mięsa baraniego jako danie specyficzne dla kuchni polskiej.

</doc>
<doc id="1546309" url="https://pl.wikipedia.org/wiki?curid=1546309" title="Gustaw Bikeles">
Gustaw Bikeles

Gustaw Bikeles (ur. 1 września 1861 we Lwowie, zm. 4 listopada 1918 tamże) – polski neurofizjolog i neurolog żydowskiego pochodzenia, profesor Uniwersytetu Franciszkańskiego we Lwowie.
Życiorys.
Studiował filozofię na Uniwersytecie Fryderyka Wilhelma w Berlinie, a następnie medycynę na Uniwersytecie Wiedeńskim u Kraffta-Ebinga i Obersteinera. Przez wiele lat pracował naukowo we Lwowie, gdzie współpracował z Adolfem Beckiem i z Leonem Zbyszewskim. W 1901 roku habilitował się i został Privatdozentem. Opisał objaw znany do dziś jako objaw Bikelesa. Zginął tragicznie na początku listopada 1918 roku, trafiony w głowę zabłąkaną kulą. Pochowany jest na Cmentarzu Łyczakowskim. Wspomnienie pośmiertne poświęcił mu Orzechowski i Beck.

</doc>
<doc id="1546311" url="https://pl.wikipedia.org/wiki?curid=1546311" title="Hans von Held">
Hans von Held

Hans Heinrich Ludwig von Held (ur. 15 listopada 1764 w Auras (obecnie Uraz w gminie Oborniki Śląskie), zm. 30 maja 1842 w Berlinie) – funkcjonariusz celny i starszy poborca akcyzy w Prusach, publicysta i poeta. 
Życiorys.
"Hans von Held", syn pruskiego oficera, uczęszczał do elitarnej szkoły dla chłopców "Pädagogium" w Sulechowie (niem. "Züllichau"), studiował od 1784 prawo i naukę o państwie na uniwersytecie we Frankfurcie (Oder), następnie w Halle (Saale), a studia ukończył na uniwersytecie "Academia Julia" w Helmstedt. Musiał zmieniać miejsce studiów, ponieważ z wielkim zapałem i uwielbieniem dla wzniosłych i szlachetnych idei angażował się w działalność tajnego, wówczas rozkwitającego związku Konstantistenorden. Po ukończeniu studiów w 1788 wstąpił do służby państwowej i został obsadzony jako sekretarz w Dyrekcji Akcyzy i Ceł w Głogowie, gdzie należał do tajnego związku "Dobroczyńców" (niem. Evergetenbund), w którym brali udział również Ignaz Aurelius Feßler i Joseph von Zerboni di Sposetti.
Po II rozbiorze Polski Prusy uzyskały nowe terytoria, a w 1793 Hans Held został przeniesiony do Poznania na wyższe stanowisko z tytułem "radca celny". Jako urzędnik finansowy miał wgląd w jaki sposób majątki ziemskie przejęte przez władze Prus są przekazywane spekulantom, a również jak wyżsi urzędnicy państwowi uzyskiwali korzyści majątkowe związane z podejmowanymi decyzjami urzędowymi. Held przejęty ideami "okres burzy i naporu" Sturm und Drang, a jednocześnie jako sumienny pruski urzędnik państwowy podejmował z entuzjazmem działania nie bacząc, czy jest do nich uprawniony i nie oglądając się na skutki swych publikacji, jak również krytycznych utworów poetycznych, z powodu których został karnie przeniesiony do Brandenburga, co znacznie pogorszyło jego sytuację finansową. 
W 1800 "Held" postanowił wydać wszelkie materiały obciążające znienawidzonych przez niego dygnitarzy w formie anonimowej książki z datą 1801 pod tytułem "Prawdziwi jakobini w państwie pruskim ..." (niem. "Die wahren Jacobiner im preußischen Staate oder actenmäßige Darstellung der bösen Ränke und betrügerischen Dienstführung zweyer preußischer Staatsminister"), w której zarzucał ministrom pruskim oszustwa w czynnościach urzędowych. 256-stronicowa książka, znana jako "Czarna księga" (niem. "Das schwarze Buch"), wywołała skandal. Skutki dla Helda były opłakane, szybko wyśledzono, że to on był autorem osławionej książki, został uwięziony, osądzony i skazany na wydalenie ze służby państwowej oraz 18 miesięcy więzienia, z powodu obrażenia dwóch ministrów pruskich.
Po wyjściu z więzienia Held utrzymywał się przez wiele lat z pomocy przyjaciół i krewnych, oraz jako okazjonalny poeta. Ostatecznie w 1812 otrzymał stanowisko urzędnika państwowego jako poborca akcyzy solnej w Berlinie, którą to funkcję pełnił przez 30 lat, aż do śmierci. Gdy miał 78 lat okazało się, że z powierzonej mu kasy państwowej jego podwładny skradł 3 tys. talarów, a ponieważ nie był w stanie pokryć tak poważnej kwoty, popełnił samobójstwo – zastrzelił się.
Linki zewnętrzne.
Życie i twórczość Hansa von Helda

</doc>
<doc id="1546312" url="https://pl.wikipedia.org/wiki?curid=1546312" title="Marie-Laure Brunet">
Marie-Laure Brunet

Marie-Laure Brunet (ur. 20 listopada 1988 w Lannemezan) – francuska biathlonistka, dwukrotna medalistka olimpijska, wielokrotna medalistka mistrzostw świata seniorów i juniorów.
Kariera.
Karierę biathloniski rozpoczęła w 2003 roku. Trzy lata później dołączyła do francuskiej kadry narodowej. Podczas mistrzostw świata juniorów w Martello wywalczyła brązowy medal w biegu indywidualnym oraz złote w biegu pościgowym oraz sztafecie kobiecej. Na rozgrywanych rok później mistrzostwach świata juniorów w Ruhpolding zdobyła srebro w biegu indywidualnym oraz sztafecie, a także brąz w biegu pościgowym.
Pierwszy raz w zawodach Pucharu Świata wystąpiła 29 listopada 2007 roku w Kontiolahti, gdzie zajęła 26. pozycję w biegu indywidualnym. Tym samym już w debiucie zdobyła pierwsze punkty. Na podium zawodów tego cyklu po raz pierwszy stanęła 21 marca 2009 roku w Trondheim, kończąc rywalizację w biegu pościgowym na trzeciej pozycji. W zawodach tych wyprzedziły ją jedynie Niemka Andrea Henkel i Rosjanka Olga Zajcewa. W kolejnych startach jeszcze 9 razy stawała na podium, jednak nie odniosła zwycięstwa: 5 razy była druga i kolejne 4 razy trzecia. Ostatni raz w czołowej trójce znalazła się 28 listopada 2013 roku w Östersund, gdzie była trzecia w biegu indywidualnym. Najlepsze wyniki osiągnęła w sezonie 2011/2012, kiedy była siódma w klasyfikacji generalnej i trzecia w klasyfikacji biegu masowego.
W 2008 roku wystąpiła na mistrzostwach świata w Östersund, gdzie wspólnie z koleżankami ze sztafety wywalczyła brąz. Osiągnięcie to powtórzyła rok później, podczas mistrzostw świata w Pjongczang. Oprócz tego razem z Sylvie Becaert, Vincentem Defrasne i Simonem Fourcade'em zdobyła złoty medal w rywalizacji sztafet mieszanych. W tych samych konkurencjach zdobyła odpowiednio srebro i brąz na mistrzostwach świata w Chanty-Mansyjsku w 2011 roku.
Najwięcej medali zdobyła na mistrzostwach świata w Ruhpolding w 2012 roku, gdzie trzykrotnie stawała na podium. W biegu indywidualnym była druga, rozdzielając Norweżkę Torę Berger i Helenę Ekholm ze Szwecji. Trzy dni później wspólnie z koleżankami z drużyny zdobyła srebrny medal w sztafecie. Następnie była zajęła drugie miejsce w biegu masowym, plasując się między Berger a Kaisą Mäkäräinen z Finlandii. Ostatni medal w zawodach tego cyklu zdobyła podczas mistrzostw świata w Novym Měscie, gdzie w sztafecie mieszanej zdobyła kolejny srebrny medal.
W 2010 roku wystąpiła na igrzyskach olimpijskich w Vancouver w 2010 roku, gdzie zdobyła brązowy medal w biegu pościgowym. Wyprzedziły ją tylko Niemka Magdalena Neuner i Anastasija Kuźmina ze Słowacji. Ponadto razem z koleżankami zdobyła srebrny medal w sztafecie. Brała też udział w rozgrywanych cztery lata później igrzyskach w Soczi, gdzie zajęła 17. miejsce w biegu indywidualnym i 56. miejsce w sprincie.
Latem 2014 roku ogłosiła, że kończy z wyczynowym uprawianiem sportu. Jako główne powody swej decyzji podała brak motywacji oraz problemy osobiste.
Brunet była uznawana za najlepszą strzelczynię wśród biathlonistek. W sezonie 2011/12 jej średnia celność strzałów w obu pozycjach wyniosła 93%, w tym w pozycji leżącej 98%. Słabiej radziła sobie w biegu.
Była partnerka francuskiego biathlonisty Vincenta Jay, jednak w 2011 roku para rozstała się.

</doc>
<doc id="1546313" url="https://pl.wikipedia.org/wiki?curid=1546313" title="Józef Cyrek">
Józef Cyrek

Józef Cyrek SJ (ur. 13 września 1904 w Bysinie, zm. 2 września 1940 w KL Auschwitz) – polski duchowny rzymskokatolicki, jezuita, Sługa Boży Kościoła katolickiego, pisarz .
Życiorys.
Pracował w wydawnictwie WAM ojców jezuitów w Krakowie, a od 1938 roku kierował Sekretariatem Krucjaty Eucharystycznej i redagował czasopismo "Hostia ".
Po wybuchu II wojny światowej, 10 listopada 1939 został aresztowany przez Gestapo i osadzony w krakowskim więzieniu Montelupich. Następnie został przewieziony do Wiśnicza, a 20 czerwca 1940 trafił do hitlerowskiego obozu koncentracyjnego Auschwitz-Birkenau. W obozie zaproponowano mu posiłek za wyrzeczenie się kapłaństwa co skwitował słowami:„Byłem kapłanem, jestem i pozostanę nim do końca”. Po tej deklaracji został skatowany i zmarł w wyniku odniesionych obrażeń.
Proces beatyfikacyjny.
Jest jednym z 122 Sług Bożych wobec których 17 września 2003 rozpoczął się drugi proces beatyfikacyjny drugiej grupy polskich męczenników z okresu II wojny światowej. 

</doc>
<doc id="1546315" url="https://pl.wikipedia.org/wiki?curid=1546315" title="Sojusz Demokratycznych Republikanów">
Sojusz Demokratycznych Republikanów

Sojusz Demokratycznych Republikanów (, AD lub "Alliance républicaine démocratique", ARD) był francuską partią polityczną, funkcjonującą w latach 1901-78. Założyli go zwolennicy Léona Gambetty, m.in. przyszły premier Francji – Raymond Poincaré. Powstanie partii zainicjowało środowisko Radykalnej Partii Socjalistycznej, związane ze światem biznesu. Jego przedstawiciele zrzeszyli się w maju 1901 roku. Wśród nich znajdowało się także wielu polityków umiarkowanych, w tym centrolewicowi liberałowie oraz republikańscy "oportuniści" (m.in. Gambetta). Podczas I wojny światowej, gdy z parlamentu odeszły ugrupowania monarchistyczne i bonapartyści, ARD szybko zyskał status głównej centroprawicowej siły w Trzeciej Republice. Współtworzył prawicową koalicję Blok Narodowy ("National Bloc"), która zwyciężyła wybory po zakończeniu wojny. ARD przyjmował kolejno nazwy: "Parti Républicain Démocratique" (Partia Demokratyczno-Republikańska,PRD), "Parti Républicain Démocratique et Social" (Socjalistyczna Partia Republikańsko-Demokratyczna), a ostatecznie – ponownie "Alliance démocratique".
ARD całkowicie skompromitował się politycznie po upadku kolaboracyjnego rządu w Vichy (1944). Główny przywódca ARD, Pierre-Etienne Flandine oraz inni członkowie partii, m.in. Joseph Barthélémy, zdecydowanie popierali proniemiecki reżim marszałka Petaina.
Partię próbowano zreformować w czasie przewodnictwa Josepha Laniela, uczestnika francuskiego ruchu oporu (Resistance). ARD na pewien okres przyłączył się do Związku Lewicowych Republikanów ("Rassemblement des gauches républicaines", RGR). Następnie zjednoczył się z Narodowym Centrum Polityków Bezpartyjnych i Chłopów (CNI,"Centre national des indépendants et paysans"). AD, w przeciwieństwie do SFIO ("Francuskiej Sekcji Międzynarodówki Robotniczej") oraz PCF ("Francuskiej Partii Komunistycznej") nigdy nie stał się masową partią polityczną, opartą na dyscyplinie partyjnej (deputowani z tych lewicowych partii zobowiązani byli do głosowania zgodnie z instrukcjami partii). Ówcześni członkowie AD wywodzili się przeważnie z kręgów intelektualnych. Jego członkowie obradowali zazwyczaj podczas kolacji. Partia została rozwiązana w roku 1978, po jej definitywnym wykluczeniu ze sceny politycznej.
W okresie III Republiki większość posłów z AD zasiadała w klubie "Lewicowych Republikanów" – głównej centroprawicowej formacji parlamentarnej (ze względu na specyficzną dla francuskiej polityki tendencję "synistryzmu" francuskie partie o "zabarwieniu" prawicowym unikały klasyfikacji do ugrupowań prawicy, gdyż Republika tradycyjnie kojarzyła się z lewicą, a określenie "prawica" odnosiło się do monarchistów (legitymistów i orleanistów)).

</doc>
<doc id="1546318" url="https://pl.wikipedia.org/wiki?curid=1546318" title="Czarna suknia">
Czarna suknia



</doc>
<doc id="1546322" url="https://pl.wikipedia.org/wiki?curid=1546322" title="Ogólny węgiel organiczny">
Ogólny węgiel organiczny



</doc>
<doc id="1546323" url="https://pl.wikipedia.org/wiki?curid=1546323" title="Masakra w klasztorze (film)">
Masakra w klasztorze (film)

Masakra w klasztorze – polski film dokumentalny z 2004 w reżyserii Krzysztofa Żurowskiego, będący zapisem przebiegu masakry dokonanej przez Niemców w drugim dniu powstania warszawskiego.
W filmie opowiedziano historię mordu dokonanego na grupie około czterdziestu mieszkańców Warszawy w drugim dniu powstania warszawskiego. Materiałami do powstania dokumentu były relacje świadków, archiwalne zapisy filmowe z powstania, ikonografia, pamiętniki i książka o. Felicjana Paluszkiewicza SJ (będącego jednocześnie konsultantem przy produkcji filmu). Miejscem dokonanej zbrodni był Dom Jezuitów przy ul. Rakowieckiej 61, a ofiarami chłopiec, kobiety, ośmiu kapłanów i ośmiu braci Towarzystwa Jezusowego. Pomieszczenie w suterynie, w którym mieszkał woźnica, zamieniono na kaplicę. Szczątki ofiar masakry złożono w czterech trumnach. W osobnych trumnach umieszczono także ekshumowane ciała ojca Kosibowicza oraz ojca Leonarda Hrynaszkiewicza (jezuity poległego na Nowym Mieście). Wszystkie sześć trumien zakopano następnie pod posadzką pokoju, w którym dokonano masakry. Kaplicę regularnie odwiedzają pielgrzymki udające się do sanktuarium św. Andrzeja Boboli. 

</doc>
<doc id="1546327" url="https://pl.wikipedia.org/wiki?curid=1546327" title="Masakra w klasztorze">
Masakra w klasztorze



</doc>
<doc id="1546329" url="https://pl.wikipedia.org/wiki?curid=1546329" title="Bundesliga niemiecka w piłce nożnej (1998/1999)">
Bundesliga niemiecka w piłce nożnej (1998/1999)

Mistrzowska kadra.
Bernd Dreher, Oliver Kahn, Sven Scheuer; Markus Babbel, Thomas Helmer, Nils-Eric Johansson, Samuel Kuffour, Thomas Linke, Bixente Lizarazu, Lothar Matthäus, Frank Wiblishauser; Mario Basler, Stefan Effenberg, Thorsten Fink, David Jarolím, Jens Jeremies, Hasan Salihamidžić, Mehmet Scholl, Thomas Strunz, Michael Tarnat; Ali Daei, Giovane Elber, Carsten Jancker, Alexander Zickler.

</doc>
<doc id="1546330" url="https://pl.wikipedia.org/wiki?curid=1546330" title="Władysław Wiącek">
Władysław Wiącek

Władysław Wiącek (ur. 19 września 1910 w Stryjnie koło Krasnegostawu, zm. 2 sierpnia 1944 w Warszawie) – Sługa Boży Kościoła katolickiego, polski ksiądz katolicki, jezuita, prezbiter.
Życiorys.
Do zakonu wstąpił w 1925, a po ukończeniu studiów, 24 czerwca 1936 przyjął sakrament święceń kapłańskich. Podjął pracę jako spowiednik i kaznodzieja w Poznaniu.
Po wybuchu II wojny światowej, 26 września 1939 został aresztowany wraz z grupą jezuitów i uwięziony w poznańskim więzieniu na ulicy Młyńskiej. Był jednym z kilku zakonników, którym udało się zbiec z miejsca internowania w Golinie. Do 1941 pracował w Łodzi, a następnie w Warszawie w charakterze duszpasterza i kierownika duchowego. Wykładał także na konspiracyjnych kursach teologii w Nowym Sączu.
2 sierpnia 1944, w drugim dniu powstania warszawskiego został zamknięty wraz z grupą zakonników i przypadkowych osób w kotłowni klasztoru Jezuitów przy ul. Rakowieckiej 61 w Warszawie. Ksiądz Władysław prowadził wspólne modlitwy i udzielił obecnym absolucji. Polaków stłoczonych w niewielkim pomieszczeniu Niemcy obrzucili granatami, a następnie dobili strzałami z broni maszynowej. Ciała ofiar masakry spalono. W znalezionym przy szczątkach ofiar brewiarzu znajdowała się kartka z odręczną notatką: „"Matko Najświętsza ofiaruję się Tobie tak, aby nic po mnie nie pozostało"”
Władysław Wiącek jest jednym ze stu dwudziestu dwóch Sług Bożych, drugiej grupy męczenników z okresu II wojny światowej, objętych procesem beatyfikacji, który rozpoczął się 17 września 2003.
Życie Sługi Bożego Władysława Wiącka opisane zostało w książce Felicjana Paluszkiewicza. Jest on także bohaterem fabularyzowanego filmu dokumentalnego Krzysztofa Żurowskiego "Masakra w klasztorze".

</doc>
<doc id="1546332" url="https://pl.wikipedia.org/wiki?curid=1546332" title="Cumberland (sos)">
Cumberland (sos)

Cumberland – rodzaj zimnego sosu podawanego głównie do mięs.
Zimny sos podawany do potraw z dziczyzny (najczęściej potraw z dzika i zająca), sporadycznie do innych mięs. Przygotowuje się go na bazie galaretki z borówki brusznicy lub czerwonych porzeczek, soku pomarańczowego i czerwonego wina, z dodatkiem skórki pomarańczowej. Bywa przyprawiany imbirem i musztardą. Może też powstać na bazie jasnej zasmażki rozprowadzonej sokiem z jagód czarnej borówki, doprawionej sokiem z cytryny, cukrem i solą.
Nazywany czasem sosem oksfordzkim, cumberland najczęściej jest zaliczany do sosów angielskich, co sugeruje jego nazwa. Pochodzi ona od nazwiska, które po abdykacji przyjął ostatni król Hanoweru – Jerzy V. Po raz pierwszy sos ten miał być podany w Penzingu pod Wiedniem, gdzie osiadł on w 1866. Do jego spopularyzowania przyczyniły się także kulinarne publikacje znanego francuskiego restauratora Auguste Escoffiera.

</doc>
<doc id="1546333" url="https://pl.wikipedia.org/wiki?curid=1546333" title="Jean-Guillaume Béatrix">
Jean-Guillaume Béatrix

Jean-Guillaume Béatrix (ur. 24 marca 1988 w Saint Prest) – francuski biathlonista, brązowy medalista olimpijski i pięciokrotny medalista mistrzostw świata.
Kariera.
Sport uprawia od 2003 roku. Pierwszy sukces w karierze osiągnął w 2006 roku, zdobywając brązowy medal w sztafecie podczas mistrzostw Europy juniorów w Langdorf. Na rozgrywanych rok później mistrzostwach świata juniorów w Martello powtórzył ten wynik, zajmując też trzecie miejsce w biegu indywidualnym. Ponadto na mistrzostwach świata juniorów w Ruhpolding w 2008 roku zdobył tym razem złoty medal w biegu indywidualnym.
W zawodach Pucharu Świata zadebiutował 13 marca 2008 roku w Oslo, zajmując 77. miejsce w sprincie. Pierwsze punkty wywalczył 12 grudnia 2008 roku w Hochfilzen, gdzie zajął 25. miejsce w tej samej konkurencji. Na podium zawodów tego cyklu po raz pierwszy stanął 18 stycznia 2014 roku w Anterselvie, kończąc rywalizację w biegu pościgowym na drugim miejscu. W zawodach tych rozdzielił Niemca Simona Schemppa i Henrika L’Abée-Lunda z Norwegii. W kolejnych startach jeszcze dwa razy stawał na podium: 7 lutego 2015 roku w Novym Měscie był trzeci w sprincie, a 20 grudnia 2015 roku w Pokljuce był najlepszy w biegu masowym. Najlepsze wyniki osiągnął w sezonach 2012/2013 i 2013/2014, kiedy zajmował 13. miejsce w klasyfikacji generalnej.
W 2012 roku wystąpił na mistrzostwach świata w Ruhpolding, gdzie razem z Simonem Fourcade’em, Alexisem Bœufem i Martinem Fourcade’em zdobył srebrny medal w sztafecie. Na tej samej imprezie w startach indywidualnych plasował się poza czołową czterdziestką. W tej samej konkurencji zdobył też srebrne medale podczas mistrzostw świata w Novym Měscie rok później i mistrzostw świata w Hochfilzen w 2017 roku, a na mistrzostwach świata w Kontiolahti w 2015 roku Francuzi z Béatrixem w składzie zajęli trzecie miejsce. Ponadto na tej ostatniej imprezie wspólnie z Anaïs Bescond, Marie Dorin Habert i Martinem Fourcade’em zdobył srebrny medal w sztafecie mieszanej.
Brał też udział w igrzyskach olimpijskich w Soczi w 2014 roku, gdzie wywalczył brązowy medal w biegu pościgowym. W zawodach tych wyprzedzili go jednie Martin Fourcade i Czech Ondřej Moravec. Poza tym zajął szóste miejsce w sztafecie mieszanej i biegu indywidualnym, ósme w sztafecie męskiej, czternaste w sprincie i siedemnaste w starcie masowym.
Oprócz francuskiego zna język angielski. W marcu 2018 roku zakończył karierę, w sierpniu tego samego roku został trenerem reprezentacji Belgii.

</doc>
<doc id="1546334" url="https://pl.wikipedia.org/wiki?curid=1546334" title="Julian Rotstadt">
Julian Rotstadt

Julian Rotstadt (ur. 1871, zm. 1942 w Warszawie) – polski lekarz neurolog, ordynator Szpitala na Czystem, redaktor naczelny Kwartalnika Klinicznego Szpitala Starozakonnych.
Życiorys.
Studiował na Uniwersytecie w Kazaniu i Cesarskim Uniwersytecie Warszawskim, dyplom lekarski uzyskał w 1902 roku. Specjalizował się w neurologii i fizykoterapii. Z inicjatywy Flataua zorganizował w Szpitalu Starozakonnych na Czystem nowoczesny oddział fizyko- i mechanoterapii, którego został ordynatorem. Zajmował się również neuropatologią i w 1909 roku przedstawił własna modyfikację metody Alzheimera badania komórek płynu mózgowo-rdzeniowego. Praca z 1907 roku "Badania doświadczalne z dziedziny trofiki mięśni" została nagrodzona w konkursie im. Koczorowskiego. Wyniki swoich prac opublikował w 1913 roku w pracy "O cytologii płynu mózgowo-rdzeniowego". Brał udział w pracach Warszawskiego Towarzystwa Neurologicznego i należał do komitetu redakcyjnego Neurologii Polskiej. Prowadził praktykę prywatną, mieszkał pod adresem Żurawia 22.
Podczas II wojny światowej, po aresztowaniu Adama Zamenhofa został dyrektorem Szpitala na Czystem. Zmarł w 1942 roku.

</doc>
<doc id="1546335" url="https://pl.wikipedia.org/wiki?curid=1546335" title="Peter Schiff">
Peter Schiff

Peter David Schiff (ur. 23 marca 1963 w New Haven) – amerykański ekonomista, prezes Euro Pacific Capital, doradca ekonomiczny Rona Paula – kandydata na prezydenta Stanów Zjednoczonych w 2008, komentator ekonomiczny w stacjach telewizyjnych CNBC i Fox, przedstawiciel austriackiej szkoły ekonomii.
Poglądy.
Jest krytykiem obecnego systemu gospodarczego Stanów Zjednoczonych. Opowiada się za radykalną obniżką podatków i wydatków publicznych, likwidacją Fed i powrotem do waluty opartej na parytecie złota (dolar nie jest powiązany ze złotem od 1971). Jest zwolennikiem austriackiej szkoły ekonomii. W wyborach prezydenckich w 2008 roku zdecydowanie poparł republikanina Rona Paula, jednocześnie ostro krytykując kandydatury Baracka Obamy i Johna McCaina.
Schiff znany jest z tego, iż przewidział nadejście kryzysu finansowego, który rozpoczął się w Stanach Zjednoczonych w 2007 r. Schiff przepowiedział kryzys na ponad rok przed jego początkiem, będąc wtedy w głębokiej opozycji do większości amerykańskich ekonomistów (np. Arthur Laffer) uznających kondycję amerykańskiej gospodarki za znakomitą. Jako przyczyny zbliżającego się załamiania, Schiff wskazywał niskie stopy procentowe, zbyt dużą dostępność kredytów hipotecznych oraz bardzo niski poziom oszczędności amerykańskich obywateli, przy równoczesnym rekordowym w historii stopniu zadłużenia. Schiff zwracał również uwagę na postępujący spadek wartości dolara spowodowany odejściem od standardu złota i zwiększaniem podaży tzw. pustego pieniądza, a także na zwiększający się deficyt budżetowy. 

</doc>
<doc id="1546338" url="https://pl.wikipedia.org/wiki?curid=1546338" title="Jakub Teodor Trembecki">
Jakub Teodor Trembecki

Jakub Teodor Trembecki, krypt.: "J. T. T.", (ur. 16 maja 1643 w Kisielinie, zm. między 25 maja 1719 a 11 kwietnia 1720) – polski poeta, kolekcjoner tekstów literackich, członek wspólnoty braci polskich.
Życiorys.
Był synem niezamożnego szlachcica, brata polskiego Jana Jakuba Ryniewicza i Anny ze Stojeńskich, wnuczki Piotra Stoińskiego młodszego i prawnuczki Grzegorza Pawła z Brzezin. 
Ojciec, gorliwy działacz, kaznodzieja i pisarz braci polskich, przybrał w roku 1644 nazwisko swej matki (Trembecka) na skutek grożącej mu banicji. Jakub Trembecki, do 10. roku życia, przebywał w Nowogródku i Uszomirze należącym do Jerzego Niemirycza. Około roku 1662 przebywał w Birżach, gdzie przypuszczalnie pobierał nauki szkolne. Potem pozostawał w służbie księcia Bogusława Radziwiłła, a po jego śmierci – w służbie Słuszków i Denhoffów. Po decyzji o wyganiu braci polskich Trembecki przeszedł najpierw na kalwinizm, a około roku 1670 na katolicyzm. Przed rokiem 1678 poślubił kalwinistkę Annę Niezabitowską. U schyłku lat 70. wieku XVII przeniósł się do swoich dóbr w Prusach Królewskich, gdzie pełnił obowiązki pisarza skarbowego pruskiego. Od roku 1686 dzierżawił starostwo w Kościerzynie. 
Twórczość.
Opracował zbiór rękopisów poetów braci polskich, kontynuując prace ojca. "Wirydarz poetycki", ukończony w 1675 roku, opublikowany został w latach 1910–1911 przez Aleksandra Brücknera. Obok dzieł m.in. Kochanowskiego, Stanisława Lubienieckiego, Morsztyna i Przypkowskiego znalazły się w zbiorze także utwory samego Trembeckiego.

</doc>
<doc id="1546339" url="https://pl.wikipedia.org/wiki?curid=1546339" title="Carnotaurinae">
Carnotaurinae

Carnotaurinae – podrodzina teropodów z rodziny abelizaurów (Abelisauridae). Obejmuje rodzaje: "Aucasaurus", "Carnotaurus", "Ekrixinatosaurs", "Illocelesia" i "Skorpiovenator" z terenów dzisiejszej Argentyny, "Majungasaurus" z Madagaskaru i "Rajasaurus" z Indii. Została utworzona w 1998 przez amerykańskiego paleontologa Paula Sereno, który zdefiniował ją jako klad obejmujący wszystkie abelizaurydy bliżej spokrewnione z karnotaurem niż z abelizaurem.
Filogeneza.
W 2009 Canale, Scanferla, Agnolin i Novas opublikowali wyniki analizy filogenetycznej południowoamerykańskich karnotaurynów. Według ich badań wszystkie tworzą wewnątrz Carnotaurinae klad, który nazwali Brachyrostra, co oznacza „krótkie pyski”. Według ich definicji do Brachyrostra należą wszystkie karnotauryny bliżej spokrewnione z "Carnotaurus sastrei" niż z "Majungasaurus crenatissimus".

</doc>
<doc id="1546341" url="https://pl.wikipedia.org/wiki?curid=1546341" title="Brachyrostra">
Brachyrostra



</doc>
<doc id="1546344" url="https://pl.wikipedia.org/wiki?curid=1546344" title="Medikro">
Medikro

Medikro (pełna nazwa: Medikro Oy) – fińska firma z siedzibą w Kuopio, w Finlandii, zajmująca się rozwojem i produkcją sprzętu medycznego do badań czynnościowych płuc. Produkty Medikro dostępne są w wielu krajach świata, również jako produkty OEM. Wśród wiodących produktów można wyróżnić spirometry, jednorazowe pneumotachy, strzykawki kalibracyjne, a także oprogramowanie spirometryczne oraz oprogramowanie do prób prowokacyjnych.
Historia.
Firma została założona w 1977 roku przez Mikko Eloranta studiującego jednocześnie na uniwersytecie medycznym i na politechnice w Helsinkach. Do 1982 roku firma nosiła nazwę „Insinööritoimisto Mikko Eloranta Oy”. Pierwszy produkt – spirometr współpracujący z komputerem – wykonany został na zlecenie fińskiej armii. Mikko Eloranta otrzymał to zlecenie w 1979 roku odbywając służbę wojskową pod kierownictwem doktora Lauri A. Laitinena, w siedzibie głównej marynarki wojennej. Wykonane urządzenie zostało zakupione później przez fiński Centralny Szpital Wojskowy Tilkka.
Z upływem czasu i rozwojem technologii komputerowych spirometr był rozwijany i współpracował z komputerami, najpierw bazując na języku programowania Basic, potem Pascal i inne. Obecnie oprogramowanie dostosowane jest do systemu operacyjnego Windows.
W 1996 roku firma stworzyła zminiaturyzowany system do badania autonomicznych funkcji organizmu dla astronautów NASA.
Medikro jest również dostawcą rozwiązań technologicznych, a także różnorodnych kontrolerów elektronicznych.
Produkty.
Głównym produktem firmy jest spirometr SpiroStar USB współpracujący z komputerem poprzez złącze USB. Uzupełnieniem systemu jest oprogramowanie spirometryczne, przewód ciśnieniowy, jednorazowe pneumotachy o innowacyjnej konstrukcji oraz strzykawka kalibracyjna. Cały system spełnia wymagania dotyczące obliczania wyników stawiane przez European Respiratory Society i American Thoracic Society. Oprogramowanie pozwala na przesyłanie wyników między gabinetami prywatnymi, czy też między gabinetem lekarza a szpitalnym systemem informacji, co umożliwia zastosowanie sprzętu w ramach telemedycyny.
Konstrukcja jednorazowych pneumotachów powoduje, że ryzyko zakażenia między pacjentami zostało wyeliminowane, gdyż powietrze wydychane przez pacjenta nie dostaje się do przewodu ciśnieniowego ani do samego spirometru. Po wymianie ustnika system jest sterylny.
Oprogramowanie pozwala na wykonanie tradycyjnego badania spirometrycznego, dla specjalistów firma oferuje oprogramowanie z możliwością wykonywania prób prowokacyjnych.
Obecnie dostępne są trzy podstawowe wersje oprogramowania: SMART – przeznaczony dla placówek podstawowej opieki zdrowotnej, może być wykorzystany na przykład do badań przesiewowych. PRO umożliwia przeprowadzenie pełnej spirometrii (pomiar ponad stu zmiennych). SENSE to wersja umożliwiająca przeprowadzenie prób prowokacyjnych. Producent umożliwia również stworzenie własnego spirometru z pożądanymi parametrami w oprogramowaniu (wersja CUSTOM).
Certyfikaty.
Spirometr Medikro posiada certyfikat 9001:2000 oraz ISO 13485:2003. Spełnia standardy bezpieczeństwa EN60601-1-1 oraz EN60601-1-2 urządzenia medycznego klasy IIa, produkt spełnia wymagania MDD, 93/42/EEC. Produkt jest zarejestrowany przez FDA.

</doc>
<doc id="1546346" url="https://pl.wikipedia.org/wiki?curid=1546346" title="Jakub Lipski">
Jakub Lipski

Jakub Lipski (1787–1854) – polski artysta malarz, twórca przede wszystkim dzieł o tematyce religijnej i portretów. Był jednym z najmłodszych uczniów Marcello Bacciarelliego. Jego obraz „"Popiersie starca”", pierwotnie znajdujący się w zbiorach Muzeum im. Mielżyńskich, obecnie znajduje się w Muzeum Narodowym w Poznaniu.
Ojciec Władysława Lipskiego.

</doc>
<doc id="1546347" url="https://pl.wikipedia.org/wiki?curid=1546347" title="Jakub Mieczysław Cunge">
Jakub Mieczysław Cunge

Jakub Mieczysław Cunge (ur. 1908, zm. 1942) – polski lekarz neurolog, neuropatolog. 
Życiorys.
Syn chirurga Samuela Cunge (1865–1942) i jego żony Hendy Heleny z Krantzów. Tytuł doktora medycyny otrzymał 7 listopada 1932 roku na Uniwersytecie Warszawskim na podstawie pracy "O cytoarchitektonice kory mózgowej japońskiej myszy tańczącej". Następnie był asystentem wolontariuszem w Zakładzie Histologii Prawidłowej. Od 13 listopada 1933 do 11 listopada 1939 był zatrudniony w Klinice Neurologicznej u Kazimierza Orzechowskiego. Wraz z Piotrem Słonimskim opisał nową metodę barwienia naczyń w korze mózgu. 
Podczas okupacji niemieckiej został przesiedlony do getta warszawskiego z rodzicami i rodziną. Zginął w 1942 roku.

</doc>
<doc id="1546348" url="https://pl.wikipedia.org/wiki?curid=1546348" title="Fitim Makashi">
Fitim Makashi

Fitim Makashi (ur. 10 kwietnia 1944 w Gjirokastrze) – albański aktor.
Życiorys.
W 1967 ukończył studia na wydziale aktorskim Instytutu Sztuk w Tiranie. Od 1978 pracował w Teatrze Ludowym (alb.: Teatri Popullor), a także jako wykładowca w Instytucie Sztuk. Na dużym ekranie zadebiutował w 1967 niewielką rolą marynarza w filmie "Duel i heshtur". Zagrał 11 ról w albańskich filmach fabularnych.
Syn Fitima Makashiego, Redon jest znanym w Albanii piosenkarzem.

</doc>
<doc id="1546349" url="https://pl.wikipedia.org/wiki?curid=1546349" title="One Vision">
One Vision

One Vision – utwór zespołu Queen wydany w 1985 roku na singlu, który promował album "A Kind of Magic" (1986). Członkowie zespołu Queen, zainspirowani koncertami Live Aid, napisali wspólnie utwór. Był stałym elementem koncertów grupy podczas trasy Magic Tour (1986), którym otwierali każdy koncert tamtego tournée.
„One Vision” został wykorzystany w ścieżce dźwiękowej amerykańsko-kanadyjskiego filmu "Żelazny Orzeł" (1986) oraz gry "Grand Theft Auto IV" (2008).
Rozszerzona i zremiksowana wersja zatytułowana „Blurred Vision” została umieszczona na stronie B singla.
Teledysk.
Wideoklip do utworu, podobnie jak później, zrealizowany został przez duet DoRo (Rudi Dolezal i Hannes Rossacher). Na początku klipu ukazano ujęcie twarzy muzyków, pochodzące z teledysku „Bohemian Rhapsody”, które płynnie przechodzi w podobny kadr sfilmowany już w 1985 roku. W dalszej części materiału promocyjnego przedstawiono członków zespołu, którzy się relaksują, a później realizują nagrania w studiu Musicland w Monachium.

</doc>
<doc id="1546350" url="https://pl.wikipedia.org/wiki?curid=1546350" title="Frederick William Stevens">
Frederick William Stevens

Frederick William Stevens (ur. 11 listopada 1847 w Bath, zm. 3 marca 1900 w Bombaju) angielski architekt.
Życiorys.
W 1867 został wysłany jako inżynier do Pune w Indiach. Po roku pobytu został przeniesiony do Bombaju, gdzie w 1877 zostało mu powierzone zaprojektowanie dworca kolejowego Victoria Terminus. Zmarł na malarię.

</doc>
<doc id="1546351" url="https://pl.wikipedia.org/wiki?curid=1546351" title="Dominik Landertinger">
Dominik Landertinger

Dominik Landertinger (ur. 13 marca 1988 w Braunau am Inn) – austriacki biathlonista, czterokrotny medalista igrzysk olimpijskich i mistrzostw świata.
Kariera.
Landertinger trenuje biathlon od 1999 roku. W 2004 roku wystąpił na mistrzostwach świata juniorów w Haute Maurienne, zajmując dziewiąte miejsce w biegu indywidualnym i jedenaste w sztafecie. Podczas rozgrywanych dwa lata później mistrzostw świata juniorów w Presque Isle zdobył w tych konkurencjach odpowiednio brązowy i srebrny medal. Ponadto na mistrzostwach świata juniorów w Martell w 2007 roku zwyciężył w sztafecie, a w sprincie był drugi.
W zawodach Pucharu Świata zadebiutował 13 grudnia 2007 roku w Pokljuce, zajmując 18. miejsce w biegu indywidualnym. Tym samym już w debiucie zdobył pierwsze punkty. Na podium zawodów tego cyklu po raz pierwszy stanął 17 stycznia 2009 roku w Ruhpolding, kończąc rywalizację w sprincie na drugiej pozycji. W zawodach tych rozdzielił dwóch Norwegów: Ole Einara Bjørndalena i Emila Hegle Svendsena. W kolejnych startach jeszcze wielokrotnie stawał na podium, odnosząc przy tym dwa zwycięstwa: 21 lutego 2009 roku Pjongczangu i 27 marca 2010 roku w Chanty-Mansyjsku był najlepszy w biegu masowym. Najlepsze wyniki osiągnął w sezonie 2012/2013, kiedy zajął trzecie miejsce w klasyfikacji generalnej, za Francuzem Martinem Fourcade'em i Emilem Hegle Svendsenem. Ponadto w sezonie 2008/2009 zdobył Małą Kryształową Kulę za zwycięstwo w klasyfikacji biegu masowego, a w sezonie 2015/2016 był trzeci w klasyfikacji biegu indywidualnego.
Pierwsze medale wśród seniorów wywalczył na mistrzostwach świata w Pjongczangu w 2009 r. Najpierw zwyciężył w biegu masowym, zostając pierwszym w historii austriackim mistrzem świata w tej konkurencji. W zawodach tych wyprzedził swego rodaka, Christopha Sumanna i Rosjanina Iwana Czeriezowa. Dzień później, wspólnie z Danielem Mesotitschem, Simonem Ederem oraz Christophem Sumanem zdobył srebrny medal w sztafecie. Osiągnięcie ze sztafety Austriacy w tym samym składzie powtórzyli rok później, na igrzyskach olimpijskich w Vancouver. Indywidualnie najlepszy wynik osiągnął w starcie masowym, w którym był siódmy.
Kolejne medale wywalczył na igrzyskach olimpijskich w Soczi w 2014 roku. Zdobył swój pierwszy indywidualny medal olimpijski, zajmując drugą lokatę w sprincie, w którym rozdzielił Ole Einara Bjørndalena i Czecha Jaroslava Soukupa. Był tam również piąty w biegu indywidualnym, dziesiąty w biegu pościgowym, siódmy w masowym, a razem z kolegami zdobył brązowy medal w sztafecie.
Z mistrzostw świata w Kontiolahti w 2015 roku wrócił bez medalu, jednak na podium stanął podczas rozgrywanych rok później mistrzostw świata w Oslo. Zajął wtedy drugie miejsce w biegu indywidualnym, plasując się między Martinem Fourcade'em i Simonem Ederem. Blisko medalu był też w sztafecie, jednak drużyna Austrii tym razem zajęła czwarte miejsce. Na podium w sztafecie Austriacy powrócili w 2017 roku, zajmując trzecie miejsce na mistrzostwach świata w Hochfilzen.
Medal zdobył również na igrzyskach olimpijskich w Pjongczangu w 2018 roku, gdzie był trzeci w biegu indywidualnym. Lepsi okazali się tylko Norweg Johannes Thingnes Bø oraz reprezentujący Słowenię Jakov Fak. W pozostałych biegach plasował się poza czołową dziesiątką, a w sztafecie reprezentacja Austrii ponownie zajęła czwarte miejsce, przegrywając walkę o podium z Niemcami. Podczas rozgrywanych rok później mistrzostw świata w Östersund w żadnym ze startów indywidualnych nie znalazł się w pierwszej dwudziestce, a w sztafecie tym razem był ósmy.

</doc>
<doc id="1546352" url="https://pl.wikipedia.org/wiki?curid=1546352" title="Władysław Lipski">
Władysław Lipski



</doc>
<doc id="1546358" url="https://pl.wikipedia.org/wiki?curid=1546358" title="Jean Guillaume Beatrix">
Jean Guillaume Beatrix



</doc>
<doc id="1546359" url="https://pl.wikipedia.org/wiki?curid=1546359" title="Mistrzostwa Świata Juniorów Młodszych w Lekkoatletyce 2005">
Mistrzostwa Świata Juniorów Młodszych w Lekkoatletyce 2005

4. Mistrzostwa Świata Juniorów Młodszych w Lekkoatletyce – międzynarodowe zawody lekkoatletyczne organizowane pod egidą IAAF, dla zawodników do lat 17. Mistrzostwa odbywały się w marokańskim mieście Marrakesz (na Stade Sidi Youssef Ben Ali) od 13 do 17 lipca 2005 roku.

</doc>
<doc id="1546361" url="https://pl.wikipedia.org/wiki?curid=1546361" title="Tommy Burns (bokser)">
Tommy Burns (bokser)

Tommy Burns, "Noah Brusso", pseudonim „The Little Giant of Hanover” (ur. 17 czerwca 1881 w Chesley, zm. 10 maja 1955 w Vancouver) – kanadyjski zawodowy pięściarz, mistrz świata wagi ciężkiej.
Życiorys.
Pochodził z wielodzietnej rodziny. Karierę na zawodowym ringu rozpoczął w Detroit, dokąd przeniosła się jego rodzina. Mistrzowski tytuł zdobył decyzją sędziowską 23 lutego 1906 w dwudziestorundowym pojedynku z Marvinem Hartem, który odbył się w Los Angeles. Tytuł zawodowego mistrza świata wagi ciężkiej dzierżył do 1908 roku, pokonując w obronie pasa ośmiu przeciwników w jedenastu pojedynkach.
W grudniu 1908 jako pierwszy pięściarz zgodził się na pojedynek o mistrzostwo wagi ciężkiej z czarnoskórym Jackiem Johnsonem.
W latach 1910-1911 był mistrzem Imperium Brytyjskiego.
Wygrał czterdzieści siedem walk (w tym trzydzieści dziewięć przez KO), jedną przegrał i cztery zremisował. Według statystyk Box Rec jego bilans przedstawia się następująco: wygranych 43 (34 KO), przegranych 5 (1 przez KO) i 9 remisów, łącznie w 59 walkach przewalczonył 491 rund.
Zmarł na atak serca w wieku 73 lat.
W 1996 roku został wprowadzony do Międzynarodowej Galerii Sław Boksu.

</doc>
<doc id="1546365" url="https://pl.wikipedia.org/wiki?curid=1546365" title="Horatio Allen">
Horatio Allen

Horatio Allen (ur. 10 maja 1802 w Schenectady, zm. 31 grudnia 1889 w East Orange) – amerykański inżynier i wynalazca.
Życiorys.
Urodził się w Schenectady (Nowy Jork), jako syn Benjamina Allena, profesora matematyki oraz Mary Benedict. Allen wstąpił do Columbia College, gdzie studiował pod kierunkiem Jamesa Renwicka, profesora filozofii naturalnej i eksperymentalnej, a w 1823 r. ukończył studia licencjackie, uzyskując wysokie wyróżnienie w zakresie matematyki. Allen zaczął wtedy studiować prawo, ale po prawie półtora roku zdecydował, że bardziej interesuje go inżynieria jako zawód.
Działalność.
Od 1829 r. pracował jako główny inżynier w spółce South Carolina Railroad Company, budującej linię kolejową z Charleston do Augusty. Był pionierem wykorzystywania i projektowania lokomotyw w Stanach Zjednoczonych.
Pełnił funkcję doradcy przy budowie mostu Brooklińskiego i Kolei Panamskiej.

</doc>
<doc id="1546366" url="https://pl.wikipedia.org/wiki?curid=1546366" title="Henryk Nusbaum">
Henryk Nusbaum

Henryk Nusbaum (Nussbaum) (ur. 22 kwietnia 1849 w Warszawie, zm. 19 lutego 1937 tamże) – polski neurolog, fizjolog, filozof medycyny i publicysta.
Życiorys.
Ukończył III Gimnazjum w Warszawie w 1867, następnie studiował na Wydziale Lekarskim Szkoły Głównej Warszawskiej, potem przekształconej w Cesarski Uniwersytet Warszawski. W 1872 uzyskał stopień lekarza. Dalsze studia odbył na Uniwersytecie w Dorpacie, tam w 1875 otrzymał cum eximia laude tytuł doktora medycyny. Był członkiem Konwentu Polonia.
W następnym roku odbył „podróż naukową” po miastach europejskich, słuchał wtedy wykładów Theodora Meynerta i Moriza Bededikta w Wiedniu, Alfreda Vulpiana i Jana-Martina Charcota w Paryżu oraz Marcelego Nenckiego w Bernie.
Po powrocie podjął pracę w Zakładzie Fizjologii Uniwersytetu Warszawskiego, kierowanym przez Feliksa Nawrockiego i od 1879 do 1882 był prosektorem.
W 1882 decyzją Senatu tej uczelni został mianowany docentem fizjologii, jednakże mianowanie nie zostało zatwierdzone przez władze carskie.
Członek Zarządu Głównego Polskiej Macierzy Szkolnej w 1908.
W 1920 w uznaniu dla dotychczasowego dorobku naukowego Wydział Lekarski Uniwersytetu Warszawskiego przyznał mu tytuł docenta w dziedzinie filozofii i logiki medycyny, a w 1923 profesora honorowego.
2 maja 1922 został odznaczony Krzyżem Oficerskim Orderu Odrodzenia Polski.
Przez ponad pół wieku praktykował prywatnie jako lekarz chorób układu nerwowego i interny. Jego najbardziej znaną pacjentką i jednocześnie przyjaciółką rodziny była Eliza Orzeszkowa. W 1910 był jednym z założycieli Żydowskiego Domu Starców w Warszawie.
W swoich pracach naukowych zajmował się także filozofią medycyny i należał do szkoły „średniej” w obrębie polskiej szkoły filozofii medycyny.
Redaktor i wydawca miesięcznika społeczno-literackiego „Rozwaga”.
Życie prywatne.
Był synem drobnego przemysłowca, pochodzenia żydowskiego, Hilarego Nusbauma i Ewy z domu Tenenbaum. Jego bratem był Józef Nusbaum-Hilarowicz, polski zoolog. Jego bratankami byli Henryk Hilarowicz i Tadeusz Hilarowicz.
Zmarł 19 lutego 1937. Został pochowany na cmentarzu Powązkowskim w Warszawie (kw. 230–I–1).

</doc>
<doc id="1546368" url="https://pl.wikipedia.org/wiki?curid=1546368" title="Joseph Paul-Boncour">
Joseph Paul-Boncour

Augustin Alfred Joseph Paul-Boncour (ur. 4 sierpnia 1873 w Saint-Aignan, zm. 28 marca 1972 w Paryżu) był francuskim politykiem w okresie Trzeciej Republiki.
Kariera polityczna.
Paul-Boncour urodził się w Saint-Aignan, w departamencie Loir-et-Cher. Otrzymał wyższe wykształcenie prawnicze na uniwersytecie w Paryżu. Został aktywistą ruchu robotniczego. Zorganizował prawniczą radę związków zawodowych ("Bourses du Travail"). Był osobistym sekretarzem premiera Pierre'a Waldecka-Rousseau w latach 1898-1902. W roku 1909 został wybrany do Izby Deputowanych z ramienia radykałów. Utrzymał miejsce w parlamencie do roku 1914. Przez krótki okres w roku 1911 był ministrem pracy. Po służbie wojskowej w czasie I wojny światowej, powrócił do Zgromadzenia Narodowego.
Przekonawszy się do socjalizmu, w roku 1916 wstąpił do SFIO (Francuskiej Sekcji Międzynarodówki Robotniczej). W roku 1931 odszedł z niej, by założyć niezależne ugrupowanie - Socjalistyczną Unię Republikańską ("Union Socialiste Républicaine"), która wkrótce potem połączyła się z Partią Demokratyczną-Republikańską, tworząc "Parti Démocratique Républicain et Social" (PDRS). W tym samym roku Paul-Boncour został wybrany do senatu. Zasiadał w nim aż do roku 1940, gdy podczas II wojny światowej ustanowiono reżim w Vichy. Podczas kadencji senatora, Paul-Boncour piastował różne stanowiska rządowe oraz dyplomatyczne. Był Stałym Delegatem w Lidze Narodów w latach 1932-36, ministrem wojny w roku 1932, premierem od grudnia 1932 do stycznia 1933, a poza tym - trzykrotnie ministrem spraw zagranicznych (od grudnia 1932 do stycznia 1934, od stycznia do czerwca 1936 oraz w marcu 1938 roku).
Paul-Boncour był przeciwny utworzeniu rządu w Vichy. Po upadku Francji w czerwcu 1940, z Algieru opowiadał się za kontynuacją walki przeciwko nazistowskim Niemcom. Jako członek Zgromadzenia Doradczego od roku 1944, przewodniczył francuskiej delegacji na konferencję ONZ w San Francisco i podpisał, w imieniu Francji, Kartę Narodów Zjednoczonych. W latach 1946-48 ponownie zasiadał w senacie.
Gabinet Paula-Boncoura, 18 grudnia 1932 - 31 stycznia 1933.
Joseph Paul-Boncour - premier i minister spraw zagranicznych
Édouard Daladier - minister wojny
Camille Chautemps - minister spraw wewnętrznych 
Henri Chéron - minister finansów 
Albert Dalimier - minister pracy i ochrony praw socjalnych
Abel Gardey - minister sprawiedliwości
Georges Leygues - minister floty
Léon Meyer - minister floty handlowej 
Paul Painlevé - minister lotnictwa
Anatole de Monzie - minister edukacji narodowej
Edmond Miellet - minister ds. świadczeń socjalnych
Henri Queuille - minister rolnictwa
Albert Sarraut - minister ds. kolonii
Georges Bonnet - minister robót publicznych
Charles Daniélou - minister zdrowia 
Laurent Eynac - minister poczty i telekomunikacji 
Julien Durand - minister handlu i przemysłu

</doc>
<doc id="1546369" url="https://pl.wikipedia.org/wiki?curid=1546369" title="Bob Fitzsimmons">
Bob Fitzsimmons

Robert James Fitzsimmons, "Bob", "Ruby" lub "Freckled Wonder" (ur. 26 maja 1863 w Helston, zm. 22 października 1917 w Chicago) – angielski zawodowy pięściarz, pierwszy mistrz świata w trzech kategoriach wagowych.
Życiorys.
Pochodził z wielodzietnej rodziny Anglika Jamesa Fitzsimmonsa i Irlandki Jane Strongman zamieszkałej w Kornwalii (Wielka Brytania). Gdy miał dziewięć lat rodzice wraz z dwanaściorgiem potomstwa wyemigrowali do Nowej Zelandii i osiedli w Timaru; tam zaczął pracować w kuźni brata. Początki jego zawodowej kariery łączy się z pojedynkami w turniejach na terenie Nowej Zelandii. Pierwsze oficjalne walki na zawodowym ringu odbył w Australii po 1883 roku. Droga do tytułu mistrzowskiego rozpoczęła się po przeprowadzce do Stanów Zjednoczonych. Na ringu występował w specjalnie zaprojektowanym stroju, mającym tuszować dysproporcje budowy ciała. Pierwszy tytuł wywalczył 14 stycznia 1891 w Nowym Orleanie. Zmarł w Chicago na zapalenie płuc.
Klasyfikacje i statystyki.
W latach 1891–1897 był mistrzem świata w kategorii średniej. Mistrzostwo świata w wadze ciężkiej wywalczył 17 marca 1897, w czternastorundowym pojedynku z Jimem Corbettem. Mistrzem wagi ciężkiej był w latach 1897–1899. Mistrzostwo utracił 9 czerwca 1899 roku, kiedy spotkał się z Jimem Jeffriesem w walce o tytuł mistrza świata, przegrywając w 11. rundzie przez nokaut. W 1903 roku stoczył tragiczną w skutkach walkę z Potem Coughlingiem, który zmarł dzień później w wyniku doznanych obrażeń. Dwa miesiące po tym wydarzeniu stoczył dwudziestorundowy, rozstrzygnięty decyzją sędziów, pojedynek z George’em Gardnerem, który przyniósł mu kolejny tytuł mistrzowski.
W latach 1903–1905 był mistrzem świata w wadze półciężkiej, stając się pierwszym w historii pięściarstwa zawodnikiem, który zdobył mistrzowskie tytuły w trzech kategoriach wagowych.
Stoczył na zawodowym ringu 73 pojedynki, z których 60 zakończyło się jego zwycięstwem (w tym 51 przed czasem jako rezultat KO), 8 przegrał (7 przez KO), a 5 zakończyło się remisem. Łącznie na ringu przebywał przez 397 rund!
W 1990 roku został wprowadzony do Międzynarodowej Galerii Sław Boksu.

</doc>
<doc id="1546372" url="https://pl.wikipedia.org/wiki?curid=1546372" title="George Nugent-Temple-Grenville">
George Nugent-Temple-Grenville

George Nugent-Temple-Grenville, 1. markiz Buckingham KG (ur. 17 czerwca 1753 w Londynie, zm. 11 lutego 1813 w Stowe) – brytyjski arystokrata i polityk, syn George’a Grenville’a, brat Williama i Thomasa.
Życiorys.
Wykształcenie odebrał w Eton College oraz w Christ Church na Uniwersytecie Oksfordzkim. W 1774 r. został wybrany do Izby Gmin jako reprezentant okręgu Buckinghamshire. Był krytykiem polityki rządu lorda Northa wobec amerykańskich kolonii. Po śmierci stryja w 1779 r. odziedziczył tytuł 3. hrabiego Temple i zasiadł w Izbie Lordów. W 1782 r. został Lordem Namiestnikiem Buckinghamshire.
W lipcu 1782 r. otrzymał stanowisko Lorda Namiestnika Irlandii. W lutym 1783 r., na podstawie dekretu królewskiego, utworzył Order św. Patryka i został jego pierwszym wielkim mistrzem. W tym samym roku utracił stanowisko wicekróla. Powrócił wówczas na brytyjską scenę polityczną. Cieszył się zaufaniem króla Jerzego III i podczas debaty nad "East India Bill" ogłosił w imieniu monarchy, że każdy kto zagłosuje za tą ustawą nie jest przyjacielem króla. Takie przedstawienie sprawy spowodowało, że projekt ustawy został odrzucony, a popierający go rząd upadł.
19 grudnia 1783 r. Temple objął stanowiska ministra spraw wewnętrznych i ministra spraw zagranicznych w rządzie Williama Pitta Młodszego, ale zrezygnował po dwóch dniach. W grudniu 1784 r. otrzymał tytuł 1. markiza Buckingham. W 1786 r. został kawalerem Orderu Podwiązki.
Buckingham powrócił do gabinetu w listopadzie 1787 r. ponownie obejmując stanowisko Lorda Namiestnika Irlandii. Ciągłe konflikty z lokalnym parlamentem sprawiły jednak, że szybko utracił popularność i we wrześniu 1789 r. podał się do dymisji. W kolejnych latach nie brał aktywnego udziału w życiu politycznym kraju, aczkolwiek popierał publicznie projekt unii Wielkiej Brytanii i Irlandii. Zmarł w 1813 r. i został pochowany w Wotton.
Rodzina.
16 kwietnia 1775 r. w Londynie poślubił lady Mary Nugent (zm. 16 marca 1812), córkę Roberta Nugenta, 1. hrabiego Nugent (po śmierci którego w 1788 r. George odziedziczył tytuł hrabiego Nugent), i Elizabeth Drax, córki Henry’ego Draxa. George i Mary mieli razem dwóch synów i córkę:

</doc>
<doc id="1546374" url="https://pl.wikipedia.org/wiki?curid=1546374" title="Timo Antila">
Timo Antila

Timo Antila (ur. 22 września 1980 w Jurvie) – fiński biathlonista, reprezentant kraju na mistrzostwach świata oraz igrzyskach olimpijskich. Jego najlepszą pozycją w zawodach Pucharu Świata jest 14 pozycja w sprincie w Ruhpolding.
W 2010 na Zimowych igrzysk wojskowych w Dolinie Aosty zdobył brązowy medal w biatlonie (sprint drużynowo 10 km).
Jego ojciec – Erkki także był biathlonistą, zaś żona Timo Antili – Kirsi Välimaa była biegaczką narciarską.

</doc>
<doc id="1546375" url="https://pl.wikipedia.org/wiki?curid=1546375" title="Pseudoboodon">
Pseudoboodon

Pseudoboodon – rodzaj węża z podrodziny Lamprophiinae w rodzinie Lamprophiidae.
Zasięg występowania.
Rodzaj obejmuje gatunki występujące w Erytrei i Etiopii. 
Systematyka.
Etymologia.
"Pseudoboodon": "pseudos" „fałszywy”; rodzaj "Boodon" . 
Podział systematyczny.
Do rodzaju należą następujące gatunki: 

</doc>
<doc id="1546377" url="https://pl.wikipedia.org/wiki?curid=1546377" title="Polytrichum">
Polytrichum



</doc>
<doc id="1546378" url="https://pl.wikipedia.org/wiki?curid=1546378" title="Seplenienie">
Seplenienie

Seplenienie, sygmatyzm – wada wymowy zaliczana do dyslalii. Polega na nieprawidłowej wymowie niektórych głosek. Seplenienie często ma podłoże psychiczne, może być wynikiem lęku.
Odmiany.
Seplenienie międzyzębowe pojawia się w wieku dziecięcym. Zniekształceniu ulegają głoski: s, z, c, dz. Dziecko wymawia je, wsuwając język między zęby. Język jest spłaszczony, a powietrze rozprasza się po całej jego powierzchni. Wada ta nie ustępuje samoistnie, dlatego wielu dorosłych również ma problem z wymawianiem tych głosek.
Seplenienie boczne występuje, gdy szczelina nie tworzy się wzdłuż środkowej linii języka, ale po częściach bocznych – przy kłach, zębach przedtrzonowych lub trzonowych. Zniekształceniu ulegają wtedy głoski s, z, c, dz, sz, ż, cz, dż, ś, ź, ć, dź.
Seplenienie wargowo-zębowe pojawia się wtedy, gdy język nie bierze udziału w artykulacji. Szczelina tworzy się między dolną wargą a górnymi siekaczami lub między górną wargą a dolnymi siekaczami.
Seplenienie przyzębowe występuje, kiedy ułożenie przedniej części języka zbyt mocno przylega do wewnętrznej strony siekaczy i nie tworzy się na nim rowek.
Seplenienie świszczące to ostre i świszczące brzmienie głosek dentalizowanych (tj. ś, ź, ć, dź; s, z, c, dz; sz, ż, cz, dż) i powoduje ono silny prąd powietrza, który powstał w wyniku utworzenia się głębokiego rowka wzdłuż linii środkowej języka.

</doc>
<doc id="1546383" url="https://pl.wikipedia.org/wiki?curid=1546383" title="Strophariaceae">
Strophariaceae



</doc>
<doc id="1546385" url="https://pl.wikipedia.org/wiki?curid=1546385" title="Scaphiophis">
Scaphiophis

 
Scaphiophis – rodzaj węża z podrodziny Colubrinae w rodzinie połozowatych (Colubridae). 
Zasięg występowania.
Rodzaj obejmuje gatunki występujące w Ugandzie, Kenii, Tanzanii, Zambii, Sudanie, Rwandzie, Burundi, Demokratycznej Republice Konga, Kongu, Angoli, Republice Środkowoafrykańskiej, Kamerunie, Nigerii, Togo, Beninie, Ghanie, Wybrzeżu Kości Słoniowej, Gwinei, Erytrei i Etiopii. 
Systematyka.
Etymologia.
"Scaphiophis": "skaphion" „łopatka”; οφις "ophis", οφεως "opheōs" „wąż”.
Podział systematyczny.
Do rodzaju należą następujące gatunki: 

</doc>
<doc id="1546386" url="https://pl.wikipedia.org/wiki?curid=1546386" title="Oskar Montelius">
Oskar Montelius



</doc>
<doc id="1546388" url="https://pl.wikipedia.org/wiki?curid=1546388" title="Nigersaurus">
Nigersaurus



</doc>
<doc id="1546389" url="https://pl.wikipedia.org/wiki?curid=1546389" title="Loïs Habert">
Loïs Habert

Loïs Habert (ur. 18 listopada 1983 w Valence) – francuski biathlonista, reprezentant kraju w zawodach Pucharu Świata. Jego najlepszą pozycją było dziesiąte miejsce w sprincie, wywalczone 7 stycznia 2011 roku w Oberhofie. W 2006 zdobył srebrny medal w biegu indywidualnym podczas mistrzostw Europy w Langdorf.
Włada trzema językami: angielskim, włoskim oraz francuskim.
Jego żoną jest Marie Dorin Habert.

</doc>
<doc id="1546393" url="https://pl.wikipedia.org/wiki?curid=1546393" title="Żółty Potok">
Żółty Potok

Żółty Potok – potok, prawy dopływ Suchej Wody.
Płynie w polskich Tatrach Wysokich. Ma źródła na wysokości 1750–1775 m w rumoszu skalnym w Żółtym Żlebie (zwanym też Pańszczyckim Żlebem) na północnych stokach Żółtej Turni. Początkowo płynie z bardzo dużym spadkiem. Aż do wysokości około 1440 m jego koryto ma głębokość 2–3 m, jest skaliste, wyżłobione w kwarcytowych piaskowcach i wapieniach. Są na nim progi i wodospady. Na wysokości 1375 m uchodzi do Suchej Wody jako jej prawy dopływ. Przed ujściem jego spadek ulega znacznemu zmniejszeniu, wskutek czego z niesionych kamieni i gruzu usypuje przed ujściem stożek napływowy, w którym zazwyczaj woda ginie. Do koryta Suchej Wody potok dopływa tylko po większych opadach.
Koryto tego potoku przecina żółty szlak turystyczny z Doliny Gąsienicowej na Krzyżne oraz zielony z Doliny Gąsienicowej przez Gęsią Szyję na Wierchporoniec.

</doc>
<doc id="1546395" url="https://pl.wikipedia.org/wiki?curid=1546395" title="Baron Nugent">
Baron Nugent

Wicehrabiowie Clare i baronowie Nugent 1. kreacji (parostwo Irlandii)
Hrabiowie Nugent 1. kreacji (parostwo Irlandii)
Baronowie Nugent 2. kreacji (parostwo Irlandii)
Baronowie Nugent 3. kreacji (parostwo Zjednoczonego Królestwa)

</doc>
<doc id="1546398" url="https://pl.wikipedia.org/wiki?curid=1546398" title="Alluaudina">
Alluaudina

Alluaudina – rodzaj węża z podrodziny Pseudoxyrhophiinae w rodzinie Lamprophiidae.
Zasięg występowania.
Rodzaj obejmuje gatunki występujące w Afryce (Madagaskar). 
Systematyka.
Etymologia.
"Alluaudina": Charles A. Alluaud (1861–1949), francuski entomolog.
Podział systematyczny.
Do rodzaju należą następujące gatunki: 

</doc>
<doc id="1546402" url="https://pl.wikipedia.org/wiki?curid=1546402" title="Ludwig Leichhardt">
Ludwig Leichhardt

Friedrich Wilhelm Ludwik Leichhardt (ur. 23 października 1813 w Sabrodt w Królestwie Prus, zm. ok. 1848 w Australii) – podróżnik i odkrywca.
Zajmował się badaniem kontynentu australijskiego, a zwłaszcza jego wnętrza, ponieważ właśnie ono pozostawało do połowy XIX stulecia zupełnie nieznane Europejczykom kolonizującym od końca lat osiemdziesiątych XVIII wieku wyłącznie wybrzeża Australii. Oni też opowiadali na temat środkowej części kontynentu niewiarygodne historie, które były wymysłami ich wyobraźni.
Leichhardt, przybyły na kontynent w 1842 roku, był jednym z pierwszych odkrywców, którzy postanowili położyć kres tym mitom oraz odkryć prawdę o dotychczas nieznanych terenach.
Jego sukcesem było odkrycie lądowej drogi z Sydney do Brisbane na wschodzie (1843) oraz do Zatoki Karpentaria na północy Australii (1845). Podczas swoich podróży nawiązywał przyjazne stosunki z tubylcami.
W grudniu 1847 roku stanął na czele ekspedycji, której celem było przejście od wschodniego do zachodniego wybrzeża (nigdy nikomu wcześniej się to nie udało). Jednym z celów Leichhardta było zdobycie trofeum największego torbacza jaki kiedykolwiek istniał: Diprotodona. Gatunek ten już wówczas był prawdopodobnie wymarły jednak Leichhardt postawił sobie za zadanie ustrzelenie choćby jednej sztuki. Z początku wyprawa nie natrafiała na większe przeszkody jednak ani Leichhardt, ani żaden z członków jego siedmioosobowej ekipy nigdy nie zostali odnalezieni. Poszukiwania prowadzili sir Augustus Charles Gregory (1855) i John Forrest (1869).
Leichhardt oraz jego towarzysze zginęli prawdopodobnie z wycieńczenia. Ostatni list pochodzi z 3 kwietnia 1848. Pisany był przez podróżnika nad rzeką Kogan. Jedyne, co Leichhardt pozostawił po sobie ze swej ostatniej podróży, to litera "L" wycięta w korze drzewa niedaleko Cooper Creek odkryta wiele lat po śmierci badacza.

</doc>
<doc id="1546403" url="https://pl.wikipedia.org/wiki?curid=1546403" title="Purple Passages">
Purple Passages

Purple Passages to dwupłytowa, winylowa składanka najlepszych utworów zespołu Deep Purple z lat 60. Płyta zawiera między innymi takie klasyki jak "Hush" i "Kentucky Woman". Kompilacja wydana została tylko w USA, zmontowana z materiału wydanego w latach 1968 i 1969 przez wytwórnię Tetragrammaton. W roku 1998 kompilację wydano na płycie CD.

</doc>
<doc id="1546404" url="https://pl.wikipedia.org/wiki?curid=1546404" title="Puchar Europy w Lekkoatletyce 1989">
Puchar Europy w Lekkoatletyce 1989

12. Puchar Europy w lekkoatletyce – impreza lekkoatletyczna, która odbyła się na 5 europejskich stadionach 5 i 6 sierpnia 1989 roku. Organizacją pucharu Europy zajmowało się Europejskie Stowarzyszenie Lekkoatletyczne.
Finał A.
Zawody odbyły się w Gateshead w Wielkiej Brytanii. Wśród mężczyzn zwyciężyli gospodarze, a wśród kobiet najlepsze okazały się zawodniczki z Niemiec Wschodnich.
Finał B.
Finał B Pucharu Europy 1989 zorganizowano w dwóch miastach. Panowie rywalizowali w Brukseli, a panie w Strasburgu.
Finał C.
Zawody Finału C odbyły się w dwóch grupach. Finał C1 zorganizowano w stolicy Danii Kopenhadze, a finał C2 w Dublinie w Irlandii.

</doc>
<doc id="1546408" url="https://pl.wikipedia.org/wiki?curid=1546408" title="Sztuczna reprodukcja">
Sztuczna reprodukcja



</doc>
<doc id="1546410" url="https://pl.wikipedia.org/wiki?curid=1546410" title="Thamnosophis">
Thamnosophis

Thamnosophis – rodzaj węża z podrodziny Pseudoxyrhophiinae w rodzinie Lamprophiidae.
Zasięg występowania.
Rodzaj obejmuje gatunki występujące endemicznie na Madagaskarze. 
Systematyka.
Podział systematyczny.
Rodzaj obejmuje sześć gatunków, z których pięć przed 2007 rokiem było zaliczanych do rodzaju "Liopholidophis" (szósty, "T. mavotenda", opisano dopiero w 2009 roku). Glaw i współpracownicy (2007) przenieśli te gatunki do odrębnego rodzaju "Bibilava". Jednak Cadle i Ineich (2008) wskazali, że gatunek typowy tego rodzaju, "Bibilava lateralis", jest też gatunkiem typowym rodzaju "Thamnosophis", opisanego przez Giorgio Jana w 1863 roku; jeśli więc "B. lateralis" należał do rodzaju odrębnego od "Liopholidophis", to właściwą nazwą dla tego rodzaju jest "Thamnosophis", a "Bibilava" jest młodszym synonimem "Thamnosophis".

</doc>
<doc id="1546411" url="https://pl.wikipedia.org/wiki?curid=1546411" title="Alexis Bœuf">
Alexis Bœuf

Alexis Bœuf (ur. 4 marca 1986 w Chambéry) – francuski biathlonista, czterokrotny medalista mistrzostw świata.
Kariera.
Biathlon trenował od 2000 roku. Pierwszy sukces w karierze osiągnął w 2006 roku, kiedy podczas mistrzostw świata juniorów w Presque Isle zdobył złoty medal w sztafecie.
W zawodach Pucharu Świata zadebiutował 27 lutego 2008 roku w Pjongczangu, zajmując 38. miejsce w sprincie. Pierwsze pucharowe punkty (do sezonu 2007/2008 punkty zdobywało 30. najlepszych zawodników) zdobył dwa dni później w tej samej miejscowości, gdzie zajął 16. miejsce w biegu pościgowym. Na podium zawodów tego cyklu pierwszy raz stanął 21 stycznia 2010 roku w Anterselvie, gdy rywalizację w biegu indywidualnym ukończył na trzeciej pozycji. W zawodach tych wyprzedzili go jedynie Serhij Sedniew z Ukrainy i Austriak Daniel Mesotitsch. W kolejnych startach jeszcze trzy razy stanął na podium: 10 grudnia 2010 roku w Hochfilzen był trzeci w sprincie, 6 lutego 2011 roku w Presque Isle zwyciężył w biegu pościgowym, a 1 grudnia 2012 roku w Östersund zajął drugie miejsce w sprincie. Najlepsze wyniki osiągnął w sezonie 2012/2013, kiedy zajął 17. miejsce w klasyfikacji generalnej.
Na mistrzostwach świata w Chanty-Mansyjsku w 2011 roku reprezentacja Francji w składzie: Marie-Laure Brunet, Marie Dorin, Alexis Bœuf i Martin Fourcade zdobyła brązowy medal w sztafecie mieszanej. Na rozgrywanych rok później mistrzostwach świata w Ruhpolding razem z Jeanem-Guillaume'em Béatrixem, Simonem Fourcade'em i Martinem Fourcade'em zdobył srebrny medal w sztafecie mężczyzn. Kolejne dwa medale wywalczył podczas mistrzostw świata w Novym Měscie. Najpierw razem z Brunet, Dorin i Martinem Fourcade'em był drugi w sztafecie mieszanej. Parę dni późnej drugi był też w sztafecie mężczyzn, w której Francuzi wystartowali w składzie sprzed roku. Na tej samej imprezie był też między innymi szósty w sprincie i siódmy w biegu pościgowym. Brał też udział w igrzyskach olimpijskich w Soczi w 2014 roku, plasując się na 80. pozycji w biegu indywidualnym i 7. w sztafecie.

</doc>
<doc id="1546413" url="https://pl.wikipedia.org/wiki?curid=1546413" title="Trema">
Trema

Definicje słownikowe i psychologiczne.
Trema (wł. "tremare" – drżeć, bać się, łac. "tremere" – trząść się):
Objawy tremy.
Psychologowie zajmujący się problematyką tremy zgodni są co do stwierdzenia, że trema jest zjawiskiem wielopoziomowym, spokrewnionym z lękiem, a właściwa jej triada objawów lękowych obejmuje symptomy fizjologiczne, poznawczo-emocjonalne oraz behawioralne. 
Triada objawów tremy:
Częstymi objawami tremy są zaburzenia procesu koncentracji uwagi, jej rozproszenie, co powoduje obniżenie możliwości kontroli emocjonalnej i intelektualnej wykonania. Skutkiem tego często jest poczucie braku kompetencji, braku zadowolenia z zawodu, utrwalenie się nastawienia na porażkę – popadanie w błędne koło tremy. 
Klasyfikacja tremy.
Rodzaje tremy – aspekt temporalny.
Trema jest procesem przebiegającym w czasie, nie ograniczonym tylko do momentu publicznego wykonania utworu. W procesie tym wyróżnia się trzy wzajemnie oddziałujące na siebie fazy: 
Na każdym z tych trzech etapów zachodzi proces oceniania, ale każdorazowo dotyczy on innych aspektów zdarzenia, każdej fazie towarzyszą inne objawy psychiczne i fizjologiczne. Kępińska-Welbel udziela konkretnych wskazówek co do sposobów radzenia sobie z tremą w poszczególnych fazach występu.
Silne przeżycie tremy przedkoncertowej często pełni funkcję terapeutyczną dla tremy koncertowej: wyobrażanie i przeżywanie emocji występu, sytuacji na scenie, przegrywanie utworu w pamięci przypomina stosowaną w psychoterapii behawioralną technikę desensytyzacji. Dla przykładu, u większości muzyków trema trwa do momentu usłyszenia czy zagrania pierwszych dźwięków utworu.
Rodzaje tremy – aspekt funkcjonalny.
Występowanie pobudzenia emocjonalnego jest niezbędną składową dobrego wykonania, nadającą występowi swoisty blask i sprawiającą, że każde następne wykonanie jest unikalne. Dlatego wykonania „na żywo” są bardziej cenione niż nagrania. 
Odwołując się do wyników badań nad wpływem fizjologicznego pobudzenia na poziom wykonania wielu badaczy uznaje za uzasadniony podział tremy na dezadaptacyjna ("maladaptive") i adaptacyjna ("adaptive"):
Borkovec proponuje posługiwać się dodatkowo terminem "trema reaktywna" w odniesieniu do niepewności i lęku, będących skutkiem nieprawidłowego przygotowania się do występu, niskiego poziomu zdolności lub braku doświadczenia scenicznego. Przypomina, że staranne przygotowanie jest podstawą dobrego wykonania.  
Radzenie sobie z tremą.
Wśród technik radzenia sobie z tremą najczęściej stosowanych przez zawodowych muzyków znalazły się relaksacja mięśni i techniki oddechowe. Znamienne jednak, że aż 34% przyznało się do stosowania używek (leków z grupy beta-blokerów, m.in. propranololu) oraz alkoholu. Przypadłość ta jest szeroko znana wśród zawodów artystycznych i w perspektywie prowadzi do niemożności wykonywania zawodu. Taka skala zjawiska stanowi swoiste wyzwanie dla psychologów. 
Psychologowie zgadzają się co do tego, że najbardziej skuteczną w obniżeniu tremy u muzyków jest połączenie terapii poznawczej i behawioralnej: 
Pedagodzy-członkowie Amerykańskiej Organizacji Edukacji Muzycznej (MENC, 1994) przygotowali zestaw wskazówek do obniżenia tremy u muzyków. Autorzy przypominają, że odpowiednie przygotowanie się jest podstawą poczucia pewności w wykonaniu, lecz musi być wzmocnione poprzednimi pozytywnymi doświadczeniami. W tym celu proponują organizowanie częstych występów z większym prawdopodobieństwem sukcesu (mniej wymagająca sytuacja i przyjaźnie nastawiona publiczność). Rozgrzewka przed koncertem oraz dobrze przemyślana struktura występu (mentalny obraz utworu, obraz siebie na scenie,psychiczne przygotowanie do występu) wzmagają poczucie pewności na scenie. Podkreślają także ważność umiejętności pozytywnej interpretacji odczuwanego wzrostu pobudzenia, w celu "wkalkulowania" tremy w występ (MENC, 1994).

</doc>
<doc id="1546416" url="https://pl.wikipedia.org/wiki?curid=1546416" title="Josh Ritter">
Josh Ritter

Josh Ritter – amerykański autor tekstów i piosenkarz. Jego utwory zaliczane są do gatunku alt-country.
Życiorys.
Joshua Ritter urodził się w Moscow, w stanie Idaho, 21 października 1976, jako syn dwojga neurobiologów. W wieku 18 lat Josh usłyszał piosenkę Boba Dylana i Johnny’ego Casha: "Girl From the North Country" z płyty należącej do jego rodziców i spróbował pisać własne utwory, używając lutni zbudowanej przez jego ojca. Potem kupił swoją pierwszą gitarę w pobliskim Kmart, na której sam nauczył się grać.
Josh rozpoczął Oberlin College z zamiarem pójścia w ślady rodziców naukowców, ale zamiast tego zaczął pisać piosenki i odkrył muzykę Gillian Welch, Townes Van Zandt, i Leonarda Cohena. W wieku 21 lat nagrał w szkolnym studio swoją pierwszą płytę: "Josh Ritter". Ukończył szkołę i na 6 miesięcy wyjechał do szkockiej "School of Scottish Folk Studies". 
Po powrocie do USA i krótkim pobycie w rodzinnym Idaho, przeprowadził się do Providence, Rhode Island, woląc bliskie sąsiedztwo takich kultowych folk-klubów, jak „Club Passim” w Bostonie. Pracując dorywczo, występował podczas nocy „open mic”. Wyprawa do Irlandii zaowocowała zwiększeniem sprzedaży płyt i umożliwiła Joshowi porzucenie dorywczych zajęć i skupienie się na tworzeniu muzyki.
W 2002 roku, w różnych malutkich studiach na Wschodnim Wybrzeżu, przy budżecie 1000$, nagrał swój przełomowy, dobrze przyjęty przez krytykę album: "Golden Age of Radio". Spotkanie Jima Olsena - szefa niezależnej wytwórni płytowej Signature Sounds - zaowocowało zremasterowaniem i ponownym wydaniem tego long-playa. W Irlandii został wydany singiel "„Me &amp; Jiggs”", co przyniosło Ritterowi duży sukces.
Trzeci album Josha: "Hello Starling" wspiął się na 2 miejsce irlandzkiej listy przebojów.
Wzruszającym momentem dla wszystkich jego irlandzkich fanów był występ na Vicar Street w Dublinie, na krótko przed Bożym Narodzeniem 2004, kiedy Josh podziękował Irlandii i zespołowi The Frames: „Dzięki wam mogę porzucić zarabianie na chleb i skoncentrować się na muzyce”. To właśnie The Frames, z którymi występował w Irlandii, przyczynili się do wzrostu jego popularności na Zielonej Wyspie - w 2001 roku występując w Bostonie, wokalista Glen Hansard zauważył Josha i zaprosił go na wspólną trasę koncertową.
Dyskografia.
Josh nagrał i wydał sześć albumów (5 studyjnych i jeden live) oraz pięć EP-sów:
Płyty długogrające:
Minialbumy (E.P.)
Single:

</doc>
<doc id="1546417" url="https://pl.wikipedia.org/wiki?curid=1546417" title="44 (ujednoznacznienie)">
44 (ujednoznacznienie)



</doc>
<doc id="1546420" url="https://pl.wikipedia.org/wiki?curid=1546420" title="Studenci (film 1916)">
Studenci (film 1916)

Studenci – polski, niemy film fabularny z 1916 roku. Film nie zachował się do naszych czasów.
Opis fabuły.
Film przedstawia losy dwóch młodych studentów, z których pierwszy postanawia poślubić wybrankę swego serca, zaś drugi porzuca swą miłość, gdy dowiaduje się, że ma ona zostać matką. Opuszczona i pozostawiona sama sobie kobieta umiera, osierociwszy małą córeczkę o imieniu Pola. Po kilkunastu latach dawny student, wówczas już inżynier, spotyka Polę nie wiedząc, że ta jest jego córką.

</doc>
<doc id="1546421" url="https://pl.wikipedia.org/wiki?curid=1546421" title="Pauline Macabies">
Pauline Macabies

Pauline Macabies (ur. 3 marca 1986 w Chambéry) – francuska biathlonistka, reprezentantka kraju w zawodach Pucharu Świata.
W 2006 została wicemistrzynią świata juniorów w biegu indywidualnym oraz w sztafecie. Rok później powtórzyła swój wynik w sztafecie. Jej najlepszą pozycją w zawodach Pucharu Świata jest 14. miejsce w biegu indywidualnym w Pokljuce.

</doc>
<doc id="1546423" url="https://pl.wikipedia.org/wiki?curid=1546423" title="Kuczów (Kalety)">
Kuczów (Kalety)

Kuczów (niem. "Kutschau") – dzielnica Kalet
Historia.
Przyjmuje się, że w Kuczowie w 1365 r. powstała pierwsza kuźnica nad Małą Panwią.
W 1560 roku wzmiankowana była kuźnica należąca do Kucza („na Kuznyczach u Myodka y u "Kucza"”), od nazwiska którego pochodzi nazwa miejscowości.

</doc>
<doc id="1546429" url="https://pl.wikipedia.org/wiki?curid=1546429" title="Metoposaurus">
Metoposaurus



</doc>
<doc id="1546433" url="https://pl.wikipedia.org/wiki?curid=1546433" title="UEFA Women's Cup">
UEFA Women's Cup



</doc>
<doc id="1546435" url="https://pl.wikipedia.org/wiki?curid=1546435" title="Mydleńcowce">
Mydleńcowce

Mydleńcowce, mydłodrzewowce ("Sapindales") – rząd roślin okrytonasiennych. Rośliny blisko spokrewnione z rzędem ślazowców. Należą tu głównie rośliny drzewiaste rosnące przede wszystkim w strefie tropikalnej i subtropikalnej. Kwiaty posiadają zwykle wykształcony dysk, okwiat jest zróżnicowany na kielich i koronę, 5-krotny, pręciki wykształcają się w dwóch okółkach. Słupkowie górne. Nasiona zwykle ze zredukowanym bielmem.
Systematyka.
Mydleńcowce stanowią jedną z młodszych linii ewolucyjnych w obrębie kladu różowych właściwych II (eurosids II ≡ "Malvidae"). Stanowią grupę siostrzaną dla kladu obejmującego ślazowce ("Malvales"), kaparowce ("Capparales") i "Huerteales". 
Pozycja systematyczna w kladogramie nadrzędu różopodobnych na podstawie APweb (aktualizowany system APG IV z 2016):
Ze względu na bliskie pokrewieństwo dawniej wyróżniane rodziny klonowatych i kasztanowcowatych stanowią w systemie APG jedną podrodzinę "Hippocastanoideae" Burnett w obrębie mydleńcowatych. Zaliczane tu też wcześniej kłokoczkowate okazały się być jedną z najbardziej pierwotnych linii rozwojowych kladu różowych (rosids) i w systemie APG zaliczane są do najstarszego rzędu tego kladu – "Crossosomatales". Z kolei wyłączane dawniej w odrębne rzędy rodziny nanerczowate i rutowate okazały się być młodszymi liniami rozwojowymi posiadającymi wspólnych przodków z mydleńcowatymi.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Rutanae" Takht., rząd mydleńcowce ("Sapindales" Dumort.).

</doc>
<doc id="1546436" url="https://pl.wikipedia.org/wiki?curid=1546436" title="B.S. Johnson">
B.S. Johnson

B.S. Johnson ("Bryan Stanley Johnson") (ur. 5 lutego 1933 w Londynie, zm. 13 listopada 1973 tamże) – angielski pisarz i poeta.
Życiorys.
Całe życie spędził w Londynie. Jedyny dłuższy wyjazd poza to miasto miał miejsce podczas II wojny światowej, kiedy londyńskie dzieci zostały ewakuowane ze względu na naloty niemieckiego lotnictwa. Jako 16-latek nie dostał się do szkoły średniej i zaczął pracować jako urzędnik bankowy, buchalter w fabryce słodyczy oraz urzędnik w firmie "Standard Oil Company". W 1956 roku dostał się do King’s College, gdzie ukończył anglistykę. W wieku 40 lat popełnił samobójstwo.
Napisał siedem powieści, dwa tomy poezji, znaczną liczbę opowiadań i krótkich form literackich. Tworzył też eksperymentalne filmy. Oprócz pracy twórczej pracował jako nauczyciel i dziennikarz sportowy. Jego twórczość miała charakter awangardowy, w dużej mierze stanowiła eksperymenty z formą. Tematyka powieści Johnsona bardzo często opierała się na wątkach autobiograficznych.
W 2008 roku jego powieść "Nieszczęśni" ("The Unfortunates") została wydana w Polsce w formie nienumerowanych stron luźno ułożonych w kartonowym pudełku.

</doc>
<doc id="1546437" url="https://pl.wikipedia.org/wiki?curid=1546437" title="Vladimir Muzha">
Vladimir Muzha

Vladimir Muzha (ur. 1952 w Korczy) – albański aktor.
Życiorys.
Ukończył studia na wydziale aktorskim Instytutu Sztuk w Tiranie. Pracował w Teatrze Ludowym (alb. Teatri Popullor). Na dużym ekranie zadebiutował w 1973 niewielką rolą w filmie "Yjet e netëve të gjata ". Zagrał 8 ról w albańskich filmach fabularnych.

</doc>
<doc id="1546438" url="https://pl.wikipedia.org/wiki?curid=1546438" title="Bryan Stanley Johnson">
Bryan Stanley Johnson



</doc>
<doc id="1546440" url="https://pl.wikipedia.org/wiki?curid=1546440" title="Sven Wingquist">
Sven Wingquist

Sven Gustaf Wingquist (ur. 10 grudnia 1876 w Hallsbergu, zm. 17 kwietnia 1953 w Göteborgu) – szwedzki inżynier, wynalazca, przemysłowiec, współzałożyciel koncernu SKF. Zasłużył się jako współtwórca współczesnej konstrukcji i technologii produkcji łożysk tocznych.
Życiorys.
Sven Wingquist urodził się 10 grudnia 1876 r. w Hallsbergu w regionie Örebro w Szwecji jako syn S. D. Wingqvista i Anny Lundberg. W roku 1894 ukończył technikum w Örebro. Pięć lat później znalazł zatrudnienie jako inżynier utrzymania ruchu w manufakturze włókienniczej "Gamlestadens Textile Industry" w Göteborgu. Przez wiele lat pracował tam nad rozwiązaniem problemu częstych awarii łożyskowań głównych wałów napędowych. Były one spowodowane zbytnim przesztywnieniem układu łożyskowego, podczas gdy na skutek obciążenia dużymi siłami, w wale występowały liczne odkształcenia sprężyste i przemieszczenia osiowe wału. W roku 1902 przestudiował prace teoretyczne profesora Richarda Stribecka z Instytutu Technologicznego w Dreźnie na temat łożysk kulkowych. Wingqvist później zaprojektował łożyskowanie oparte na łożyskach kulkowych, wprowadzając szereg innowacji. W przydomowym warsztacie wytwarzał łożyska w różnych wariantach konstrukcyjnych i materiałowych, a następnie je testował, szukając najlepszego rozwiązania. W roku 1906 opatentował jednorzędowe lożysko kulkowe, jednak zaproponowane przez niego rozwiązanie konstrukcyjne nie przyjęło się, gdyż nie mogło być obciążane siłami osiowymi.
14 lutego 1907 roku razem z właścicielami "Gamlestadens Textile Industry" założył spółkę "Svenska Kullagerfabriken" (SKF), zajmującą się produkcją łożysk tocznych i został jej dyrektorem. Wkrótce wprowadził szereg zmian, ulepszając poprzednią wersję łożyska kulkowego jednorzędowego, a także opatentował łożyska wahliwe i dwurzędowe. Aż do śmierci pracował nad ulepszaniem i nowymi konstrukcjami łożysk tocznych. Jest autorem kilkudziesięciu patentów, a założona przez niego firma SKF jest obecnie największym światowym producentem łożysk tocznych.

</doc>
<doc id="1546441" url="https://pl.wikipedia.org/wiki?curid=1546441" title="Sapindales">
Sapindales



</doc>
<doc id="1546442" url="https://pl.wikipedia.org/wiki?curid=1546442" title="Elvis Abbruscato">
Elvis Abbruscato

Elvis Abbruscato (ur. 14 kwietnia 1981 w Reggio nell’Emilia) – włoski piłkarz grający w Pescarze na pozycji napastnika.
Życiorys.
Elvis Abbruscato zawodową karierę rozpoczął w 1998 w Reggianie. Później grał kolejno w takich klubach jak Hellas, Livorno (wypożyczenie), Triestina (wypożyczenie), Arezzo i Torino FC (wypożyczenie). Następnie działacze Torino wykupili go z Arezzo, by następnie wypożyczyć go do Lecce. W 2008 Abbruscato powrócił do Torino. W 2009 został wypożyczony do Chievo, a w 2010 sprzedany do Vicenzy.

</doc>
<doc id="1546445" url="https://pl.wikipedia.org/wiki?curid=1546445" title="Oczekiwana długość trwania życia">
Oczekiwana długość trwania życia



</doc>
<doc id="1546447" url="https://pl.wikipedia.org/wiki?curid=1546447" title="Polygonum persicaria">
Polygonum persicaria



</doc>
<doc id="1546448" url="https://pl.wikipedia.org/wiki?curid=1546448" title="Jay Hakkinen">
Jay Hakkinen

Jay Hakkinen (ur. 19 lipca 1977 w Kasilof) – amerykański biathlonista, reprezentant kraju.
Hakkinen biathlon zaczął trenować w 1992. Pięć lat później dołączył do amerykańskiej kadry narodowej. W 1995 roku zadebiutował w zawodach Pucharu Świata zajmując 80. miejsce w sprincie. Dotychczas jego najlepszą pozycją w zawodach PŚ było piąte miejsce w Lake Placid.

</doc>
<doc id="1546449" url="https://pl.wikipedia.org/wiki?curid=1546449" title="24 Carat Purple">
24 Carat Purple

24 Carat Purple – pierwsza składanka utworów zespołu Deep Purple wydana przez ich własną wytwórnię płytową – Purple Records oraz druga z wielu kompilacji, które ukazały się w następnych latach.
W latach 1987 (EMI), 2001 (WEA Japan) i 2006 (EMI) kompilację wydawano na płytach CD.
Lista utworów.
Wszystkie napisali Ian Gillan, Ritchie Blackmore, Jon Lord, Roger Glover i Ian Paice.

</doc>
<doc id="1546450" url="https://pl.wikipedia.org/wiki?curid=1546450" title="USS Aries">
USS Aries

Okręty US Navy o nazwie USS "Aries":

</doc>
<doc id="1546451" url="https://pl.wikipedia.org/wiki?curid=1546451" title="USS Argus">
USS Argus

Okręty US Navy o nazwie USS "Argus":

</doc>
<doc id="1546452" url="https://pl.wikipedia.org/wiki?curid=1546452" title="USS Artemis">
USS Artemis

Okręty US Navy o nazwie USS "Artemis", pochodzącej od Artemidy:
Zobacz też.
HMS "Artemis"

</doc>
<doc id="1546453" url="https://pl.wikipedia.org/wiki?curid=1546453" title="USS Asp">
USS Asp

Okręty US Navy o nazwie USS "Asp":

</doc>
<doc id="1546454" url="https://pl.wikipedia.org/wiki?curid=1546454" title="USS Assertive">
USS Assertive

Okręty US Navy o nazwie USS "Assertive":

</doc>
<doc id="1546455" url="https://pl.wikipedia.org/wiki?curid=1546455" title="USS Atlas">
USS Atlas

Okręty US Navy o nazwie USS "Atlas":

</doc>
<doc id="1546456" url="https://pl.wikipedia.org/wiki?curid=1546456" title="USS Assurance">
USS Assurance

Okręty US Navy o nazwie "Assurance":

</doc>
<doc id="1546458" url="https://pl.wikipedia.org/wiki?curid=1546458" title="Jan Koprivec">
Jan Koprivec

Jan Koprivec (ur. 15 lutego 1988 w Koprze) – słoweński piłkarz występujący na pozycji bramkarza. Od 2017 gra w cypryjskim Pafos FC.
Kariera klubowa.
Koprivec zawodową karierę rozpoczynał w 2007 roku w Cagliari Calcio, do którego trafił z klubu FC Koper. W Cagliari nie rozegrał jednak ani jednego ligowego meczu i latem 2008 trafił do Udinese Calcio, gdzie rolę pierwszego bramkarza pełnił jego rodak – Samir Handanovič. W Serie A Koprivec zadebiutował 22 marca 2009 roku w meczu z Genoą. 17 sierpnia tego samego roku piłkarz został wypożyczony do beniaminka Serie B – Gallipoli Calcio, a w 2011 roku do AS Bari.
W 2012 roku odszedł do Perugii, gdzie spędził trzy sezony. Następnie grał w cypryjskim Anorthosisie Famagusta, a w 2017 przeszedł do Pafos FC.
Kariera reprezentacyjna.
Był członkiem kadry do lat 21.

</doc>
<doc id="1546461" url="https://pl.wikipedia.org/wiki?curid=1546461" title="Jakub Lipsztat">
Jakub Lipsztat

Jakub Lipsztat (ur. 3 listopada 1875, zm. 1939 w Warszawie) – polski neurolog pochodzenia żydowskiego.
Życiorys.
Praktykował w Warszawie. Tytuł lekarza otrzymał 8 marca 1900 na Cesarskim Uniwersytecie Warszawskim. Od 1900 do 1914 pracował w Szpitalu na Czystem jako asystent, udzielał się także w poliklinice Samuela Goldflama i Bernsteina. Brał udział w spotkaniach Warszawskiego Towarzystwa Neurologicznego. Należał do towarzystwa B’nai B’rith i do Towarzystwa Opieki nad Ubogimi, Nerwowo i Umysłowo Chorymi Żydami. Mieszkał przy placu Żelaznej Bramy 1
Według Hermana podczas II wojny światowej został przesiedlony do getta warszawskiego, gdzie popełnił samobójstwo. Według nowszych ustaleń popełnił samobójstwo na początku okupacji.
W 1922 ukazała się jego praca "Przypadek umiejscowionego pocenia się podczas jedzenia", stanowiąca jeden z najwcześniejszych opisów zespołu neurologicznego znanego dziś jako zespół Łucji Frey.

</doc>
<doc id="1546463" url="https://pl.wikipedia.org/wiki?curid=1546463" title="Hans Muthesius">
Hans Muthesius

Hans Muthesius (ur. 2 października 1885 w Weimarze, zm. 1 lutego 1977 we Frankfurcie nad Menem) – niemiecki prawnik działający w dziedzinie prac socjalnych, nazistowski działacz, współtwórca niemieckiego obozu koncentracyjnego w Łodzi, po wojnie prominentny polityk niemieckiej lewicy. 
W czasach III Rzeszy zainicjował powstanie kilku obozów koncentracyjnych dla dzieci (w tym niemowląt), m.in. w Łodzi. Obozy te zostały zorganizowane tak, by głód i bicie wyniszczyły osadzonych tam ludzi. 
Po wojnie został wybrany na przewodniczącego Niemieckiego Związku Opieki Społecznej i Prywatnej, później był honorowym przewodniczącym tej organizacji. W 1950 uzyskał tytuł profesora, a w 1956 dostał tytuł profesora honorowego nadany przez Uniwersytet Johanna Wolfganga Goethego we Frankfurcie nad Menem. W 1953 otrzymał Order Zasługi Republiki Federalnej Niemiec, a w 1960 dodatkowo gwiazdę do tego orderu (federalny Wielki Krzyż Zasługi z Gwiazdą). 

</doc>
<doc id="1546464" url="https://pl.wikipedia.org/wiki?curid=1546464" title="Katja Haller">
Katja Haller

Katja Haller (ur. 12 stycznia 1981 r. w Ridnaun) – włoska biathlonistka. W zawodach Pucharu Świata zadebiutowała w 2001 r., zajmując 91. miejsce w sprincie. Jej najlepszą dotychczasową pozycją w PŚ jest 12. miejsce w biegu indywidualnym w Antholz. Włoszka dwukrotnie uczestniczyła na zimowych igrzyskach olimpijskich oraz pięć razy startowała na mistrzostwach świata

</doc>
<doc id="1546465" url="https://pl.wikipedia.org/wiki?curid=1546465" title="Rejon borszcziwski">
Rejon borszcziwski



</doc>
<doc id="1546466" url="https://pl.wikipedia.org/wiki?curid=1546466" title="Moris Carrozzieri">
Moris Carrozzieri

Moris Carrozzieri (ur. 16 listopada 1980 w miejscowości Giulianova) – włoski piłkarz występujący na pozycji środkowego obrońcy.
W Serie A rozegrał 103 spotkania i zdobył 3 bramki.

</doc>
<doc id="1546469" url="https://pl.wikipedia.org/wiki?curid=1546469" title="Rejon bereżański">
Rejon bereżański



</doc>
<doc id="1546470" url="https://pl.wikipedia.org/wiki?curid=1546470" title="Mesalina">
Mesalina

Mesalina – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w Afryce i Azji. 
Systematyka.
Etymologia.
"Mesalina": J.E. Gray nie wyjaśnił etymologii nazwy rodzajowej, według L. Agassiza jest to eufomia.
Podział systematyczny.
Do rodzaju należą następujące gatunki: 

</doc>
<doc id="1546471" url="https://pl.wikipedia.org/wiki?curid=1546471" title="Rejon czortkiwski">
Rejon czortkiwski



</doc>
<doc id="1546474" url="https://pl.wikipedia.org/wiki?curid=1546474" title="Rejon koziwski">
Rejon koziwski



</doc>
<doc id="1546475" url="https://pl.wikipedia.org/wiki?curid=1546475" title="Connie Nielsen">
Connie Nielsen

Connie Nielsen (ur. 3 lipca 1965 we Frederikshavn) – duńska aktorka filmowa i telewizyjna.
Swoją karierę aktorską rozpoczęła w wieku 15 lat. Zna biegle siedem języków: angielski, duński, francuski, niemiecki, szwedzki, norweski i włoski. Jest rozwiedziona, ma dwóch synów: Sebastiana (ur. 1990) i Bryce’a Thadeusa Ulrich-Nielsena (ur. 2007). W latach 2003-2012 była w związku z perkusistą grupy Metallica Larsem Ulrichem.
Popularność przyniósł jej horror "Adwokat diabła" (1997), ale najbardziej znanym filmem z jej udziałem był nagrodzony pięcioma Oscarami dramat historyczny "Gladiator" (2000) w reżyserii Ridleya Scotta.
Zasiadała w jury konkursu głównego na 72. MFF w Berlinie (2022).

</doc>
<doc id="1546476" url="https://pl.wikipedia.org/wiki?curid=1546476" title="Rejon kremieniecki">
Rejon kremieniecki



</doc>
